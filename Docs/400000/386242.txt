<DOC>
<DOCNO> 386242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/siyaset/siy02.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Özkök, askeri lisede solcu şair okumuş 
</HEADLINE>
<TEXT>


ANKARA Milliyet - GÜRKAN AKGÜNEŞ İstanbul 


Genelkurmay Başkanı Orgeneral Hilmi Özkök'ün 14 yaşında askeri lise öğrencisi olduğu dönemde, marksist çizgisiyle tanınan Attila İlhan'ı okuduğu ortaya çıktı. Özkök, o yıllarda İlhan'ın şiirlerinden etkilendiğini söyledi. 
Orgeneral Özkök, dün beraberinde kuvvet komutanlarıyla birlikte İstanbul Valisi Muammer Güler'e bir nezaket ziyaret yaptı. Ünlü şairin ölümüyle ilgili soru üzerine Özkök, İlhan'ı 14 yaşında girdiği ve 1957'de mezun olduğu Bursa Işıklar Askeri Lisesi'nden bu yana takip ettiğini söyledi. 
Özkök, "Gençlik yıllarımızda bizim gönüllerimize tercüman olan büyük bir şairimizdi. Değerli şiirleri bizleri çok etkilemiştir. Adeta bizim söylemek isteyip de söyleyemediklerimizi veya güzel söyleyemediklerimizi o vermiştir. 
Kendisi şair olmanın ötesinde çok iyi bir yazardır. Tarihi çok iyi bilir. Düşünceleri zaman içinde evrim geçirmiştir. Çok entelektüel bir insandır" diye konuştu. 

'Büyük bir kayıp' 
İlhan'ın düşüncelerini son zamanlarda yakından izleme olanağı bulduğunu da kaydeden Özkök, "Bazen son zamanlarda dilini anlamaktan sıkıntı çekerdim ama onun fikri derinliğine ulaşamadığım içindir herhalde. Türk edebiyatı için büyük kayıp, rahmetle anıyoruz" dedi. 

Demirel'den mesaj 
Bu arada 9. Cumhurbaşkanı Süleyman Demirel, Attil İl-han'ın vefatı dolayısıyla kardeşi Çolpan İlhan'a gönderdiği başsağlığı mesajında üzüntülerini belirttikten sonra şöyle dedi 
"Sevgili Attil 'nın söylediği gibi 'Ayrılık girdi araya Hicrana düştük bugün Evet... Elde var hüzün.' Ruhu şad olsun. Onu hep sevgiyle anacağız." 


</TEXT>
</DOC>
