<DOC>
<DOCNO> 359912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/astro/index.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Detaylar önemli 
</HEADLINE>
<TEXT>


Bugün yanlış değerlendirmeler, göz ardı ettiğimiz konular yüzünden bazı hatalar yapabiliriz. Sabah saatlerinde aniden gelişen olaylar yüzünden planlarımızı gözden geçirmemiz gerekebilir. Koç'lar tamamlanması gereken konulara daha titiz yaklaşmalı. İhmal ettikleri işlerin onları zorlamasına izin vermemeliler. Sağlık konusunda da dikkatli olunmalı. Boğa'lar için rahat bir gün söz konusu. Akıcı enerjileri ile duygularını rahat ifade ediyorlar. İyimserlikleri onlara çok şey katabilir. İkizler düzenli ve planlı olmak durumundalar. Aksi halde işlerinde karışıklık yaşamaları olası. Evle ilgili uğraşlar ise onları bekliyor. Yengeç'ler verimli yolculuklar için uygun bir gündeler. Bu arada bazı sorumluluklar unutulmamalı. Sözlerine özen göstermeleri gerekiyor. Aslan'lar birikimlerini daha iyi kullanmaya bakmalı ve harcamalarını dengede tutabilmeli. Bugünlerde ekonomik davranmaları gerekiyor. Başak'lar son derece dikkat çekecekleri bir gündeler. Hızlı kararlar almaları gereken önemli konular var. Evleriyle ilgili uğraşlar da söz konusu olabilecek. 
Terazi'ler geçmişe ait konularda iyimser olabilmeli. Duygusal olarak hassas olmaktan kaçınmalı ve olası fırsatlara hazırlıklı davranmalılar. Akrep'ler iyimserlikleri sayesinde farklı görüşlere açık olacaklar. İleriye dönük yeni planlar yaparken, arkadaşlarla beraberlikler öne çıkıyor. Yay'lar bir çok işi tamamlamak durumundalar. Üzerlerindeki huzursuzluğu atmalı ve kendilerini gösterebilecekleri olanaklara yakın durmalılar. Oğlak'lar kafalarını karıştıran konuların üzerinde fazla durmamalı. İlişkiler konusunda daha tutarlı olurken, başkalarının fikirlerine olumlu yaklaşmalılar. Kova'lar duygusal olarak huzursuz olsalar bile iyimserliklerini korumalı. Ortaklaşa alanda pozitif gelişmeler onlara moral verebilir. 
Balık'lar için oldukça keyifli bir gün. Duygusal heyecanlara açık olmaları aşk hayatında hareketlilik sağlayabilecek. 


</TEXT>
</DOC>
