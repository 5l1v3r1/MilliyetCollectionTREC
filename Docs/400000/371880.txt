<DOC>
<DOCNO> 371880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonsiy05.html </URL>
<DATE> 2005/08/22/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Vekile alkışlı protesto 
</HEADLINE>
<TEXT>

     Özlem DOĞAN KONYA, DHA 

      CHP Konya İl Kongresi'nde Milletvekili Atilla Kart, konuşmasını uzatınca delegeler alkışlayarak protesto etti. Alkışlı protestoya tepki gösteren Kart, Burada konuşmayacağız da nerede konuşacağız. Partimizin misyonunu tabana bu tür yerlerde konuşarak anlatabiliriz'' dedi. 
     Rixos Otel'de yapılan CHP Konya İl Kongresi'nde başkanlık için 2 aday yarıştı. İl Başkanı Rahmi Baştoklu ve Mehmet Emin Kocaman başkanlık için aday olurken, kongrenin divan başkanlığını İstanbul Milletvekili İsmet Atalay yaptı. 339 delegenin oy kullandığı kongreye, Konya Milletvekilleri Atilla Kart ve Nezir Büyükcengiz ile birlikte delegeler katıldı. 
     Kongrede ilk olarak ilçe başkaları ve parti yönetim kurulu üyeleri söz aldı. 
     Kürsüye gelen CHP Konya Milletvekili Atilla Kart, önce hükümetin ekonomik politikasını eleştirdi ardından da parti çalışmalarından bahsetti. Kart, Maliye Bakanı Kemal Unakıtan nihayet doğru bir konuşma yaptı. Türkiye'de ekonominin düzelmesi için kayıt dışının kayıt altına alınması gerektiğini söyledi. Bakan çok doğru söyledi. Ama görüyoruz ki, Maliye Bakanı kendisi illegal bir yapılanma içinde. İllegal bir yapılanma içinde olan Bakan, kayıt dışının kayıt içine alınmasından nasıl bahseder. Bunu anlamak mümkün değil'' dedi. 
     Kart, yaklaşık 45 dakika konuşunca delegeler, konuşmasını bir an önce bitirmesi için alkışlarla protesto etti. Salondaki bazı delegeler, 'Ne zaman oy kullanacağız. Vekilimizi zaten Meclis'te dinliyoruz. Daha adaylar konuşacak. Lütfen bir an önce konuşmanızı bitirin’ diyerek tepki gösterdi. Ancak buna rağmen Kart, konuşmaya devam edince delegeler bu kez alkışlı protesto yaptı. Divan Başkanı Atalay, delegeleri sakin olmaları konusunda uyardı. 
     Kart ise, Burada partimizin ilkelerinden ve çalışma yöntemlerinden bahsediyorum. Başka şeylerden bahsetmiyorum. Toplumun sorunlarını buralarda dile getirmeden toplumun içine karışamayız. Partimizin misyonunu, tabana bu tür yerlerde konuşarak anlatabiliriz'' diyerek alkışlı protestoya kendi tepkisini gösterdi. Bunun üzerine bazı delegeler de Kart'a destek olmak amacıyla alkışlayarak, Konya seninle gurur duyuyor’ sloganları attı. Kart, daha sonra kürsüden ayrıldı. 
     Başkan adaylarının konuşmalarıınn ardından oylama işlemine geçildi. Kongrede oy sayımı halen sürüyor. 
     
</TEXT>
</DOC>
