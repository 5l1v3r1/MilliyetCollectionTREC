<DOC>
<DOCNO> 377451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/spor/ydilmen.html </URL>
<DATE> 2005/09/11/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
İki yıldız 
</HEADLINE>
<TEXT>



Beşte beş yaptı Fenerbahçe. Yani ligde oynadığı beş maçta da öne geçemedi. Maçları yorumlarken dikkatli olmaya çalışıyorum. Bunları niye yazıyorum Çünkü 1-0 geride iken öne geçebilmek için temponu daha fazla artıyorsun. Ekonomik oynama şansın yok. Öne geçtikten sonra da Rize örneği gibi, ister istemez oyunun son bölümünde hem fizik olarak düşüyorsun, hem de psikolojik olarak. Yediğin goller fotokopi. Savunmanın göbeğinde arkaya atılan toplar. Kaleci defans anlaşmazlığı ve önlem alınamayan hatalar zinciri. Daum'un bu duruma önlem almasa gerek. Özellikle savunmanın arasına atılan toplarda, hatta yüksek toplarda Luciano ile Önder adeta çarpışacak şekilde. Eğer sekerse pozisyon veriyorlar. Kısacası derinlik yok. 
Fenerbahçe takımı golü yedikten sonra son 25 dakikaya kadar gerçekten müthiş oynadı. İşte burada Daum'un devreye girmesi gerekirdi. Salı günü çok önemli bir Milan maçın var. Hava sıcak ve nemli. Takım gözle görülür şekilde son 20 dakika bam - güme dönmüş, sadece savunma yapıyor, hatta yapmaya çalışıyor. Kontratağa bile çıkamıyor. Kesin ve kesin değişiklik gerekirken yapılmıyor. Bu duruma hakem Yunus Yıldırım bile kızmış olacak ki, Daum'un son saniyedeki değişiklik istediğini geri çevirdi 
Dün sahada iki tane büyük oyuncu izledim. Selçuk her zaman söylüyoruz, tek ön libero oynadığı zaman Türkiye'nin bir numarası. Üç gün arayla iki tane temposu yüksek maç oynadı. Sanırım acil seruma ihtiyacı var. Anelka hakikaten büyük oyuncu. Kuvvetlendikçe daha rahat adam eksiltiyor ve çok etkili. En büyük şanssızlığı iki maçtır oynuyor ve Fenerbahçe hep geriye düşüyor. Takım maçın başında öne geçse 55 bin kişi bu büyük yıldızı keyifle izler. Rakip takımın disiplinden koptuğu bölümlerde büyük işler yapar. 
Ankaraspor yukarı tükürsen bıyık, aşağı tükürsen sakal misali, zor takım. 2-1 geride iken Ersen Martin çıkarken kafalarda 'mağlup takımdan santrfor çıkar mı' diye soru geliyor. Ama baktığınızda son bölümde daha iyi pas yapıp pozisyonlar buldular. Çünkü Ersen'i gören şişiriyor topu, yere indirmiyor. Geç transfer olduğu için oyun düzeni ona göre kurulamadı. Anelka'nın penaltısı tartışılır, ancak hakemi yardımcıları ile birlikte çok beğendim. 



</TEXT>
</DOC>
