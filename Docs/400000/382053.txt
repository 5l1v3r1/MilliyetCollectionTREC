<DOC>
<DOCNO> 382053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur54.html </URL>
<DATE> 2005/09/27/ </DATE>
<TIME> 23.50 </TIME>
<AUTHOR>  </AUTHOR>
<HEADLINE>
Okuma yazma bilmeyen büyüklere Rotary Kulübü'nden destek... 
</HEADLINE>
<TEXT>

     Ankara Koru Rotary Kulübü, Polonya Büyükelçiliği’nin katkılarıyla, okuma yazma bilmeyen büyüklerin eğitimi için bir etkinlik düzenledi. 
     Polonya Büyükelçiliği’nin bahçesinde düzenlenen gecede, Elif Soral Yakın bir konser verirken, davetliler de eşleriyle bahçesindeki çimler üzerinde dans etti. 
     Polonya Büyükelçisi Gregorz Michalski, burada yaptığı konuşmada Hatay’da Medeniyetler Buluşması Konferansı’na katıldığını, ancak bu güzel geceyi kaçırma endişesi duyduğunu belirterek, elçilikte böyle bir gece düzenlenmesinin önemli olduğunu söyledi. 
     Ankara Koru Rotary Kulübü Başkanı Avni Dinler, yardımda bulunduklarının gözlerinde oluşan mutluluğu görmenin önemli olduğunu ifade ederek, bu etkinliklere devam edeceklerini kaydetti. 
     Geceye, bazı elçiliklerin görevlilerinin yanı sıra çok sayıda davetli katıldı. 
     Geceden elde edilen gelir, Dikmen’de okuma yazma bilmeyen büyüklere, başka derslerin de verileceği bir sınıf açılmasında kullanılacak. 
     
</TEXT>
</DOC>
