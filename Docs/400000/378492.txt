<DOC>
<DOCNO> 378492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonyas04.html </URL>
<DATE> 2005/09/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
13 dakika diyeti 
</HEADLINE>
<TEXT>

     İngiliz Daily Mail gazetesinde yepyeni bir diyete yer verildi. Diyetin temeli, 13 dakikalık aralarla proteinli gıdalar atıştırarak, metabolizmanın hızını azaltmamasını sağlamaya dayanıyor. 
     Bazılarına su içse bile yararken, bazıları hiç kilo almaz. Kilo almayan insanların aslında bir sırrı yok. Sadece, metabolizmaları yediklerini hemen yakabiliyor. Bazılarımızınki ise o kadar hızlı değil. Diyet uzmanı Norah Lane'e göre, bu durumda yapılması gereken vücudu kandırmak ve 13 dakikalık aralarla bir şeyler yemek. 
     Lane'in diyeti düşük karbonhidrat ve yüksek proteinli bir ana öğünün, bol sebze ve meyveyle desteklenmesine dayanıyor. Ara öğün olarak ise, iki kez hafif bir şeyler atıştırmak gerekiyor. Tipik bir günlük diyette şunlar var 
     Kahvaltıda bir adet yumurta ve kızarmış bir dilim ekmek. 
     İlk ara öğünde armut. 
     Öğlen çorba ve ton balıklı salata. 
     İkinci ara öğünde diyet peynir. 
     
     10 kilo verebilirsiniz 
     Akşam yemeğinde ızgara tavuk, bezelye, kivi ve şekersiz jöle. Bir parça çiğ biber yediğinizde metabolizmanız 13 dakikalığına kendini ateşliyor. Dolayısıyla, her ana öğünün ardından 13 dakikada bir metabolizmayı hızlandıracak bir parça proteinli gıda ya da biber gibi bir çiğ sebze yemek gerekiyor. Birçok kadının yaklaşık 10 kilo vermesini sağlayan bu diyet, yağların hızla yakılmasını sağlıyor. 
     
</TEXT>
</DOC>
