<DOC>
<DOCNO> 392627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonyas03.html </URL>
<DATE> 2005/11/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Tyra Banks 158 kilo 
</HEADLINE>
<TEXT>

     Tyra Banks 158 kilo oldu. Yeni haliyle alışverişe çıkan süper model 'Bu, yaşadığım en kırıcı gün oldu' dedi. 
     ABD'li süpermodel Tyra Banks, 158 kiloluk bir kadın olmanın güçlüklerini artık yakından tanıyor. 31 yaşındaki Banks, kendi adını taşıyan televizyon şovu için bir günlüğüne şişmanladı. İç çamaşırı ve mayo tanıtımlarının aranan modeli, özel bir giysi yardımıyla tanınmayacak derecede şişmanladı. 
     Nüfusunun neredeyse yarısı obez olan ABD'de obez olmak, Banks'i şoke etti. Yeni tipiyle alışverişe çıkan, otobüs kullanan ve üç erkekle buluşan Banks, "Bu hayatımda yaşadığım en kırıcı gün oldu" dedi. 
     Kariyerini narin bedeni sayesinde oluşturan Banks'i ilk şaşırtan, alışveriş merkezinde herkesin suratına bakması hatta üç kişinin açıkça onu gösterip gülüşmesi ve fısıldaşmalar olmuş. 
     
     Flört rezaleti 

     Aynı gün, önceden tanımadan randevulaştığı üç erkekle buluşan Banks, içlerinden birini özellikle çok kaba bulmuş "Ona beni ailenle tanıştırmayı düşünür müsün, diye sorduğumda, bana 'Sen iyi misin oğlum, bir sorunun mu var derler" yanıtını aldım." 15 saat şişman elbisesiyle yaşadığı maceraları yarınki şovunda yayımlamaya hazırlanan Banks, izleyenlerin şişmanlara yapılan kötü muameleden bir ders çıkarmasını umuyor. 
     
</TEXT>
</DOC>
