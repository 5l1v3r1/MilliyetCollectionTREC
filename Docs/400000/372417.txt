<DOC>
<DOCNO> 372417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun12.html </URL>
<DATE> 2005/08/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
İngiltere radikal imamlar’a savaş açtı 
</HEADLINE>
<TEXT>

     İngiltere hükümeti terörle mücadele yasasını sertleştirme yolunda adım atıyor. 
     İngiltere İçişleri Bakanlığı bugün kabul edilemez davranışlar listesi’ adını verdiği yeni bir önlemler paketi açıklayacak. 
     İngiltere sözkonusu önlemlerle, intihar komandolarına ilham kaynağı olan radikal imamları engellemeyi amaçliyor. 
     İçişleri Bakanlığı’nın bu önlemler paketi Müslüman gruplar ve siyasi partilerle bir süredir yürütülen görüşmeler sonunda hazırlandı. Ancak ayrıntılar henüz belli değil. 
     İngiliz hükümeti terörü övmek ve intihar komandolarına ilham kaynağı olmakla suçladığı radikal imamların faaliyetlerine bu önlemlerle son vermeyi hedefliyor. 
     Önlemler paketi içinde bu kişilerin gözaltına alınması, sınırdışı edilmesi, ya da ülkeye girişinin yasaklanması gündemde bulunuyor. 
     
     Güvenlik anketi 
     İngiliz The Guardian gazetesinde bu hafta başında yayımlanan kamuoyu yoklamasında, İngilizlerin yüzde 73'ünün güvenliklerinin sağlanması karşılığında bazı insan haklarından vazgeçmeye hazır olduğu belirtildi. 
     İngilizlerin yüzde 68'i de İngiliz polisinin istediği gibi, bir terör şüphelisinin suçlama olmaksızın gözaltı süresinin iki haftadan üç aya çıkarılmasını destekliyor. 
     
</TEXT>
</DOC>
