<DOC>
<DOCNO> 373718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sondun01.html </URL>
<DATE> 2005/08/29/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
Kosova'da 2 Sırp öldürüldü, 2'si de yaralandı 
</HEADLINE>
<TEXT>

     Kosova'nın güneyindeki Sırp beldesi Ştrpce'de bir otomobile başka bir otomobilden açılan yaylım ateşi sonucu, araçta bulunun 4 Sırp'tan 2'si öldü, 2'si de yaralandı. 
     Faillerin yakalanması için Kosova'nın bütün anayollarında sıkı kontroller başlatıldı ve güvenlik önlemleri artırıldı. 
     Kosova Hükümeti, açıklamasında, ''Kosovalı 2 gencin ölümüne sebep olan cinayeti en sert bir dille kınadığını'' belirterek, BM Polis Gücü'nden UNMIK , faillerin yakalanmaları için yardım istedi. 
     Açıklamada, hükümetin, bütün yurttaşların kendilerini güvenli hissedecekleri hoşgörülü bir ortam için çabalarını sürdüreceği kaydedildi. 
     Kosova'daki ABD temsilcisi Philip Goldberg, olayla ilgili üzüntülerini dile getirirken, Kosova halkını, faillerin yakalanması için polisle işbirliğine ve sakin olmaya çağırdı. 
     Sırbistan yönetimi de olayı sert ifadelerle kınarken, suçluların hemen yakalanarak adalete teslim edilmelerini istedi. 
     Sırbistan-Karadağ Başbakanı Voyislav Koştunitsa da olayın, Kosova'da kalan Sırplara yönelik bir terör eylemi olduğunu belirtti ve BM yönetiminin sorumlu olduğunu savundu. 
     
</TEXT>
</DOC>
