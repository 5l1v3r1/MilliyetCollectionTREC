<DOC>
<DOCNO> 384686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/spor/ysenay.html </URL>
<DATE> 2005/10/07/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Rüzg r eken, fırtına biçer 
</HEADLINE>
<TEXT>



Anelka'nın faullü golü futbol dünyamıza atom bombası gibi düştü adeta... Arka sayfalar ve ekranlardaki spor manşetleri Türkiye'nin 3 Ekim tarihinde Avrupa müzakerelerinin başlangıç gongunun vuruş zevkini dahi unutturur oldu bazı futbol korkaklarına... 
Türk insanının önemli bölümü hem kıskanç, hem de korkak bence... Öyle ya Galatasaray'ın dört yıllık efsane şampiyonluklarını ve UEFA patronluğuna kadar uzanan zafer dolu haftalarını ülkenin sağduyu sahibi, rengarenk futbol sevdalıları ne kadar da içtenlikle alkışlamıştı... O tarihi yolculuğun perde arkalarını kimseler merak edip de aralamaya çalışmadı, çok da doğru yaparak... Yoksa içte ve dışta oynanan birçok müsabakanın kapılar ardında dönen gizemli hesaplarını kitap haline getirsek ortaya koskoca ve görkemli bir lunaparkın "dönme dolapları" çok renkli bir aydınlık halinde dökülebilirdi ortalara... Ama ne hacet... Şu dünyanın siyasetle ekonomisinde olanları yakından izleyebilsek, zaten hepimiz ne denli bir renk ve entrika kirliliğinin içinde yaşadığımızı kolayca görüp, hayretlerden hayrete koşuşurduk... 

İhanet orduları 
Anelka'nın golü tartışılmaz bir faul ve hakem hatasıdır... Peki ya sonrası, Konya'nın olayın içine kilitlenip kalması ve bütün oyun disiplinini bozup adeta maçı rakibe terk etmesi futbolun profesyonelliği ile bağdaşan bir durum mudur .. Ehh, bundan sonrası Fenerbahçe tecrübesinin sahaya yayılıp, oyunu ve sonucu kurtarması bir suç mudur veya kabahat midir ki .. Galatasaray'ın Avrupa'yı silkelediği yıllarda nasıl Hagi, Hakan Şükür, Ergün, Hakan Ünsal, Popescu, Prekazi, Arif ve kalede dev gibi bir Simoviç var idiyse şimdi Fenerbahçe de, uğraşa didine transferde para harcayarak Alex, Anelka, Aurelio, Nobre, Luciano, Appiah gibi isimleri kadrosuna katarak ligdeki bütün takımların teknik varlığına fark atacak bir ekip kurmuştur... Öyleyse yok hakemleri asalım, yok Fenerbahçe'ye karşı ihanet orduları kuralım gibi davranışların anlamı nedir .. Fenerbahçe'nin yarattığı olumlu rüzg rın fırtınalara, hatta tsunamilere ulaşması korkusunun ta kendisi değil midir bu gerçekler .. Kendi kulüplerindeki ekonomik kaosların yangına dönüşmesi ihtimalinin paniklemesi kıskançlığıyla karışık duygular değil midir bu akla sığmaz düşmanca davranışlar... 
Beyler, "güneş balçıkla sıvanmaz" atasözünü asla unutmayınız... Siz de çekinmeden Fenerbahçe'yi taklit ediniz... Görkemli localarınızı, pahalı koltuklarınızı kulübünüzün ürettiği forma üretimini vs. malzemeyi ısrarla bir sezon önceden alıp, kullanınız... Yönetiminize ülkenin zengin ve saygın işadamlarını hiçbir komplekse girmeden çağırınız... Burada ayıp olacak hiçbir şey yok ki .. Herkes bakarak, öğrenerek yeniler kendisini... Yoksa kıskançlıkla, tehditle bir yere varamazsınız... Bir de şunu unutmayınız kötü düşüncelerinizi devam ettirmekse niyetleriniz "RÜZG R EKEN FIRTINA BİÇER" atasözünü aman akıllarınızdan çıkarmayınız... 


</TEXT>
</DOC>
