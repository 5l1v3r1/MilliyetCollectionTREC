<DOC>
<DOCNO> 356634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/soneko53.html </URL>
<DATE> 2005/06/29/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Merkez Bankası resmi rezervi 37.3 milyar dolara indi... 
</HEADLINE>
<TEXT>

     Merkez Bankası'nın resmi rezerv varlıkları, Mayıs sonunda bir önceki aya göre 1 milyar 583 milyon dolar azalarak, 37 milyar 366 milyon dolar düzeyine indi. 
     Merkez Bankası'nın resmi rezerv varlıkları, Nisan ayı sonu itibariyle 38 milyar 949 milyon dolar düzeyindeydi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Mayıs itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 35 milyar 636 milyon dolarını döviz varlıkları konvertibl dövizler , 167 milyon dolarını IMF rezerv pozisyonu, 1 milyon dolarını SDR, 1 milyar 562 milyon dolarını da altın oluşturdu. 
     Banka'nın Nisan ayı sonu itibarıyla, döviz varlıkları konvertibl dövizler 36 milyar 910 milyon dolar, IMF pozisyonu 171 milyon dolar, SDR'ler 2 milyon dolar, altın da 1 milyar 615 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Mayıs ayı sonu itibariyle, 40 milyar 703 milyon doları anapara, 7 milyar 333 milyon doları da faiz olmak üzere toplam 48 milyar 36 milyon dolar çıkış olduğu görülüyor. 
     31 Mayıs itibarıyla bir önceki aya göre, şarta bağlı döviz yükümlülüklerinin toplamı, 282 milyon dolar azalarak 17 milyar 796 milyon dolardan 17 milyar 514 milyon dolara geriledi. 
     
</TEXT>
</DOC>
