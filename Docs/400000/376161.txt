<DOC>
<DOCNO> 376161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur14.html </URL>
<DATE> 2005/09/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Tek ders sınavı yarın... 
</HEADLINE>
<TEXT>

     Üniversiteyi kazandığı halde tek dersten başarısız olduğu için mezun olamayan öğrenciler yarın sınava girecek. 
     Milli Eğitim Bakanlığı MEB , yüksek öğretim programlarına yerleştirilmeye hak kazanan, ancak tek dersten başarısız oldukları için mezun olamayan öğrencilere bir sınav hakkı tanımıştı. 
     Sınava, tek dersten başarısızlığı bulunan ve şu koşulları sağlayan öğrenciler girebilecek 
     "-2005 Öğrenci Seçme Sınavı yerleştirme sonuçlarında bir yüksek öğretim programına yerleştirilenler, -Açıköğretim Fakültesi’ne yerleşenler, -Özel yetenek sınavı ile öğrenci alan yükseköğretim programlarını kazananlar, -Sınavsız geçiş hakkından yararlanarak bir yüksek öğretim programına yerleştirilenler." Sınavı başaran öğrencilerin diplomaları, üniversitelere kayıt tarihlerini kaçırmamaları için geciktirilmeden düzenlenecek. 
     MEB yetkilileri, tek dersten başarısız olan öğrencilerin sayısının genelde düşük olduğunu, bundan önceki yıllarda bu rakamın 600 ile 800 kişi arasında değiştiğini bildirdiler. 
     
</TEXT>
</DOC>
