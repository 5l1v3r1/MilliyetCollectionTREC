<DOC>
<DOCNO> 390093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun27.html </URL>
<DATE> 2005/10/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Türk mahkum firar etti, Adalet Bakanı zor durumda kaldı 
</HEADLINE>
<TEXT>

     Almanya'nın başkenti Berlin'deki bir kafenin tuvaletinin penceresinden kaçan mahkum İsmail F, Berlin eyaleti Adalet Bakanı Karun Schubert'i zor durumda bıraktı. 
     İsmail F'nin firarıyla ilgili olarak, Berlin Eyalet Meclisi Hukuk Komisyonu toplandı. 
     Komisyon üyesi ve CDU Hukuk Sözcüsü Andreas Gramm, Bakan Schubert yeterli bilgi vermediği için araştırma komisyonu kurulmasının muhtemel olduğunu söyledi. 
     Gramm, ''İsmail F. gibi birinin, şehir merkezinde yanında sadece bir sosyal danışmanla çıkmasına izin verilmesini anlaşılmaz bulduğunu'' söyledi. 
     İsmail F'nin 1997 yılında Hollanda'dan Almanya'ya kokain getirip satma ve silah bulundurma suçlarından yakalanarak 12 yıl hapis cezasına çarptırıldığı bildirildi. 
     ''İsmail F'nin silaha ulaşmasının kolay olduğu ve kendi çevresi için tehlikeli olarak nitelendirildiği, ancak kamuoyu için tehdit oluşturmadığı'' açıklandı. 
     
</TEXT>
</DOC>
