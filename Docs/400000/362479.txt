<DOC>
<DOCNO> 362479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo24.html </URL>
<DATE> 2005/07/19/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
"12 Dev Adam"ın aday kadrosu açıklandı... 
</HEADLINE>
<TEXT>

     Sırbistan-Karadağ'da Eylül ayında yapılacak Avrupa Şampiyonası'na katılacak A Milli Erkek Basketbol Takımı'nın aday kadrosu açıklandı. 
     16-25 Eylül tarihleri arasında gerçekleştirilecek şampiyona için belirlenen 18 kişilik aday kadro, 29 Temmuz'da İstanbul'da kampa alınacak. 
     Milli Takımlar Genel Menajeri Doğan Hakyemez, A Milli Takım Menajeri Barbaros Akkaş, antrenör Bogdan Tanjevic, yardımcıları Nihat İziç, Orhun Ene ve Levent Topsakal'ın da yer aldığı A Milli Takım'daki aday oyuncular şunlar 
     Ermal Kurtoğlu, Kaya Peker, Ender Arslan, Cenk Akyol, Kerem Gönlüm Efes Pilsen , Kerem Tunçeri, Oğuz Savaş, Fatih Solak Ülkerspor , Hakan Demirel, Semih Erden Fenerbahçe , Hakan Köseoğlu Tuborg Pilsener , Reha Öz İTÜ , Hidayet Türkoğlu Orhando Magic , Mehmet Okur Utah Jazz , Mirsad Türkcan Dinamo Moskova , İbrahim Kutluay Panathinaikos , Serkan Eredoğan TAU Ceramica , Cem Dinç Almanya . 
     
     KAMP PROGRAMI 
     A Milli Erkek Basketbol Takımı, 29 Temmuz'da İstanbul'da kampa girecek ve şampiyonaya kadar çeşitli hazırlık maçları yapacak, turnuvalara katılacak. 
     Polat Renaissance Otel'de konaklayacak milliler, antrenmanlarını Abdi İpekçi Spor Salonu'nda gerçekleştirecek. 4 Ağustos'ta İsrail ile özel maçta karşı karşıya gelecek A Milli Takım, ardından düzenlenecek turnuvada 5 Ağustos'ta İsrail, 6 Ağustos'ta Üniversite Milli Takımı, 7 Ağustos'ta da Polonya ile maç yapacak. 
     İtalya'nın Bormio kentine 10 Ağustos'ta giderek burada Bulgaristan, İtalya ve Gürcistan ile turnuva maçlarında karşılaşacak milliler, hazırlıklarına 24 Ağustos'a kadar da burada devam edecek. Bu arada, A Milli Takım 23 Ağustos'ta İrlanda Cumhuriyeti, 24 Ağustos'ta da Finlandiya ile maç yapacak. 
     A Milli Erkek Basketbol Takımı, Türkiye'ye döndükten sonra İstanbul'da 30 Ağustos'ta başlayacak Efes Cup'ta mücadele edecek ve ilk etapta Fransa ve Rusya ile karşılaşacak. 
     Fransa'da 7 Eylül'de 4 günlük kampa girecek ''12 Dev Adam'', 14 Eylül'de de Avrupa Şampiyonası finallerine katılmak üzere Sırbistan-Karadağ'a gidecek. 
     
</TEXT>
</DOC>
