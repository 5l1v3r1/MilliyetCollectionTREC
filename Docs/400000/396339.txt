<DOC>
<DOCNO> 396339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo14.html </URL>
<DATE> 2005/11/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bild gazetesi Kavgacı Türk, Schalke'ye karşı oynayacak... 
</HEADLINE>
<TEXT>

     Alman Bild gazetesi 1. FC Köln’ün milli futbolcusu Alpay’ın FC Schalke 04’e karşı bugün forma giyeceğini bildirdi. 
     Gazete "Kavgacı Türk Schalke’ye karşı oynayacak" başlığı ile verdiği haberde, Alpay’ın İstanbul’da yaşanan olaylarda İsviçreliler tarafından baş suçlu olarak gösterildiği bildirildi. 
     Alpay’ın İstanbul’da yaşanan olaylar hakkında 1. FC Köln Klüp menajeri Andreas Retting ve Teknik Direktör Uwe Rappolter’e bilgi verdiği açıklandı. 
     Alpay’ın olaylar hakkında basına açıklama yapmadığı ve Teknik Direktör Fatih Terim’in tüm futbolculara basına açıklama yapmamaları yönünde talimat verdiği bildirildi. 
     Alman BZ gazetesinde yer alan bir haberde ise Alman Futbol Federasyonu Kontrol Komisyonu Başkanı Horst Hilber’in FİFA’nın İstanbul’daki olaylara karışan futbolculara vereceği cezaların Alman liginde de geçerli olabileceğini söylediği bildirildi. 
     Öte yandan Hertha BSC’li Yıldıray Baştürk’ün de bugün Borissia Dortmund’a karşı oynanacak karşılaşmada hazır olmadığı için muhtemelen forma giyemeyeceği bildirildi. 
     
</TEXT>
</DOC>
