<DOC>
<DOCNO> 394571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonspo07.html </URL>
<DATE> 2005/11/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çek Cumhuriyeti, Norveç'i devirdi... 
</HEADLINE>
<TEXT>

     Çek Cumhuriyeti, Norveç’i deplasmanda 1-0 mağlup ederek 2006 Dünya Kupası yolunda önemli bir adım attı. Çekler’in sayısını tecrübeli golcü Smicer kaydetti. 
     
     Tomas Jun oynamadı 
     2006 Dünya Kupası’na katılma mücadelesi veren Norveç-Çek Cumhuriyeti mücadelesinden konuk ekip Çekler 1-0 galip ayrıldı ve Almanya yolunda önemli bir adım attı. Çekler’in golü maçın 31.dakikasında Vladimir Smicer’den geldi. Trabzonspor’da olumsuz bir görüntü çizen Jun mücadelenin 18 kişilik kadrosuna alınmazken, Galatasaray’ın Çek yıldızı Heinz son 13 dakikada görev yaptı. Beşiktaş’ın eski golcüsü Carew ise 90 dakika görev yapmasına karşın yenilgiyi engelleyemedi. 
     
     Brezilya şov yaptı 
     Almanya öncesi yapılan hazırlık karşılaşmalarında ise ilginç sonuçlar alındı... Brezilya, Birleşik Arap Emirlikleri’ni 8-0 mağlup etti. Sambacıların gollerini Kaka 2 , Juninho 2 , Adriano, Lucio, Fred ve Cicinho kaydetti. 
     
     Diğer sonuçlar ise şöyle 
     G.Kore-İsveç 2-2. 
     Finlandiya-Estonya 2-2. 
     Belarus-Letonya. 3-1. 
     Bulgaristan-Gürcistan 6-2. 
     Güney Afrika-Senegal 2-3. 
     Liechtenstein-Makedonya 1-2. 
     İskoçya-ABD 1-1. 
     Arjantin-İngiltere 2-3. 
     Romanya-Fildişi 2-3. 
     
</TEXT>
</DOC>
