<DOC>
<DOCNO> 367284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun14.html </URL>
<DATE> 2005/08/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Fransa ısrarlı Bir adayın bir üyeyi tanımaması kabul edilemez 
</HEADLINE>
<TEXT>

     Fransa Başbakanı Dominique de Villepin’in ardından Dışişleri Bakanı Philippe Douste-Blazy de, Türkiye’nin Rum Kesimini tanımayacağını açıklamasına tepki gösterdi. Ankara tarafından yayınlanan Kıbrıs deklarasyonunu "ciddi bir sorun yaratan, tek taraflı" bir adım olarak değerlendiren Douste-Blazy, "Birliğe girmek isterken bir üyesini tanımamak kabul edilemez" dedi. 
     Phillippe Douste-Blazy, Le Monde gazetesi ile yaptığı söyleşide de Villepin’in "Türkiye, Kıbrıs’ı Rum Kesimi 
     tanımazsa müzakerelerin başlaması düşünülemez" açıklamasına dikkat çekildi. Gazete’nin "Neden bu daha önce dile getirilmedi Fransız tutumundaki bu değişiklik, nasıl izah ediliyor sorusuna "Çünkü yeni bir unsur var" karşılığını verdi. Türkiye’nin Ankara Antlaşması’nı genişleten Ek Protokolü imzalarken yaptığı Kıbrıs deklarasyonun yeni bir unsur olduğunu savunan Douste-Blazy, deklarayonu "ciddi bir sorun yaratan, tek taraflı" bir adım olarak nitelendirdi. Douste-Blazy, bir ülkenin, birliğin tüm üyelerini tanımayı reddederken aday olup olamayacağı sorusunun açıklığa kavuşturulması gerektiğini savunurken şöyle dedi "Birliğe girmek isterken üyelerinden birini tanımamak kabul edilemez. Bu soru sormak sağduyudur. Bir gruba, uluslararası toplum tarafından tanınan, BM’de bir temsil edilen, üyelerinden birinin reddedildiğini ilan edilerek gimeye hazırlanmaz. Biz, bu konuda AB’de derinlemesine bir tartışma olmasını arzu ediyoruz. Böyle bir sorun olmadığı gibi yapamayız. Bu bir tutum değişikliği değil, açıklığa kavuşturulması talebidir. 
     
</TEXT>
</DOC>
