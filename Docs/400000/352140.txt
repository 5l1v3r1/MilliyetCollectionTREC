<DOC>
<DOCNO> 352140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun30.html </URL>
<DATE> 2005/06/15/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
KKTC'de öğrencilerin çadırlı eylemi sürüyor 
</HEADLINE>
<TEXT>

     Lefkoşa'daki Yakın Doğu Üniversitesi YDÜ Okul Öncesi Öğretmenliği Bölümü öğrencilerinin, bölümün Milli Eğitim ve Kültür Bakanlığı tarafından kabul edilmemesi üzerine Cumhuriyet Meclisi önünde başlattığı çadırlı eylem devam ediyor. 
     YDÜ Okul Öncesi Öğretmenliği Bölümü öğrencilerinin bugün 44. gününe giren eylemine, Yakın Doğu Üniversitesi'nin çeşitli birimlerinde çalışan personeli destek verdi. 
     Yaklaşık 300 kişilik YDÜ personeli, otobüslerle meclis önüne gelerek, eylemdeki öğrencilere desteklerini belirtti. 
     Burada yapılan konuşmalarda, ''eylemin 44. gününe girmesine rağmen yetkililerden henüz olumlu bir yanıt alınamadığı'' kaydedildi. 
     Eyleme destek gösterisi nedeniyle meclis önünde yol bir süre trafiğe kapandı. 
     YDÜ personeli daha sonra, ''Eğitime destek engellenemez'', ''Birlik mücadele dayanışma'' sloganları atarak, meclis önünden Merkez Bankası binası yakınına kadar yürüdü. 
     
</TEXT>
</DOC>
