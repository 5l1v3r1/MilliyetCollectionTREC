<DOC>
<DOCNO> 367733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun06.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
50 kilo eroin, 104 bin hap ele geçirildi 
</HEADLINE>
<TEXT>


İSTANBUL Milliyet 

İSTANBUL ve Kocaeli'nde "Serhat" ve Malabadi" adı verilen çalışmalar sonucu, 50,5 kilo eroin ile 104 bin uyuşturucu ve uyarıcı nitelikte hap ele geçirildi. Fatih'te bir otomobilde yapılan aramada, 10 kilo eroin ele geçirildi. Polis, "Serhat" adı altında sürdürdüğü çalışma sonunda, Büyükçekmece'de bir otomobilde bagaja gizlenmiş 27 kilo 300 gram eroin daha ele geçirdi. Başka bir kişinin evinde yapılan aramada da, 530 gram eroin bulundu. "Malabadi" adı altında gerçekleştirilen çalışmada, Küçükçekmece'de durdurulan bir araçta, 12 kilo 680 gram eroin ele geçirildi. Kocaeli'nin Körfez ilçesi ile İstanbul'un Fatih ilçesinde de çalışma yapıldı. 104 bin uyuşturucu ve uyarıcı hap ile 350 gram esrar, 10 gram eroin ve 5,5 gram kokain ele geçirildi. 


</TEXT>
</DOC>
