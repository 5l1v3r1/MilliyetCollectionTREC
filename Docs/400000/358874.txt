<DOC>
<DOCNO> 358874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yazar/cetiner.html </URL>
<DATE> 2005/07/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Hurda taksilerin yerine yeni taksi 
</HEADLINE>
<TEXT>


Yoldan bir taksi çevirdim. Hava sıcak mı sıcaktı, içeriye girip oturdum, motorun çalışması boğucu hale getirmişti ortamı. "Dayan 15 dakikan var, Taksim'e kadar" dedim içimden, etrafıma bakmaya başladım. Süslü ama pis bir taksiydi. Ufak bebekler, yastıklar ve yapıştırma resimler. Ama koltuklar lime lime olmuştu, yırtıktı. Ayrıca yırtık döşemelerin altları iğrençti, pislik içinde, mikrop yuvasıydı. 
Az sonra burnuma müthiş bir koku gelmeye başladı. Hani neredeyse insanı bayıltacak cinsten Nereden geliyor diye araştırırken, bir de baktım şoför ayakkabılarını çıkarmış, artık kararmış kalın yün pis çoraplarla pedallara basmıyor mu 
- Evladım, dedim yaz günü yün çorap giyilir mi Hele hele arabanın içinde ayakkabılar çıkarılır mı Görüyorsun müthiş bir ayak kokusu var içeride .. 
- Amca, dedi biz memlekette yazları kalın yünler giyerek kendimizi sıcaktan koruruz. Sonra ben koku filan duymuyorum, dışarıdan geliyor herhalde 
Neredeyse bayılacağım, daha Taksim'e gelmeden Harbiye Hilton durağında indim, yürümeye başladım. 
Bu bir örnek, böyle binlercesi var. İstanbul'da taksilerin çoğu neredeyse enkaz halinde. Döşemeler pis, yırtık. Şoförler fosur fosur sigara içiyor. Rahatsız oluyorum deseniz, bu defa pencereyi rüzg ra karşı açarak cevap veriyorlar. Zaten içerisi zehir gibi nikotin kokuyor. Eski yıllar olduğu gibi, efendice tartışmak, kuralları uygulamak mümkün değil. Bazen de kısmetinize 25-30 yıllık taksiler düştü mü yandınız, iğrenç, pislik görüntüsü, her tür mikrobu orada bulabilirsiniz. 
Bilmiyorum ne yapalım Bizim artık Avrupalı, yerli otomobillerimizi eskileriyle değişmek, yani şoförlere imk n yollarını açmak iyi bir planlama ile elbette mümkün. 
İşin başında tamirhanelerde, kaporta atölyelerinde sabahlara kadar çalışıp otomobil sanayiini ilk zorlayanlardan İnan Kıraç dostumuz böyle bir göreve çağırılırsa sanırım bir formül bulur. Çünkü ülkemizde yapılan otomobil ve otobüslerin üretiminde unutulmaz hizmetleri var. 
Hedef şu olmalı. Eski hurdalaşmış ve h l çalışan otomobilleri toplayıp yerlerine yenilerini koymak. 

Taksi, restorandan önemli 
İstanbul Vali Muavini Cumhur Güven Taşbaş, İstanbul Belediyesi'nin taksiler konusunda çalışmaları olduğunu söylemişti. Havaalanında kooperatif halinde çalışan yüzlerce taksinin şoförü, artık mavi gömlek, gri pantolon giyeceklermiş. Havaalanı taksileri zaten diğerlerine göre daha bakımlıdır, iyidir bir de bu kabul edilirse dışarıdan gelen turistin ilk intibaı daha olumlu olacaktır Türkiye için. 
Sonrası, ABS fren, airbag ve klima taksilere şart koşulacakmış. Bunları tamamlamayana çalışma izni verilmeyecekmiş. 
İstanbul Belediyesi eğer bunları gerçekleştirirse, İstanbul şoförlerine tek tip elbise giydirebilirse bu büyük başarı olur. İstanbul'a büyük hizmet olur. İstanbul'a gelen milyonlarca turist için temiz, üçk ğıtsız çalışan taksiler lokantalardan, eğlence yerlerinden daha önemli. 



</TEXT>
</DOC>
