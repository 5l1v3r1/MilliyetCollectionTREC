<DOC>
<DOCNO> 373993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/spor/spo04.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'e eleştiri 
</HEADLINE>
<TEXT>



Trabzonspor'un zorlu Malatyaspor deplasmanında 1 puanı son dakika golüyle kurtarması Teknik Direktör Şenol Güneş'e yönelik eleştirilerin yoğunlaşmasına yol açtı. Formsuz futbolcularda ısrar eden tecrübeli hocanın, maç içindeki oyuncu değişiklikleri zamanında yapmaması nedeniyle de alınan kötü sonuçlardan sorumlu olduğu ileri sürüldü. 
Hüseyin ve geçen sezonun yıldızı Szymkowiak'ın sezon başından beri kötü oynaması, Celalettin'in beklenen performansa ulaşamaması ve Gökdeniz'in saha dışı olaylar nedeniyle sıkıntılı günler geçirmesine rağmen Jun ile Mehmet Yılmaz'dan yeterince yararlanmaması Güneş'in en fazla eleştiri alan tercihleri oldu. 
Öte yandan Şenol Güneş, Bordo - Mavili takıma, milli ara nedeniyle 2 gün izin verildi. Yarın toplanacak olan Trabzonspor, Ofspor'la bir hazırlık maçı oynayacak. 


</TEXT>
</DOC>
