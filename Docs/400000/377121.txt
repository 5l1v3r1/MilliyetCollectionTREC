<DOC>
<DOCNO> 377121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur13.html </URL>
<DATE> 2005/09/09/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Ecel direkte yakaladı 
</HEADLINE>
<TEXT>

     
     Bahtiyar AKYOL ÇAMELİ Balıkesir , DHA 
     
DENİZLİ Telekom İl Müdürlüğü'nde görevli teknisyen Mustafa Susar, hat arızasını gidermek için çıktığı direkte akıma kapılınca dengesini kaybedip yere düştü. Ağır yaralanan 40 yaşındaki Mustafa Susar kaldırıldığı hastanede öldü. 
     Çameli İlçesi'nin Gürsu Köyü'nün telefon şebekesinde dün akşam saatlerinde arıza meydana geldi. Denizli'den Çameli'ye giden ekip arızanın, elektrik trafosunun da bulunduğu direkten geçen hatta meydana geldiği belirlendi. Teknisyen Mustafa Susar, direğe çıkarak tamirat yapmaya başladı. Bir anlık dalgınlık sonucu sağ kolu elektrik teline çarpınca akıma kapılıp dengesini kaybeden Susar, yaklaşık 15 metre yükseklikten yere düştü. Arkadaşları tarafından Çameli Devlet Hastanesi'ne kaldırılan Susar, doktorların müdahelesine rağmen kurtarılamayarak öldü. 15 yıldır Telekom Müdürlüğünde çalışan Susar’ın evli ve iki çocuk babası olduğu öğrenildi. 
     
</TEXT>
</DOC>
