<DOC>
<DOCNO> 376882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas06.html </URL>
<DATE> 2005/09/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
40'ındaki kadın seksten daha çok keyif alıyor 
</HEADLINE>
<TEXT>

     Health Plus Dergisi’nin İngiltere’de yaptığı bir araştırma, 40 yaş ve üzerindeki kadınların 20’li yaşlardaki genç kadınlara göre çok daha hareketli ve zevkli bir cinsel hayata sahip olduklarını kanıtladı. 
     40’lı yaşlardaki 2000 kadın üzerinde yapılan araştırma, kadınların yüzde 77’sinin 20’li yaşlarına göre seksten çok daha fazla zevk aldığını ve yüzde 70’nin kendilerini 20’li yaşlarına kıyasla daha seksi bulduklarını ortaya koydu. Yine araştırmaya göre kadınların yüzde 67’si evlilikte seksin daha zevkli buluyor ve yüzde 45’i de eskiye oranla daha fazla cinsel ilişkiye girme arzusu duyuyor. 
     
     KENDİ YAŞ GRUBU 

     Ankete katılan kadınların üçte ikisi, vücutlarına eskiye nazaran daha çok güvendiğini, onda dokuzu sekste farklı pozisyonlar denemekten keyif aldığını, onda sekizi ise uzun ilişkilerde yapılan seksin daha keyifli olduğunu söyledi. Ayrıca 40 yaş ve üstü kadınların cinsel deneyimleri yatak odasıyla sınırlı değil. Yüzde 61’i salonda, yüzde 28’i banyoda, yüzde 16’sı mutfakta ve yüzde 21’i bahçede seks yapmayı tercih ediyor. Kadınlar kendilerinden yaşça küçük erkekleri partner olarak tercih etmiyorlar. 
     Katılımcıların yüzde 50’si kendi yaş gruplarındaki erkekleri cinsel yönden çekici bulurken, yüzde 66’sı yaşlı erkeklerin genç erkeklerden daha başarılı olduklarını söylüyor. 
     40 yaş üstü kadınların yüzde 82’si erkeklerde aşk, şevkat ve sıcak bir kucağı cinselliğe tercih ettiklerini, yüzde 50’si ise orgazmın da en az bu özellikler kadar gerekli olduğunu belirtti. 
     
</TEXT>
</DOC>
