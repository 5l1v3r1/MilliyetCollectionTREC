<DOC>
<DOCNO> 371942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur10.html </URL>
<DATE> 2005/08/22/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
TIR kuyruğunda göbek dansı 
</HEADLINE>
<TEXT>

     Nurdan BAYRAK EDİRNE, DHA 

      AVRUPA ülkelerine yük götüren TIR sürücüleri Kapıkule’de uzayan kuyrukta saatlerce beklerken, eğlenmeyi de ihmal etmiyorlar. Kuyruk 5 saaat bekleyince sıkılan TIR şoförü 32 yaşındaki Murat Demirtaş önce aracındaki teybe oyun havası kasetini koydu, ardından da sürekli yanında taşıdığı zilleri parmaklarına geçirerek TEM yolundaki kuyrukta göbek atmaya başladı. 
     Bolu’da yaşayan Murat Demircan, Fransa’ya tekstil ürünleri götürmek için Kapıkule Gümrük Kapısı’na geldi. Ancak, 10 kilometreyi bulan kuyrukta 5 saat bekleyince canı sıkılan 3 çocuk babası Murat Demirtaş, aracının teybine oyun havaları kaseti koyup, sürekli yanında taşıdığı zilleri parmaklarına geçirerek göbek atmaya başladı. Kuyrukta bekleyen diğer şoförler de alkışlarıyla tempo tutarak eşlik etti. Hem kendisi eğlenen hem de arkadaşlarını eğlendiren Demirtaş, Göbek atmayı seviyorum. Çok küçük yaşlardan beri müzik sesi duyduğum zaman dayanamıyorum oynuyorum. Arkadaşlarım da bu yüzden bana zil hediye etti. Bu zilleri sürekli yanımda taşıyorum. Kullandığım araçta da sürekli olarak müzik çalıyorum. Canım sıkıldığı zaman zilleri elime alarak, oynuyorum. Özellikle kuyrukta beklemekten sıkıldığım zamanlar göbek atıyorum. Kuyrukta bekleyen bütün şoförler de bana alkışlarıyla eşlik ediyorlar'' dedi. 
     
</TEXT>
</DOC>
