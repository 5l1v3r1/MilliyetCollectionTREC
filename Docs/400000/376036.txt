<DOC>
<DOCNO> 376036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun45.html </URL>
<DATE> 2005/09/06/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Gürcistan'da Türk işadamı gözaltına alındı... 
</HEADLINE>
<TEXT>

     Gürcistan’da yatırımları bulunan Türk işadamı Hasan Suvacı 57 gözaltına alındı. 
     Guriya limited şirketi Müdürü Savaş Türksav, AA muhabirine yaptığı açıklamada, şirket sahibi olan Suvacı’nın, geçen yıl Rusya’dan Gürcistan’a yaptıkları buğday ithalatıyla ilgili belgelerde usulsüzlük yapıldığı gerekçe gösterilerek mali polis tarafından gözaltına alındığını kaydetti. 
     Suvacı’nın, Zugdidi kentinde çıkarıldığı mahkemece tutuklanarak cezaevine konulduğunu ifade eden Türksav, 300 bin lari 150 bin dolar 
     gümrük bedeli istendiğini söyledi. 
     Türksav, un üretimi yaptıkları Gürcistan’da ciddi yatırımları bulunmasına karşın büyük bir haksızlığa uğradıklarını belirterek, Suvacı’nın, ifadesine dahi başvurulmadan haksız yere cezaevine konulduğunu savundu. 
     
</TEXT>
</DOC>
