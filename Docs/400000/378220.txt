<DOC>
<DOCNO> 378220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/ekonomi/eko08.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya vergi tehdidiyle benzin fiyatlarını ucuzlattı 
</HEADLINE>
<TEXT>



Fransa'nın ardından Avusturya da benzin fiyatlarını 'vergi tehdidiyle' ucuzlattı. Avusturya Maliye Bakanı Karl Heinz Grasser'in petrol şirketlerine "özel vergi uygulanmasını öngören bir tasarıyı meclise getireceğini" açıklamasından sonra harekete geçen petrol şirketlerinden Shell benzin satış fiyatını litre başına 3 sent, dizel satış fiyatının ise 1 sent indirildiğini açıkladı. 
Shell Genel Müdürü Alexander Hareter, gazetecilerin soruları üzerine, "Mümkün olan indirimi yaptıklarını, daha fazlasını yapamayacaklarını" söyledi. BP şirketi ve Avusturya'nın ulusal petrol şirketi OMV ise benzin ve dizel satış fiyatında eşit oranda 1 sent indirim yaptıklarını açıkladı. 
Maliye Bakanı Grasser, özel vergi önerisinin masadan kalkıp kakmadığı sorusu üzerine "Bundan sonrası için görüşmemiz gerekiyor" dedi. 


</TEXT>
</DOC>
