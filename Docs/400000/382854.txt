<DOC>
<DOCNO> 382854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko40.html </URL>
<DATE> 2005/09/30/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Katrina'nın sigorta kapsamı dışındaki zararı 100 milyar dolar 
</HEADLINE>
<TEXT>

     ABD'de Katrina Kasırgası nedeniyle sigorta kapsamında olmayan zararın 100 milyar dolar olduğu belirtildi. 
     Ticaret Bakanlığı'ndan yapılan açıklamada, Katrina nedeniyle ayrıca ABD'de ağustos ayı hanehalkı tüketim harcamalarının yüzde 0.5 daraldığı, bunun 11 Eylül saldırılarının ardından en büyük aylık düşüşe işaret ettiği kaydedildi. 
     Öte yandan, kasırganın vurduğu Meksika Körfezi'nin çevresinde yaşayan halkın gelirlerindeki düşüş, ağustos ayında ABD'de toplam hanehalkı gelirlerinin binde 1 azalmasına neden oldu. 
     Katrina Kasırgası'nın etkileri dikkate alınmadan yapılan hesaplama, hanehalkı gelirlerinde binde 2'lik artışı ortaya koyuyor. Bu durumda Katrina, ağustos ayında Amerikalıların gelirlerinin binde 3'ünü götürmüş oldu. 
     Ekonomistler, ABD'de ağustos ayı hanehalkı tüketim harcamalarında binde 3 gerileme, hanehalkı gelirlerinde ise binde 3 artış açıklanmasını bekliyordu. 
     Hanehalkı tüketim harcamaları, ABD ekonomisinin yaklaşık 3'te 2'sini oluşturduğundan, piyasalarca yakından takip ediliyor. 
     Analistler, tüketim harcamalarındaki hızlı gerilemede, yükselen enerji akaryakıt, doğalgaz, elektrik fiyatlarının insanların gelirlerini kemirmesinin etkili olduğunu ifade ediyorlar. 
     
</TEXT>
</DOC>
