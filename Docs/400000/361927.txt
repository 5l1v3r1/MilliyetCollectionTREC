<DOC>
<DOCNO> 361927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur20.html </URL>
<DATE> 2005/07/17/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Reyhanlı'da iki aile birbirine girdi 14 yaralı 
</HEADLINE>
<TEXT>

     Hatay'ın Reyhanlı İlçesi'nde 2 aile arasında çıkan taşlı sopalı kavgada, 14 kişi yaralandı. 
     Alınan bilgiye göre, Yenişehir Mahallesi'nde oturan ''Tapınç'' ve ''Şukuf'' aileleri arasında, birbirlerini kaçakçılık yaptıkları yönünde güvenlik güçlerine ihbar ettikleri iddiasıyla tartışma çıktı. 
     Tartışmanın kısa sürede taşlı sopalı kavgaya dönüşmesi üzerine, her 2 aileden 14 kişi çeşitli yerlerinden yaralandı. 
     Yaralılardan 13'ü, Reyhanlı Devlet Hastanesi'nde ayakta yapılan tedavilerinin ardından güvenlik güçleri tarafından gözaltına alındı. 
     Durumu ağır olan yaralılardan V.K. ise Reyhanlı'daki ilk tedavisinin ardından Hatay Devlet Hastanesi'ne sevk edildi. 
     Bu arada, aileler arasında gerginliğin devam etmesi nedeniyle Hatay'dan takviye Çevik Kuvvet ekibi istendiği ve ekibin ilçeye geldiği bildirildi. 
     Olayla ilgili soruşturma sürdürülüyor. 
     
</TEXT>
</DOC>
