<DOC>
<DOCNO> 355466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur12.html </URL>
<DATE> 2005/06/25/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
El ilanıyla iş arıyor... 
</HEADLINE>
<TEXT>

     Giresun'da, Mustafa Yıldız 27 adlı genç, bastırdığı el ilanlarını fabrika ve iş yerlerine dağıtarak iş arıyor. 
     Yıldız, 2001 yılında Karadeniz Teknik Üniversitesi Giresun Meslek Yüksekokulu Bilgisayarlı Muhasebe Bölümü'nü ikincilikle bitirdiğini söyledi. 
     Okulu bitirdikten sonra geçici olarak çeşitli işler yaptığını ve 6 aydır da işsiz olduğunu ifade eden Yıldız, bugüne kadar Giresun İş Kurumu başta olmak üzere birçok işyeri, fabrika ve şirkete başvurduğunu, ancak sonuç alamadığını bildirdi. 
     İş bulma ümidini yitirmediğini belirten Yıldız, şunları kaydetti 
     ''İş bulabilmek için 1000 adet el ilanı bastırıp bütün işyerlerine, fabrikalara, şirketlere ve şehrin en işlek caddesi olan Gazi Caddesi'nde belirli saatlerde dağıtıyorum. Bu yöntemle iş bulabileceğimi ümit ediyorum. Kimseye muhtaç olmamak için ne tür iş olursa yaparım. El ilanlarından hiçbir sonuç alamazsam yeniden bastırıp ilçelerde dağıtmaya başlayacağım.'' 
     
</TEXT>
</DOC>
