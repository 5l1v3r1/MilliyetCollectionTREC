<DOC>
<DOCNO> 395093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/soneko15.html </URL>
<DATE> 2005/11/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı yüzde 82.8 oldu 
</HEADLINE>
<TEXT>

     İmalat sanayiinde kapasite kullanımı, bu yılın Ekim ayında yüzde 82.8 oldu. 
     Devlet İstatistik Enstitüsü DİE , İmalat Sanayi Aylık Eğilim Anketi Ekim ayı sonuçlarını açıkladı. 
     Ankete cevap veren 2,806 işyerinden derlenen verilerin Ekim ayı ilk geçici sonuçlarına göre, 2004 yılı Ekim ayında yüzde 82.4 olan üretim değeri ağırlıklı kapasite kullanım oranı, bu yılın Ekim ayında yüzde 82.8 olarak hesaplandı. 
     
     EN YÜKSEK HABERLEŞME CİHAZLARINDA 

     İmalat sanayinde üretim değeri ağırlıklı kapasite kullanımında, Ekim ayında en yüksek kullanım oranı, yüzde 98 ile radyo, TV, haberleşme cihazları imalatında görüldü. 
     Buna göre, 2004 yılı Ekim ayında yüzde 82.4 olan üretim değeri ağırlıklı kapasite kullanımı, bu yılın Ekim ayında 0.4 puan artarak yüzde 82.8 seviyesine çıktı. 
     Söz konusu ayda imalat sanayiinde kapasite kullanım oranı devlet sektöründe yüzde 91.4, özel sektörde ise yüzde 80.4 oldu. Geçen yılın aynı döneminde kapasite kullanım oranları kamuda yüzde 84.8, özel sektörde yüzde 80.7 olarak belirlenmişti. 
     
     FAALİYET KOLLARINA GÖRE 

     İmalat sanayiinde iktisadi faaliyet kollarına göre Ekim ayında kapasite kullanımı en yüksek sektör, yüzde 98 ile radyo, TV, haberleşme cihazları imalatında oldu. 
     Kapasite kullanım oranları, gıda ürünleri ve içecek imalatında yüzde 75.1, tütün ürünleri imalatında yüzde 63.8, tekstil ürünleri imalatında yüzde 80.4, giyim eşyası imalatında yüzde 80.7, derinin işlenmesi bavul, çanta ve benzeri imalatında yüzde 66.6, ağaç ve mantar ürünleri imalatında yüzde 85.2, kağıt ve kağıt ürünleri imalatında yüzde 86.7, basım ve yayım imalatında yüzde 73.6 olarak gerçekleşti. 
     Aynı dönemde, kapasite kullanım oranları, kok kömürü, rafine edilmiş petrol ürünlerinde yüzde 93.8, kimyasal madde ürünleri imalatında yüzde 78.8, plastik kauçuk ürünler imalatında yüzde 81.7, metalik olmayan diğer mineral madde imalatında yüzde 85.7, ana metal sanayiinde yüzde 82.9, metal eşya sanayiinde yüzde 76, makine ve teçhizat imalatında yüzde 80.8, büro, muhasebe bilgi işlem makineleri imalatında yüzde 93.7, elektrikli makine cihazları imalatında yüzde 76.5, tıbbi, optik hassas aletler imalatında yüzde 91.2, taşıt araçları ve karoseri imalatı yüzde 86.9, diğer ulaşım araçları imalatında yüzde 77.9 ve mobilya imalatında yüzde 87.3 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada, tam kapasite ile çalışamama nedenleri göz önüne alındığında Ekim ayında, geçen yılın aynı dönemine göre, dış pazarda talep yetersizliği yüzde 25.6'dan yüzde 20.3'e, yerli mallarda ham madde yetersizliği yüzde 5.4'den yüzde 4.4'e, işçilerle ilgili meseleler yüzde 3.2'den yüzde 2.1'e, iç piyasada talep yetersizliğinin payı da yüzde 48.1'den yüzde 47.5'e indi. 
     Aynı dönemde, mali imkansızlık yüzde 2.8'den yüzde 3.5'a, ithal mallarda hammadde yetersizliği yüzde 1.3'den yüzde 3.4'e çıktı. 
     Öte yandan, söz konusu anketin beklentiler bölümünde, Kasım'da üretim miktarında artış belirten işyeri oranı yüzde 25, yurtiçi satışlarda artış belirten işyeri oranı yüzde 27.5, satış fiyatlarında artış yüzde 6.6, hammadde fiyatlarında artış belirten işyeri oranı da yüzde 18.4 olarak saptandı. 
     
</TEXT>
</DOC>
