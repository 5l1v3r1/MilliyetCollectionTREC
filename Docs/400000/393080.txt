<DOC>
<DOCNO> 393080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko31.html </URL>
<DATE> 2005/11/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hazine net 4 milyar YTL borçlandı... 
</HEADLINE>
<TEXT>

     Hazine bugün, net yaklaşık 4 milyar YTL borçlandı. 
     Hazine'nin düzenlediği 329 gün vadeli iskontolu bono ihalesinde bileşik faiz yüzde 14.28, 5 yıl vadeli 6 ayda bir sabit kupon ödemeli YTL cinsinden tahvil ihalesinde ise yüzde 12.29 oldu. 
     İhalelere toplam nominal 2 milyar 999.6 milyon YTL teklif gelirken, nominal 2 milyar 155.2 milyon YTL, net ise 2 milyar 37.9 milyon YTL'lik satış yapıldı. 
     Hazine, piyasa yapıcı bankalar ve kamu kuruluşlarına yapılan net 1 milyar 984.2 milyon YTL'lik satışla birlikte, toplam 4 milyar 22.1 milyon YTL net borçlanmaya gitti. 
     Hazine'nin bugün düzenlediği 329 gün vadeli iskontolu bono ihalesine, nominal 2 milyar 358.8 milyon YTL'lik teklif geldi. Nominal 1 milyar 640.3 milyon YTL, net 1 milyar 4.8 milyon YTL satışın yapıldığı ihalede, basit faiz yüzde 14.19 oldu. Bonoların geri ödemesi 4 Ekim 2006'da yapılacak. 
     
     TAHVİL İHALESİ 
     Hazine'nin 5 yıl vadeli 6 ayda bir sabit kupon ödemeli tahvil ihalesinde ise 640.8 milyon YTL'lik teklife karşın, nominal 514.9 milyon YTL, net 584.1 milyon YTL'lik satış yapıldı. 
     İhalede basit yıllık faiz yüzde 11.93 oldu. Söz konusu tahviller, 10 Şubat 2010 itfa tarihli devlet tahvillerinin yeniden ihracı oldu. 
     Hazine bu hafta, Kasım ayının en büyük iç borç ödemesi olan 4 milyar 393 milyon YTL'si piyasaya olmak üzere, toplam 4 milyar 946 milyon YTL ödeme yapacak. 
     
</TEXT>
</DOC>
