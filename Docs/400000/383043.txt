<DOC>
<DOCNO> 383043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yasam/axyas02.html </URL>
<DATE> 2005/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gay ve lezbiyen derneği Ankara Valiliği'ne karşı 
</HEADLINE>
<TEXT>


Ankara Valiliği'nin kapatma kararı aldığı gay ve lezbiyenler derneği Kaos GL AİHM'ye kadar gideriz 

ANKARA Milliyet 

Ankara Valiliği'nin, 15 Temmuz'da kurulmasına onay verdiği, 'Kaos GL' olarak bilinen eşcinsel grubun oluşturduğu Kaos Gay ve Lezbiyen Kültürel Araştırmalar ve Dayanışma Derneği hakkında, 'hukuka ve ahlaka aykırı olduğu' gerekçesiyle kapatılması için savcılığa başvurması tartışma yarattı. 
ABD'de bulunan Ankara Valisi Kemal Önal'a vek let eden Vali Yardımcısı Cemal Ulusoy, Milliyet'in bu konudaki sorularını yanıtladı. Ulusoy, "İnsan hakları çok geniş bir konu, yorumlamak başlı başına bir iş. Kanunların bunu nerede sınırlaması gerekir, yasama ve mahkemelerle ilgili bir süreç. İdarenin burada yorum hakkı ve şansı yok" dedi. 

'Kimseyi kandırmıyoruz' 
Başvuru ile ilgili değerlendirmeyi İl Dernekler Müdürlüğü uzmanlarının yaptığını ve ilgili vali yardımcısına aktardığını belirten Ulusoy, "Eşcinsellik ahlaki mi, değil mi Biraz yorumla ilgili. Dava açıp açmamaya savcılık karar verecek. Mahkeme kararı belirleyici olabilir" diye konuştu. 
Kaos GL Genel Başkan Yardımcısı Umut Güner ise, "Gay, lezbiyen kimliğimizi gizlemek yanlış. Devletle kandırmaca oynamak istemiyoruz" şeklinde konuştu. Takipsizlik kararı çıkmasını beklediklerini söyleyen Güner, kapatma kararı çıkarsa, Avrupa İnsan Hakları Mahkemesi'ne kadar gideceklerini belirtti. 




</TEXT>
</DOC>
