<DOC>
<DOCNO> 390700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonsiy06.html </URL>
<DATE> 2005/10/29/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Belçikalı Bakan Orhan Veli şiiri okudu 
</HEADLINE>
<TEXT>

     Belçika Başbakan Yardımcısı ve Adalet Bakanı Laurete Onkelinx, Avrupa’nın değerleri Hristiyan değil küresel değerler olduğunu söyledi, konuşmasını Orhan Veli’nin "İstanbul’u Dinliyorum" şiiriyle süsledi. 
     Belçika Başbakan Yardımcısı ve Adalet Bakanı Laurete Onkelinx, Türkiye’nin Avrupa Birliği ile Müslüman ülkeler arasında bir köprü görevi üstlenmesi gerektiğini belirterek "Avrupa’nın değerleri Hristiyan değil küresel değerlerdir" diye konuştu. 
     Belçika Türk Özel Sektör Dostluk Grubu’nun TÖSED 
     Brüksel’de düzenlediği etkinlikte konuşan Onkelinx, "Türkiye-AB sürecinde Türkiye’den istenen kendi değerlerini koruyup aynı zamanda Avrupalılaşması. Bu da zaten Türkiye’nin kuruluşundan itibaren doğasında olan bir niyet. 
     Türkiye’nin AB’ye üyeliği için gerekli olan şey birliğe katılan her üye için geçerli olan koşulları yerine getirmesidir. Ne daha fazla, ne daha az" diye konuştu. 
     ABHaber’de yar alan açıklamalara göre Onkelinx Türkiye’nin kültürel kimlik çeşitlmiliği ve vatandaşlık kavramı bakımından AB ile Müslüman ülkeler arasında bir köprü görevi üstlenmesinin önemli olduğunu söyledi. 
     Onkelinx, "Buradaki en temel konu Türkiye’nin Avrupa ile Müslüman ülkeler arasında bir köprü görevi üstlenmesidir. Avrupa’nın ihtiyacı olan şey istikrarlı, demokratik, insan haklarına ve çevreye saygılı bir Türkiye’dir. Avrupanın değerleri Hıristiyan değil küresel değerlerdir" dedi. 
     Belçika Başbakan Yardımcısı Onkelinx, Türkiye ile AB arasındaki müzakerelerin yapıcı bir havada da geçtiğini söyledi. 
     
     ORHAN VELİ ŞİİRİ OKUDU 
     Onkelinx, konuşmasını Orhan Veli’nin "İstanbul’u Dinliyorum" şiirini okuyarak tamamladı. 
     
</TEXT>
</DOC>
