<DOC>
<DOCNO> 376653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun12.html </URL>
<DATE> 2005/09/08/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Irak'ta 16 yeni ceset bulundu... 
</HEADLINE>
<TEXT>

     Irak polisi, Bağdat'ın güneyindeki Mahmudiye'de kimliği belirsiz 14 kişinin cesedini bulduklarını açıkladı. 
     Mahmudiye polis müdürlüğünden Adnan Abdullah, bulunan cesetlerin tümünde sivil giysiler olduğunu, üstlerinde herhangi bir kimlik bulunmadığını söyledi. 
     Silahla öldürülen bu kişilere ait cesetlerin Irak asker ve polisleri tarafından bugün bulunduğunu belirten Abdullah, cesetlerin yerel morga götürüldüğünü kaydetti. 
     Irak polisi, geçen ay da İran sınırı yakınlarında 36 erkeğe ait ceset bulmuş, Sünni topluluk liderleri, kurbanların Şiilerin yönetimindeki güvenlik güçlerinin Bağdat'ın bir mahallesinde tutukladığı kişiler olduğunu iddia etmişti. 
     
     BAĞDAT'TA DA 2 CESET 

     Şiddet olaylarının tırmanarak sürdüğü Irak'ta bugün 14 cesedinin bulunmasının ardından, Bağdat'ın bir dış mahallesinde de 2 ceset bulundu. 
     Irak polisi, Bağdat'ın kenar mahallelerinden birinde, Rustmiya atık tesisi yakınlarında elleri ve gözleri bağlı halde kimliği belirsiz 2 kişiye ait ceset bulunduğunu açıkladı. 
     
</TEXT>
</DOC>
