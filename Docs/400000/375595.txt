<DOC>
<DOCNO> 375595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur25.html </URL>
<DATE> 2005/09/04/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Bakan Çiçek'in kızının nikahı, protokolü bir araya getirdi... 
</HEADLINE>
<TEXT>

     TBMM Başkanı Bülent Arınç, Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül, Yargıtay Başkanı Osman Arslan ile işadamı Ferit Şahenk, Adalet Bakanı Cemil Çiçek'in kızının nikahında şahitlik yaptı. 
     Bakan Çiçek'in kızı İclal Çiçek ile Anıl Cicioğlu, Kocatepe Kültür Merkezi'nde Ankara Büyükşehir Belediye Başkanı Melih Gökçek'in kıydığı nikahla dünya evine girdi. 
     Nikah törenine, TBMM Başkanı Arınç ve eşi Münevver Arınç, Başbakan Erdoğan ve eşi Emine Erdoğan'ın yanı sıra Devlet bakanları Beşir Atalay ve Kürşat Tüzmen, Milli Savunma Bakanı Vecdi Gönül, Bayındırlık ve İskan Bakanı Faruk Özak, Sağlık Bakanı Recep Akdağ, Ulaştırma Bakanı Binali Yıldırım, Tarım ve Köy İşleri Bakanı Mehdi Eker, Sanayi ve Ticaret Bakanı Ali Coşkun, Enerji ve Tabii Kaynaklar Bakanı Hilmi Güler, Çevre ve Orman Bakanı Osman Pepe, Anayasa Mahkemesi Başkanvekili Haşim Kılıç, Başbakanlık Müsteşarı Ömer Dinçer, Hak-İş Genel Başkanı Salim Uslu, eski Başbakan Yıldırım Akbulut, meclis başkanvekilleri, milletvekilleri, yüksek yargı organlarının temsilcileri, işadamları, İstanbul eski Büyükşehir Belediye Başkanı Ali Müfit Gürtuna, bazı belediye başkanları ile çok sayıda davetli katıldı. 
     Nikah töreni, basına kapalı olarak gerçekleşti. 
     
</TEXT>
</DOC>
