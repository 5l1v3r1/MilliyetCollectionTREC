<DOC>
<DOCNO> 384012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonyas10.html </URL>
<DATE> 2005/10/04/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
59 öğrenci sel sularına kapılıp kayboldu 
</HEADLINE>
<TEXT>

     Çin'de 59 polis okulu öğrencisinin şiddetli yağmurların yol açtığı sellere kapılıp kaybolduğu bildirildi. 
     Çin Devlet Başkanı Hu Cintao, kaybolan polislerin bulunması için topyekün arama emri verdi. Çin Günlüğü gazetesi, Fuzhou kentinde bir tepenin eteklerindeki polis okulundaki iki binayı sellerin alıp götürdüğünü, binada bulunan 59 polis okulu öğrencisinin kayıp olduğunu yazdı. 
     Öğrencilerden henüz bir haber alınamazken, eyalette sellerden ölenlerin sayısının 15 olduğu bildirildi. 
     Resmi Çin haber ajansı, Çin'de bu yılki 19. tayfun olan Longwang Ejderha Kral tayfunu nedeniyle 730 bin kişinin evlerinden tahliye edildiğini, tayfunun Fujien eyaletinde 5 bin 400 evi yıktığını bildirdi. 
     Devlet televizyonu, tayfunun dün gece tropik fırtınaya dönüştüğü ve bugün eyalette hafif bir yağış olduğunu, Fuzhou kentinde hayatın normale döndüğünü duyurdu. 
     Çin bu yıl birçok şiddetli fırtına yaşarken, sadece eylülde ülkenin güney kıyılarını etkileyen Talim, Khanun ve Damrey tayfunlarında 130'dan fazla kişi öldü. 
     Ejderha Tayfunu toplam 148 milyon dolar maddi zarara neden oldu. 
     
</TEXT>
</DOC>
