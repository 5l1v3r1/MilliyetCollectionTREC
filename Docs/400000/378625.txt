<DOC>
<DOCNO> 378625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun50.html </URL>
<DATE> 2005/09/15/ </DATE>
<TIME> 23.50 </TIME>
<AUTHOR>  </AUTHOR>
<HEADLINE>
İran'ın nükleer dosyası zirve kulislerine damgasını vurdu... 
</HEADLINE>
<TEXT>

     Başbakan Recep Tayyip Erdoğan’ın da katıldığı New York’taki BM devlet ve hükümet başkanları zirvesine İran’ın nükleer dosyası konusu damgasını vurdu. 
     İran’ın nükleer programı konusundaki çıkmazdan kurtulmak için 60. 
     BM Genel Kurul toplantıları çerçevesinde, Fransız, İngiliz ve Alman dışişleri bakanlarının BM Genel Sekreteri Kofi Annan’ın da katılımıyla, İranlı meslektaşlarıyla görüşmelerinden sonra bu ülkenin cumhurbaşkanı Mahmud Ahmedinecad bugün TSİ gece yarısından sonra bir araya gelmeleri bekleniyor. 
     İran’la nükleer faaliyeti konusundaki görüşmelerin yeniden başlatılmasını isteyen AB’nin üç ülkesinin bakanları, Fransız Philippe Douste-Blazy, Alman Joschka Fischer ve İngiliz Jack Straw, BM Genel Sekreteri Kofi Annan ile birlikte İran Dışişleri Bakanı Manuçehr Mütteki ile görüştüler. 
     Fransız bakan Douste-Blazy görüşmeden sonra, konuyu tüm açıklığıyla ele aldıklarını belirterek, "Görüşmelerde bir güven ortamının olmasını arzu ediyoruz" dedi. 
     İran’ın nükleer faaliyeti ile ilgili dosyanın Pazartesi Viyana’da toplanacak BM Uluslararası Atom Enerjisi Kurumu’nda UAEK gündeme gelmesi ve bu konunun BM Güvenlik Konseyi’ne gönderilip gönderilmemesine karar verilmesi bekleniyor. 
     
</TEXT>
</DOC>
