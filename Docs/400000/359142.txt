<DOC>
<DOCNO> 359142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonyas10.html </URL>
<DATE> 2005/07/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Erkek cinselliği yediğiyle ayakta 
</HEADLINE>
<TEXT>

     Türk erkeğinin cinsel profili Yüzde 49'unda sertleşme sorunu var. 'Sayı'yı abartsa da ilişki ortalaması ayda 7.4. Plansız seksi seviyor 
      Yatakta sorun var 40-65 yaş arasındaki 1527 erkekle yapılan 'Türkiye Cinsellik Araştırması'na göre erkeklerin yüzde 49'unda erektil disfonksiyon EDsertleşme sorunu sorunu var. ED sıklığı 40-49 yaş aralığında yüzde 37 iken 60 yaş üstünde yüzde 72. Bölgelere göre ED sıklığına bakıldığında ise en yüksek oranlar Orta Anadolu yüzde 58 , Doğu-Güneydoğu Anadolu yüzde 57 bölgelerinde görüldü. 
     HTP Exclusive Araştırma Şirketi tarafından yapılan çalışmanın sonuçları dün açıklandı. Altı coğrafi bölgedeki 16 şehirde pratisyen hekim ve tıp fakültesi öğrencileri tarafından yüz yüze ve anket yöntemiyle yapılan araştırmadan çıkan sonuç Türkiye'de ED görülme sıklığının dünya geneline çok yakın olduğunu gösterdi. 40 yaş üstündeki erkeklerin yüzde 49'unda değişik derecelerde ED sorunu çıkarken, bunlardan yüzde 26'sının hafif, yüzde 17'sinin orta, yüzde 6'sının ise ağır olduğu saptandı. 
     
     Sorunca 'Sorun yok' diyorlar 
     İstanbul Üniversitesi Cerrahpaşa Tıp Fakültesi öğretim üyesi Prof. Dr. Emre Akkuş, altı ay boyunca sertleşme sorunu yaşanması halinde ED'den söz edileceğini belirterek, Türkiye'de erkeklerin haftalık ilişkiye girme sıklığı sorulduğunda abartılı yanıtlar verdiğini ve sorun yokmuş gibi davrandığını söyledi. 40 yaş üstü erkeklerde performans kaygısı da yaşanıyor. Erkekler cinsel performanslarının daha genç yaş gruplarına 20-30 göre daha düşük olduğunda hemfikir. ED olan erkeklerin doktora gitmediği de araştırmanın bir diğer sonucu. Katılımcıların yüzde 93'ü sorunuyla ilgili doktora başvurmamış. Hekime başvuran ED'lilerin ise yüzde 45'i ilaç kullanıyor. 
     Prof. Dr. Emre Akkuş, ED'nin en önemli nedenlerinin diyabet, hipertansiyon ve damar hastalıkları olduğunu vurguladı. Akkuş, "Doğru beslenme burada da kural. Sebze ve meyve yemek, ağır yemeklerden uzak durmak önemli. Mesir macunu, cezerye gibi cinsel gücü artırdığına inanılan yiyeceklerin etkisi yok. Bunlar daha çok psikolojik olarak etkiliyor" dedi. 
     
     Romantizm, 'evde sessiz gece' 
     40 yaş üstü erkeklerin ilişki sayısı ayda ortalama 7.4. Cinsel ilişki genellikle erkek tarafından başlatılıyor yüzde 69 . Nedeni kadının ayıplanma korkusu. 
     Araştırmaya katılanların yüzde 94'ü 'cinsellik önemli' tanımlamasını yaparken, ED'lilerde cinsellik 'daha az önemli' çıktı. 
     40 yaş üstündeki erkeklerin yüzde 69'u cinsel yaşamlarından memnun olduklarını söyledi. 
     Romantik ilişkinin genel tanımı 'evde eşle sessiz bir gece' geçirmek yüzde 67 . Bunu yüzde 30'la 'eşle bir tatil' yapmak izliyor. 
     Türkiye'de erkekler için cinsel ilişkinin özel günü yok. Heyecan tamamen plansızlığa bağlı. 
     Planlanmamış bir cinsel ilişkiyi daha heyecan verici olarak tanımlayan erkekler yüzde 66 , ilişki için en önemli kriter olarak, sayıdan çok tatmin olmayı esas alıyor yüzde 44 . Yüzde 19'u ise istediği zaman ilişkiye girebilmeyi, yüzde 16'sı da bir kereden çok ilişkiye girebilmeyi tatmin edici birliktelik için kriter sayıyor. 
     
</TEXT>
</DOC>
