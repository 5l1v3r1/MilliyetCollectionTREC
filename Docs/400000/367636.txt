<DOC>
<DOCNO> 367636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo06.html </URL>
<DATE> 2005/08/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Süper Lig'de takımlar sırayla siftah yapıyor... İşte muhtemel 11'ler 
</HEADLINE>
<TEXT>

     Gençlerbirliği - Fenerbahçe maçıyla dün başlayan lig maratonu bugün de tüm hızıyla devam ediyor. Taraftar artık gol sesi duymak istiyor. İşte bugünkü karşılaşmalarla ilgili son gelişmeler, muhtemel 11'ler... 


     Kayseri Erciyesspor - Beşiktaş 
     Beşiktaş, büyük hedefler koyduğu yeni sezona bugün Erciyes karşılaşmasıyla start veriyor. Kayseri'deki karşılaşma 19.00'da başlıyor. 
     
     Sambacı kafilede ama... 

     Geçtiğimiz yılı 4. sırada tamamlayan Beşiktaş, şampiyonluk’ parolasıyla başladığı yeni sezonda ilk sınavını Kayseri’de verecek. Ligin yeni takımı Erciyesspor’la karşılaşacak olan Siyah - Beyazlılar’da sağ ayak bileğinden sakatlığı bulunan Gökhan Zan ve güneş çarpması nedeniyle istirahat eden İbrahim Akın forma giyemeyecek. Çarşamba gecesi İstanbul’a gelip cuma günü takımla birlikte ilk idmanına çıkan Ailton ise 23 kişilik kadroya dahil edildi. 
     
     Evsahibinde tek eksik 

     Sambacı’nın ilk onbirde oynatılmaması kesin, 18’e alınıp alınmayacağı ise bugün maç saatinde belli olacak. Teknik direktör Rıza Çalımbay’ın orta sahada da büyük bir sıkıntısı var. Adale sorunu bulunan Sergen Yalçın ile topuğundaki sakatlığı nükseden Tümer Metin de Erciyesspor’a karşı ilk onbirde başlayamayacak. Evsahibi ekip ise konuk takımın aksine, Atatürk Stadı’ndaki bu mücadeleye sakat Gökhan Kök dışında tam kadro çıkacak. 

Erciyesspor Fadhel, Murat Akyüz, Aydın, Bouazizi, Ömer A. İlkem , Emre, Devran, Cesar Ömer K. , Timuçin, Cenk, Agali. 
Beşiktaş Cordoba, Kürşat, Koray, İbrahim T., Ali Tandoğan, Ahmed H. Ali G. , Tayfur, Pancu, İbrahim Ü., Ahmet Dursun, Youla. 
Stat Atatürk. 
Saat 19.00. 
Yayın Lig Tv. 
Hakem İsmet Arzuman. 

     
     Beşiktaş ligi iyi açıyor 

     Kara Kartallar, lig tarihindeki açılış maçlarında toplam 28 galibiyet, 5 yenilgi ve 14 beraberlik aldı. Son 3 sezonda olduğu gibi bu sezona da deplasmanda merhaba’ diyecek olan Siyah-Beyazlılar, lig tarihinde de 21 kez açılış karşılaşmalarını rakip sahalarda yaptı. Beşiktaş bu maçlarda 6 galibiyet, 4 yenilgi, 11 de beraberlik elde etti. Kartal, Vicente Del Bosque yönetiminde çıktığı geçen sezonun ilk haftasında, deplasmanda Malatyaspor’la 1-1 berabere kalmıştı. 
     
     Bileği 48 maç bükülemedi 

     Beşiktaş, lig tarihindeki en farklı skorlu galibiyetini 10-0 1989-1990 sezonu, Adana Demirspor , en farklı yenilgisini de 5-0’lık 1980-1981 sezonu, Bursaspor sonuçlarla aldı. Üst üste en fazla 13 maç kazanan Kartallar 1959-1960 sezonu, 21 Kasım 1959-13 Şubat 1960 , üst üste en fazla 6 maç 1995-1996 sezonu, 21 Nisan 1996-10 Ağustos 1996 yitirdi. Peş peşe 48 maç 1990-1991 sezonu 27. hafta-1992-1993 sezonu 13. hafta yenilgi yüzü görmeyen Siyah-Beyazlılar, 10 karşılaşmada da 2003-2004 sezonu son 6 maç-2004-2005 sezonu ilk 4 maç galibiyet alamadı. 
     Trabzonspor - Kayserispor 
     Anorthosis faciasının üzerinden iki gün geçti ve ligin ilk maçı geldi çattı. Moraller bozuk ama Trabzonspor, Kayseri maçı öncesi tek yürek. 
     
     Sakat futbolcu yok 

     Geçtiğimiz hafta Trabzonspor açısından tam bir kabustu. Zayıf Anorthosis’i elenip Şampiyonlar Ligi defterini kapayan Bordo - Mavililer’in Avrupa umatları tamamen bitti. Taraftarın istifaya davet ettiği yönetim ve teknik heyet son iki gündür sıkıntılı günler yaşadı. Büyük eleştiri alan futbolcular da moralsiz. Ancak herşeye rağmen bugün Kayserispor ile yeni sezonun ilk mücadelesini verecek olan Karadeniz ekibi üç puan için varını yoğunu ortaya koyacak. Takımda sakat futbolcunun bulunmaması teknik heyetin tesellisi. 
     
     Yattara forma giyiyor 

     Yeni transfer Tomas Jun ile kart cezası nedeniyle Anorthosis’e karşı forma giyemeyen Yattara’nın takıma katılması da Güneş’in yüzünü güldürüyor. Bu maçın hazırlıklarını dün yaptığı antrenmanla tamamlayan Bordo - Mavililer’de Güneş, öğrencileriyle bir psikolog gibi ilgilendi. Anorthosis maçını artık kafalarından atmaları gerektiğini söyleyen tecrübeli teknik adamın Ligde kazandıkça kendimize olan güvenimizi yeniden kazanacağız. Kayseri maçı bunun için iyi bir fırsat. Bu fırsatı kaçırmamalıyız'' dediği öğrenildi. 
     
     Cevabı sahada vereceğiz’ 

     Avrupa defterinin kapanmasından sonra büyük eleştiri alan futbolcuların başında Fatih Tekke de geliyordu. Giden turun ardından iyice hırslandığını söyleyen Kaptan, Kayseri maçıyla ilgili ilginç açıklamalarda bulundu Anorthosis’le 100 maç yapsak 99’unu kazanırdık. Tek bir maç bizi perişan etti. Bunu aşmanın tek bir yolu var. O da lige iyi başlamak. Maçı kazanıp hayal kırıklığını unutmak istiyoruz. Turun gitmesinden sonra çok ağır eleştiriler aldık. Bizi yargılayanlara en iyi cevabı sahada vereceğiz.'' Trabzonspor Jefferson, Emrah, Özgür Erdinç , Eller, Celalettin, Szymkowiak, Hüseyin, Volkan, Yattara, Gökdeniz, Fatih. 
Kayserispor Metin Aktaş, Bülent Bölükbaşı, Johnson, Muhammed Hanifi, Ergün Teber, Mehmet Topuz, Ragıp, Kamber, Bayram, Yordanov, Gökhan. 
Hakem Bülent Demirlek. 
Saat 21.15. 
Yayın Yok. 
Stat Avni Aker. 
Bilet Fiyatları 5,10,15 ve 40 YTL. 

     İstanbul'da Anadolu derbisi 
     Süper Lig’in yeni temsilcisi Sivasspor ile 40. yılını kutlayan Malatyaspor Atatürk Olimpiyat Stadı’nda kozlarını paylaşıyor. Karşılaşmanın başlama saati 20.00. 
     
     Hakem Erdemir 

     Süper Lig’in ilk haftasında iki Anadolu devi, Sivasspor ve Malatyaspor karşı karşıya geliyor. Yiğidolar’ın sahasının onarımda olması nedeniyle Olimpiyat Stadı’nda oynanacak olan karşılaşma saat 20.00’de başlayacak. Mücadeleyi Orhan Erdemir yönetecek. Sivasspor karşılaşmanın hazırlıklarını tamamlayıp kampa girdi. Kırmızı -Beyazlı ekibin hocası Lorant, sezonun ilk maçından 3 puanla ayrılmak istediklerini dile getirip, Kazanmak için ne gerekiyorsa yapacağız'' ifadesini kullandı. 
     
     Malatya hırslı 

     Konuk Malatyaspor da, Yiğidolar gibi mücadeleden galip ayrılmanın hesapları içinde. 40. yıllarını kutladıklarını hatırlatan teknik direktör Feyyaz Uçar, Amacımız bu sezon ligde üst sıralarda mücadele etmek ve ilk rakibimiz Sivasspor. Onları kesinlikle hafife almıyoruz. Sahaya çıkıp futbolun gerektirdiklerini yapacağız. Malatyalı taraftarları Olimpiyat Stadı’na davet ediyoruz. Onların da desteğiyle Sivas’ı yeneceğimize inanıyorum'' diye görüş bildirdi. 
     Sivasspor Petkoviç, Murat, Sergio, Cem Karaca, Hakkı, Gökhan B., Hakan Ertuğrul , Yusuf, Hayrettin, Musa Mehmet Y. , Anderson. 
Malatyaspor Fevzi, Ömer E., Mert, Eren, İbrahim, Hakan S., Hakan A., Toth, Catatua, Mustafa Ö., Okan Y. 
Hakem Orhan Erdemir. 
Saat 20.00. 
Yayın Yok. 
Stat Olimpiyat. 
Bilet Fiyatları 5, 10 ve 20 YTL. 
     Diyarbakırspor - Çaykur Rizespor 
     Süper Lig’in ilk haftasında Diyarbakırspor, Karadeniz temsilcisi Çaykur Rizespor ile karşılaşacak. Saat 20.00’de başlayacak ve Diyar’ın cezası nedeniyle seyircisiz oynanacak maçı Oktay Demiray yönetecek. Güneydoğu ekibinin hocası Hüseyin Kalpar, Rize’yi yıkıp ligin ilk haftasında galibiyetle tanışmak istediklerini açıkladı. 

     
</TEXT>
</DOC>
