<DOC>
<DOCNO> 397267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun34.html </URL>
<DATE> 2005/11/23/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Filistinli öğrencilerin eylemi Okula gitmek istemiyoruz... 
</HEADLINE>
<TEXT>

     Filistinli öğrenci ve öğretmenler, İsrail askerlerinin okula giden çocukları aramasını protesto için eylem yaptılar. 
     İsrail askerlerinin kontrol noktalarından geçen okul çocuklarının çantalarını aradığı, üstlerindeki giysiyi de arama amaçlı kaldırttığı belirtildi. 
     Filistinli çocukların normal şekilde okula gidebilme talebiyle düzenlenen eylem, yaklaşık 200 öğrenci ve 10 kadar öğretmenle okul saati 07 00'de, İsrail askeri kontrol noktasında başladı. 
     Çocuklar, eylemde, ''Eğitim hakkımız var, okula gitme hakkımız var. Okula gitmek istiyoruz'' yazılı dövizler ile efsanevi Filistin lideri Yaser Arafat'ın resimlerini taşıdı. 
     İsrail askerleri kontrol noktasını aşmaya çalışan bazı öğrencilere karşı göz yaşartıcı gaz kullandı. İsrail, eylemcileri taş ve molotofkokteyli atmakla suçladı. 
     Filistin Eğitim Bakanı Muhammed Kavasme, çocukların her sabah kontrol noktalarında kötü hava koşullarında bekletildiğini, sürekli okullarına geç kaldıklarını söyledi. 
     
</TEXT>
</DOC>
