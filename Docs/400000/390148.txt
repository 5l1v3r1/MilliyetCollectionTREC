<DOC>
<DOCNO> 390148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko35.html </URL>
<DATE> 2005/10/27/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Tüketici kredileri geçen yıla göre yüzde 92.9 arttı... 
</HEADLINE>
<TEXT>

     Tüketici kredileri, 21 Ekim tarihi itibarıyla geçen yıl sonuna göre yaklaşık yüzde 92.9 oranında artış göstererek 24 milyar 934.7 milyon YTL'ye çıktı. 
     Merkez Bankası verilerine göre, tüketici kredileri 2004 yılı sonu itibarıyla 12 milyar 924.6 milyon YTL idi. 
     Aynı dönemde, tüketici kredileri içinde en yüksek artış yaklaşık yüzde 269.4 oranı ile konut kredilerinde yaşandı ve bu krediler 21 Ekim 2005 tarihi itibarı ile 9 milyar 756.3 milyon YTL'ye yükseldi. Konut kredileri 2004 yılı sonu itibarı ile 2 milyar 641.2 milyon YTL düzeyindeydi. 
     Bu sürede taşıt kredileri yüzde 29 artarak 5 milyar 576.6 milyon YTL'ye, diğer krediler de yüzde 61.1 oranında yükselerek 9 milyar 601.8 milyon YTL'ye çıktı. 
     Söz konusu krediler 2004 yılı sonu itibarı ile sırasıyla 4 milyar 321.8 milyon YTL ve 5 milyar 961.6 milyon YTL olmuştu. 
     
     KREDİ KARTI KULLANIMI 
     Bireysel kredi kartı kullanımı geçen bir hafta içinde 561.2 milyon YTL azalarak 15 milyar 528.6 milyon YTL'ye indi. 
     21 Ekim 2005 tarihi itibarıyla bireysel kredi kartı kullanım tutarı da 2004 yılı sonuna göre, yaklaşık yüzde 12.9 oranında artış yaşandı. Kredi kartı kullanımı 31 Aralık 2004 tarihinde 13 milyar 752.9 milyon YTL olmuştu. 
     Aynı dönemde tasfiye olacak tüketici kredileri ve bireysel kredi kartları toplamında yüzde 105.1 oranında artış yaşanarak 681.7 milyon YTL'den 1 milyar 398.4 YTL'ye çıktı. 
     
</TEXT>
</DOC>
