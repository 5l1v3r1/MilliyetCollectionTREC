<DOC>
<DOCNO> 352619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo04.html </URL>
<DATE> 2005/06/16/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Luciano gitti gibi 
</HEADLINE>
<TEXT>

     Fransız Anelka ile İtalyan pasaportu bulunan Luciano’nun bu sezon AB Statüsü’nde oynatılabilmesi için yapılan başvurunun ardından, karşı tarafın çalışmaları yavaş sürdürmesi moralleri bozuyor. Yönetim, Federasyon’un istedikleri kararı almayacağını düşününerek, yabancı kontenjanını açmak için Luciano’yu büyük olasıkla gönderecek. Sarı - Lacivertliler, transfer çalışmalarını bu yönde sürdürürken, tatilini ülkesinde geçiren Brezilyalı futbolcu gelişmeleri yakından takip ediyor. Türkiye’den ayrılmak istemeyen Luciano’nun moralinin oldukça bozuk olduğu belirtildi. 
     
     Kanarya’ya teklif yağıyor 
     30 Haziran’da yeni sezonun hazırlıklarına Samandıra Tesisleri’nde yapılacak çalışmalarla başlayacak olan Fenerbahçe’ye hazırlık dönemi için çok sayıda özel maç teklifi geldi. Almanya’nın önde gelen takımları Sarı - Lacivertliler’le hazırlık maçı oynayabilmek için girişimde bulunurken, Fenerbahçe yönetimi Christoph Daum’un da onayıyla, hazırlık karşılaşmalarından gelir elde edebilmek amacıyla çalışmalara başladı. 
     
     Marcio Nobre Lizbon’u reddetti 
     Fenerbahçe’nin Brezilyalı santrforu Nobre’yi renklerine katmak isteyen Portekiz’in Lizbon Kulübü, bu oyuncunun menacerinden olumsuz yanıt aldı. 1 yıl daha kiralık sözleşmesi bulunan Nobre, Sporting Lizbon yetkililerine sözleşmesi olduğu için Sarı - Lacivertli takımdan ayrılmayı düşünmediğini, ancak gelişmelere göre önümüzdeki sezondan sonra transferin gerçekleşebileceğini söyledi. 
     
</TEXT>
</DOC>
