<DOC>
<DOCNO> 375464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/ekonomi/eko10.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Atalay'dan Ruslar'a özelleştirme daveti 
</HEADLINE>
<TEXT>



Devlet Bakanı Beşir Atalay, Türkiye'nin Rusya Federasyonu ile ileriki yıllarda çok yönlü ortaklığı hedeflediğini söyledi. Atalay, Tataristan Cumhuriyeti'nin başkenti Kazan'ın 1000. yıl kutlamaları için bulunduğu Rusya'da İnterfaks ajansının sorularını yanıtladı. Atalay, enerji alanında işbirliğini artırma imkanları konusundaki soru üzerine, "Doğalgaz alanında Türkiye'de depolama tesisi inşası, Rus şirketlerinin Türkiye'deki doğalgaz dağıtım özelleştirilmesi sürecine katılmaları, Ceyhan civarında bir LPG tesisi yapılması, Mavi Akım'la Türkiye'ye gelen Rus doğalgazının bir bölümünün üçüncü ülkelere ihracı gibi yeni imkanlar bulunmaktadır" dedi. 
Atalay, "Rusya'nın, Türkiye'deki özelleştirme sürecine katılma şansını nasıl değerlendiriyorsunuz " sorusu üzerine de, "Rus şirketlerinin bu pazarda yer almasını ve özelleştirme sürecine katılmasını diliyoruz" şeklinde konuştu. 


</TEXT>
</DOC>
