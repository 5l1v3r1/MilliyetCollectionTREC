<DOC>
<DOCNO> 371994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonyas07.html </URL>
<DATE> 2005/08/22/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Her yıl 130 milyon kadın ve kız sünnet oluyor 
</HEADLINE>
<TEXT>

     CNNTÜRK 

Birleşmiş Milletler verilerine göre, dünyada her yıl 130 milyon kadın ve kız çocuğu sünnet ediliyor, bunlardan yaklaşık 2 milyonu hayati tehlike yaşıyor. 
     Uçan Süpürge İsveç muhabiri olan Tülin Uygur, kadın sünneti geleneğinin Afrika kıtasının orta bölümünde bulunan 30 ülkede yaygın olduğunu belirtti. 
     Uygur bu bölgedeki kadınların yüzde 72'sinin, diğer Afrika ülkelerindeki bazı etnik gruplardaki veya kabilelerdeki kadınların ise yüzde 18'inin sünnetli olduğunu söyledi. 
     Umman, Yemen, Birleşik Arap Emirliği, Endonezya, Malezya ve Kuzey Irak'taki bazı Kürt bölgelerinde de - daha az olmakla birlikte - sünnet geleneğine rastlanıyor. 
     Bu ülkelerden gelen göçler nedeniyle kadın sünnetinin Avrupa, Kanada, ABD, Yeni Zelanda ve Avustralya'ya taşındığını söyleyen Uygur, uygulamanın kadınlara yönelik şiddetin en uç noktalarından biri olduğunu kaydetti. 
     Tülin Uygur, ''BM verilerine göre, dünyada her yıl 130 milyon kadın ve kız çocuğu sünnet oluyor. Ayrıca yaklaşık her yıl 2 milyon kız çocuğu, sünnet nedeniyle hayatını kaybetme tehlikesi içinde yaşıyor'' dedi. 
     
     KADIN SÜNNETİ - VERİLER 

     Uluslararası Af Örgütü, dünyanın gerçek anlamda her kültüründe 'normal' veya 'geleneksel' sayıldığı için görünmeyen kadına yönelik şiddet biçimleri olduğuna dikkat çekiyor. Örgütün verdiği rakamlara göre dünya çapında 
     135 milyondan fazla kadın ve kız çocuğu sünnet oluyor ve her yıl 2 milyon kız çocuğu ve kadın bu riskle karşı karşıya bulunuyor. Her gün 6 bin kişi 
     Afrika’nın 28'den fazla ülkesinde kadın sünneti uygulanıyor. 
     Mısır’da 15-49 yaş arası evli kadınların yüzde 97’si kadın sünneti olmuş. 
     Kadın sünneti Hindistan, Endonezya, Malezya ve Sri Lanka gibi Asya ülkeleriyle Avustralya’daki göçmen topluluklarda görülüyor. 
     Kadın sünneti Danimarka, Fransa, İtalya, Hollanda, İsveç, İsviçre ve Britanya’daki göçmen topluluklar arasında da uygulanıyor. 
     
     Vahşice yöntemler 

     Dünya Sağlık Örgütü'ne WHO göre kadın sünneti delme, dağlama, kazıma, vajinanın içine kanamaya yol açacak çeşitli bitkiler yerleştirme gibi şekillerde uygulanıyor. 
     Cibuti, Somali ve Sudan'da kadınların yüzde 98'i sünnetin en ağır şekli olan 'firavun yöntemi-infibulation' ile sünnet ediliyor. Mısır'ın güneyi, Eritre, Etiyopya, Gambia, Çad, Kenya ve Mali'nin bazı bölgelerinde de bu tür sünnet uygulanıyor. 
     Firavun yönteminde kadınlar her doğum sonrası yeniden sünnet ediliyor ve doğurdukları çocuk sayısı kadar sünnet oluyor. Uygur, kadınların bu şekilde aynı acıları defalarca aynı yoğunlukta yaşadıklarını belirtiyor. 
     
     Kadın sünnetinin kökeni 

     Mısır’da yapılan arkeolojik kazılarda, bazı kadın mumyaların sünnetli olduğunun belirlendiğini, kadın sünnetinin, MÖ 1600’lü yıllardan kalan duvar resimlerinde de detaylı şekilde tasvir edildiğini belirtti. 
     Bu verilerin, kadın sünnetinin çok eski çağlara dayandığının kanıtı olduğunu kaydeden Uygur, sünnetin, Afrika’da Hıristiyan, Müslüman, Musevilerin yanı sıra tek tanrılı olmayan dinlere inanan gruplarda da yoğun olarak uygulanmasının, geleneğin tarihinin, tek tanrılı dinlerden daha eski olduğunu gösterdiğini kaydetti. 
     
     Sünnet olanın statüsü yükseliyor 

     Sünnet yaşı ise bölgelere göre değişim gösteriyor. Etiyopya ve Nijerya'da kız bebekler 8 günlükken, Mısır'da 3-8, Sudan'da 5-8, Somali'de 4-10 ve diğer pek çok ülkede ise 13-15 yaşları arasında sünnet yapılıyor. 
     Uygur, sünnetin genital bölge uyuşturulmadan bıçak, traş bıçağı, keskin cam parçaları ve keskin teneke kenarları kullanılarak yapıldığını, yaranın tutturulmasında ise ağaç dikenleri, kemik çiviler, iğne, hayvan kılları ve deriden elde edilen ipliğin kullanıldığını aktardı. 
     Kadının sünnet edilmesinin 'büyümenin' ve 'kadınlığa atılan ilk adımın gereği' olarak görüldüğünü belirten Uygur, ''sünnet olan kızlara hediyeler ve elbiseler sunulur. Az çığlık atan kızlar herkesin beğenisini ve takdirini alırken, çok çığlık atan kızlar hem acıları, hem de utançlarıyla başbaşa bırakılır. Ancak sonuçta sünnetli kızların genel olarak çevrelerinde statüleri yükselir. Evlenmeleri garanti altına alınır'' dedi. 
     Uyuşturulmadan ve steril olmayan araçlarla yapılan sünnetin hemen ardından kan kaybına bağlı şok, kansızlık, kan zehirlenmesi, enfeksiyonlar, idrar yaparken yaranın yanması gibi sorunların ortaya çıktığını ifade den Uygur, sorunun gözardı edildiğini belirtti. 
     Uygur gelişmiş ülkelerin Afrika'nın sadece yeraltı ve yerüstü kaynaklarıyla ilgilendiğini, bazı misyoner grupların da olayı 'antropolojik boyutları'ndan ibaret olarak gördüğünü söyledi. 
     Dünya Sağlık Örgütü 1975 yılından sonra kadın sünnetini incelemeye başlamıştı. 
     
     Eski çağlara dayanıyor 

     Kadın sünnetinin geçmişi çok eski çağlara dayanıyor. Uygur, Mısır'da yapılan arkeolojik kazılarda bazı kadın mumyaların sünnetli olduğunun belirlendiğini, M.Ö. 1600'lü yıllardan kalan duvar resimlerinde de uygulamanın detaylı olarak anlatıldığını belirtti. 
     Geleneğin tarihinin tek tanrılı dinlerden daha eskiye dayanmasının bir kanıtı olarak da Afrika'da Hıristiyan, Müslüman, Musevilerin yanı sıra tek tanrılı olmayan dinlere inanan gruplarda da yoğun olarak uygulanması gösteriliyor. 
     
</TEXT>
</DOC>
