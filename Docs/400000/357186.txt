<DOC>
<DOCNO> 357186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/guncel/gun10.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sefer VIP'ten geçmedi 
</HEADLINE>
<TEXT>


SİNAN TOROS İstanbul 

Londra'ya giderken Atatürk Havalimanı VIP'ini kullanan Halis Toprak'ın eşi Özlem Toprak ve oğlu Turgut, dün İstanbul'a döndü. Toprak, eşi ve oğlunu bu sefer VIP Salonu yerine Dış Hatlar Terminali'nde karşıladı. Özlem Toprak yaptığı açıklamada, Londra'daki malik nenin satışına ilişkin görüşmeler yaptığını ancak yetkinin eşinde olduğunu söylemekle yetindi. Özlem Toprak, kendilerine el sallayan oğlu Turgut için basın mensuplarının 'Galiba gazeteci olacak' sözlerine ise, 'Allah korusun' karşılığını verdi. Gazetecilerle şakalaşan Halis Toprak da, "Hepiniz rahat edin, hanım VIP'ten gelmedi" dedi. Toprak, "VIP, bana devletin verdiği bir haktı. Liyakat Nişanı sahibiyim. Bu hakkı sonuna kadar kullanırım. Eğer devlet kullanma derse kullanmam" diye konuştu. 


</TEXT>
</DOC>
