<DOC>
<DOCNO> 378392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonsiy14.html </URL>
<DATE> 2005/09/14/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
MHP Son ihalede TÜPRAŞ'ın fiyatı 4 kat arttı, iktidar hesabını vermeli 
</HEADLINE>
<TEXT>

     MHP Genel Başkan Yardımcısı Oktay Vural, kamuoyunun baskısı ile kapalı kapılar ardında işlem yapılmayınca bu ihalede TÜPRAŞ’ın fiyatının 4 kat arttığını ifade ederek, "AK Parti iktidarı bunun hesabını kamuoyuna vermelidir" dedi. 
     Vural, yaptığı yazılı açıklamada, daha önce yapılan TÜPRAŞ ihalesinin yargıdan döndüğünü, böylece, AK Parti’nin hukuka aykırı işlem yaptığının ortaya çıktığını savundu. 
     TÜPRAŞ’ın ilk ihalesi gerçekleşmiş olsaydı, değerinin 2 milyar dolar olacağını, şimdi yapılan ihaleyle değerin 4 kat arttığını kaydeden Vural, şunları kaydetti 
     "Aradaki 6 milyar doları, Başbakan’ın, Maliye Bakanı’nın ve AKP’nin özelleştirme politikalarının ülkemizi nasıl zarar ettirdiğine bir örnek teşkil etmektedir. 
     Kamuoyunun baskısı ile kapalı kapılar ardında işlem yapılmayınca, bu ihalede TÜPRAŞ’ın fiyatı 4 kat artmıştır. AKP iktidarı bunun hesabını kamuoyuna vermelidir. Bize göre Maliye Bakanı ve Başbakan suçüstü yakalanmıştır. 
     İlk ihale iptal edilmemiş olsaydı, aradaki 6 milyar dolar kimin cebine girecekti İlk ihalede 1.3 milyar dolar veren yabancı şirket, neden bu ihaleye girmemiştir Ucuza kapatma imkanı kalmadığı için mi 
     Bu şirketi ihaleden önce ziyaret eden Maliye Bakanı, bu konulara cevap vermelidir. 
     Yolsuzluk hortumlarını kestiğini iddia edip, boru hattı döşeyenlerden Türk milleti bir gün mutlaka hesap soracaktır." 
     
</TEXT>
</DOC>
