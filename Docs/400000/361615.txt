<DOC>
<DOCNO> 361615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sondun05.html </URL>
<DATE> 2005/07/16/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Mısır İçişleri Bakanı Enneşşar’ın, El Kaide ile bağlantısı yok... 
</HEADLINE>
<TEXT>

     Mısır İçişleri Bakanı Habib El Adli’nin, geçen hafta Londra’da düzenlenen bombalı saldırılarla ilişkisi olduğu gerekçesiyle tutuklanan Mısırlı Mecdi Enneşşar’ın, El Kaide ile bağlantısının olmadığını söylediği bildirildi. 
     El Cumhuriye gazetesi, Adli’nin gazeteye verdiği demeçte, Batı ve Arap medyasının 33 yaşındaki Enneşşar hakkında aceleci davrandığını söylediğini belirtti. Gazetede yer alan haberde, "Habib El Adli, Mecdi Enneşşar’ın El Kaide ile bağlantısı olmadığını doğruladı" ifadeleri kullanıldı. 
     Londra’daki Leeds Üniversitesi’nde kimya öğrenimi gördüğü bildirilen Enneşşar’ın, 45 günlük tatil için ülkesi Mısır’a döndüğü ve tatil bitiminde tekrar Londra’ya giderek öğrenimine devam etmeyi planladığı belirtilmişti. 
     
</TEXT>
</DOC>
