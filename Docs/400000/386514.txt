<DOC>
<DOCNO> 386514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/ekonomi/eko03.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki eve soru önergesi 
</HEADLINE>
<TEXT>


Başbakan Erdoğan'ın İstanbul'da aldığı üç villa ve oğlu Bilal Erdoğan'ın ABD'de 261 bin dolara aldığı ev, Meclis'te soru önergesine konu oldu 

BÜLENT SARIOĞLU Ankara 

Başbakan Erdoğan'ın Dünya Bankası'nda geçen yıl işe başlayan oğlu Bilal Erdoğan'ın, ABD'de 261 bin 500 dolara aldığı ev, TBMM gündemine taşındı. CHP Sinop Milletvekili Engin Altay, Erdoğan'ın yanıtlaması istemiyle TBMM Başkanlığı'na verdiği soru önergesinde şöyle dedi 
"İstanbul Kısıklı'daki villalarla birlikte, oğlunuz Bilal Erdoğan'ın ABD'de aldığı ev, geçim sorununuzun bilinmesine rağmen büyük bir borçlanma gerektirdiği kanaati uyandırmaktadır." Altay, şu sorulara yanıt istedi 
"Erdoğan ailesine ait kaç konutunuz vardır Bu konutları edinme şekli nasıldır Bilal Erdoğan'ın ABD'de edindiği konutun fiyatı nedir Hangi şartlarda alınmıştır Öğrenimini arkadaşınızın bursuyla sağlayan Bilal Erdoğan kısa iş yaşamı süresinde ABD'de ev alabilecek bir birikime nasıl sahip olmuştur " 

30 yıllık vade ile aldı 
25 yaşındaki Bilal Erdoğan'ın, Washington'a yakın Maryland eyaletinde Colesville Road, Silver Spring adresindeki evin bedelini mortgage sistemiyle ödeyeceği belirtiliyor. 
Alınan bilgiye göre, Erdoğan evi, 2 ay önce yıllık yüzde 5.75 faiz oranıyla satın aldı ve 30 yıllık ödeme planına bağladı. 


</TEXT>
</DOC>
