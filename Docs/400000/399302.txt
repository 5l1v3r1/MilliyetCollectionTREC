<DOC>
<DOCNO> 399302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/soneko50.html </URL>
<DATE> 2005/11/30/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
BKM Limit artışı rutin bir uygulama 
</HEADLINE>
<TEXT>

     Bankalararası Kart Merkezi Genel Müdürü Sertaç Özinal, bankaların kredi kartları için tahsis ettikleri limitlerdeki artışın bankaların rutin uygulaması olduğunu açıkladı. 
     Özinal, yaptığı yazılı açıklamada, bankaların kredi kartları harcama limitlerindeki artışın kredi kartları kanun taslağının Meclis'e sunulmasıyla bir ilgisinin olmadığını belirterek, bankaların belirli dönemlerde, müşteri ihtiyaçları doğrultusunda rutin olarak enflasyon oranında limit artışı uyguladıklarını ifade etti. 
     Özinal, kart limitlerinde yapılan artışların geçmişe dönük kredi kartı kullanımlarında sorun olmayan müşteriler için olduğunu da kaydetti. 
     Kredi kartlarının toplam limitindeki artış oranının yüzde 4 enflasyonun altında bir oran olduğunu belirten Özinal, 9 aylık bu dönemde bankaların tüketicilere yeni kart tahsisi de yaptığını hatırlatarak, limit artış oranlarının normal olduğunu dile getirdi. 
     Açıklamada, 2004 yılı sonunda 50.9 milyar YTL olan kredi kartı harcama limitleri toplamının 2005 yılı Eylül ayı itibariyle milyar YTL'ye yükseldiğinin açıklandığı hatırlatıldı. 
     
</TEXT>
</DOC>
