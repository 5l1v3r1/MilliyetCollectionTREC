<DOC>
<DOCNO> 353209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/yazar/uras.html </URL>
<DATE> 2005/06/18/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
'Müslümana kitabının öğretilmesi yasaklanamaz' diyen Erdoğan 
</HEADLINE>
<TEXT>
'O tezg htan geçtik' 
Başbakan, ilkokula giderken Kuran kursuna da devam ettiğini söyledi ve devam etti "Ülkeme bu tezg htan geçenin ne zararı oldu Zarar var ise, bunun üzerinde duralım" 

Başbakan Erdoğan'ın halk ile ilişkisi için bir şey söyleyemem ama, basın ile ilişkisi pek başarılı. Bunda Basın Müşaviri Ahmet Tezcan ile yeni Başmüşaviri Akif Beki'nin çabalarının etkili olduğunu gördüm. Başbakan Erdoğan ne kadar yoğun işi olursa olsun, ne kadar yorgun olur ise olsun, gazetecileri karşısına alıyor, onların her sorduğunu cevaplıyor. 
Gazeteci de insan... Aynı fikirde olmasa da, sevmese de, kendisine ilgi göstereni eleştirmekten çekiniyor... 
Ben saf ve bakir bir Anadolu çocuğu olarak, Milliyet gazetesi adına katıldığım Lübnan gezisinde ilk defa 10 gazeteciden oluşan bir grubun üyesi olarak, kendisi ile konuşma, söylediklerini dinleme fırsatını elde ettim. Beyrut-İstanbul yolunda uçakta Başbakan Erdoğan'ın 10 gazeteciye anlattıklarını yorumsuz olarak sizlere aktaracağım 

1 Köşe yazarlarını okumaya vaktim yok 
Sabahları benim için basın özeti hazırlanır. Özetleri okurum. Gazetelerin manşetlerine bakarım. Köşe yazılarını okumaya vaktim olmuyor. Ama yeni Başbakan Başmüşaviri Akif Beki, sabah erkenden kalkıp yerli yabancı basını okuyor. Otomobilde bana önemli haberleri ve yazıları özetliyor. Çok önemli olan haberleri ve yazıları bana gösteriyor. 

2 Türbanda ulusal mutabakata ihtiyaç var 
Türban konusunda kurumlar arası çatışma, halk arasında rahatsızlık yaratıyor. Aşırılığa giden davranışlar görülür oldu. Bu konuda ulusal mutabakata ihtiyaç var. Akşamları uykum kaçıyor. Zaman zaman bu konuda referanduma gitmeyi düşünüyorum. 

3 Kuran kursu eğitim değil, öğretim yapar 
Müslümana kitabının öğretilmesini yasaklayamazsınız. Kuran kursu eğitim vermez... Kitabı öğretir. Müslümana arzusu ile kitabını öğrenmesini yasaklayamazsınız. Belli yaştan sonra Kuran öğretilemez. Hangi kitabın öğretilmesine mani olunuyor Başka kitapları öğrenmek serbest de neden Kuran öğretilmesin 

4 Bu tezg htan geçenin ülkeye ne zararı oldu 
Kuran kursu insanları silahlı eyleme mi götürüyor Ben ilkokula devam ederken camide de Kuran kursuna gittim. Ülkeme bu tezg htan geçenin ne zararı oldu Zarar var ise, bunun üzerinde duralım. 

5 AB büyükelçileri içeride başka, dışarıda başka konuşuyor 
Avrupa Birliği'ne dahil ülkelerin Ankara'daki büyükelçileri ile konuşuyoruz. İçeride başka, dışarıda başka konuşuyorlar. Doğu'da askeri operasyonları durdurun diyerek gıyabımızda laf ediyorlar. Doğu'da kısa sürede çok sayıda ordu ve emniyet gücü şehit edildi. Teröristler eyleme geçti. Biz orduya ve emniyete bunlara dokunmayın, istediklerini yapsın mı diyeceğiz 

6 Doğu sorununu çözmek için bilimsel yaklaşım içindeyiz 
Doğu ve Güneydoğu Anadolu'da geri kalmışlığı ve ihmale uğramışlığı aşmamız lazım. İstihdam sorununa çözüm için özel teşvikler getirdik. Fakir fukarayı ev sahibi yapmak için Toplu Konut İdaresi 20 yıl vadeli ucuz kredilerle konut yaptırıp satıyor. 

7 Ticari ilişkilerin gelişmesinde başbakanlar arası ilişki önemli 
Arap ülkeleriyle ekonomik ilişkileri geliştirmekte "serbest ticaret anlaşmaları" önem taşıyor. Bu anlaşmaları bugüne kadar bakanlar seviyesinde izliyorduk. Ama bakanlar sık sık değişiyor. Müzakereler uzuyor. Başbakanlar arası temaslardan kısa sürede iyi sonuçlar alındığını görüyoruz. 

8 Alışkanlıkları değiştirmekte zorlanıyoruz 
Uygulamada alışkanlıkları değiştirmekte zorlanıyoruz. Bu büyük sıkıntı. İş yapışı engelliyor. Değişik çevrelerin AKP iktidarını hırpalamak için belli konuları devamlı gündeme getirmesi, toplumun kendini yönetenlerden soğumasına neden oluyor. 

9 Halkımız başka harcamaları kıstı, otomobil aldı, şimdi konut alıyor 
Konuta büyük talep var. Bundan önce de otomobil talebi patlamıştı. Tabii ki otomobil ve konut için para ayrılınca diğer tüketim harcamaları kısılıyor. Piyasada durgunluk olduğu söyleniyor. Ana neden budur. İnşaat sektörünün gelişmesi ekonomiye hareket getirir. 
Başbakan Erdoğan bunları söyledi. Şimdi, siz bana sual eyleyeceksiniz, "O bunları söyleyince sen ne söyledin " Ben de cevaplayacağım Bu tür gezilere ve de bu tür sohbetlere ilk defa katıldığımdan "uslu uslu dinledim." Sesimi çıkarmadım. Anlatılanları sayın okuyucularıma aktarıyorum. 



</TEXT>
</DOC>
