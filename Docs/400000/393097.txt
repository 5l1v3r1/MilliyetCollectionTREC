<DOC>
<DOCNO> 393097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko48.html </URL>
<DATE> 2005/11/08/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Dışbank, Fortisbank oldu... 
</HEADLINE>
<TEXT>

     Dışbank, Türk Dış Ticaret Bankası A.Ş olan unvanını ''Fortis Bank A.Ş'' olarak değiştirdi. 
     Dışbank'tan Borsa'ya gönderilen açıklamada, Banka'nın bugün yapılan Olağanüstü Genel Kurul Toplantısı'nda Banka'nın ''Türk Dış Ticaret Bankası A.Ş.'' olan unvanının ''Fortis Bank A.Ş.'' olarak değiştirilmesine ve bu amaçla ana sözleşmenin 3. maddesinin izin verilen tadil tasarısı uyarınca tadil edilmesine karar verildiği bildirildi. 
     Genel Kurulda ayrıca, istifa eden Yönetim Kurulu Üyeleri Mehmet Çetin Hacaloğlu, Kaan Cesur, İmre Barmanbek ve Mevlüt Tufan Darbaz'ın her birinin ibrasının kararlaştırıldığı belirtilerek, yeni seçilen yönetim kurulu üyelerine gerekli izinlerin verildiği kaydedildi. 
     Ahmet Yüksek ve İbrahim Tutar'ın denetçi olarak seçildikleri bildirildi. 
     
</TEXT>
</DOC>
