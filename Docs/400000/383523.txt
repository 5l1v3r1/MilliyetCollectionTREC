<DOC>
<DOCNO> 383523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun21.html </URL>
<DATE> 2005/10/03/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Bangladeş'te adliyelerde patlamalar 
</HEADLINE>
<TEXT>

     Bangladeş'te 3 adliyede meydana gelen patlamaların bombadan kaynaklandığı, olaylarda ilk belirlemelere göre toplam 2 kişinin öldüğü, 9 kişinin yaralandığı bildirildi. 
     Polisin verdiği bilgiye göre Çandpur'daki patlamada 1 kişi öldü, aralarından bir avukatın bulunduğu 3 kişi yaralandı. 
     Yakındaki Laksmipur şehrindeki adliyeye yerleştirilen bombanın patlamasıyla da bir kişinin öldüğü, 6 kişinin yaralandığı belirtildi. 
     Liman kenti Çittagong'daki mahkemede bir veya iki bombanın patladığını belirten polis, bu saldırıda ölen ya da yaralanan olup olmadığının henüz bilinmediğini bildirdi. 
     Yerel gazeteciler, Çandpur ve Laksmipur'daki patlamalarla bağlantılı 2 kişinin gözaltına alındığını, bunların "Mücahitler Cemaati" adlı örgütün üyesi olduğunun sanıldığını söylediler. 
     
</TEXT>
</DOC>
