<DOC>
<DOCNO> 351744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun06.html </URL>
<DATE> 2005/06/14/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Avustralya parlamentosunda beyaz toz alarmı... 
</HEADLINE>
<TEXT>

     Avustralya parlamentosunun bir kısmı, binada beyaz toz içeren bir paketin bulunması nedeniyle kapatıldı. 
     Parlamentodan yapılan yazılı açıklamada, rıhtım tarafında beyaz toz içeren bir paket bulunduğu, acil durum birimlerinin olay yerine çağrıldığı belirtildi. 
     Avustralya parlamentosu bu ay içinde 3 kez daha içeriği bilinmeyen beyaz bir toz yüzünden bir süre kapatılmıştı. Aynı şekilde başbakanlık 1, Avustralya’nın Endonezya Büyükelçiliği 2 kez benzer olay nedeniyle geçici olarak kapatılmıştı. 
     ABD’nin Irak savaşında yakın müttefiki olan İngiltere, Japonya, İtalya ve Güney Kore’nin Canberra’daki büyükelçiliklerine de perşembe günü beyaz bir toz gönderilmiş, toz zararsız çıkmıştı. 
     
</TEXT>
</DOC>
