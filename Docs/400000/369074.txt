<DOC>
<DOCNO> 369074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonyas05.html </URL>
<DATE> 2005/08/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yurtdışı internet bağlantısı hızlandı 
</HEADLINE>
<TEXT>

     Türkiye’nin yurtdışı internet bağlantı hızı 19.5 GBPS’ye Gigabits Per Second yükseldi. 
     AA muhabirinin derlediği bilgilere göre, klasik internet bağlantısına kıyasla 50 kata kadar daha hızlı internet erişimi sağlayabilen ADSL teknolojisinin yayılması ve abone sayısının artmasına paralel olarak Türk Telekom, yurtdışı bağlantı hızını arttırmak için çalışma başlattı. Yapılan çalışmalar sonucu daha önce 14.5 GBPS olan bağlantı hızı 19.5 GBPS’ye yükseldi. 
     2004 yılı başında 56 bin civarında olan ADSL abone sayısının, Türk 
     Telekom’un cazip kampanyalarının ardından 1 milyona ulaşması üzerine özellikle yurtdışı bağlantı hızlarında bazı saatlerde sorunlar yaşanıyordu. 
     Türk Telekom’un, 25 ekim 2004 tarihinde aldığı bir kararla, en düşük ADSL bağlantı hızını 128 KBPS’den kilobits per second 256 KBPS’ye çıkarması ve ADSL ücretini 69 YTL’den 49 YTL’ye düşürmesi üzerine yoğun bir taleple karşılaşılmıştı. Yeni yapılan anlaşmalarla bağlantı hızı 19.5 GBPS’ye çıkarılarak internet kullanıcılarına özellikle yurtdışı sitelere erişim konusunda büyük kolaylık sağlandı. 
     
</TEXT>
</DOC>
