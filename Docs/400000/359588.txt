<DOC>
<DOCNO> 359588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yazar/pulur.html </URL>
<DATE> 2005/07/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kaç h kim, kaç savcı, kaç hoca var 
</HEADLINE>
<TEXT>


RİVAYET edilir ki, Sovyet Rusya diktatörü Stalin'e "Aman Papa'yla aramızı bozmayalım, Vatikan'la iyi geçinelim " demişler, Stalin sormuş 
"Papa'nın kaç askeri var " 
Bizim bazı iktidarlar da, ülke sorunlarına bu açıdan bakarlar, AKP de bunlardan biri... 

ÜNİVERSİTEYİ karşına alacaksın,YÖK Başkanı'yla çatışacaksın, Yargıtay, Barolar Birliği'ne, Yüksek H kimler ve Savcılar Kurulu'na bildiri yayımlatacaksın... 
Bunun Stalin'in yaklaşımından farkı nedir 
Öyle ya, kaç h kim var, kaç savcı var, kaç avukat var, kaç üniversite ve öğretim üyesi var, ben oyumu alır, iktidara gelirim, dersen mesele yok 
Ya da, mesele yok, sanırsın... 
Oysa asıl mesele bundan sonra başlar. 

YÜKSEK H kimler ve Savcılar Kurulu da, Yargıtay, Danıştay ve barolardan sonra "Yargıyı siyasallaştırıyorlar" diye tepki gösteriyorsa bu çok önemlidir, dikkat ister. 
Vazoyu kırarsanız, bir daha birleştiremezsiniz. 
Bakın H kimler ve Savcılar Yüksek Kurulu ne diyor 
"H kim adayları ile avukatlıktan alınacakların mülakatının ve mevcut yargıçlardan da Teftiş Kurulu'na alınacak müfettişlerin atamalarının bakanlıkça yapılması ... yargı bağımsızlığını engelleyeceği gibi, yargıda siyasallaşma yaratacağı da açıktır." 

BAŞBAKAN Amerika'dan vaaz ediyor 
"Din üzerinden siyaset dine, İslamiyete ve insanlığa suikasttır." 
Hadi bunun "takiyye" olmadığını kabul edelim de "Değişti, değişti " diyenler rahatlasın... 
Ya yargı üzerinden siyaset nedir 
Bu "suikast" değil midir 

BU satırların yazarı, yani biz, "Bir Yargıtay başkanı öyle olur olmaz herkesle konuşmaz, onların sorunlarıyla ilgilenemez " dediğimiz için dava edilmiş biriyiz. 
Elbette yargıya sahip çıkacağız, "Adalet mülkün temelidir" ilkesine inanan herkes de sahip çıkmalıdır. 
Tabii bunu, "Anayasa'yı bir kere de biz delsek ne çıkar " diyen Turgut Özal'ın yol arkadaşlarına anlatmanın ne kadar güç olduğunu da bilmiyor değiliz. 
Bu memleket, gecekonduya tapu dağıtırken "Adalet mülkün temelidir" diyen, "mülkten" iki gözlü gecekonduyu anlayan başbakanlar da görmüştür. 
Adalet, kanun çıkarmak ve uygulamak da değildir, kanunların hem Anayasa'ya, hem de evrensel hukuka uygun olması gerekir. 

ÇOK şükür ki, Türkiye her şeye rağmen şanslı bir ülkedir. Ya bu dönemde Çankaya Köşkü'nde oturan Cumhurbaşkanı Ahmet Necdet Sezer olmasaydı .. 
Biz elindeki bastonun üzerinde parti amblemi taşıyan, sadece oy çoğunluğunu milli irade sanıp "Karşı gelenleri karınca gibi ezeriz " diyen cumhurbaşkanları da gördük, Celal Bayar gibi... 



</TEXT>
</DOC>
