<DOC>
<DOCNO> 379011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo22.html </URL>
<DATE> 2005/09/16/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Nihatlı Real Sociedad, yarın Mallorca karşısına çıkıyor... 
</HEADLINE>
<TEXT>

     İspanya 1. Futbol Ligi'nde La Liga 3. haftada, Nihat Kahveci'nin forma giydiği Real Sociedad, yarın deplasmanda Mallorca ile karşılaşacak. 
     Teknik direktör Jose Mari Amorrortu tarafından 19 kişilik maç kadrosuna dahil olan Nihat, hafta başında takımdan ayrı olarak fizik-kondisyon çalışmıştı. 
     İspanyol basını, Nihat'ın fizik çalışmalarının ardından hafta içinde takımla normal çalışmalara döndüğünü ve herhangi bir probleminin bulunmadığını bildirdi. 
     Öte yandan, futbolculardan Darko Kovaçeviç, geçen hafta Alaves karşısında sergilenen oyunu tekrarlayıp, Mallorca deplasmanından 3 puan almayı hedeflediklerini söyledi. 
     Real Sociedad, ligde 3 puanla 13. sırada bulunurken, henüz puan almayı başaramayan Hector Cuper'in yönetimindeki Mallorca son sırada yer alıyor. Son Moix Stadı'nda oynanacak maç TSİ 23.00'da başlayacak. 

     
</TEXT>
</DOC>
