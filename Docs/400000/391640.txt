<DOC>
<DOCNO> 391640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yasam/yas11.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredi kartı borcu cinnete sürükledi 
</HEADLINE>
<TEXT>


33 bin YTL'ye varan borcu yüzünden bunalıma giren astsubay, eşi ve kızını öldürdü kendi yaşamına da son verdi 

HALDUN AKYÜZ-BAHRİ KARATAŞ Manisa, İzmir DHA 

Manisa Akhisar'da cinnet getirerek eşi ve kızını öldüren, ardından yaşamına son veren astsubay Kadir Şuayip Yüce'nin, 33 bin YTL'ye varan kredi kartı borçları yüzünden bunalıma sürüklendiği ortaya çıktı. 

Babası ödemişti 
Akhisar Hava Meydan Komutanlığı'nda 8 yıldır motor astsubayı olan Yüce'nin işe gitmemesi üzerine Bornova'daki lojmanına giden ekipler, Kadir Şuayip Yüce, eşi Mine ve kızı Nadire Yüce'yi vurularak öldürülmüş halde buldu. 
Yüce babasına bıraktığı mektupta "Çırpındıkça battım. Borçlarımı Oyak'tan ve Emekli Sandığı'ndan alacağınız parayla ödeyin. Artan parayla da annemle hacca gidin" dedi. Yüce, babasına 10 kredi kartına 33 bin YTL'yi bulan borç listesi bıraktı. 
Yüce'nin, 2 yıl önce de kredi kartları yüzünden 65 milyar lira borçlandığı, babasının, ev ve otomobilini satarak borcu kapattığı ortaya çıktı. 

Doğum günüydü 
Otopside anne-kızın vücudunda beşer, doğum gününde cinnet geçiren astsubayın başında da 1 kurşun bulundu. Anne Mine ve kızı Nadire Yüce, İzmir Hatay'daki Hacılarkırı Mezarlığı'nda yan yana toprağa verildi. Astsubay ise Ulucak beldesindeki mezarlığa defnedildi. 



</TEXT>
</DOC>
