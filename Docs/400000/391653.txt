<DOC>
<DOCNO> 391653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yazar/pulur.html </URL>
<DATE> 2005/11/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Paşa 'kabul etmemiz gerek' demişse... 
</HEADLINE>
<TEXT>


YİRMİ yıl önce Turgut Özal söylemişti 
"Alışın " diye... 
Bizim gibi "tutucu takımı"da "Alışamayacağız " diye inatla tempo tutuyorduk... 
O kadar çok "alışamayacağımız" şey vardı ki, mesela aşiret reisi Barzani'nin cebine Türkiye Cumhuriyeti pasaportu konulmasına, Çankaya'da ağırlanmasına alışamıyorduk... 
Şimdi n'oldu 

MURAT Yetkin'in köşesinde Radikal, 31.10. 2005 yazdığına göre, Genelkurmay Başkanı Orgeneral Hilmi Özkök, Çankaya Köşkü'ndeki davette Bush'un "Barzani'yi kabul edişine ne buyuruyorsunuz " diye soranlara şöyle demiş 
"Barzani bir aşiret lideriydi, biz öyle görüyorduk. Ama durum değişti, bu değişikliği kabul etmemiz gerekiyor. Talabani'yi de öyle görüyorduk, şimdi Irak Cumhurbaşkanı... Yarın Irak Cumhurbaşkanı olarak Türkiye'yi ziyaret etmek isteyecek. O gün nasıl davranacağız Irak'ı tanıyorsak bu değişen koşullara göre hareket edeceğiz." 
Elbette 

BUNDAN önceki ziyaretlerinde, Ankara semaları bilmem kaç pare topla inletilemezdi, şimdi 101 pare topla inletiriz. Genelkurmay Başkanımız, "Irak'ta değişen durumu kabul etmeliyiz" diyecek de, biz kabul etmeyecek miyiz 
Hani insanı hafızası, belleği kışkırtmasa 
"Hani kırmızı çizgilerimiz vardı, bunların başında da Irak'ın toprak bütünlüğünün korunması gelmiyor muydu " diye. 
Ne gam 
Bush, Barzani'yi "Kürdistan Bölgesi Başkanı" sıfatıyla kabul etmişse, biz de Çankaya'ya kırmızı halı döşer, Talabani'yi karşılarız. 
Ne yapalım değişen durumu kabul etmek zorundayız, Genelkurmay Başkanı öyle demişse, bize laf düşer mi 
Durumun vaziyeti ya da vaziyetin durumu öyle gösteriyor 

DURUM ya da vaziyet değişince, Türkiye Cumhuriyeti'nin "Federasyon" oluşunu da kabul ederiz, Ermenilerin soykırım suçlamalarını da... 
Önce "Biz yaptık, siz affedin " deriz, arkadan tazminat talebi gelir, onu da öderiz, yeter mi 
Yetmez 
Arkadan toprak talebi 
Bakalım Doğu'daki illerimizden kaçını isteyecekler 

KIBRIS mı 
Geçin onu bir kalem, o çoktan gitti. Anlı şanlı Cumhurbaşkanı Mehmet Ali Talat, ABD Dışişleri Bakanı'nın huzurundayken, Bush, bizim aşiret reisi sandığımız Barzani'yi peşmerge kıyafetiyle kabul ediyordu. 
İtibara bakın 
Yakında Heybeliada Papaz Okulu'nu da açarız, Patrik'e "ekümenik" sıfatını da veririz, Rum gemileri, uçakları limanlara girer çıkar. 

NE diyor Sayın Genelkurmay Başkanı 
"Değişen durumu kabul etmeliyiz " diyor. 
Genelkurmay Başkanı'ndan daha iyi bilecek değiliz ya 

LAKİN h l durumu kabul etmeyen ya da kabullenemeyenler var. 
Mesela, Habur kapısındaki görevliler... 
Irak tarafına Kürt bayrağı asılınca, Iraklı yetkililere itiraz etmişler, bu fayda etmeyince oradaki Amerikalılara "Bu bayrakları indirtin " demişler, tabii hava almışlar. 
Hadi diyelim, Genelkurmay Başkanı'nın "durum değişti" mesajını almadılar, Amerikalılara başvurmak ne oluyor, zaten bayrağı astıran onlar değil mi 

DİPNOT- Yıllık iznimizin son kalan bir bölümünü, bayram tatilini de kapsayarak kullanacağız yarından itibaren bir süre buluşamayacağız. 
Cümlenin bayramı kutlu olsun... 



</TEXT>
</DOC>
