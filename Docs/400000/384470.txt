<DOC>
<DOCNO> 384470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko03.html </URL>
<DATE> 2005/10/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Türkiye 'çok borçlu' damgasını siliyor 
</HEADLINE>
<TEXT>

     Türkiye ekonomisinde son yıllarda yaşanan hızlı büyüme, YTL’nin değerlenmesi, faiz oranlarındaki düşüş ve bütçe açığındaki daralma, borçlulukla ilgili göstergeleri önemli ölçüde olumluya çevirdi. 2001 krizinde yüzde 78’e kadar yükselen Türkiye’nin toplam dış borç stokunun GSMH’ye oranı bu yıl Haziran sonunda yüzde 50’ye, kamu net borç stokunun oranı yüzde 90.5’ten yüzde 58.4’e kadar geriledi. Kamu brüt borç stokunun krizde yüzde 107’ye yükselen GSMH’ye oranı ise yüzde 74.6’ya indi. 
     Ekonomide, 2001 krizinden sonra başlayan yüksek büyüme dönemi, YTL’nin değerlenmesi, faiz oranlarındaki düşüş ve bütçe açığının küçülmesi Türkiye’yi bsu hıl haziran sonu itibariyle "çok borçlu" ülke damgasını silme noktasına getirdi. 
     ANKA’nın Hazine Müsteşarlığı verilerinden yaptığı belirlemelere göre gerek kamu sektörünün borç stokuyla ilgili göstergelerinde gerekse kamu ve özel sektörün toplam dış borç stokuyla ilgili göstergelerde 2002 yılıyla birlikte başlayan olumlu gelişme bu yıl hızlanarak devam ediyor. 
     Haziran sonu itibariyle Türkiye’nin 161.8 milyar dolar olarak gerçekleşen dış borç stokunun yine haziran sonu itibariyle 323.8 milyar dolar olan son bir yıllık GSMH’ye oranı yüzde 50 ile, 2001 krizi öncesindeki yüzde 59.3 oranında altına indi. Söz konusu oran 2001 krizinde yüzde 78’e kadar yükselmiş, 2002 yılında yüzde 72, 2003 yılında yüzde 60.7 ve geçen yıl da yüzde 54 olarak gerçekleşmişti. 
     Uluslararası karşılaştırmalarda dış borç stokunun GSMH’ye oranının yüzde 50’nin üzerinde seyretmesi çok borçluluk göstergesi olarak kabul ediliyor. 
     
     
Dış Borç GSMH 2000 59.3 2001 78.0 2002 72.0 2003 60.7 2004 54.0 2005 50.0 
     
     KAMUNUN BODRÇLULUK GÖSTERGELERİ 
     Kamu kesiminin, 2001 yılında yüzde 107.5 düzeyine yükselen brüt borç stokunun iç ve dış GSMH’ye oranı ise bu yıl haziran sonunda yüzde 74.6’ya kadar geriledi. Bu kapsamda brüt iç borç stokunun 2001 yılında yüzde 71.1 olan GSMH’ye oranı bu yıl yüzde .9’a, brüt dış borç stokunun oranı da aynı dönemler itibariyle yüzde 36.4’ten yüzde 20.7’ye geriledi. 
     Kamu kesiminin brüt borç stoku 339.5 milyar YTL olarak gerçekleşirken, haziran sonu itibariyle son bir yıllık GSMH ize cari fiyatlarla 455.1 milyar YTL olarak hesaplandı. 
     
     
Kamu Brüt Borç Stoku GSMH Stok İç Borç Dış Borç 2000 68.2 43.1 25.1 2001 107.5 71.1 36.4 2002 93.6 56.3 37.3 2003 83.4 56.4 26.9 2004 77.4 54.5 22.9 2005 74.6 .9 20.7 
     
     NET BORÇ 
     Brüt borç stokundan, kamu kesiminin mevduatı, Merkez Bankası’nın net varlıkları ile İşsizlik Sigortası Fonu varlıklarının düşülmesiyle hesaplanan kamu net borç stoku ise bu yıl haziran sonu itibariyle 266 milyar YTL olarak gerçekleşti. 
     2001 yılında yüzde 90.5’e ulaşan kamu net borç stokunun GSMH’ye oranı ise bu yıl haziran sonunda yüzde 58.4’e kadar indi. Böylece Türkiye bu yıl AB kriteri olan kamu net borç stokunun yüzde 60’ın altına indirilmesi şansını da yakaladı. Hazine ve diğer kamu kuruluşlarının net iç borç stokunun 2001 yılında yüzde 52.8 olan GSMH’ye oranı bu yıl yüzde 45.2’ye net dış borç stokunun oranı da yüzde 37.8’den yüzde 13.2’ye kadar geriledi. 
     
     
Kamu Net Borç Stoku GSMH Stok Net Dış Net İç 2000 57.1 19.1 38.0 2001 90.5 37.8 52.8 2002 78.6 32.3 46.2 2003 70.4 22.1 48.3 2004 63.5 17.5 45.9 2005 58.4 13.2 45.2 
     Borçlanma göstergelerinde kriz sonrasında yaşanan bu gelişmede, 2001 yılından sonra yıllık GSMH’nin cari fiyatlarla YTL cinsinden yüzde 158 oranında artmasına karşılık, kamu net borç stokunda ki artışın yüzde 66’da kalması önemli bir rol oynadı. Aynı dönemde Türkiye’nin toplam dış borç stoku yüzde 42 oranında artarken, yıllık GSMH’de dolar cinsinden yaşanan büyüme ise yüzde yüzde 122 olarak gerçekleşti. 
     Ayrıca Türkiye’nin 2004 yılıyla birlikte bütçeden yaptığı faiz ödemelerinin ve buna bağlı olarak bütçe açığının bir önceki yıla göre azalmaya başlaması da borçlanmayla ilgili göstergelerin olumluya dönmesinde önemli rol oynadı. 
     
</TEXT>
</DOC>
