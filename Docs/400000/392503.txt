<DOC>
<DOCNO> 392503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/spor/spo11.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Memo fırtınası 
</HEADLINE>
<TEXT>


NBA'de Utah Jazz formasını giyen milli oyuncumuz, Golden State maçında da 23 sayı, 14 ribaund ile coştu 


NBA'de Utah Jazz formasını giyen milli pivotumuz Mehmet Okur, takımı Utah Jazz'ı ikinci maçında da tek başına sırtladı, mükemmel performansıyla göz kamaştırdı. 

Double double yaptı 
Memo, Batı Konferansı Kuzeybatı Grubu'nda yer alan Utah Jazz'ın, deplasmanda Golden State Warriors'ı 93 - 82 yendiği karşılaşmada 23 sayı 14 ribaund ile double double yaptı, maçın en skorer ismi oldu. 
Sezonun ilk maçında Dallas Maericks'e 27 sayı kaydeden ve 8 ribaund alan 2.13 boyunda ve 26 yaşındaki Memo, Golden State maçına da ilk beşte başladı. 37 dakika sahada kalan ve ilk yarıyı 2 sayı ile kapayan Okur, ikinci yarıda açıldı, 5 13 iki sayı, 2 4 iki sayı, 7 9 serbest atış, 14 ribaund ve 3 asist ile maça damgasını vurdu. 
Utah'da Matt Harpring 15 sayı, Rus Andrei Kirilenko 11 sayı, 6 ribaund, 4 top çalma, Hırvat forvet Gordan Giricek de 10 sayı ve 4 asistle Memo'ya eşlik etti. 
Orlando Magic'in, Memphis Grizzlies'e evinde 94 - 85 kaybettiği maçta sahaya ilk beşte çıkan ve 35 dakika süre alan Hido, 4 9 iki sayı, 0 5 üç sayı, 2 3 serbest atış, 6 ribaund, 2 asistle oynadı, vasat bir göründü çizdi. 

Diğer sonuçlar Philadelphia - Charlotte 93 - 110 Orlando - Memphis 85 - 94 Toronto - New Jersey 92 - 102 Boston - Detroit 81 - 82 New York - Washington 75 - 86 San Antonio - Cleveland 102 - 76 Denver - Portland 107 - 68 LA Clippers - Atlanta 92 - 77 Seattle - Minnesota 107 - 102 U 


</TEXT>
</DOC>
