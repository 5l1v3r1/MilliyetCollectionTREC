<DOC>
<DOCNO> 391293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/spor/spo00.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Düdükler erken sustu 
</HEADLINE>
<TEXT>


Hakemlerimiz yeniden şaşkınlık dönemine girdi. Anlaşılmaz eyyamcılıklarla, inanılmaz karar yanlışlarıyla futbolu oyun olmaktan çıkarıp kavgaya dönüştürdüler. Adalet giderek köreliyor, yeşil çimenin üzerine karanlık çöküyor 

EDİZ SIRAPINAR 


Sezona iyi başlayan, tecrübelisi, genci ile bu kez olacak gibi dedirten hakemlerimiz yeniden şaşkınlık dönemine girdiler. 
Anlaşılmaz eyyamcılıklarla, inanılmaz karar yanlışlarıyla futbolu oyun olmaktan uzaklaştırıp kavgaya dönüştürdüler. 
Ayağı kırılan futbolcular, rakibine kafa atan, tekme atan, yumruk sallayan, tüküren, küfür eden, top fırlatanlar nedense hakemlerin dikkatini çekmiyor. Adalet giderek köreliyor, yeşil çimenin üzerine karanlık çöküyor. 
Kıran kırana bir dövüş ortamında her şey yapanın yanına kar kalıyor. 
Fenerbahçe-Gaziantepspor maçında Cem Papila, Gençlerbirliği-Galatasaray karşılaşmasında Oktay Demiray, Ankaraspor-Malatyaspor sınavında Vedat Yüksel, Diyarbakır-Vestel Manisa müsabakasında Bülent Yıldırım adalet terazisinin kefelerini karıştırdı. Verdikleri kararların kurallarla yakın-uzak ilgisi yoktu. Diğer maçlarda da çalan düdükler güven ortamı yaratamadı. 
Hakemdir, yanlış yapar. Bu gerçeğe anlayış ve hoşgörü gösterilebilir. Ama doksan dakikaları kavgaya dönüştürüp hiç istifini bozmayan, olaylara sırtını dönenlere itirazımız var. İyi oynayan kazansın döneminden altta kalanın canı yansın sürecine doğru ilerliyoruz. Böyle giderse ligin çivisi çok geçmeden çıkacak. 
Peki futbolcuların, yöneticilerin bu ortamda hiç mi suçu, sorumluluğu yok Elbette var. Oyuncunun önde gelen sorumluluğu, performansı ne olursa olsun, maçı başladığı gibi bitirmektir. Yöneticinin görevi de önce kendi muhasebesini yapmaktır. Önümüzde daha 23 hafta var. Hakemler daha duyarlı, dikkatli, objektif olmalı. Bu kaos ortamı derhal son bulmalı. 

Biri ve diğerleri 
Ligin sonu için yorum yapmak çok erken. Ama görünüş hiç de iç açıcı değil. Süper Lig kalitenin bu kadar düştüğü az sezon yaşadı. Trabzonspor maç kazanmasına rağmen güven vermeyen, tat vermeyen bir kimlik içinde. Beşiktaş son iki haftayı kazasız geçmesine rağmen zirve takımı olmaktan çok uzak. Galatasaray teknik direktörünün tutarsızlıkları, yabancı oyuncu seçimindeki yanlışları, iç sorunları ile ne kadar direnecek, belirsiz. 
Ve Fenerbahçe. Süper Lig'in şu an çağdaş anlamda futbol oynayan tek ekibi. Gerek Avrupa, gerekse lig ve kupa için oturmuş, en zengin, en dengeli kadroyla mücadele eden onlar. Dayanışmayı ve birliği en üst düzeye çıkaran, yıldızlarının bireysel yeteneğinden en çok faydalanan yine onlar. Ligin iki şampiyonluk adayının son maçlarına baktığımızda fark çok açık. Fenerbahçe, Gaziantep maçında 11'i isabetli 30 şut atıyor, rakibi Galatasaray Gençlerbirliği önünde 1'i isabetli 8 şut buluyor. 
Kısacası lig istatistikleri bile umut kırıcı... 

HAFTANIN PORTRESİ 
Tümer Beşiktaş 
Beşiktaş'ın el feneri gibi. Işık yaymaya başladığında Kartal'ın yolu aydınlanıyor, işler tıkırında gidiyor. Ankaragücü önünde bir maestro gibi takımını yönetti, soğuk geceyi ısıtan isimdi. Futbolun tüm güzelliklerini sahada bir nakış gibi işledi, akıl dolu pasları, ince çalımları kesinlikle görülmeye değerdi. İstikrarını devam ettirdiği sürece siyah - beyazlı ekibin bileğinin bükülmeyeceğini gösterdi. 

HAFTANIN KARMASI 
Fadhel K.Erciyes 
Serkan F.Bahçe 
Çağdaş Beşiktaş 
Kürşat Trabzon 
Ayman G.Birliği 
Toth Malatya 
Uğur G.Birliği 
Duarte V.Manisa 
Tümer Beşiktaş 
Okan Ç.Rize 
Gökhan Kayseri 

HAFTANIN TAKIMI 
Gençlerbirliği 
Başkent ekibi sıkıntılı günlerin ardından yeniden eski kimliğine büründü. Manisa deplasmanındaki farklı galibiyetin ardından Galatasaray'ın da yenilmezlik unvanını sildi, gelecek haftalarda yavaş yavaş üst sıraları zorlayacağının sinyallerini verdi. 

HAFTANIN HOCASI 
Mesut Bakkal 
Yıllarca Ersun Yanal'ın yardımcılığını yaptıktan sonra tek başına Gençlerbirliği'nin patronu oldu. Kısa sürede kara bulutları savurdu, başkent ekibini rayına oturttu. Galatasaray önündeki taktiği, yerinde değişiklikleri ve oyunu okuyuşu kusursuzdu. 

HAFTANIN HAKEMİ 
Hüseyin Göçek 
Hakem hatalarının zirveye tırmandığı haftada Çaykur Rizespor - Sivasspor maçını diğer meslektaşlarına oranla daha az yanlışla tamamladı. Bir kaç pozisyonu iyi değerlendirememesine rağmen skora etki edecek önemli bir kusuru olmadı. Doksan dakika sonunda geçer not aldı. 

Hakem notları Denizli - Trabzon Bülent Demirlek 7.7 Ankara - Malatya Vedat Yüksel 7.4 F.Bahçe - Gaziantep Cem Papila 7.2 Beşiktaş - A.Gücü Tolga Özkalfa 7.8 Samsun - K.Erciyes Orhan Erdemir 8.3 D.Bakır - V.Manisa Bülent Yıldırım 6.5 G.Birliği - G.Saray Oktay Demiray 7.3 Kayseri - Konya Cem Deda 7.7 Ç.Rize - Sivas Hüseyin Göçek 7.6 

GOL KRALLIĞI 10 Gol Ümit Karan G.Saray 8 Gol Gökhan Kayseri 7 Gol Alex F.Bahçe , Jaba Ankara 6 Gol Cenk İşler K.Erciyes , Umut A.Gücü , Serkan Aykut Samsun 5 Gol Anelka, Nobre F.Bahçe , Kais Samsun , Necati G.Saray , Okan Ç.Rize 

GOL PASI 8 Asist Hasan Şaş G.Saray 5 Asist Gökhan Kayseri , Alex F.Bahçe 4 Asist Timuçin K.Erciyes , Bülent Bölükbaşı Kayseri , Musa, Kais Samsun 3 Asist Ümit F.Bahçe , İbrahim Akın, Tümer Beşiktaş , Yattara Trabzon , Celil Samsun , Ceyhun Konya , Erdal, Lazarov G.Antep , Musa Kuş, Hayrettin, Cem Karaca Sivas 

KART CEZALILARI 
KIRMIZI KART Molnar Ankara , Cris Malatya , Serge Die, Ömer Ateş Erciyes , Talip D.Bakır 
SARI KART Saidou G.Saray , A.Hassan Beşiktaş , Özgür G.Antep , Hürriyet Ankara , Jupi D.Bakır , Johana V.Manisa 

HAFTANIN SONUÇLARI 
F.Bahçe - G.Antep 1-0 
Alex Dk. 90 1 pen. 
G.Birliği - G.Saray 2-1 
Isaac Dk. 13, Iliç Dk. 46, Uğur Dk. 53 
Beşiktaş - Ankaragücü 4-2 
Sergen Dk. 5, İlhan Mansız Dk. 49, Çağdaş Dk. 50, Ailton Dk. 72, Ahmed Hassan Dk. 75, Umut Dk. 81 
Denizli - Trabzon 0-1 
Kürşat Dk. 48 
Kayseri - Konya 1-0 
Gökhan Dk. 64 
Samsun - K.Erciyes 1-1 
Serkan Dk. 11, Serge Die Dk. 45 
Ç.Rize - Sivas 1-0 
Okan Dk. 86 
D.Bakır - V.Manisa 0-2 
Duarte Dk. 57, Mithat Dk. 90 3 
Ankara - Malatya 1-2 
Effa Dk. 14, Jaba Dk. 23 pen., Okan Yılmaz Dk. 85 

Haftanın maçları 
Salı 21.45 Schalke-Fenerbahçe 
Perşembe 22.30 Sevilla-Beşiktaş 
Cuma 20.00 G.Saray-Diyarbakır 
Cumartesi 20.00 Trabzon-Gençlerbirliği, Gaziantep-Ankara, Kayseri Erciyes-Denizli 
Pazar 14.00 Sivas-Fenerbahçe, Ankaragücü-Kayserispor, 
Vestel Manisa-Çaykur Rize, 
Konya-Samsun, 20.00 Malatya-Beşiktaş 


</TEXT>
</DOC>
