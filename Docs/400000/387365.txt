<DOC>
<DOCNO> 387365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo03.html </URL>
<DATE> 2005/10/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Anelka Daha dişimi göstermedim... 
</HEADLINE>
<TEXT>

     Performansıyla alkışları toplayan Anelka, henüz yüzde 60 kapasiteyle oynadığını ifade ederek, şu anda sadece dudaklarım görünüyor dedi. 
     
     Beni izlemeyi sürdürün’ 
     Milan maçından bu yana ortaya koyduğu futbolla rakiplerin korkulu rüyası olurken, taraflı tarafsız herkesin büyük beğenisini kazanan Nicolas Anelka’dan iddialı sözler. Takımı adına 3 kez penaltı yaptıran Fransız yıldız, yüzde 60 kapasiteyle oynadığını dile getirerek, Şu anda sadece dudaklarım görünüyor. Dişlerimi henüz göstermedim. Herkes beni izlemeye devam etsin. İlerleyen haftalarda neler yapabileceğimi göstereceğim'' diye konuştu. 
     
     Herkesin payı bulunuyor’ 
     Taraftarın takıma müthiş bir destek verdiğini vurgulayan Nicolas Anelka, şunları söyledi Bizi bağırlarına basıyorlar. Gittiğim her yerde çok iyi karşılanıyorum. Ben de onlara sahada en iyi şekilde karşılık vermeye çalışıyorum. Ancak şunu özellikle belirtmeliyim, sahada sadece ben yokum. Biz bir ekibiz ve hep birlikte mücadele ediyoruz. Elde edilen başarılarda herkesin payı var. Şimdi sıra, Schalke karşısında başarılı olmaya geldi.'' 
     
</TEXT>
</DOC>
