<DOC>
<DOCNO> 386870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/civaoglu.html </URL>
<DATE> 2005/10/15/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Cankuş 
</HEADLINE>
<TEXT>


Kuş gribinden daha güzel şeyler üzerine söyleşelim... Örneğin Cankuş'la... Artık New York'un, Londra'nın müzikallerini İstanbul'da izleyeceksiniz. 
Öyle otelinizin kellifelli kapıcısına yüklü bir bahşiş verip büyük paralar ödeyerek Broadway'deki salonlarda, Londra Western'de iki koltuk bulmak yerine, İstanbul TİM-Show Center'a gideceksiniz. 
2006'nın şubat ayından itibaren işte izleyecekleriniz 
West Side Story - Batı Yakasının Hik yesi 
The Sound of Music - Neşeli Günler 
Cooking 
The King and I - Kral ve Ben 
Miss Saigon 
Mamma Mia 
The Producers 
................. 
TİM, Türker İnanoğlu Maslak'ın baş harflerinden oluşuyor. 
Türkiye'nin en büyük show merkezi. 
Türker İnanoğlu, devletin Haliç'te yarım bıraktığı, Maslak'ın diğer tarafında h l bitiremediği, Kültür ve Gösteri Merkezi'ni daha da büyük ölçeklerle 2 yılda bitirdi. 
Kasım başlarında açılışını yapıyor. 
Darüşşafaka tesisleriyle yan yana... 
"Çağdaş gösteri dünyası" yaratılmış. 
Türker İnanoğlu'nun dost gülümseyişi eşliğinde burayı gezerken gördüklerimi yansıtayım... 
- Türkiye'nin en büyük çok amaçlı gösteri salonu. 
2010 kişilik salon, Lütfi Kırdar ve Cemal Reşit Rey salonlarından da yüksek kapasiteli. 
250 metrekarelik sahnenin ortasında 50 metrekarelik döner ve yükselebilir sahne. 
8 perde. 
12 kamera ile canlı yayın olanağı. 
Harikulade bir akustik. 
Baştan başa şarap rengi kadifelerle kaplı koltuklar. Aynı renk kadife kaplı duvarlar, sütunlar ve localar. 
Viyana konser salonlarının stilize edilmişi. 
Kubbe formatındaki tavan ilginç figürler ve ışık oyunlarıyla göz alıyor. 
Sahne arkasına da geçtik. 
Sanatçıların giyinme odaları, sanatçıların özel cafe'si. 
Ve çok ilginç bir özellik de, dışarıdan gelen bir kamyonun doğrudan kulise indirileceği özel asansör. 
Kongre amaçlı da kullanılabilecek bu salonda AB için bir etkinlik çok güzel olur. 
- 800 metrekarelik, kablosuz girilen internet bağlantısı da sunulan şık fuayede perde aralarında şampanya yudumlayacaksınız. 
Salonun tüm ışık, ses, akustik ve teknik çalışmalarını İngilizler gerçekleştirmiş. 
Yerkürenin en iddialı gösterileri burada sahnelenebilir. 
.................. 
Koridorlarla 7. sanata geçiliyor. 
5 çok şık salon... Bordo, yeşil, mor, bej salonlar... Lila renkli salon ise, barı, sehpaları ve yatar koltuklarıyla VIP için. 
Görkemli bir tiyatro salonu... 
Cafe-restoran, CD, DVD, kitap satışı yapan dükk nlar. İçeride sigara içilmiyor. Üstü yelken görünümünde özel tekstille kaplanmış bir açıkhava fümuarı öngörülmüş. 
.................... 
Yaşamını gösteri sanatlarına adamış olan Türker İnanoğlu'nu dinleyerek hissederek bu gezi derinlik kazanıyor. 
1957'de daha siyah-beyazlı yıllarda sinemaya girişinde, 7. sanata dikilen bir fidan gibiydi. 
Şimdi bir çınar. 
Fransa'daki öğrencilik yıllarımda, her pazar televizyonda yayımlanan Mösyö Sinema'yı Monsieur Cinema kaçırmazdım. 
Haftanın filmleri, film müzikleri, senaryolar, iz bırakan filmler, tartışmalar, söyleşiler, oyuncular, yönetmenler, senaristler ile 7. sanatın haftalık ayini gibiydi bu program... 
Yöneten kişinin lakabı da programın adını oluşturmuştu Monsieur Cinema... 
Türker İnanoğlu da Türkiye'nin Mösyö Sineması'dır ama çok güzel bir yapıt olan kitabıyla da kanıtladığı bu adı, çok çok daha fazla hak edeni ve kendine bütün boyutlarıyla yakıştıranı, tevazuyla taşıyanı ve en önemlisi paylaşanıdır. 
Şöyle ki... İlk video, ilk uydu sistemi, ilk özel TV stüdyosu, ilk uygulamalı sinema-TV-tiyatro müzesi ona aittir. 
300 film ve 10 bin saat TV programı onun imzasını taşır. Rakamlara sığmayan dost ve gönül hazinesini ekleyin. 
Sıcacık kalbi ve sesi, dostlarına 7 haneli bir telefon tıklaması yakınlığındadır. 
Bu yazının ilk kelimelerinde ürkütücü kuş gribi vardı. 
Güzel şeyler söyleşerek sürdü... Türker İnanoğlu'nun ancak çok yakınlarının bildiği adıyla Cankuş diye noktalayalım. 



</TEXT>
</DOC>
