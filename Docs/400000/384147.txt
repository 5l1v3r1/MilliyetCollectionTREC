<DOC>
<DOCNO> 384147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun35.html </URL>
<DATE> 2005/10/05/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Fransız basını Avrupa'yı genişleme ateşi sardı, Ankara rahatladı 
</HEADLINE>
<TEXT>

     Fransa'da genel grev yüzünden dün çıkmayan gazeteler, bugünkü sayılarında AB'nin Türkiye ile tam üyelik müzakerelerini başlatmasına geniş yer verdiler. 
     Liberation gazetesi, ''Avrupa'yı Genişleme Ateşi Sardı'' başlığıyla verdiği haberde, pazartesi akşamı yaşanan gelişmeleri ayrıntılı bir biçimde okuyucularına aktardı. 
     Bu gazetede yayımlanan başmakalede Avusturya'nın, Türkiye'ye karşılık Hırvatistan kartını oynaması ve AB'nin bu pazarlığa göz yumması eleştirilerek, ''AB'nin kendi savunduğu uluslararası hukuk kurallarını ihlal ettiği'' yorumu yapıldı. 
     Le Figaro gazetesi de ''Ankara Rahatladı'' başlığıyla verdiği haberde, AB müzakerelerinin başlamasının Türkiye'de memnunluk yarattığını belirtti. 
     Pazartesi akşamı yaşanan gelişmelere geniş yer verilen haberde, ''Müzakereler, tam bir gerginliğin sonunda başladı'' denildi. 
     
</TEXT>
</DOC>
