<DOC>
<DOCNO> 381003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonyas05.html </URL>
<DATE> 2005/09/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Maç geç kaldık... Müsait bir yerde inebilir miyiz 
</HEADLINE>
<TEXT>

     BBC TÜRKÇE 

Yaklaşık 300 Gambialı'yı taşıyan bir uçak, Peru'da düzenlenen futbol turnuvasına yetişebilmek için sahte bir 'acil durum' çağrısı yaptı. 
     Uçak, Peru'nun başkenti Lima'ya inmek üzere hareket etmişti. 
     Ancak uçaktaki futbol taraftarları, Lima'ya inmeleri durumunda futbol maçını kaçıracaklarını farkedince, uçağın mürettebatı, Peru yetkilileriyle temasa geçerek uçağın yeterli yakıtı kalmadığını bildirdi. 
     Bu durum üzerine, uçağa, karşılaşmanın yapılacağı, ülkenin kuzeyindeki Piura kentine inme izni verildi. 
     Geleneksel kıyafetleri içindeki Gambialı futbol taraftarlarının uçaktan inmesine ve merakla bekledikleri futbol maçını seyretmelerine izin verildi. 
     17 yaş altı mill futbol karşılaşmasında, Gambia, rakibi Katar'ı 3-1 mağlup etti. 
     Gambia'da 'futbol ateşi', Cumartesi günü, turnuvanın favorisi Brezilya'yı yenmelerinin ardından alevlenmişti. 
     Gambia'da yayımlanan Daily Observer gazetesi, taraftarların Peru'ya gidişinin bir hafta geciktiğini, zafer kazandıkları Brezilya maçını televizyondan izlemek zorunda kaldıklarını bildiriyor. 
     Ancak Gambialı taraftarların zafer sevinci, Peru yetkililerinin göstereceği reaksiyon nedeniyle gölgelenebilir. 
     Yetkililer, yapılan çağrının gerçek olduğunu düşünerek kırmızı alarm ilan etmiş, tüm acil durum ekiplerini harekete geçirmişti. 
     Gambia uçağına uçuş izni verilmezken, havayolu şirketine de ceza verilmesi gündemde. 
     Peru Sivil Havacılık Teşkilatı'nın bir sözcüsü, bunun tam bir "sahtek rlık" olduğunu ve Gambia Cumhurbaşkanı Yahya Jammeh tarafından kiralanan uçağın Peru hava sahasına izinsiz girdiğini açıkladı. 
     
</TEXT>
</DOC>
