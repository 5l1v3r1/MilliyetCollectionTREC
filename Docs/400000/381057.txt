<DOC>
<DOCNO> 381057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/magazin/yazdud.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lütfi Kırdar'a yıldız yağacak 
</HEADLINE>
<TEXT>


Süper Star ve Yaşar Kuruçeşme Arena'da, deep blue'ya yeni ortak, Sevda Ferdağ'dan tek kişilik oyun, Hint yemekleri Ritz Carlton Çintemani'de, İzmir Hilton Dolce Vita sezonu açtı... 


Efendim, çok yorucu bir seyahatin ardından kocaman 'merhaba'. Edirne, Gelibolu ve Marmara Adası'ndaydım. Oraları önümüzdeki günlerde yazacağım. Bugün İstanbul turlarımı okuyacaksınız. Uzun süredir gidemediğim Arnavutköy'deki deep blue'ya uğradım. Sinemanın ve benim için tüm zamanların en güzel kadınlarından biri olan Sevda Ferdağ ile birlikteydim. Dostluğumuz 30 yıl öncesine dayanıyor. Onu tanıdığımda 17-18 yaşında bir gazeteciydim. Bir taraftan da okula devam ediyordum. Hiç kırmamışız birbirimizi. Geçenlerde Efkan Efekan'ın cenaze töreninde Fatma Abla Girik ile karşılaştım, o da aynı şeyi söyledi bana. Ne güzel kimseleri kırmamak ve arkamdan "Gazeteci ama kalemini satmayan, insanları kırmayan biri" dedirtmek. Sevda Ferdağ ile eskilerden söz ettik. Anılarını anlattı. Bana aktardıklarını çok yakında tek kişilik müzikal bir oyun halinde sahneye koyacak. Ve bir kandıran çıkarsa, kitap yazacak. Ben ikna edemedim. Ama sahne, sinema, tiyatro dünyasından öyle güzel anıları var ki... Acayip satar. Sevda Ferdağ ile çok güzel bir gece yaşadık. deep blue'nun patronları sevgili Zafer ve Cem bir ortak daha alacaklar. Kim mi Kıdemli oyuncu Serdar Gökhan'ın şimdi ayrı olduğu o güzel gözlü eşi Oya Zindanoğlu. Garsonlar, bu kez tembihli oldukları için masaya meze yığmadılar. Deniz börülcesi, maydanoz salatası, pazı dolmasından sonra, palamut zamanı ya, tercihimiz o oldu. deep blue'nun telefon numarası 0212 263 48 29. 

Modern Cafe 
Yurt dışına sık gittiğim için genelde alışverişimi Amerika, Milano, Paris'ten yapmayı tercih ediyorum. Ukalalıktan değil, ucuzluktan. Burada alacağım marka bir çift spor ayakkabı yerine yurt dışından üç çift alıyorum. Aynı şey tişörtler, kazaklar, blue jeanler için de geçerli. Bir Roberto Cavalli pantolon, Nişantaşı ya da Akmerkez'de 1-1.5 milyar TL. Yurt dışında ise üçte bir fiyatına. Türkiye'de de arada bir, özellikle ucuzluk zamanı, Vakkorama ve Damat Tween'e uğrarım. Vakkorama'nın mağaza müdürü Turgut Reyhan ve Damat Tween'in patronu Süleyman Orakçıoğlu dostlarım olduğu için. İki marka da giyim zevkime hitap ediyor. Geçen gün Damat Tween'in Akmerkez'deki yerine gittim. Zeki Gönüldak, Murat Diniz, Ceren Murtazalar ve terzi Serkan müşteriyi nasıl memnun edeceklerini biliyorlar. Çıktıktan sonra da yurt dışından gelen bir arkadaşımla İstanbul Modern Sanatlar Müzesi'nin içindeki Modern Cafe'ye gittik. Buranın Sultanahmet manzaralı terası muhteşem. Loft, Borsa gibi popüler ve başarıyı hak etmiş restoranların patronu Rasim Özkanca'nın yakışıklı oğlu Umut işletiyor. Tesadüf Umut Loft'a gitmiş. Zaten biz de fazla kalmadık. Türk ve dünya mutfağının hakim olduğu Modern Cafe'de herkesin kesesine uygun çeşit var. Kaliteli bir yemek ise kişi başı ortalama 30 YTL. Telefon 0212 292 26 12. Çıkışta BPR Halkla İlişkiler'in patroniçesi sevgili Banu Birkan'ı gördüm. Ayaküstü GNC'nin reklamını yaptı. Üç adet anti-aging ürün çıkarmışlar Coenzym Q10, üzüm çekirdeğinden olan Proanthocyanidin ve yeşil çay, Green Tea Extrack. Bilginize. 

Hint yemekler haftası 
The Ritz Carlton İstanbul'un 2003 yılından beri düzenlediği Hint Yemekleri Festivali bu yıl da görkemli başladı. Yoğun tempom nedeniyle katılamadım. Ritz Carton'un başarılı işlere imza atan beyin takımından olan Sedef Baran'ı göremediğim için de üzüldüm. Hafta, dünyanın en hızlı büyüyen havayollarından Qatar Airways'in katkıları ile 25 Eylül 2005'e kadar devam ediyor. Hintli Şef Rajneesh Gandhi yine Çintemani Restaurant'ta sunuyor. Şef Gandhi şöyle diyor "Kişniş, masala, kimyon, zencefil ile tatlandırılmış leziz mezeler, çorbalar, yahniler, basmati pirinç pilavının olduğu bir mutfağa sahibiz. Mönümüz, Hindistan'ın köklü ve renkli mozaiğini yansıtıyor". Tatlı ustası Lal Chand Vishwakarma ise süt ve peynirle hazırlanan Hint tatlılarıyla, geleneksel Hint içeceği Lassi'nin mango ve kimyon aromalı çeşitleriyle konukları büyülemeye hazır. Ayrıca otelde her gün 14.30-17.30 saatleri arasında sunulan Çay Büfesi cumartesi ve pazar günleri daha da renkli. Telefon 0212 334 41 88. Efendim bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 

Nostalji sevenler için 

Efendim, kısmetse 27 Eylül Salı akşamı çoğu yaşıtım olan, şarkıları h l dillerden düşmeyen, gerçek sanatçı konumundaki pek çok ünlü Carousel Alışveriş ve Yaşam Merkezi'nin 10'uncu doğum günü nedeniyle Lütfi Kırdar'da olacak. Sevgili arkadaşım Banu Noyan'ın, Proc Medya organizasyonuyla gerçekleştireceği görkemli kutlamada nostalji rüzgarları esecek. Türk sinemasının ünlü jönü Ediz Hun ve sevilen televizyoncu Çiğdem Tunç'un sunacağı gecede 'En Be' Orkestrası eşliğinde canlı performans sergileyecek sanatçılar alfabetik sırayla şöyle Atilla Atasoy, Banu, Berkant, Bilgen Bengü, Erol Büyükburç, Hurşid Yenigün, Kartal Kaan, Metin Ersoy, Nur Yoldaş, Ömür Göksel, Semiha Yankı, Rana-Selçuk Alagöz, Tülay Özer, Yeşim. Bakırköy Carousel'den alışveriş yapanlara davetiye ücretsiz. 

Hilton'dan yeni mönü 

Hilton İzmir, şef Muzaffer Demirci ve ekibinin hazırladığı yeni mönüsü ile La Dolce Vita Restaurant'ta her gün 08.00-23.00 saatleri arasında hizmet vermeye başladı. Restoranın yenilenen mönüsünden seçmeler kızarmış yufka üzerinde füme kuzu sırtı yanında Akdeniz yeşillikleri ve balzamik sos , Hilton tavuk salatası, Akdeniz usulü pizza kum karides, somon, pesto, mozarella ile hazırlanıyor , baharatlarla fırınlanmış kuzu sırtı, sebzeli lazanya çektirilmiş kırmızı şarap sosuyla , tiramisu, soğuk cappuccino, sufle. Telefon 0232 497 60 60. 

Caliante'de yaza veda 

Bu akşam Balmumcu Caliante Restoran Bar'da 'Yaza Veda Kışa Merhaba' partisi var. Askerden yeni dönen, Q Jazz Bar'dan tanıdığımız Barbaros çıkacak. Müthiş bir mönü ve eğlence sizi bekliyor. Kişi başı 85 YTL. Telefon numarası 0212 274 20 45 
Süper Star Ajda Pekkan ve Yaşar ise cuma akşamı Kuruçeşme Arena'da BKM'nin organizasyonu ile sahne alacaklar. 

Vay gidene 

Çok üzüldüm, çok. Hiç tanımam. En meşhur kaynana olan annesi Semra Hanım ile ekrana çıktıklarında zap yapardım. Ama ölümüne çok üzüldüm. Bedeli ağır oldu. Bence Ata'nın ölümü bu tarz programlara ders olmalı. Hatta bence RTÜK bir an önce bu işe ciddi anlamda el atmalı. Başka ölümler, intiharlar olmadan... 



</TEXT>
</DOC>
