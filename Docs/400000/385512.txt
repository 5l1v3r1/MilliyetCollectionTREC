<DOC>
<DOCNO> 385512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonsiy05.html </URL>
<DATE> 2005/10/10/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
DYP'den Koç'a çok sert tepki Bu harekete ateist bile yapmaz 
</HEADLINE>
<TEXT>

     Kültür Bakanı Atilla Koç’un görmek için Sakal- ı Şerif’i havaalanına getirtmesine DYP’den çok sert tepki geldi. 
     DYP Genel Sekreteri Prof. Kamil Turan ANKA’ya konuya ilişkin yaptığı değerlendirmede, olayı "dine karşı laubalilik, haddini bilmemek" sözleriyle eleştirdi. 
     Bunun milyarlarca insanın inancını hafife almak olduğunu kaydeden Turan, "Eğer böyle bir inancı samimiyetle varsa onun sakalın bulunduğu mevkiye gidip vicdani görevini yapması lazım" dedi. 
     Bunun "İşte biz çoğunluğuz şarhoşluğunun tezahürlerinden biri" olduğunu savunan Turan, dünyanın hiçbir yerinde hiçbir imparator veya kralın kutsal bir emaneti ayağına getirtmediğine dikkat çekti. 
     Turan, "Beyefendi hiçbir turistik toplantıyı kaçırmıyor, turistik bölgelere devamlı gidip dolaşıyor. Bir dini ihtiyaç duyduysa kendisi gidip bu görevi yapmalıydı. 
     Bir gayri müslimin, bir ateistin dahi yapamayacağı bir hareket" dedi. 
     
</TEXT>
</DOC>
