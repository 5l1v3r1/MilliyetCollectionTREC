<DOC>
<DOCNO> 369086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonyas17.html </URL>
<DATE> 2005/08/11/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
"Alkolizm genetik olabilir" 
</HEADLINE>
<TEXT>

     Meyve sineklerinde, alkole dayanıklı olmalarına yardımcı olan bir gen saptandı. 
     Amerikalı ve Alman araştırmacılar, genleriyle oynanmış meyve sineklerine, bir defadan fazla alkol verildiğinde, hayvanların buna dayanıklılık geliştirdiklerini ve daha sonra aynı zehirlenme seviyesine ulaşılması için sineklere daha fazla alkol verilmesi gerektiğini söylediler. 
     Araştırmanın yazarı, California Üniversitesi öğretim görevlisi Doktor Ulrike Heberlein, meyve sineklerinde bu duruma yol açanın bir gen olduğunun saptandığını ve bu genin işlevsiz kılınması durumunda sineklerin alkole dayanıklılık göstermediklerini kaydetti. 
     Nature dergisinde yayınlanan araştırma, meyve sineklerindeki bu genin, diğer genleri düzenleyen bir proteini şifrelediğini gösterirken, alkola dayanıklı olmalarına yardımcı olan genin hangi genleri düzenlediğinin bilinmediğini kaydedildi. 
     Araştırmacılar, bu genden yoksun olan sineklerin, sıcağa ve hücrelere zarar veren serbest radikallere karşılık veremediğini de belirttiler. 
     Wurzburg Üniversitesi’nden Alman yazar Henrike Scholz da, dayanıklılığın, bağımlılığa yol açabileceğini belirterek, bunun rahatsızlanmadan daha fazla içki içmeyi mümkün kıldığını kaydetti. 
     Araştırmacılar, insanlarda da benzer bir gen bulunması halinde alkolizmin tedavi edilebileceğini bildirdiler. 
     
</TEXT>
</DOC>
