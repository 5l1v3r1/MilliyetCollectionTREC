<DOC>
<DOCNO> 362696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun35.html </URL>
<DATE> 2005/07/20/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
ABD'den S.Arabistan'a terörist saldırı uyarısı... 
</HEADLINE>
<TEXT>

     ABD'nin Riyad Büyükelçiliği, Amerikan vatandaşlarını, militanların Suudi Arabistan'da saldırı düzenlemeyi planladığı yolunda uyardı. 
     Açıklamada, militanların Suudi Arabistan'da uygulamaya hazır, terör saldırısı ya da saldırıları düzenleme planı bulunduğuna ilişkin belirtiler olduğu kaydedildi. 
     Olası saldırı ya da saldırıların zamanı, hedefi ya da biçimi konusunda kesin bilginin bulunmadığı ifade edilen Büyükelçilik açıklamasında, Amerikan vatandaşlarından dikkatli ve tedbirli olmaları istendi. 
     Suudi yetkililer, ülkede son iki yılda düzenlenen Suudi asıllı, El Kaide lideri Usame bin Ladin yandaşlarının sorumlu tutulduğu saldırılarda 91 yabancı ve Suudi vatandaşının öldüğünü, saldırıların 270 milyon dolar maddi hasara yol açtığını belirtiyor. Bu süre içindeki çatışmalarda da 40 güvenlik görevlisiyle 112 militanın öldüğü kaydediliyor. 
     
</TEXT>
</DOC>
