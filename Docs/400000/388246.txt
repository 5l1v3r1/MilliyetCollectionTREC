<DOC>
<DOCNO> 388246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko18.html </URL>
<DATE> 2005/10/20/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Merkez Bankası'ından kimler geldi, kimler geçti... İşte başkanlar... 
</HEADLINE>
<TEXT>

     Türkiye'de tek partinin iktidar olduğu dönemlerin genel olarak Merkez Bankası başkanlığında da istikrarın sağlandığı dönemler olduğu bildirildi. 
     Aylık ''Finans-Politik ve Ekonomik Yorumlar Dergisi''nin Ekim ayı sayısında, Koç Üniversitesi Öğretim Üyesi Yardımcı Doç. Dr. Caner Bakır tarafından kaleme alınan ''Merkez Bankası Başkanları Yerel ve Uluslararası Bir Karşılaştırma'' isimli bir makale yer aldı. 
     Makaleye göre, 2001 yılında dünyada görev yapan 147 merkez bankası başkanının göreve başladığı ortalama yıl 1996 olarak belirlendi. 2003 yılı itibarı ile bu başkanların ortalama görev süresi 7 yıl olarak öngörülürken, 2001 yılında dünyada görev yapan 116 merkez bankası başkanının ortalama yaşı olarak belirlendi. 
     
     SERDENGEÇTİ DÜNYA ORTALAMASINDAN DAHA GENÇ BAŞKAN 
     2001 yılında göreve başladığında 49 yaşında olan Türkiye Cumhuriyet Merkez Bankası TCMB Başkanı Süreyya Serdengeçti, dünya ortalaması olan yaş ile kıyaslandığında daha genç, TCMB ortalamasına 47 yaş göre daha yaşlı olarak Başkanlık görevinde başladı. 
     Merkez Bankası tarihinin en genç başkanı 39 yaşında göreve gelen Rüştü Saraçoğlu, en yaşlı başkanı ise yaşında başkan olan Ziyaettin Kayla oldu. 
     Dünyada 114 başkanın yüzde 12'sinin sadece lisans eğitimine, yüzde 48'inin yüksek lisans, yüzde 41'inin doktora derecesine sahip olduğu belirlendi. 
     Bölgesel olarak incelendiğinde ise oransal olarak en fazla yüksek lisans yapan başkan yüzde 59 ile Asya, Çin, Pasifik bölgesinde, en fazla doktoralı başkan ise yüzde 57 ile Doğu Avrupa ve eski SSCB ülkelerinde çalışıyor. 
     
     MALİYE GÖZDE LİSANS DALI 
     Dünyadaki meslektaşlarının çoğunluğu gibi Serdengeçti de iktisat dalında lisans ve lisans üstü eğitimi aldı. Maliye, TCMB başkanlarının en fazla eğitim aldıkları lisans dalı olurken, başkanların çoğunluğu lisans eğitimini aynı üniversiteden aldılar. 17 başkandan 11'i A.Ü Siyasal Bilgiler Fakültesi'ni bitirirken, bu üniversiteyi 2'şer mezun ile ODTÜ ve İstanbul Üniversitesi, 1'er mezunla Boğaziçi Üniversitesi, İstanbul Yüksek İktisat ve Ticaret Okulu Marmara Üniversitesi ve Marsilya Darülfünun'u izledi. 
     Yüksek lisans yapan 7 Merkez Bankası başkanının tamamı eğitimlerini ABD üniversitelerinde yaparken, son iki Merkez Bankası başkanı iktisat alanındaki lisansüstü derecelerini aynı üniversitede Vanderbilt aldı. 
     Öte yandan Süreyya Serdengeçti, kariyeri Merkez Bankalı olan dünyadaki 4 başkandan biri konumunda bulunuyor. Serdengeçti, aynı zamanda ilk mesleki kariyerine Merkez Bankası'nda başlamış olan tek başkan. 
     TCMB'de başkan olmadan önce Merkez Bankası'nda çalışmış başkanların toplam sayısı 9 olurken, 5 başkan yardımcısının sonradan başkan olarak atandığı görüldü. 
     
     19 BAŞKAN 
     İlk başkanın görev yaptığı 1931'den 2004 yılına kadar geçen 74 yılda, 19 başkan Merkez Bankası'nda görev yaptı. Bu süre içinde başkanların ortalama görev süresi 3.9 yıl olarak hesaplandı. 
     Başkanların ortalama 3.9 yıl olan görev süreleri Merkez Bankası kanununda belirtilen 5 yıllık yasal süreden daha kısa ancak hükümetlerin ortalama görev süresinden daha uzun oldu. 
     Türkiye'de tek partinin iktidar olduğu dönemler genel olarak Merkez Bankası Başkanlığında istikrarın olduğu dönemler olarak belirlendi. Gazi Erçel dışında 3.9 yıl ortalama görev süresinden daha fazla görev yapan Merkez Bankası başkanlarının tamamı tek partinin iktidar olduğu dönemlerde görev yaptı. 
     
</TEXT>
</DOC>
