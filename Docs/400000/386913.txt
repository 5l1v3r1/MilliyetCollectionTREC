<DOC>
<DOCNO> 386913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/soneko06.html </URL>
<DATE> 2005/10/15/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Uluslararası borsalarda dolar ve altın fiyatları düştü... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışında önemli paralar karşısında değer kaybederken, altın fiyatları da düştü. 
     Menkul kıymet piyasalarında ise yüksek petrol fiyatları ve ABD'de faiz oranlarıyla ilgili tedirginlikler sürdü. 
     ABD Doları'nın uluslararası döviz borsalarında önemli para birimleri karşısında hafta sonu ve başı kapanış saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 113.98 114.20 İsviçre Frangı 1.2837 1.2845 Kanada Doları 1.1836 1.1766 
     Londra döviz piyasasında pazartesi 1.2052 dolarda kapanan avro, cuma günü 1.2077 dolara çıktı. 
     Aynı borsada pazartesi 1.7545'den kapanan İngiliz Sterlini de bugün öğle saatlerinde 1.7656 dolara yükseldi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 466.70 473.60 Zürih 466.55 472.20 Hong Kong 470.75 478.55 
     Londra Borsası'nda hafta başı 7.76 dolarda kapanan gümüşün ons fiyatı hafta sonuna 7.62 dolarda girdi. 
     
     MENKUL KIYMET PİYASALARI 
     Yüksek petrol fiyatları ve ABD'de mernkez bankasının faiz oranlarını yaneden artırcağı yönündeki beklentiler uluslararası piyasaları geçen hafta da etkilemesini sürdürdü. 
     Haftanın son işlem gününde gelen ABD'de çekirdek enflasyonun Eylül ayında beklenenden düşük çıktığı haberi borsaları yükselttiyse de bu yükseliş hafta içindeki düşüşleri telafi edecek kadar fazla olmadı. Bu yüzden Tokyo dışındaki büyük borsalar haftayı düşüşle kapattılar. 
     New York Borsası'nda Dow Jones Endeksi haftayı yüzde 0.04'lük küçük bir düşüşle 10,287.34 puanda, Nasdaq Endeksi de yüzde 1.22 azalışla 2,064.83 puanda kapattı. 
     Londra Borsası'nın FTSE 100 Endeksi haftayı 87.3 puaz azalışla 5,275.0 puanda, Paris Borsası'nın CAC-40 Endeksi 46.66 puan azalışla 4,482.13 puanda, Frankfurt Borsası'nın DAX Endeksi de 32.21 puan azalışla 4,975.56 puanda tamamladı. 
     Tokyo Borsası'nda ise Nikkei Endeksi bayram tatili nedeniyle salı günü başlayan 4 günlük çalışma haftasında 192.80 puan artışla 13,420.54 puana yükseldi. 
     
</TEXT>
</DOC>
