<DOC>
<DOCNO> 394707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun14.html </URL>
<DATE> 2005/11/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Derviş dünyaya seslendi Türkiye'deki öğrenciler bile 10 milyon topladı 
</HEADLINE>
<TEXT>

     BBC TÜRKÇE 

      İngiltere'nin prestijli gazetelerinden The Guardian'a konuşan BM Kalkınma Fonu Başkanı Kemal Derviş, Pakistan'ı yerle bir eden deprem felaketinin ardından bölgeye acil yardım gerektiğini belirterek tüm dünyayı 'hemen birkaç milyar dolar nakit para' bulmaya çağırdı. Derviş, "Türkiye'de okul çocukları, birkaç gün içinde sadece çevrelerine sorarak 10 milyon dolar topladılar" diyerek Türk öğrencilerin topladığı yardımı dünyaya örnek gösterdi. 
     Gazetenin dış haberler sayfasında yayınlanan Kemal Derviş röportajında, Derviş Pakistan'ı etkileyen deprem felaketi için yapılacak bir bağış konferansını anlattı. 
     Derviş şunları söyledi 
     "Bu hafta yapılacak uluslararası bağış konferansına başkanlık edecek olan Kemal Derviş'e göre Keşmir'in Pakistan'a ait bölgesinde insani bir krizin engellenmesi için uluslararası toplumun 'hemen birkaç milyar dolar nakit para' bulması lazım". 
     Derviş, bu hafta İslamabad'da yapılan konferansa katılacak 70 ülkeden daha fazla para isteyeceğini söyledi ama yerel çabaların da artırılabileceği önerisinde bulundu. 
     Kemal Derviş, "Türkiye'de okul çocukları, birkaç gün içinde sadece çevrelerine sorarak 10 milyon dolar topladılar," diye konuştu" dedi. 
     Derviş ayrıca Pakistan'ın borçlarının silinmesi konusunda da uyarıda bulunarak 'Borç silmek ancak gelecek yıllarda yapılacak faiz ödemelerinden kurtarır. Oysa Pakistan'ın şimdi nakde ihtiyacı var' dedi. 
     
</TEXT>
</DOC>
