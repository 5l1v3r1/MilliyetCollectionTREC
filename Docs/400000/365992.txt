<DOC>
<DOCNO> 365992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/yasam/yas02.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum yarımadası 'yeşil'e hasret 
</HEADLINE>
<TEXT>


Milliyet gökyüzünde - MURAT ÖZTÜRK 

Yağma devam ediyor 
TÜRKİYE'NİN en önemli turizm alanlarından biri olan Bodrum yarımadası doğal cennet olma özelliğini her geçen gün kaybederek bir beton cennetine dönüşmek üzere... Aşırı ve plansız yapılaşmanın yol açtığı kıyı yağması yüzünden Bodrum'un güzelim koyları bir bir yok oluyor. Gündoğan, Yalıkavak, Göltürkbükü, Turgutreis, Gümüşlük, Bitez ve Gümbet gibi cennet koylar çirkin yapılarla doluyor, yeşil alanlar beton yığınları arasında hapsoluyor. 

Altyapı sorunu büyük 
BODRUM'UN bakir koyları, artık kooperatif evleri, siteler, oteller ve tatil köylerinin istilası altında. İmar planı olmayan Bodrum'da herkes istediğini yapıyor. Belediye "Yapmayın" diyor ama atı alan Üsküdar'ı geçiyor. Nüfusu kış aylarında 40 - 50 bin olan ancak yaz aylarında 1 milyon kişiyi ağırlayan Bodrum, önemli altyapı sorunlarıyla da karşı karşıya. Kentte ve koylarda ciddi bir su ve arıtma sorunu yaşanıyor. 


</TEXT>
</DOC>
