<DOC>
<DOCNO> 364925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/spor/spo01.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman kongre istedi 
</HEADLINE>
<TEXT>


Fulya ihalesine karşı çıkan Fikret Orman, bu iş için genel kurulun olağanüstü toplanması gerektiğini savundu, "Acaba o arazi, Demirören'in babasının olsa, Erdoğan bey bu şartlarda verir miydi " dedi 

BİLAL MEŞE 


Beşiktaş'ta bir süredir gündeme oturan Fulya İş Merkezi ile ilgili tartışmalara muhalefet lideri Fikret Orman da eklendi. Süleyman Seba döneminde Akaretler'de gerçekleştiren plazaların h l tartışlığına dikkat çeken Orman, Başkan Yıldırım Demirören ve arkadaşlarına olağanüstü kongre çağrısında bulundu. 
Fulya'nın üyelerin onayından geçmesi gerektiğini de savunan muhalefet lideri, "Acaba bu arazi Başkan Yıldırım Demirören'in babasının olsaydı, Erdoğan Bey bu şartlarda verir miydi " dedi. 
Olağanüstü kongre çağrısını gündemde tutacağını vurgulayan Orman, şöyle konuştu 
"Geçmişi hatırlayın... Süleyman Seba'nın her türlü icraatını eleştirebilirsiniz, yanlışları olabilir. Ama dürüstlüğüne kimse bir kelime edebilir mi Edemez. Düşünün böylesi dürüst bir insanın Akaratler'in ihaleye çıkarıldığı dönemlerde öyle laflar edildi ki, hiç birisi doğru değil. H l da konuşuluyor. İşte bunun içindir ki Fulya için olağanüstü genel kurul çağrısı yapıyorum, yapmaya da devam edeceğim. Yaptığınız işin vicdanen doğru olduğuna inanıyorsanız, çıkarsınız genel kurulda bunu anlatırsınız, üyeleri ikna edersiniz. Genel kurul bu konuda yetkiyi bu yönetime vermedi, sadece 1999 yılında Süleyman Seba'ya yetki verildi." 
Başkan Yıldırım Demirören'in seçim kitapçığında Fulya konusuna da değindiğini hatırlatan Orman, "O gün Fulya'yı kat karşılığında vermeyeceklerini dile getirdiler. Kitapçıktaki açıklamalar, konuşmalar unutuldu, Fulya kat karşılığı verildi. En önemlisi, açıklamalarda 76-24 deniyor. Ne var ki 55 bin metre karelik otopark da bunun içinde gösteriliyor ve yıllık üç milyon dolar gelir elde edileceği iddia ediliyor. Otoparkı ticaret amaçlı kullanamazsınız. Basit bir örnek ile ihaleyi anlatmak da yarar var. Şişli'de babadan kalma bir arazimiz var ve burayı kat karşılığı müteahhite verdik. Bina yedi daireden oluşuyor. Ve binanın altında bir dükkan var. Dairelerin satış fiyatı 500 bin, tek bir dükkanın fiyatı ise 3 milyon dolar. Dışardan bakıldığında yüzde 80-20 gibi gözüküyor. Ama iş paraya döküldüğünde yüzde 50-50 oluyor. İşte işin özü ve de basit anlatımı budur" dedi. 

'Böyle olmaz' 
İhale komisyonunun yetersizliğine de dikkat çeken Orman, "Üyelerin tamamı yetersiz değil. Böyle bir ihale sistemi olmaz. İhaleyi açarken ne istediğinizi bileceksiniz. Kaldı ki bu komisyonda camia içinde yer alabilecek isimler bir hayli çok. Örneğin Tevfik Yamantürk, Güriş firmasının sahibi. Uğur Ekşioğlu, Koç Holding'in CEO'luğunu yapmış biri isim. Ahmet Kılıçoğlu, Bülent Tatar imar komisyonu üyesi. Baymak'ın sahibini de bu isimlere ekleyebiliriz. Bu insanları önerirken bana yakın olmamalarına özen gösterdim. Kaldı ki bu isimler camiaya fazla bağımlı isimler değil. Camia içinde sevilen ve sayılan kişiler. Böyle bir komisyon kurulsun, tartışılsın ve Beşiktaş'ın yararına olacak iyi bir sistem öne çıkarılsın istedik, ama olmadı, gelinen sonuç ortada" diye konuştu. 
Fenerbahçe'nin kombine satışlarından elde ettiği astronomik rakamları da hatırlatan Orman, "Fenerbahçe bu tabloyla tabii ki ortaya çıkar, basar 8 milyon Euro'yu istediği oyuncuyu alır. Ya bizler Bırakın almayı, kenarından bile geçemeyiz. Hayal görmeyelim, artık 'cebimden veririm' edebiyat devri de kapandı. Beşiktaş'ın Fenerbahçe ile arasındaki bu uçurumu kapatacak tek dalı kaldı, o da Fulya'dır. Burayı iyi kullanmazsak ki, bu ihale şartları iyi değil, Fenerbahçe uzak ara önde gidecektir" yorumunu yaptı. 
Beşiktaş isminin kolay kazanılmadığına dikkat çeken ve sponsorluk anlaşmalarına değinen Orman, sözlerini şöyle tamamladı 

'Karşı değilim' 
"Sponsorluğa karşı değilim... Hele hele şu anda sponsor olan firmaya asla değilim. Karşı olmam, daha fazla para veriyor diye bir yıl önce yapmış olduğunuz firma ile sözleşmenin iptal edilmesidir. Aksi taktirde kurumlar güvenilirliğini kaybeder. Geçmişte sponsorluk anlaşmaları yapılırken o firmalar yok muydu, vardı. Sorun burada firma değil, izlenen yolun etik olmayışıdır. Artı, Beşiktaş adı kolay kazanılmadı. Beşiktaş'ın önüne, arkasına başka bir ismin yazılmasına da karşıyım. 1950 yıllarında Beykoz, Vefa, Yeşildirek, Adalet, Fenerbahçe, Beşiktaş, Galatasaray hep aynı kulvardaydı. Üç kulübün bu kulüplerin arasından sıyrılıp bugünlere gelmesi kolay mı oldu Bu gelişin temelinde fedak rlık, ilkeler en büyük faktörlerdir. Beşiktaş ismi kolay kazanılmadı." 

Terim Kartal'da 

Milli Takımlar Başsorumlusu Fatih Terim dün Nevzat Demir Tesisleri'nde giderek Teknik Direktör Rıza Çalımbay ile görüştü, ardından bir süre Siyah-Beyazlılar'ın antrenmanını izledi. Antrenmana sakatlıkları bulunan Sergen ve Murat katılmadı. Tümer, takımdan ayrı olarak düz koşu yaptı. Almanya'ya izinli giden Ailton ise bugün İstanbul'a gelerek takımla çalışmalara başlayacak. 

Kamp sürprizi 

Teknik Direktör Rıza Çalımbay, futbolculara bir sürpriz yaptı ve Altay maçı için takımı kampa alma kararı aldı. Ümraniye'de bugün öğle saatlerinde toplanacak olan Siyah - Beyazlılar, maç sonrası dönüşünde de tesislerde kalacak. 

12 milyon dolar 

Beşiktaş, İnönü Stadı'nın reklam panolarını 5 yıllık anlaşma karşılığı 12 milyon 390 bin dolara sattı. Birlik Medya A.Ş. ile yaptığı anlaşmayı 1 milyon 150 bin dolar tazminat ödeyerek fesheden Siyah - Beyazlılar, Aktif Tanıtım Hizmetleri LTD Şti. ile 5 yıllık bir sözleşme imzaladı. Siyah- Beyazlılar söz konusu parayı beş yıl içinde 20 taksitte alabilecek. 

Çeşme'de zirve 

Beşiktaş 2. Başkanı Murat Aksu, tatil için gittiği Çeşme'de, Pas ekibinin Teknik Direktörü Mustafa Denizli ile görüştü, Javad konusunda Mustafa hocayı ikna etmeye çalıştı. Son yanıtını İran'a gittikten sonra söyleyeceğini vurgulayan Denizli, transferlerin gerçekleşmesi durumunda Javad'a izin verebileceğini yineledi. 



</TEXT>
</DOC>
