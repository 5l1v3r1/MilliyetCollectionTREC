<DOC>
<DOCNO> 355381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sondun09.html </URL>
<DATE> 2005/06/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Libya muhalefeti, Kaddafi'yi devirmenin yollarını arıyor 
</HEADLINE>
<TEXT>

     Libyalı muhalifler, lideri Muammer Kaddafi'nin iktidarına son vererek demokratik bir ülke kurmanın yollarını aramak için Londra'da bir araya geldi. 
     Sıkı güvenlik önlemleri altında toplanan 7 muhalif grubun 300 dolayında üyesinin toplantısı iki gün sürecek. 
     En büyük muhalif gruplarından Libya Selameti Ulusal Cephesi'nin lideri İbrahim Sahad, ''Kaddafi iktidarda olduğu sürece, ülkede reformun mümkün olmayacağı kanaatine vardıklarını'' söyledi. 
     Toplantıda müzakere edilecek tasarılar arasında, Kaddafi'nin askeri, siyasi ve güvenlikle ilgili güçlerinin elinden alınması, bir yıllık geçici hükümet oluşturulması ve özgürlük insan hakları ve hukukun üstün olduğu anayasal ve demokratik bir ülkenin kurulmasının bulunduğu belirtildi. 
     Toplantıdan önce yayımlanan bir açıklamada ise öngörülen değişikliklerin yabancıların müdahalesi olmadan yapılması gerektiği vurgulandı ve ABD çifte standart uygulamakla suçlandı. 
     Açıklamada, ''ABD'nin, Arap ülkelerinde reform çağrısı yaparken Libya'daki kanlı diktatörlük rejimini unuttuğu'' belirtildi. 
     
</TEXT>
</DOC>
