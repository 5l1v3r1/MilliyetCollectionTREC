<DOC>
<DOCNO> 391147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo31.html </URL>
<DATE> 2005/10/31/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Futbolseverler Futbol Federasyonu'nu başarısız buldu... 
</HEADLINE>
<TEXT>

     Son günlerde çeşitli tartışmaların odağı olan Futbol Federasyonu, futbolseverler tarafından başarısız bulundu. 
     Spor haberleri yapan bir internet sitesinin yaptığı ankete katılanların yüzde 70.9'u, Futbol Federasyonu'nun başarısız olduğu yönünde oy kullandı. Ankete toplam 7 bin 800 kişi katılırken, 5 bin 522 kişi yüzde 70.9 federasyonun başarısız olduğu görüşünde birleşti. 2 bin 278 kişi de yüzde 29.1 federasyonu başarılı buldu. 
     Federasyonu başarısız bulan Trabzonsporlu taraftarların oranı yüzde 92.2, Beşiktaşlıların oranı 84, Galatasaraylıların oranı ise yüzde 70.7 olurken, federasyonun icraatları konusunda olumsuz oy veren Fenerbahçeli taraftarların oranı yüzde 54.5 oldu. 
     Bu arada, dört büyükler dışındaki Anadolu takımlarının taraftarlarından yüzde 63.5'i de Futbol Federasyonu'nun başarısız olduğu yönünde oy kullandı. 
     
</TEXT>
</DOC>
