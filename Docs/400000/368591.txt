<DOC>
<DOCNO> 368591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun28.html </URL>
<DATE> 2005/08/10/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Rum Yönetimi Türkiye'nin tanımayı reddetmesi kışkırtıcı 
</HEADLINE>
<TEXT>

     Kıbrıs Rum yönetiminin Dışişleri Bakanı Yorgo Yakovu, Türkiye'nin Rum yönetimini tanımayı reddetmesinin kışkırtıcı olduğunu ileri sürdü. 
     Yakovu, gazetecilere yaptığı açıklamada, Türkiye'nin, Kıbrıs Rum yönetimini tanımayarak, AB'nin yasal düzenine aykırı bir bildiride bulunduğunu iddia etti ve ''AB'de, bunun kışkırtıcı bir açıklama olduğunu söyleyen çok kişi bulunduğunu'' savundu. 
     Yakovu, Ankara'nın Rum yönetimini tanımayı reddetmesinin, Rum yönetiminin veya başka bir AB üyesinin, Türkiye'nin 3 Ekim'de başlayacak tam üyelik müzakerelerini veto etmesine neden olup olmayacağı konusunda açıklama yapmayı reddetti. 
     Rum yönetimi Dışişleri Bakanı Yakovu, AB'nin tepki vermek durumunda olduğunu da öne sürdü. 
     
</TEXT>
</DOC>
