<DOC>
<DOCNO> 373642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/ekonomi/eko10.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
15 bin YTL borcu olana yurtdışı yasağı 
</HEADLINE>
<TEXT>



Gümrük vergisi borcu 15 bin YTL'nin üzerinde olanlara yurtdışına çıkış yasağı uygulanacak. Gümrük Müsteşarlığı'nın yurtdışına çıkış tehdidine ilişkin Gümrük Genel Tebliği Resmi Gazete'nin bugünkü sayısında yayımlanarak yürürlüğe girdi. Yurtdışı tahdidi 15 bin YTL'nin altındaki vergi alacakları için uygulanamayacak. 
Yurtdışına çıkışın sınırlandırılmasına ilişkin talepte bulunulamayacak haller ise şöyle sıralandı Vergi mahiyeti taşımayan ceza veya sair alacaklar, kesinleşmemiş olup tahsil edilebilir duruma gelmemiş tahakkuklar, teminat altına alınmış alacaklar, cebri takip sonucunda tedbir konular veya haczedilen değer kadar olan alacaklar, gerekli bilgi ve belgelere dayalı olmak şartıyla geri vermeye veya mahsuba konu miktar kadar olan alacaklar, altındaki miktarlar ve bu kapsamda olduğu belirlenen alacaklar. 


</TEXT>
</DOC>
