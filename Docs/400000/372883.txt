<DOC>
<DOCNO> 372883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur32.html </URL>
<DATE> 2005/08/25/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Çorum'da şiddetli yağış... 
</HEADLINE>
<TEXT>

     Çorum'da, önceki gün meydana gelen şiddetli yağışın, Kargı ve Osmancık İlçeleri'ne bağlı 13 köyde, tarım ürünlerinde zarara neden oldu. 
     AK Parti Çorum Milletvekili Ali Yüksek Kavuştu, şiddetli yağmur ve dolu nedeniyle zarar gören, Kargı'ya bağlı Beygircioğlu, Demirören, Yeşilköy, Çeltiközü, Halılar, Çakırlar, Karapürçek, Dereköy, Pelitçik, Maksutlu, Avşar ve Gökçedoğan Köyleri ile Osmancık'ın Karaboya Köyü'nde incelemelerde bulundu. 
     Kavuştu, Kargı Kaymakamlığı ve Ziraat Odası'nın hasar tespit çalışmalarına başladığını belirterek, şunları kaydetti 
     ''Tarım ve Köyişleri Bakanı Mehmet Mehdi Eker ile telefonla görüştüm. Zarara uğrayan çiftçilere bir takım kolaylıklar sağlanmasını talep ettim. Bakanımız da çiftçilerin, tarım kredi, ziraat ve elektrik borçlarının ertelenebileceğini, yasalar ve mevzuatlar çerçevesinde afetten zarar görenlere gereken desteğin verileceğini söyledi. 7 iş makinesi çeltik tarlalarında dolan ark kanallarını açmaya çalışıyor. Yüzde 90'ı zarar gören ekili arazilerden geriye kalan çeltikleri kurtarmak istiyoruz. Devletin tarımla ilgili bütün kurumları afetten zarar gören köylerde çalışma yapıyor.'' 
     
</TEXT>
</DOC>
