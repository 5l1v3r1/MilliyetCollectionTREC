<DOC>
<DOCNO> 389256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonsiy22.html </URL>
<DATE> 2005/10/24/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Baykal Van olayında Hükümet tarafsız tutum sergileyememiştir 
</HEADLINE>
<TEXT>

     CHP Genel Başkanı Deniz Baykal, "Van olayında, hükümet maalesef bu konunun bütün yönleriyle aydınlatılması konusunda gereken tarafsız tutumu sergileyememiştir" dedi. 
     Baykal, Seferihisar ve Urla’da depremden zarar gören bölgelerde yaptığı incelemenin ardından İzmir Büyükşehir Belediye Başkanı Aziz Kocaoğlu’nu ziyaret etti. 
     Deniz Baykal, burada bir gazetecinin, "Van’a giden YÖK Başkanı ve üniversite rektörlerinin bazı vatandaşlarca protesto edilmesi olayını nasıl değerlerdiriyorsunuz " sorusu üzerine, bu konunun kamuoyu tarafından "doğru teşhis" edildiğini savundu. 
     Baykal, şöyle konuştu 
     "Hükümet maalesef bu konunun bütün yönleriyle aydınlatılması konusunda gereken tarafsız tutumu sergileyememiştir. Birdenbire, bir taraf haline gelmiştir. Aslında taraf haline gelmesini gerektiren, birşey olmamalıydı. Hükümet bu konuda taraf haline dönüşme durumunda kalmıştır. Bunu üzüntüyle karşılıyorum. Ortada bir rektörün maruz kaldığı alışılmamış bir muamele var." 
     
     "KAMUOYU RAHATSIZ’ 

     Hukuka derin saygı duyduklarını, adliyeyi "en önemli devlet kurumu" olarak gördüklerini ve "onu çok saygın bir noktada tutma ve koruma ihtiyacını kabul ettiklerini" anlatan CHP Genel Başkanı Baykal, şunları söyledi 
     ’Bu doğrultuda gayret gösteriyoruz. Hukukun üstünlüğü bunu gerektirir ama maalesef, çeşitli kişilerin, bu kişiler adliye mensubu da olabilirler, hukuk dünyası içinde, siyaset dünyası içinde de yer alabilirler. Yaptıkları bazı yanlışlıklar, çok vahim sonuçlar ortaya koyuyor. Kamuoyumuzu vicdanen rahatsız eden olumsuz tablolar sergileniyor. Rektörün yaka-paça evi basıldı, önce tarih eser kaçakçısı dendi, bir dava açılmak istendi. Sonra tarih eserlerin tamamının kaydının olduğu ortaya çıktı, o konu kapatıldı. Bu rektörden intikam alınmak isteniyor gibi, etkisiz kılınmak isteniyor gibi peşin fikirle saldırıya geçildiği izlenimi doğdu. Bu izlenimin pek çok haklı gerekçesi var. Rektörle ilgili takibatın nasıl yapılacağı, hukuk sistemimizde mevcuttur. Van Adliyesi, bu tahkikatı yapıp tutuklama kararı çıkarabilmek için, tamamen usul dışına çıkarak ve hiçbir haklı temeli yokken konu, bir çete davasına dönüştürüldü. Nasıl çete davasıdır, ortada sadece rektör tutuklu Çete davası için en az üç kişi gereklidir. Nerede o üç kişi Bütün bunlar bir zorlamanın bulunduğunu ortaya koyuyor." Deniz Baykal, Van halkının da durumu üzüntüyle izlediğini ileri sürdü. 
     
     SİYASİ TARTIŞMA 

     CHP’li arkadaşlarının Van’da yaptığı incelemede bunlara şahit olduğunu kaydeden Baykal, sözlerini şöyle sürdürdü 
     "Olay bir siyasi tartışma haline geldi. O siyasi tartışmanın tarafları çeşitli biçimlerde ortaya çıkıyor. Bunun önemi yoktur. O davranışları sergileyenleri, ’Van halkı’ olarak kabul etmek doğru değildir. Adliye de bazı yanlışlıkları yapanları da ’Türk Adliyesi’ olarak kabul etmek doğru değildir. Bu ayrımları iyi yapmak lazım. 
     Yanlışların üzerine her yerde yürümek gerekir. Van Adliyesi’nde bu ilk kez olmuyor. Bir eski milletvekilin eroin kaçakçılığı sırasında Emniyet Müdürlüğü basılmıştı. Emniyet Müdürlüğü’nü basan insanlar polisleri tokatlamıştı. Polisler hastaneden rapor almasına rağmen onlar elini kolunu sallayarak, serbestçe dolaşıyordu. Onlar hakkında dahi tutuklama kararı çıkartılmamıştı. Rektör, çok uzun süre cezaevinde tutulmak isteniyor. Bunlar yanlış işler." 
     
     "HUKUK DEVLETİNE YAKIŞMAZ" 

     Bu durumun bir hukuk devletine, bir demokrasiye yakışmadığı bildiren CHP Genel Başkanı, "Bunların arkasında ’kim var ’ sorusu ister istemez ortada. Bunu yapanlar kendi bireysel, kişisel hesaplarını takip etmek için mi yapıyorlar " dedi. 
     Baykal, sözlerini şöyle tamamladı 
     "Daha önceki eroin kaçakçılığı yapanlar, emniyeti basanlar, bu işleri yapanlar nereden güç alıyordu Kimdi rektöre karşı bu mücadeleyi açanlar, nerededen güç alıyorlardı Bu sorular ortada. 
     Soruların işaret ettiği adres belli. O adresi tedirgin, sıkıntılı, tepkili, suçlayıcı, ibretle izliyoruz. Türkiye bunun değerlendirmesini çok iyi şekilde yapacaktır." 
     
</TEXT>
</DOC>
