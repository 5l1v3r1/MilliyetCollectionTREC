<DOC>
<DOCNO> 351783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun45.html </URL>
<DATE> 2005/06/14/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Irak'tan Avrupa'ya ticari uçuşlar bu ay başlıyor 
</HEADLINE>
<TEXT>

     Irak 15 yıl süren BM ambargosunun ardından Avrupa'ya ticari uçuşlara bu ay başlayacağını bildirdi. 
     Irak Ulaştırma Bakanı Selam El Meleki, Ulusal Meclis'te yaptığı konuşmada, İstanbul, Frankfurt, Dubai, Tahran, Beyrut ve Kahire'ye uçuşların bu ayın sonuna kadar başlayacağını umduğunu söyledi. 
     Iraklı bakan, bu güzergahlarda hangi havayollarının hizmet vereceğini açıklamadı. 
     El Meleki, Irak'ın kuzeyindeki Süleymaniye'de bulunan havaalanının gelecek ay yeniden açılacağını da belirtti. 
     Irak Havayolları'nın uçuşları, devrik lider Saddam Hüseyin'in 1990'da Kuveyt'i işgalinden sonra uygulanan ambargo çerçevesinde yasaklanmıştı. Irak Havayolları şu anda sadece Amman ve Şam'a seferler düzenliyor. Havayolu şirketi, ABD'nin Irak'ı işgal ettiği 2003'ten bu yana da geçen hafta ilk kez Basra'ya iç hat seferi yaptı. 
     Ürdün Kraliyet Havayolları ise Bağdat'a ticari uçuş yapan tek yabancı havayolu şirketi durumunda bulunuyor. 
     
</TEXT>
</DOC>
