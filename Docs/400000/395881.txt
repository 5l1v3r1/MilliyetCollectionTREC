<DOC>
<DOCNO> 395881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur37.html </URL>
<DATE> 2005/11/17/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Bingöl M Tipi Cezaevi'nde sertifika töreni 
</HEADLINE>
<TEXT>

     Bingöl M Tipi Cezaevi'nde, meslek kurslarını başarıyla tamamlayan ve açık öğretim lisesini bitiren hükümlülere belgeleri verildi. 
     Cezaevi Müdürü Mehmet Şen, törende, hükümlü ve tutukluları topluma yararlı bireyler haline getirmeye çalıştıklarını söyledi. Üretime katkıda bulunmalarını ve meslek edinmelerini sağlamak amacıyla tutuklulara yönelik bilgisayar, arıcılık, okuma yazma ve aşçılık kursları açtıklarını anlatan Şen, bu kurslara katılan 51 kişinin kurs bitirme belgesini almaya hak kazandığını anlattı. 
     Daha sonra, Bingöl Valisi Vehbi Avuç ve Cezaevi Müdürü Şen, meslek kurslarını başarıyla bitiren 51 hükümlüye belgelerini dağıttı. 
     Sertifika töreninde, ayrıca bu yıl açık öğretim lisesinden mezun olan 2 hükümlüye diplomaları verildi. 
     Cinayet suçundan 3 yıldır cezaevinde bulunan Bayram Alav 35 ile Yılmaz Bulut'a 45 diplomalarını veren Vali Avuç, hükümlüleri başarılarından dolayı kutlayarak, kendilerinden üniversiteyi de okumalarını istedi. 
     Belge dağıtımın ardından, törende şiir okuyan hükümlülerden Şükrü Gezer de 35 gün sonra cezaevinden çıkacağını belirterek, Vali Avuç'tan bir takım elbise istedi. Gezer'de takım elbise talebine olumlu cevap verdi. 
     Tören, Bingöl Belediyesi Kültür ve Sanat Merkezi Müzik Grubu'nun müzik dinletisiyle sona erdi. 
     
</TEXT>
</DOC>
