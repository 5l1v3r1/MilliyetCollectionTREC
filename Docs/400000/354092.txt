<DOC>
<DOCNO> 354092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo41.html </URL>
<DATE> 2005/06/21/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Wimbledon Tenis Turnuvası, Londra'da sürüyor... 
</HEADLINE>
<TEXT>

     Sezonun 3. "Grand Slam" mücadelesiolan 119. Wimbledon Tenis Turnuvası, İngiltere’nin başkenti Londra’da sürüyor. 
     Wimbledon Tenis Kulübü Kortlarında düzenlenen ve 18 milyon 335 bin dolar 25 milyon YTL toplam ödüllü turnuvanın ikinci gününde, tek erkekler ve tek bayanlarda mücadeleler ilk tur maçlarıyla devam etti. 
     Tek bayanlarda dünya klasmanının 2 numaralı ismi ve geçen yılın şampiyonu Rus Maria Sharapova, İspanyol Nuria Llagostera Vives’i 6-2, 6-2’lik setlerle 2-0 yendi. 
     Özellikle ikinci sette rakibi karşısında zorlanan 18 yaşındaki Sharapova, hızlı servisleriyle maçı kazanmasını bildi. 
     Wimbledon kortlarına, 18 karat altınla süslenmiş ayakkabısıyla çıkan Rus Sharapova, kortlarda çıkardığı ses nedeniyle başlayan tartışmaların ardından, şimdi de altın ayakkabılarıyla yeni bir tartışmaya yol açtı. 
     Bu yıl İstanbul’da düzenlenen İstanbul Cup’ta kupayı kazanan ABD’li tenisçi Venus Williams, ilk maçında Çek rakibi Eva Birnerova’yı 6-2 ve 6-4’lük setlerle 2-0 yenmeyi başardı. 
     Fransa Roland Garros’u 2 kez, ABD Açık ve Avustralya Açık’ı ise birer kez kazanmayı başaran dünya klasmanının 7 numaralı raketi Belçikalı Justine Henin Hardenne, Wimbledon’a ilk turda veda etti. 
     Turnuvanın ilk turunda dünya klasmanında yer almayan Yunan rakibi Eleni Daniilidou ile karşılaşan Henin Hardenne, 2 saat 28 dakika süren mücadeleyi 7-6, 2-6 ve 7-5’lik setlerle 2-1 kaybederek sevenlerini hayal kırıklığına uğrattı. 
     Tek erkeklerde ise dünya klasmanının 2 numaralı raketi ve 2003 yılı ABD Açık şampiyonu ABD’li Andy Roddick, zayıf rakibi Çek raket Jiri Vanek karşısında zorlanmasına rağmen 6-1, 7-6 4 , 6-2’lik setlerle 3-0 galip geldi. 
     
</TEXT>
</DOC>
