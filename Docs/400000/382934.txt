<DOC>
<DOCNO> 382934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo44.html </URL>
<DATE> 2005/09/30/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
FIBA Dünya sıralamasında erkeklerde Türkiye 18. sırada... 
</HEADLINE>
<TEXT>

     Avrupa Basketbol Şampiyonası'nın ve FIBA'ya bağlı tüm bölgelerde yapılan turnuvaların ardından FIBA, milli takımların yeni sıralamalarını açıkladı. 
     Erkeklerde ilk sırada Amerika Şampiyonası'nı 4. sırada tamamlamasına rağmen 832 puanla Amerika Birleşik Devletleri ABD bulunurken, Avrupa Basketbol Şampiyonası'nda düş kırıklığı yaratan Sırbistan Karadağ 708 puanla ikinci sırada yer aldı. FIBA'nın dünya sıralamasında üçüncü sırada ise 700 puanla Olimpiyat Şampiyonu Arjantin var. 
     Türkiye ise 129 puanla sıralamada 18. sırada yer aldı. 
     
     YUNANİSTAN 8. SIRADA 
     Avrupa Şampiyonası'nda altın madalyaya uzanan Yunanistan 8. sıraya yükselirken, turnuvada sürpriz bir şekilde gümüş madalyayı kazanan Almanya ise 13. sıraya çıktı. 
     Yine Avrupa Şampiyonası'nda mücadele eden Litvanya ve İspanya, Atina Olimpiyat Oyunları'nda gümüş madalya kazanan İtalya'yı geride bırakarak 4. ve 5. sırada yer aldılar. İtalya ise 6. sıraya geriledi. 
     
     FIBA'nın dünya sıralaması şu şekilde oluştu 
     1- Amerika Birleşik Devletleri 832 puan . 
     2- Sırbistan Karadağ 708 puan . 
     3- Arjantin 700 puan . 
     4- Litvanya 460 puan . 
     5- İspanya 439 puan . 
     6- İtalya 433 puan . 
     7- Rusya 362 puan . 
     8- Yunanistan 304 puan . 
     9- Avustralya 279 puan . 
     10-Fransa 273 puan . 
     18- TÜRKİYE 129 puan . 
     
     BAYANLAR 39. SIRADA 
     Bayanlarda, ülkemizde düzenlenen 30. Avrupa Basketbol Şampiyonası'na ilk kez katılan ve 8. olan Türkiye, FIBA Dünya sıralamasında 11 puanla 39. sırada yer aldı. 
     Bayanlar sıralamasında da ilk sırayı Amerika Birleşik Devletleri ABD 1130 puanla alırken, Rusya 843 puanla ikinci, Avustralya 760 puanla üçüncü ve Brezilya da 556 puanla 4. sırada yer aldı. Avrupa Basketbol Şampiyonası'nda altın madalyaya ulaşan Çek Cumhuriyeti ise puanını 244'e yükselterek 10. sıraya yerleşti. 
     
</TEXT>
</DOC>
