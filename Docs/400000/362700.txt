<DOC>
<DOCNO> 362700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun39.html </URL>
<DATE> 2005/07/20/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Türkiye, 2004 yılında turizmden en fazla gelir elde eden 8. ülke oldu... 
</HEADLINE>
<TEXT>

     Dünya Turizm Örgütü’nün WTO sunduğu rapora göre Türkiye, 2004 yılında turizmden en fazla gelir elde eden 8. ülke oldu. 
     WTO’nun açıkladığı raporda, Türkiye’nin 15 milyar 900 milyon dolar ile 2004 yılında en fazla gelir elde eden ülkeler arasında 8. sırada yer aldığı görüldü. 
     WTO’nun istatistik örgütü Barometre’nin verilerinde, dünyada turizm gelirinin 2004 yılında 622 milyar dolar olduğu belirtilirken, bir önceki yıla oranla yüzde 10.3’lük artışa dikkat çekildi. 
     Merkezi Madrid’te bulunan WTO’nun açıkladığı sıralamada, ABD 74 milyar 500 milyon dolarla 1. sırada yer aldı. Sıralamada ABD’yi şu ülkeler izliyor 
     İspanya 45 milyar 200 milyon dolar, Fransa 40 milyar 800 milyar dolar, İtalya 35 milyar 700 milyon dolar, Almanya 27 milyar 700 milyon dolar, İngiltere 27 milyar 300 milyon dolar, Çin 25 milyar 700 milyon dolar, Türkiye 15 milyar 900 milyon dolar, Avusturya 15 milyar 400 milyon dolar, Avustralya 13 milyar dolar. 
     En fazla turist gelen ülkelerde ise Fransa ilk, İspanya ikinci, ABD üçüncü sırayı aldı. 
     
</TEXT>
</DOC>
