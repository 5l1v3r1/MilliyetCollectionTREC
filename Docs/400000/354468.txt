<DOC>
<DOCNO> 354468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur04.html </URL>
<DATE> 2005/06/22/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Ablasının eşiyle kaçtı 
</HEADLINE>
<TEXT>

     Murat KİBRİTOĞLU DHA 

GAZİANTEP’in İslahiye İlçesi’nde doğum yapan ablasının evinde kalan 17 yaşındaki F.Y.’nin, eniştesi 29 yaşındaki M.K. ile kaçtığı iddia edildi. 
     Hürriyet Mahallesi Kurdini Sokak'ta oturan 1 yıllık evli S. ve M.K. çiftinin geçtiğimiz ay bir çocuğu oldu. İddiaya göre, hasta yatan eşine bakması için çağırdığı baldızı F.Y. ile arasında ilişki başlayan işsiz M.K., 10 gün sonra eşine Ben Ankara’ya çalışmaya gideceğim, eşyalarımı hazırla'' dedi. Yakınları ile vedalaşan M.K., evden ayrıldı. M.K’nın evden ayrılmasının ardından bir kaç saat sonra F.Y.’de ablasına Ben çarşıya gidiyorum, hemen dönerim'' diyerek evden ayrılıp bir daha dönmedi. 
     İslahiye Cumhuriyet Savcılığı’na şikayet dilekçesi veren S.K., kız kardeşi ile kocasının evde yalnız kaldıkları zaman fısıldaşarak konuştuklarını iddia ederek, Doğum yapmadan önce, ev işleri ağır geldiği zaman eşim hemen Kız kardeşini çağır’ derdi. Ben çağırmayınca kızar ve döverdi. Sezaryenle doğum yaptıktan sonra kız kardeşim, bize gelip kalmaya başladı. Eşimin çalışmaya gittiği gün kız kardeşimin de kaybolması beni şüpheye düşürdü. Eşimin cep telefonu uzun süredir kapalı. Kız kardeşimin, eşimi kandırıp kaçırdığını düşünüyorum. Beni bebeğim ile baş başa bırakıp kaçtılar. Biran önce bulunmalarını istiyorum'' dedi. 

     
</TEXT>
</DOC>
