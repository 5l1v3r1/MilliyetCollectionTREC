<DOC>
<DOCNO> 367654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo24.html </URL>
<DATE> 2005/08/06/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Trabzonspor 2 - Kayserispor 1 Maç sonucu 
</HEADLINE>
<TEXT>

     Birinci Süper Futbol Ligi’nde Trabzonspor ile Kayserispor maçının ilk yarısı ev sahibi takımın 2-0 üstünlüğü ile sona erdi. 
     Avrupa Şampiyonlar Ligi 2. ön eleme turunda Anorthosis Fagamusta’ya elenmenin moral bozukluğu ile bu sezon ligdeki ilk maçına çıkan Trabzonspor, Kayserispor karşısında ilk yarıda baskılı bir futbol ortaya koyarak, gol pozisyonları üretmekte zorlanmadı. Hüseyin Avni Aker Stadı’nın büyük bir oranını dolduran taraftarlarının desteğiyle bordo-mavililer, Yattara ve Szymkowiak’ın hücumunda etkili oyunu ve attıkları birer golle ilk yarıyı 2-0 önde kapamayı başardı. 
     6. dakikada Szymkowiak’ın pasında sağdan ceza alanına giren 
     Yattara’nın hafif çapraz pozisyondaki şutunda top, yan direkten oyun alanına döndü. 
     11. dakikada Volkan’ın uzun pasında topla buluşan Szymkowiak’ın 
     yerden vuruşunda kaleci Metin Aktaş, topun sahibi oldu. 
     14. dakikada ceza alanı içinde savunmadan seken topu yakın 
     mesafeden Bayram kötü bir vuruşla üsten auta gönderdi. 
     18. dakikada Bülent’in uzun pasında Gökhan, ceza alanı içinde önce 
     kaleci Jefforson’ı sonrada Erdinç’i geçti, ancak geriden gelen Jefforson son anda topa müdahale ederek, tehlikeyi önlemeyi başardı. 
     26. dakikada Yattara’nın sağdan ortasında ceza alanı içinde iyi 
     yükselen Szymkowiak’ın kafa vuruşunda top kaleci Metin Aktaş’ın müdahalesine rağmen, köşeden filelere gitti 1-0. 
     30. dakikada Mehmet Topuz’un yaklaşık 30 metreden kullandığı 
     etkili serbest vuruşta top, az farkla direğin üzerinden auta gitti. 
     32. dakikada Szymkowiak’ın pasında soldan ceza alanına giren 
     Yattara kaleci Metin Aktaş’tan sıyrılarak, topu boş filelere gönderdi 
     2-0. 
     38. dakikada ceza alanı içinde sağ çaprazda rakiplerinden sıyrılan 
     Yattara’nın yerden vuruşunda top, yan direkten döndü. 
     43. dakikada Bülent’in ceza alanı dışından sert şutunu kaleci 
     Jefforson çelmeyi başardı. 
     45. dakikada Szymkowiak’ın ceza alanı dışından sert şutunda kaleci 
     Metin Aktaş’ın çeldiği şutu Gökdeniz tamamlamak istedi, ancak savunmaya çarpan top kornere çıktı. 
     
     İlk yarı bordo-mavililerin 2-0 üstünlüğüyle sona erdi. 

     68. dakikada Gökdeniz’in soldan ortasında savunmadan seken topa 
     Yattara’nın gelişine vuruşunda sert gelen topu kaleci Metin Aktaş, güçlükle kornere çeldi. 
     72. dakikada Emrah’ın sağdan ortasında ceza alanı içindeki 
     Fatih’in yatarak kafa vuruşunda top, kaleci Metin Aktaş’ta kaldı. 
     73. dakikada soldan ceza alanına giren Gökdeniz’in aşırtma şutunda 
     kaleci Metin Aktaş’ın çeldiği top, Yattara’yı da aşınca savunma oyuncuları tehlikeyi önledi. 
     77. dakikada sağ çaprazda topla buluşan Gökhan’ın yerden vuruşunda 
     kaleci Jefferson tehlikeyi önledi. 
     81. dakikada Gökhan’ın soldan ortasında savunmada Erdinç’in 
     hatasından yararlanan Bülent Karaman, kaleci Jefferson ile karşı karşıya kaldığı pozisyonda topu filelere gönderdi 2-1. 
     83. dakikada Szymkowiak’ın kullandığı serbest vuruşta, ceza alanı 
     içindeki Fatih’in kafa vuruşunda kaleci Metin Aktaş tehlikeyi önledi. 
     84. dakikada Bülent Karaman’ın soldan ortasında topla buluşan 
     Ragıp’ın şutunda meşin yuvarlak, üstten auta gitti. 
     Karşılaşmanın bundan sonraki dakikalarında başka gol olmayınca, karşılaşma Trabzonspor’un 2-1 üstünlüğüyle sona erdi. 
     
     KÜNYE 

     

Stat Hüseyin Avni Aker Hakemler Bülent Demirlek xx, Serkan Akarca xxx, Timur Direkler xx Trabzonspor Jefferson xx, Emrah xx, Erdinç x, Fabiano xxx, Celaleddin xx, Hüseyin xx, Szymkowiak xxx Dk. 85 İbrahim Ege , Volkan x Dk. 33 Lee Yong xxx , Gökdeniz xxx, Fatih xx, Yattara xxx Dk. 77 Tomas x Kayserispor Metin xx, Muhammet Hanifi xx, Johnson xx, Ergün xx, Bülent xx, Kamber xx, Ragıp x, Bayram x Dk. 46 Bülent Karaman xx , Yordanov x Dk. 74 Kemal x , Gökhan xx, Mehmet Topuz x Dk. 65 Köksal x Goller Dk. 26 Szymkowiak, Dk. 32 Yattara, Dk. 81 Bülent Karaman Sarı Kartlar Dk. 70 Muhammet Hanifi, Dk. 87 Bülent Bölükbaşı Kayserispor ,      
</TEXT>
</DOC>
