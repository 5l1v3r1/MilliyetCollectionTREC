<DOC>
<DOCNO> 395010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/yasam/yas02.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ermenek Barajı çevreye zararlı' 
</HEADLINE>
<TEXT>


Dünyanın dört bir yanından 6 barajı 'tehlikeli' olarak nitelendiren Dünya Yaban Hayatı Fonu açıkladı Ermenek Barajı toplumsal ve çevresel tahribata yol açıyor 

DIŞ HABERLER SERVİSİ 

Dünya Yaban Hayatı Fonu WWF , Ermenek Barajı'nın 'toplumsal ve çevresel tahribata yol açtığını' açıkladı. WWF tarafından hazırlanan 'Baraj yapmak ya da yapmamak Dünya Baraj Komisyonu'ndan 5 Yıl Sonra' isimli raporda, Ermenek'le birlikte, Belize'deki Chalillo, Lao'taki Theun 2, İspanya'daki Melonares, Avustralya'daki Burnett ve İzlanda'daki Karahnjukar baraj projeleri de eleştirildi. 

Türkiye ilk üçte 
Raporu hazırlayan WWF yetkilisi Ute Collier, "Enerji ve su krizi ciddileştikçe, en az çevresel zarara yol açacak ve en fazla toplumsal çıkarı sağlayacak çözümleri seçtiğimizden emin olmalıyız" dedi. WWF, baraj inşaatı planlarının halkın onayıyla ve diğer seçeneklerin de göz önünde bulundurulmasının ardından hayata geçirilmesi gerektiğini belirtti. Barajlardan elde edilecek gelirin yerel halkla paylaşılmasının önemine dikkat çekildi. 
Raporda, dünya genelinde halen 400'den fazla büyük barajın inşa edilmekte olduğu, bunlara ek olarak yüzlercesinin de planlandığı belirtildi. Baraj inşası konusunda Çin, İran ve Türkiye'nin ilk üç sırayı paylaştığı kaydedildi. 


</TEXT>
</DOC>
