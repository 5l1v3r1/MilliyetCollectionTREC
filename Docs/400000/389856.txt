<DOC>
<DOCNO> 389856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo01.html </URL>
<DATE> 2005/10/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Halilodzic Nasıl gol atacağız ben de bilmiyorum... 
</HEADLINE>
<TEXT>

     Halilhodziç, farklı Kayserispor yenilgisinin ardından yaptığı açıklamada futbolcularının kendilerine olan güvenlerini kaybettiğini söyledi. 
     Trabzonspor Teknik Direktörü Halilhodziç, Kayserispor karşısında aldıkları yenilginin ardından yaptığı açıklamada futbolcularının kendilerine olan güvenlerini kaybettiğini söyledi. Halilhodziç, Durum berabereyken bulduğumuz pozisyonları gole çeviremedik. Rakibimiz ise kontrataktan kazandığı iki golle öne geçti. Ne yazık ki takımım dağınık ve futbolcular özgüvenini kaybetmiş durumda. Bu kadar gol pozisyonu yakalayan bir takımın pozisyonları değerlendirememesi inanılır gibi değil. Aslına bakarsanız nasıl gol atacağımızı ben de bilmiyorum. Durum çok zor. Çalışmaya devam edeceğiz ancak toparlanmak uzun zaman alacaktır'' dedi. 
     
     Çeyrek final için sağlam adım oldu’ 

     Maç sonunda büyük mutluluk yaşayan Kayserispor’da teknik direktör Ertuğrul Sağlam oyuncularına övgüler yağdırdı. Takım olarak futbolun güzelliklerini sahaya yansıttıklarını belirten başarılı hoca, Bu müsabakayı erken final olarak kabul etmiştik. Çünkü kupada da iddialı bir ekip olarak Trabzonspor ile yapacağımız maç geleceğimizi tayin edebilirdi. Şimdi sonuca baktığımızda da çeyrek final yolunda çok sağlam bir adım attığımızı rahatlıkla söyleyebilirim'' diye konuştu. 
     
</TEXT>
</DOC>
