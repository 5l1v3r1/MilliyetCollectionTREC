<DOC>
<DOCNO> 379278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur13.html </URL>
<DATE> 2005/09/17/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Beyşehir Gölü'nde balıkçı kayboldu... 
</HEADLINE>
<TEXT>

     Konya'nın Beyşehir İlçesi'ne bağlı Akburun Köyü'nde bir balıkçı, avlanmaya çıktığı Beyşehir Gölü'nde kayboldu. 
     Edinilen bilgiye göre, Beyşehir Gölü'nün sahil yerleşim birimlerinden olan Akburun Köyü'nde dün sabah saatlerinde teknesiyle avlanmaya çıkan Yılmaz Yıldırım'dan 27 haber alınamayınca su yüzeyinde arama çalışmaları başlatıldı. 
     Balıkçıların gölde şu ana kadar yaptığı arama çalışmalarında, kaybolan balıkçıya ait tekne, kıyıya 15 kilometre uzaklıkta bulundu, ancak Yıldırım'a ulaşılamadı. 
     Beyşehir Belediyesi İtfaiye Amirliği bünyesinde yeni kurulan Sualtı Arama-Kurtarma Timi'nin de bölgeye hareket ettiği ve arama çalışmalarına katılacağı öğrenildi. 
     Akburun Köyü Muhtarı Mustafa Uzar, kayıp balıkçının evli ve bir çocuk babası olduğunu belirterek, ''Balıkçının teknesini bulduk ancak kendisine ulaşamadık. Teknede ağ ve avlanan balıklar var. Dönüş yolculuğunda dengesini kaybedip göle düşmüş olabileceği tahmin ediyoruz. Bulunması için tüm umudumuzu Beyşehir'in dalgıç ekibine bağladık'' dedi. 
     
</TEXT>
</DOC>
