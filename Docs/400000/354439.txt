<DOC>
<DOCNO> 354439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo10.html </URL>
<DATE> 2005/06/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Genç Milliler, İspanya ile kozlarını paylaşacak... 
</HEADLINE>
<TEXT>

     Hollanda’daki şampiyonada 16 takım arasına kalmayı başaran Genç Milli Takımımız, bugün İspanya ile kozlarını paylaşacak. NTV’den naklen yayınlanacak müsabaka 21.30’da start alacak. 
     Dünya Gençler Şampiyonası’nda mücadele eden ve gruptan çıkmayı başaran takımımız, bugün İspanya ile kozlarını paylaşıyor. Avrupa Şampiyonası’nda rakibine 1-0 yenilerek ikincilikle yetinen Ay Yıldızlı gençlerimiz, bu kez sahadan zaferle ayrılarak rövanşı almanın hesaplarını yapıyor. Saat 21.30’da Emmen’de oynanacak maç için konuşan teknik direktör Şenol Ustaömer, yarı finale mutlaka kalacaklarını ileri sürerek, Giderek yükselen bir performansa sahibiz. İspanya yakından tanıdığımız bir takım. Ancak bu engeli mutlaka aşacağız'' diye konuştu. Deneyimli hoca, Hollanda’daki taraftarların da ekibimiz için önemli bir avantaj teşkil ettiğinin altını çizdi. 
     
</TEXT>
</DOC>
