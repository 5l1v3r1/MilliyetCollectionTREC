<DOC>
<DOCNO> 359799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/yasam/axyas02.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derya'nın öyküsü Avrupa 1.'si oldu 
</HEADLINE>
<TEXT>


Almanya'da yaşayan Derya Kılınç, Avrupa Liselerarası Kompozisyon Yarışması'nda 192 bin kişi arasında 1. 

MİTHAT ÜNAL Mersin DHA 

Anamur'dan 22 yıl önce Almanya'ya giden ve Neukölln Belediyesi'ne bağlı Gençlik Merkezi'nde eğitmen olarak çalışan Mehmet Kılınç'ın 3 çocuğundan, Ernst-Abbe Gymnasium Lisesi 10. sınıfta okuyan Derya Kılınç 16 , "Vatanınız Avrupa'yı Nasıl Görüyorsunuz " konulu yarışmaya katıldı. 
Bir Alman dergisinin organizasyonu olan yarışmada 1. olan Kılınç, bu başarısıyla Portekiz'de yapılacak Liselerarası Edebiyat Yarışması'nda Almanya'yı temsil etmeye hak kazandı. 

Kararsızlığını anlattı 
192 bin öğrencinin katıldığı Avrupa Liselerarası Kompozisyon Yarışması'nda da 1. olan Kılınç, Avrupa'da yaşayan bir Türk genci olarak Almanya adına ödül almaktan büyük gurur duyduğunu söyledi. Derya, "Avrupa kavramını araştırdım. Sonra, 'Avrupa benim için nedir ' sorusuna cevap aradım. Avrupa'nın mı yoksa Türkiye'nin mi memleketim olduğunu yargıladım. Kararsız kaldığımı anlattım" dedi. 

Tatile gelecek 
Kendisine ödül getiren kompozisyonuna insan öyküsünü de aktardığını ifade eden Kılınç, "Almanya'da yaşayan ve internette tanışan Alman Nadine ve Türk olan Murat'ın hik yesi. Bu da ödülü almamda önemli rol oynadı" diye konuştu. 
Derya Kılınç, Almanya'da doğup büyüdüğünü, ailesiyle birlikte Anamur'a geleceğini sözlerine ekledi. 


</TEXT>
</DOC>
