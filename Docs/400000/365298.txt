<DOC>
<DOCNO> 365298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/yazar/pulur.html </URL>
<DATE> 2005/07/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Geç bunları anam babam" 
</HEADLINE>
<TEXT>


"SATIYORLAR"mış... "Ha babam, de babam satıyorlar"mış... "Acımadan satıyorlar"mış... 
"Malımızı, mülkümüzü yabancılara satıyorlar"mış... 
Çok da iyi yapıyorlar 
Satmayıp da ne yapacaklar 
Turşusunu mu kuracaklar 

"BUGÜNKÜ borsa değeri takriben 2 milyar dolar olan Erdemir'in, devletin elinde bulunan yarı hissesinin, 1 milyar dolar veya biraz üzerinde bir fiyatla yabancılara satılması bir cinayet"miş... 
Haydaaa, bir de cinayet lafı çıktı ortaya... 
Satanları bari müebbet hapse mahk m edelim, idam olsa idam ederiz de... 

TÜRK-Metal İş Sendikası'na göre "Erdemir", "İsdemir", fabrikalar, limanlar maden yatakları üç otuz paraya yabancılara satılmak isteniyormuş... 
Ya kaça satacaklardı 
Sizin hesabınıza göre kuruluş maliyeti 12 milyar dolara mı 
Elin yabancısı alır mı, bu parayı verir mi Adamlar ölmüş eşek arıyor... 

ERDEMİR'in satışından umulan gelir ise, Türkiye'nin yaklaşık 20 günlük faiziymiş... 
İşte ağzınızla yakalandınız. Para lazım, borç lazım. Adamlar borcu faizsiz vermezler ki... Parayı alacaksın, faizini ödeyeceksin, varsın yirmi günlük olsun, gerisi Allah Kerim. 
"Erdemir"'in borcu yokmuş, zararı yokmuş, üretim sorunu, pazar sorunu, teknoloji sorunu yokmuş, çalışanları ile sorunu yokmuş... 
Yine ağzınızla yakalandınız. 
Onlara kemiksiz pirzola gerek, kim alır sorunlu olan yeri 
İşte "Erdemir"i sattırmayız diyenlerin anlamadıkları bu... 
Elin yabancısı sorunlu yeri, zarar eden yeri alır mı 
Almaz 

"ERDEMİR"'in 2004 yılı net k rı 473 milyon dolarmış... 
Ya biz anlatamıyoruz, hadi bizi hoş görün ama, sendika da bunu anlamıyor. 
Elbette k r edecek, k r edecek ki satılsın, zarar eden malı kim alır 

AKP dışındaki hemen hemen bütün partiler, sağcı solcu demeden hepsi bu satışa karşıymış, hatta bazı AKP il ve ilçe örgütleri de, işçi, memur sendikaları da demokratik kitle örgütleri de, meslek odaları da, esnaf ve çiftçi birlikleri de... 
Eee, ne olacak yani 
"Erdemir"in sahibi onlar mı 
"Erdemir"'in sahibi AKP iktidarıdır, onlar ne derse o olur 
Var mı itirazınız 

"VİCDAN" Erdemir'in satışına karşıymış... 
"Akıl" Erdemir'in satışına karşıymış... 
"Mantık" Erdemir'in satışına karşıymış... 
"Sağduyu" Erdemir'in satışına karşıymış... 
"Bilim" Erdemir'in satışına karşıymış... 
İşte şimdi fena yakalandınız zaten bu saydıklarınız "Erdemir"'in satışından yana olsalardı, "Erdemir"'i satışa çıkarırlar mıydı 

VİCDANMIŞ, akılmış, mantıkmış, sağduyuymuş, bilimmiş... 
Bir şarkı vardır bilir misiniz 
Orhan Veli'nin şiirinden, Levent Yüksel söylerdi 
"Geç bunları anam babam, geç bunları " 
Hatırladınız mı 
- 
DİPNOTU - Maliye Bakanı Unakıtan, "Sümerbank'ı bitirdik, yakında tarihten silinir" demiş... 
Tarihte kimin, kimlerin kalıp kalmayacağı tarih yazılınca belli olur. 
Bir bakarsınız "tarihten silindiği" sanılan kurumlar "anıt" gibi duruyor, bazıları ise, cim karnında bir nokta bile değil 



</TEXT>
</DOC>
