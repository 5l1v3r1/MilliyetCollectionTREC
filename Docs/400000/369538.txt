<DOC>
<DOCNO> 369538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo12.html </URL>
<DATE> 2005/08/13/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Sivasspor, Brezilyalı orta alan oyuncusu Dennys ile anlaştı... 
</HEADLINE>
<TEXT>

     Sivasspor'un, Brezilyalı orta alan oyuncusu Dennys ile anlaştığı bildirildi. 
     AA muhabirinin görüştüğü kulüp genel menajeri Bülent Uygun, transfer çalışmalarının sürdüğünü belirterek, bu kapsamda Brezilya Birinci Ligi takımlarından Atletico Paranense'nin 20 yaşındaki orta alan oyuncusu Dennys Richard Pena Lemego ile 3 yıllık anlaşma sağladıklarını bildirdi. 
     Dennys'in, Gaziantepspor maçı için Adana'da bulunan takıma katılacağını kaydeden Uygun, Brezilyalı futbolcuyla ilerleyen günlerde resmi sözleşmeyi imzalayacaklarını söyledi. 
     Daha önceden Brezilyalı golcü Anderson ile savunma oyuncusu Sergio'yu kadrosuna katan kırmızı-beyazlı ekipte, Dennys'in transferiyle Brezilyalı futbolcu sayısı 3'e çıktı. 
     
</TEXT>
</DOC>
