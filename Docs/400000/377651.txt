<DOC>
<DOCNO> 377651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/spor/spo11.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kraliçe 
</HEADLINE>
<TEXT>


Sezonun son Grand Slam'ı ABD Açık'ta zafer Kim Clijsters'ın oldu. Tek bayanlar finalinde Mary Pierce ile karşılaşan Belçikalı raket, rakibini zorlanmadan 6-3 ve 6-1'lik setlerle geçti, 2.2 milyon doları cebine koydu 


Kortta Kim Clijsters rüzg rı... 125.'si düzenlenen ABD Açık Tenis Turnuvası'nın tek bayanlar finalinde Fransız Mary Pierce ile mücadele eden Clijsters, rakibi karşısında zorlanmadan zafere uzandı. 
Turnuvanın 13. gününde New York'taki Ulusal Tenis Merkezi Kortları'nda gerçekleştirilen final maçının ilk setini 6-3 önde bitiren 22 yaşındaki tenisçi, ikinci sette ise adeta şov yaptı. 30 yaşındaki tecrübeli rakibi Pierce karşısında hiç zorlanmayan Belçikalı raket, bu seti de 6-1 kazanarak, 65 dakika süren müsabaka sonunda kupayı kaldıran isim oldu. 
2003 yılından sonra ikinci kez final oynadığı ABD Açık'ta mutlu sona ulaşmayı başaran Kim Clijsters, toplam 18.3 milyon dolar ödüllü turnuvada, 2.2 milyon doların sahibi oldu. Kariyerindeki 5. Grand Slam finalinde ilk şampiyonluğa ulaşan Clijsters, teklerde 28. zaferine imza atmayı başardı. 


</TEXT>
</DOC>
