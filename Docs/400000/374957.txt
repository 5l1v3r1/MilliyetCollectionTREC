<DOC>
<DOCNO> 374957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yasam/yas01.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem kalbini hem teknesini kaptırdı 
</HEADLINE>
<TEXT>


Rosemarie Helene Mylios, 40 bin euroluk teknesiyle kayıplara karışan Türk sevgilisini mahkemeye verdi 


SAFFET YENİGÜN Antalya DHA 

Alanya'da tatil yaparken 2002 yılında tanıştığı Necdet Şahin Topgülü 36 ile 2.5 yıl birlikte yaşayan Alman vatandaşı Rosemarie Helene Mylios 65 , 40 bin euroya aldığı tekneyle kaçan sevgilisinin peşine düştü. 
Mylios, Topgülü'nün isteği üzerine, tekneyi, ortak sahiplik koşuluyla 2003'te aldı. Ardından çift Kemer ilçesine yerleşti. Bir yıl sonra vergi kayıtlarından teknenin Topgülü üzerine kayıtlı olduğunu öğrenen Mylios ile sevgilisi tartıştı. 


Yine yaşlı turistle 
Ekim 2004'te teknenin mülkiyetiyle ilgili Kemer Asliye Hukuk Mahkemesi'nde dava açarak Almanya'ya dönen Mylios, sevgilisinin aralıkta tekneyle marinadan ayrıldığını öğrenince hemen Kemer'e geldi. 
Topgülü'nün izini Bodrum'da bulan Mylios, marinada demirli tekneye girdiğinde de şok yaşadığını ileri sürdü. Mylios, 60 yaşlarında Danimarkalı bir kadınla yakaladığı sevgilisinin, "Burada ne işin var " diyerek kendisini tekneden attığını iddia etti. 




</TEXT>
</DOC>
