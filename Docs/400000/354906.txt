<DOC>
<DOCNO> 354906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonyas12.html </URL>
<DATE> 2005/06/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Enfeksiyonlara karşı bebeklerinizi fazla öpmeyin 
</HEADLINE>
<TEXT>

     Kemal ATLAN DHA 

      ESKİŞEHİR Osmangazi Üniversitesi Tıp Fakültesi Çocuk Sağlığı ve Hastalıkları Ana Bilim Dalı Öğretim Üyesi Prof.Dr. Neslihan Tekin, bebeklerin enfeksiyon kapmaması için fazla öpülmemesi gerektiğini söyledi. 
     Trakya Üniversitesi Tıp Fakültesi Hastanesi’nde 8 bebeğin öldüğünü belirten Prof.Dr. Neslihan Tekin, her hastanede enfeksiyonu olabileceğini söyledi. Prof.Dr. Tekin, Hastane enfeksiyonları tıbbi bakımın sonucu ortaya çıkan enfeksiyonlardır. Aslında bunları tamamen ortadan kaldırabilmek mümkün değildir. Her hastanenin veya sağlık merkezinin belirli bir hastane enfeksiyon yüzdesi olabilir. Bunlar kabul edilebilir sınırlar içerisinde kalmasına özen gösterilmelidir. Avrupa ülkelerinde dahi bu risk yüzde 8-10 arasındadır. Risk, dünyada çok çeşitli merkezlerde de yüzde 6 ila 25 arasında değişiklik göstermektedir'' dedi. 
     Yeni doğanlar ve özellikle prametüre bebeklerin enfeksiyona en açık olan grubu oluşturduklarını kaydeden Prof.Dr.Neslihan Tekin şöyle konuştu 
     Bu gruptaki bebeklerde hem hastanede yatış sürelerinin uzaması hem de katater uygulanması gibi ya da solunum cihazlarına bağlanması hastane enfeksiyonları riskini artırmaktadır. Ayrıca bu bebeklerin savunma mekanizmalarının yetersiz olması da riski arttırır. Burada en önemli faktör bebeğin bakımından sorumlu olan personelin el yıkamaya özen göstermesidir. Sağlık durumu ağır olan iki bebeğe bir hemşire düşmesi gerekir. Ama Türkiye koşullarında bunu sağlayabilmek hemen hemen hiçbir merkezde mümkün olmuyor. Talep ve bebek sayısının çok, merkezlerin olanaklarının kısıtlı olması nedeniyle iki bebeğe bir hemşire dediğimiz halde kimi zaman bazı merkezlerde bu sayı 8-10’a bile çıkabiliyor.'' Prof.Dr. Neslihan Tekin, bebeklerin hastaneden taburcu olduktan sonra evde de enfeksiyonlara karşı korunması gerektiğini söyledi. Prof.Dr. Tekin, taburcu olan bebeklerin enfeksiyonlardan korunmaları için ailelerinin özen göstermesi gerektiğini vurgulayaark şöyle dedi 
     Bebeğin enfeksiyondan korunması günlük temizliğinin yapılması, mutlaka anne sütü almasının sağlanması, annesi dışındaki bireyler ile temasının daha az olması ile sağlanabilir. Bebeğin göbek bağı düşene kadar göbek bölgesinin temiz tutulması gerekiyor. Bunun için günde iki kez pansuman öneriyoruz. Bebeklerin vücut temizliği de çok önemli. Yıkanmasalar bile silinmeleri, alt bakımlarının iyi yapılması gerekiyor. Onu emziren annenin dışındaki kişilerin bebeği fazla öpmesi enfeksiyon riskini artırır. Bu nedenle efeksiyonlara karşı bebeğin fazla öpülmemesi gerekir.'' 
     
</TEXT>
</DOC>
