<DOC>
<DOCNO> 357305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun43.html </URL>
<DATE> 2005/07/01/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
TBMM heyeti Washington'da... 
</HEADLINE>
<TEXT>

     Avrupa Güvenlik ve İşbirliği Teşkilatı Parlamenterler Asamblesi’nin AGİTPA bu yıl Washington’da yapılan toplantılarına katılmak üzere, 8 kişilik bir TBMM heyeti ABD’ye geldi. 
     TBMM heyetine, AK Parti İstanbul Milletvekili Nevzat Yaçıntaş başkanlık ediyor. Yalçıntaş, aynı zamanda AGİTPA’nın başkan yardımcıları arasında bulunuyor. Heyette, AK Parti’den İstanbul Milletvekili Alaattin Büyükkaya, Tokat Milletvekili Şükrü Ayalan, Ankara Milletvekili Mustafa Tuna, Sakarya Milletvekili Süleyman Gündüz ve CHP’den İstanbul Milletvekili Algan Hacaloğlu, Tokat Milletvekili Orhan Ziya Diren ve Ankara Milletvekili Yakup Kepenek yer alıyor. 
     Heyet bugün, başkanlığını Vural Cengiz’in yürüttüğü Türk-Amerikan Dernekleri Asamblesi’nin ATAA Washington’daki Ulusal Basın Kulübü’nde verdiği resepsiyona katıldı. Resepsiyonda, ABD Kongresi’nden Demokrat Parti Florida Milletvekili olan ve AGİTPA’nın başkanlığını yürüten Alcee Hastings de yer aldı. 
     Hastings, ABD’nin, Türkiye’nin dostluğuna büyük önem verdiğini belirterek, "Hepimiz için karmaşık bir dönem. Bu dönemlerde dostlukların önemini bilmek ve korumak gerek" dedi. 
     ATAA başkanı Cengiz Vural’ın kuzeni olan Türk asıllı Hollanda milletvekili ve AGİTPA’nın başkan yardımcılarından Nebahat Albayrak da toplantıya katıldı. 
     TBMM heyeti, 1-5 Temmuz’da AGİTPA çerçevesinde düzenlenen toplantılara katıldıktan sonra, salı günü New York üzerinden Türkiye’ye dönecek. 
     
</TEXT>
</DOC>
