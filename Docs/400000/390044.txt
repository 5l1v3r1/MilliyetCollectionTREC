<DOC>
<DOCNO> 390044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yasam/yas05.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kum ocağı çatışması 
</HEADLINE>
<TEXT>



Bolu'nun Çaygökpınar köyü sakinleri, köylerinin yanında bulunan kum ocağına şantiye kurulmasına karşı çıktıkları için, dün kum ocağının önünde toplanarak eylem yaptılar. Köylüler, robocop diye adlandırılan özel kıyafetli jandarma timlerinin oluşturduğu barikatı yararak kum ocağına girmeye çalıştılar. Bu arada, jandarmanın coplu müdahalesine direnen bazı köylü kadınlar, olay yerinde sinir krizi geçirerek bayıldılar. Kum ocağına girmeyi başaran bazı köylüler ise şantiye yapımı için kullanılmak üzere kum ocağına getirilen malzemeleri yaktılar. Jandarma timleri, olaya karışan 16 kişiyi gözaltına aldı. Yapılan eylemde yaralanan 2 köylü, olay yerine gelen 112 Acil Yardım ekipleri tarafından Köroğlu Devlet Hastanesi'ne kaldırıldı. 



</TEXT>
</DOC>
