<DOC>
<DOCNO> 369049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur26.html </URL>
<DATE> 2005/08/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Alacak meselesinden tartıştığı kuzeni ve oğlunu öldürdü 
</HEADLINE>
<TEXT>

     Eskişehir’in Alpu İlçesi’nde bir kişinin, alacak meselesinden tartıştığı kuzeni ile oğlunu tabancayla vurarak öldürdüğü iddia edildi. 
     AA muhabirinin aldığı bilgiye göre, Bozan Beldesi’nde yaşayan Ali Topçu 60 , oğlu Nurettin Topçu 35 ile yağmurlama sistemini değiştirmek için belde çıkışındaki pancar tarlasına gitti. 
     Ali Topçu’nun, kendilerine bir alışverişte kefil olan kuzeni H.K’nın 60 da tarlaya gelmesi üzerine, bu kişiler arasında alacak meselesinden tartışma çıktı. 
     Kavgaya dönüşen olayda, H.K’nın, kuzeni Ali Topçu ile oğlu Nurettin Topçu’yu tabancayla vurarak öldürdüğü iddia edildi. 
     H.K, daha sonra güvenlik güçleri tarafından gözaltına alındı. 
     Ali ve Nurettin Topçu’nun cesetleri ise Alpu Devlet Hastanesi’ne gönderildi. 
     Olayla ilgili soruşturma sürdürülüyor. 
     
</TEXT>
</DOC>
