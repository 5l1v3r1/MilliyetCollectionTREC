<DOC>
<DOCNO> 399164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/spor/spo10.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz aday Gökçınar 
</HEADLINE>
<TEXT>


NECMİ KEPÇETUTAN 


Kulüpler Birliği Vakfı'nda bugün yapılacak başkanlık seçimi öncesi sürpriz bir gelişme yaşandı ve bu göreve yeniden talip olması beklenen İlhan Cavcav dün akşam geç saatlere kadar süren pazarlıklar sonucu bu isteğinden vazgeçti. 
Elinden küçük bir operasyon geçiren Cavcav bugün sağlık nedeni ile adaylıktan çekildiğini açıklayacak. İlhan Cavcav'ın yerine Ankaraspor Başkanı Hilmi Gökçınar, Vakıf Başkanlığı'na adaylığını koyacak. Futbol Federasyonu İkinci Başkanı Hasan Doğan ve Trabzonspor olmak üzere bazı kulüplerin desteklediği Özhan Canaydın'ın bu gelişmelerden sonra aday olup olmayacağı merakla beklenirken Anadolu Kulüpleri'nin çoğunun Hilmi Gökçınar'ı destekleyeceği öğrenildi. 
Bu arada bugünkü toplantıya Fenerbahçe Başkanı Aziz Yıldırım ile Gaziantepspor Başkanı Celal Doğan katılmayacak. 



</TEXT>
</DOC>
