<DOC>
<DOCNO> 372683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yasam/yas00.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Park'ta Formula-G heyecanı 
</HEADLINE>
<TEXT>


Önder Yılmaz 

FORMULA 1 İstanbul Grand Prix'nin ardından atıl kalacağı iddia edilen İstanbul Park Pisti'nde bu kez Formula-G Güneş Arabaları Yarışı düzenlenecek. Türkiye'de ilk kez gerçekleştirilecek yarışa 16 üniversite, kendi geliştirdikleri otomobillerle katılacak. 
YARIŞI düzenleyen TÜBİTAK Başkan Yardımcısı Güldal Alogan, TÜBİTAK'ın her proje için 10 bin 600 YTL destek verdiğini belirterek, "Bu yarışı, uluslararası yarış organizasyonu haline dönüştürmeyi hedefliyoruz" dedi. Yarış, 30 Ağustos Salı günü gerçekleştirilecek. 

Pist 1.3 kilometre kısaltıldı 

ORGANİZATÖR Raşit Gürdilek, "Dünyada güneş arabaları hep 3 bin kilometrelik yol yarışı yapıyor. Dünyada ilk kez, güneş enerjili arabalar için pist yarışı düzenlenecek. Yarışta Formula 1'in pisti kullanılacak. 5.3 kilometrelik pist güzerg hı, üniversitelerin geliştirdiği araçlar dikkate alınarak 4 kilometreye indirildi" diye konuştu. 

Günebakan saatte 70 km hız yapıyor 

Ankara Üniversitesi Fen Fakültesi Fizik Bölümü, Formula - G'ye Günebakan adlı araç ile katılacak. 45 bin YTL'ye mal olan Günebakan'ın pilotu Cem Gülbay, aracın hızının saatte 70 km.'ye kadar çıkabildiğini, ağırlığının da 280 kg. olduğunu söyledi. Günebakan'ın tam şarj edilmesi halinde 2 saat durmadan gidebileceğini belirten Gülbay, 5 kişiden oluşan ekipleriyle 6 ay gece gündüz çalıştıklarını anlattı. 

Yarışa 16 üniversite katılacak Üniversite Takım adı Aracın adı İnönü Üni. TATO BUG Süleyman Demirel.Üni. ISPARTA SolarSonic Kocaeli.Üni. CERYAN Körfez Yıldızı Sabancı Üni. GYTE Sabancı Energy-1 Kocaeli Üni. TÜRK MEKATRONİK Gayret 9 Eylül Üni. SOLARIS Erke Yeditepe Üni. YUGAT Turkuaz-7TP Yıldız Teknik Üni. YTU-GESK Barracuda Ankara Üni. HİTİT GÜNEŞİ Günebakan Atılım Üni. HASAT-ATILIM HASAT İzmir Amerikan Lisesi ACI ACI ODTÜ Robot Topluluğu ORT MES-e İstanbul Teknik Üni. ITÜ-GAE ARIba Sakarya Üni. SAGUAR Sakarya Gazi Üni. GAZİ ÜNİVERSİTESİ Günsonic ODTÜ ODTÜ Soularcar 


</TEXT>
</DOC>
