<DOC>
<DOCNO> 369551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo25.html </URL>
<DATE> 2005/08/13/ </DATE>
<TIME> 22.40 </TIME>
<AUTHOR>  </AUTHOR>
<HEADLINE>
Çaykur Rizespor 1 - Samsunspor 2 
</HEADLINE>
<TEXT>

     Turkcell Süper Futbol Ligi’nde Çaykur Rizespor, kendi sahasında Samsunspor’a 2-1 yenildi. 
     6. dakikada Serkan, Hakan Ünsal’dan çaldığı topu sağ çaprazdaki 
     Kaies’e verdi. Bu futbolcunun ceza yayı üzerinden attığı sert şutta, meşin yuvarlak kaleci Zdravkov’un sağından ağlarla buluştu 1-0. 
     14. dakikada Hakan Ünsal’ın sol taraftan yaptığı ortada Okan, topu 
     kafayla ceza alanına indirdi. Bahri, topun gelişine sert vurdu, ancak meşin yuvarlak yandan auta çıktı. 18. dakikada Hakan Ünsal’ın orta alandan aldığı topla 2 kişiyi çalımlayarak ceza yayı üzerinden çektiği sert şutta, top az farkla üstten auta gitti. 32. dakikada Serkan, Hakan Ünsal’dan çaldığı topu biraz sürdükten sonra yaklaşık 30 metreden sert şutladı. Meşin yuvarlak az farkla dışarıya çıktı. 38. dakikada Serkan’ın sağ taraftan ceza alanına yaptığı ortada, Okan’ın aşırtma kafa şutunda, kaleci Ali Uyanık topu son anda kornere çelmeyi başardı. Karşılaşmanın ilk yarısı, Samsunspor’un 1-0 üstünlüğüyle tamamlandı. 49. dakikada Fahri’nin sağ taraftan yaptığı ortada, Ferdi’nin attığı şutta kaleci Ali Uyanık iki hamlede topu kontrol etmeyi başardı. 50. dakikada Şener’in sağ taraftan ceza sahası içine yaptığı ortada, kaleci Ali Uyanık topu kontrol ederken elinden kaçırdı. Topa yetişen Okan yakın mesafeden vurdu, ancak meşin yuvarlak auta çıktı. 54. dakikada Ferdi’nin sol taraftan yaptığı ortada, Okan’ın ceza yayı üzerinde topu düzeltip attığı sert şutta meşin yuvarlak kaleci Ali Uyanık’ın sağından ağlara gitti 1-1. 59. dakikada Kais’in sol taraftan kullandığı serbest vuruşta, Bashır’ın ters kafa vuruşunda top üstten kornere çıktı. 68. dakikada Mehmet Polat’ın pasıyla ceza sahası içinde topla buluşan Fahri’nin, müsait pozisyonda çektiği şutta meşin yuvarlak auta çıktı. 80. dakikada Okan’ın sol taraftan ceza sahası içine yaptığı ortada Fahri’nin yarım vole şutunda top kaleci Ali Uyanık’ta kaldı. 90. dakikada Musa’nın sağ taraftan yaptığı ortada, Celil’in topun gelişine şert şutunda, meşin yuvarlak kaleci Zdrako’nun solundan ağlarla buluştu 1-2. Karşılaşma, konuk takım Samsunspor’un 2-1 üstünlüğü ile sona erdi. 
     
</TEXT>
</DOC>
