<DOC>
<DOCNO> 358505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/guncel/gun08.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis de 'insan hakları' dedi 
</HEADLINE>
<TEXT>


ÖNDER YILMAZ Ankara 

Giresun Emniyet Müdürlüğü'nde görevli 82 polis, Bulancakspor - Ünyespor futbol karşılaşması için, valiliğin oluruyla Bulancak Kaymakamlığı emrine gönderildi. Polisler, ayakta yolcu taşımanın yasak olmasına rağmen, emniyet müdürlüğü önünden 2 belediye otobüsüne istiflenir şekilde bindi. Mevzuat uyarınca kumanya verilmesi gereken polislere, 8 saat görev yapmalarına karşın yemek verilmedi. 
Bunun üzerine üstlerini Başbakanlık İnsan Hakları Başkanlığı'na şik yet eden polisler, "Şik yet etmekten yoksun bırakılmış bir teşkilatın mensubuyuz. Kime başvuracaksınız İl İnsan Hakları Kurulu'na mı, şik yetçi olduğumuz kaymakamlığın İnsan Hakları Kurulu'na mı Böyle bir şey demek, yerinden yurdundan, kurulu düzeninden olmak demek. Onun için sizlere başvuruyoruz" dedi. 

'Tuvaletten su içtik' 
Görev sırasında bir bardak su içme imk nı bile bulamadıklarını vurgulayan polisler, şunları kaydetti "Tuvaletten su içmeye zorunlu bırakılan, otobüste istiflenen bu görevlilerden, vatandaşa kibar, nazik, anlayışlı, ılımlı olması, insan gibi davranması istenmiştir. ... Ya yetkililer 82 insanı 2 otobüse tıkan yetkililerin vicdanları sızlamış mıdır sizce Bunun cevabını da siz bulun." 
Dilekçeyi değerlendiren Başbakanlık İnsan Hakları Başkanı Vahit Bıçak, İçişleri Bakanlığı'na uyarı yazısı gönderdi. 


</TEXT>
</DOC>
