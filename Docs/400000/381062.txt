<DOC>
<DOCNO> 381062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/siyaset/siy02.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar MHP adayı 
</HEADLINE>
<TEXT>


Konferansın durdurulması için mahkemeye başvuran avukatlar Kemal Kerinçsiz ile Zekeriya Şerbetçioğlu'nun MHP'den aday oldukları ortaya çıktı 


Ermeni Konferansı'nın durdurulması için İdare Mahkemesi'ne başvuran Türk Hukukçular Birliği Yönetim Kurulu üyesi avukatlar Kemal Kerinçsiz ile Zekeriya Şerbetçioğlu'nun seçimlerde MHP'den aday oldukları ortaya çıktı. 
Ülkücü Avukatlar Derneği'ni kuran ve iki dönem başkanlık yapan Kerinçsiz, 28 Mart 2004 seçimlerinde MHP'den Küçükçekmece Belediye Başkanlığı'na aday oldu. 

'Asil millet' vurgusu 
MHP Küçükçekmece İlçe Teşkilatı'nın Telafer operasyonuyla ilgili geçmişte düzenlediği bir etkinlikte, "Yüzde 90 asil millet, yüzde 10'luk bir tahakkümün altına verilmiştir" dediği ortaya çıkan Kerinçsiz de bu açıklamasıyla ilgili şu yorumu yaptı "Mezhepsel ve etnik ayrımcılığa, bölücülüğe karşıyım. Birebir öyle bir cümle sarfettiğimi sanmıyorum." 
İdare Mahkemesi'ne sunulan dilekçede adı bulunan diğer avukat Şerbetçioğlu da, Sedat Peker'le birlikte yargılanan avukat Hakkı Kurtuluş'la beraber, 1999'da için MHP milletvekili adayıydı. Dilekçedeki 7 avukattan 4'ü ise, gazeteci-yazar Hrant Dink'in yargılandığı davanın şik yetçileri arasında yer alıyor. Dinç, Agos gazetesinde, "Türk'ten boşalacak o zehirli kanın yerini dolduracak temiz kan, Ermeninin Ermenistan'la kuracağı asil damarında mevcuttur" dediği gerekçesiyle, "Türklüğü neşren tahkir ve tezyif etmek" suçundan 6 yıla kadar hapis istemiyle yargılanıyor. 


</TEXT>
</DOC>
