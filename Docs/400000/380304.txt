<DOC>
<DOCNO> 380304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonspo03.html </URL>
<DATE> 2005/09/21/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Zafer Biryol kaderine isyan ediyor... 
</HEADLINE>
<TEXT>

     Büyük umutlarla Fenerbahçe’ye transfer olduktan kısa bir süre sonra idmanda sakatlanan Zafer Biryol, kötü şansına isyan ediyor. 
     
     2 hafta daha yok 

     Transferin bitmesine bir gün kala kadroya dahil edilen Zafer Biryol, Sarı - Lacivertli formayı giyeceği günlerin özlemini çekiyor. Antrenmanda kasığından sakatlanan ve uzun süredir takımdan ayrı kalan golcü oyuncunun önümüzdeki haftadan itibaren topla çalışmaya başlayabileceği kaydedildi. Kulüp doktoru Ethem Kavukçu, şu anda fizyoteripast yönetiminde çalışmalarını sürdüren Zafer’in iki hafta içinde oynayabilecek duruma gelebileceğini söyledi. 
     
     Bu ne şanssızlık’ 

     Konyaspor'dan büyük umutlarla geldiği Fenerbahçe’de forma giyemeden sakatlanmasının üzüntüsünü yaşayan Zafer Biryol’un yakın çevresine, Herhalde dünyanın en şanssız futbolcusu benim. Fenerbahçe gibi bir büyük takıma transfer oluyorsun, büyük bir heyecanla forma giymeyi beklerken sakatlanıyorsun. Bundan büyük şanssızlık olur mu Takımım önemli maçlar oynarken, oynayamamak beni kahrediyor'' diye dert yandığı öğrenildi. 
     
</TEXT>
</DOC>
