<DOC>
<DOCNO> 350288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun38.html </URL>
<DATE> 2005/06/09/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Türkiye'den Beyrut'a gözlemci... 
</HEADLINE>
<TEXT>

     Türkiye’nin, Lübnan seçimlerinin üçüncü aşamasını izlemek üzere Beyrut’a gözlemci grubu gönderdiği bildirildi. 
     Dışişleri Bakanlığı tarafından yapılan açıklamada, Lübnan’daki genel seçimlerin 12 Haziran 2005 tarihinde yapılacak olan üçüncü aşamasını Türkiye adına izlemek üzere Bakanlık mensupları ile araştırma görevlilerinden oluşan dört kişilik bir gözlemci grubunun bugün Beyrut’a gönderildiği belirtildi. 
     Açıklamada, "Türkiye, Lübnan’daki demokratik sürecin uluslararası kamuoyunun da beklentileri doğrultusunda şeffaflık içerisinde ilerlemesini ve Lübnan halkının siyasi iradesini hür bir şekilde sandığa yansıtmasını arzu etmektedir. Lübnan seçimlerinin sorunsuz şekilde neticelenmesi, bölgenin barış ve istikrarı açısından da önem arz etmektedir" denildi. 
     
</TEXT>
</DOC>
