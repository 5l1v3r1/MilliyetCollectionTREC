<DOC>
<DOCNO> 351152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/dunya/dun07.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon Gostivar'da Türkçe resmi dil 
</HEADLINE>
<TEXT>



Batı Makedonya'daki Gostivar kentinde Belediye Meclisi, Türk dilinin de Makedon ve Arnavut dili yanında resmi dil olması kararını aldı. 
Ohri çerçeve anlaşmasından hareket ederek Makedonya'nın değişik belediyelerinde yüzde 20'nin üstünde olan azınlıkların dilleri de Makedon dili yanında resmilik kazanıyor. Gostivar'da çoğunluğu oluşturan Arnavut ve Makedon halkı arasında Türk azınlığı yüzde 9,08 olmasına karşın, önceki günkü Belediye Meclisi'nin toplantısında, yerel seçimden önce Arnavut Demokratik Bütünleşme Birliği ile Türk Demokrat Partisi arasında yapılan anlaşma dikkate alınarak, Türk dilinin 3. resmi dil olması karara bağlandı. Gostivar Belediye Meclisi'nin Türk üyesi Hayati Şaban, karardan memnuniyet duyduğunu belirtti. 


</TEXT>
</DOC>
