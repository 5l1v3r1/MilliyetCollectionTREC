<DOC>
<DOCNO> 389271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo12.html </URL>
<DATE> 2005/10/24/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Diyarbakırspor Hakem yanlı bir tavır sergiledi 
</HEADLINE>
<TEXT>

     Diyarbakırspor Kulübü Basın Sözcüsü Nurullah Edemen, Sivasspor maçında hakemin yanlı bir tavır sergilediğini savundu. 
     Edemen, AA muhabirine yaptığı açıklamada, deplasmanda oynadıkları Sivasspor maçında iyi oynamalarına karşın istemedikleri bir sonuçla sahadan ayrıldıklarını söyledi. 
     Maçta Hasan Özer'in düşürüldüğü pozisyonun net bir penaltı olduğunu, İlyas'a da haksız kırmızı kart gösterildiğini ifade eden Edemen, şunları söyledi 
     ''Hakem yanlı bir tavır sergiledi. Sezon başından beri hakem kararlarından muzdaribiz. Bir takımın emeğinin böyle heba edilmesine razı değiliz. Federasyon ve MHK'ya başvuruda bulunacağız. Takım iyi oynadı. Futbolcularımız ellerinden geleni yaptılar, ama İlyas'ın kırmızı kartla çıkmasıyla oyun planımız tamamen değişti. Hakem hatalarının tekrarlanmamasını istiyoruz. Lütfen yanlı davranmasınlar. Maçın gereğini yapsınlar.'' Edemen, çarşamba günü Türkiye Kupası'nda Malatya ile karşılaşacaklarını, hafta sonu da Vestel Manisaspor ile lig maçına çıkacaklarını belirtti. 
     
</TEXT>
</DOC>
