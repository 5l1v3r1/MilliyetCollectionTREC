<DOC>
<DOCNO> 396231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/siyaset/siy06.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgün fikirler üretilmeli 
</HEADLINE>
<TEXT>


ŞAKİR AYDIN Gebze 


Başbakan Recep Tayyip Erdoğan, Türkiye'nin geleceğinin bilim insanları, akademisyenler ve araştırmacılar olduğunu söyledi. Erdoğan, dün Gebze'deki TÜBİTAK Marmara Araştırma Merkezi'ni ziyaret etti. TÜBİTAK Gebze'nin, Türkiye'nin geleceğinin aynası olduğunu dile getiren Erdoğan, "Ancak geleceğimiz, sadece araştırma merkezlerindeki binalar ve makineler değildir. Asıl geleceğimiz bilim insanlarımız, hocalarımızdır, akademisyenlerimiz, araştırmacılarımız, yöneticilerimizdir" dedi. Tüm araştırmacılara destek vermeye devam edeceklerini belirten Erdoğan, şöyle devam etti "Türkiye'de her alanda gelişmeler var. Her alanda büyük iddia sahiplerine, idealist yeni kadrolara ihtiyacımız var. Dogmatik, demode tartışmaları artık geride bırakarak şu soruya içtenlikte cevap aramalıyız Neden dünyanın en iyi, en iddialı bir hatta birkaç üniversitesine sahip değiliz Türkiye, ikinci el fikirlerin değil, özgün, orijinal fikirlerin, projelerin üretildiği bir ülke olmak zorunda değil midir " 



</TEXT>
</DOC>
