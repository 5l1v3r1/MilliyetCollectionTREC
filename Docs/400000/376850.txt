<DOC>
<DOCNO> 376850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur39.html </URL>
<DATE> 2005/09/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
12 yaşında doğum yaptı .. 
</HEADLINE>
<TEXT>

     Sakarya’da, tecavüze uğrayarak hamile kaldığı iddiasıyla Mersin Sosyal Hizmetler İl Müdürlüğü’ne gönderilen ve Mersin Üniversitesi Tıp Fakültesi’nde bir erkek çocuk dünyaya getiren 12 yaşındaki zihinsel engelli kız çocuğu taburcu edildi. 
     Sabah saatlerinde taburcu edilmek istenen fakat medyanın görüntü alarak deşifre etmesinden çekinildiği için taburcu edilmeyen S.K. ve normal doğumla dünyaya getirdiği erkek bebek, hastaneden çıkarıldı. 
     Mersin Sosyal Hizmetler İl Müdürü Azmi Gülşen, AA muhabirine yaptığı açıklamada, doğum yapan S.K ve bebeğin devletin koruması altında olduğunu söyledi. 
     Zihinsel engelli olan S.K’nın Genel Müdürlükçe bir rehabilitasyon merkezine yerleştirilinceye kadar Kadın Konuk Evi’nde kalacağını belirten Gülşen, bebeğin de Mersin Çocuk Yuvası’nda koruma altına alındığını kaydetti. 
     Hiç tasvip etmedikleri bir olayla karşı karşıya kaldıklarını anlatan Gülşen, şunları söyledi 
     "Bu tür olayların yaşanmaması için sadece eğitim yetmiyor. 
     Toplumsal hassasiyet de gerekiyor. Bu tür olaylar gelişmiş ülkelerde de yaşanmaktadır. Burada karşımıza çıkan olayda doğan çocuk masumdur. 
     Yapılabilecek bir şey yoktur. Doğum yapan ise hem engelli hem de çocuktur. Bu tür olayların engellenmesinde sadece güvenlik güçleri yeterli kalmayabilir. Ebeveynlere de büyük görevler düşmektedir. Anne ve babalar çocukları ile özel olarak ilgilenerek, hayatın her aşamasında takip etmelidir." Bu arada doğum yapan S.K. ve dünyaya getirdiği bebeğin sağlık durumunun iyi olduğu bildirildi. 
     Sakarya’nın Hendek İlçesi’nde, tecavüze uğradığı iddiasıyla Sakarya Sosyal Hizmetler İl Müdürlüğü’nce Mersin Sosyal Hizmetler İl Müdürlüğü’ne gönderilerek koruma altına alınan zihinsel engelli S.K. 
     12 , kaldırıldığı Mersin Üniversitesi Tıp Fakültesi’nde normal doğum sonrasında bir erkek bebek dünyaya getirmişti. 
     
</TEXT>
</DOC>
