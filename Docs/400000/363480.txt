<DOC>
<DOCNO> 363480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur13.html </URL>
<DATE> 2005/07/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Tekirdağ'ı karıştıran CD işinden etti 
</HEADLINE>
<TEXT>

     Mehmet YİRUN DHA 

TEKİRDAĞ’ın Muratlı İlçesi'nde yasak aşk yaşayan iki belediye çalışanının sevişme görüntülerinin CD’lerle piyasa sürülmesinin ardından Muratlı Belediyesi Disiplin Kurulu sekreter G.Ş'nin görevine son verdi. Kurul, porno CD skandalının diğer kahramanı olan evli ve iki çocuk babası Ü.N.’nin durumu ile ilgili ayrı bir toplantı yapacak. 
     Muratlı Belediyesi’nde sözleşmeli işçi kadrosunda bulunan ancak DSP’li Belediye Başkanı Nebi Tepe’nin sekreterliğini yapan 22 yaşındaki G.Ş.’nin porno CD olayının kahramanı olduğu anlaşılınca Belediye Disiplin Kurulu toplandı. 
     Kurul basına da yansıyan porno CD olayını değerlendirerek sekreter G.Ş.’nin disiplin suçu işlediği kanaatine vararak, işten çıkarılmasını yönünde karar aldı. Disiplin Kurulu'nun, belediye telliye memuru olarak çalışan 47 yaşındaki Ü.N.'nin durumunu ise ayrı bir toplantıda değerlendireceği belirtildi. 
     Ü.N. ile G.Ş., sevişme sahnelerinin yer aldığı porno görüntülerin bulunduğu CD’lerin el altından satılması üzerine Muratlı İlçe Emniyet Müdürlüğü tarafından gözaltına alınmıştı. İfadelerinde görüntüleri fantezi olarak çektiklerini ancak kim ya da kimler tarafından piyasa sürüldüğünü bilmediklerini söyleyen Ü.N. ve G.Ş. hakkında idari ve adli soruşturma başlatılmıştı. 
     
</TEXT>
</DOC>
