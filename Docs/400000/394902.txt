<DOC>
<DOCNO> 394902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur39.html </URL>
<DATE> 2005/11/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Enver Arpalı'nın cenazesi toprağa verildi 
</HEADLINE>
<TEXT>

     Tutuklu bulunduğu Van M Tipi Cezaevinde intihar eden Yüzüncü Yıl Üniversitesi YYÜ Genel Sekreter Yardımcısı Enver Arpalı’nın cenazesi, İskele Mezarlığı’nda toprağa verildi. 
     Alınan bilgiye göre, dün öğlen saatlerinde tutuklu bulnuduğu Van M Tipi Cezaevinin banyosunda iple intihar eden YYÜ Genel Sekreter Yardımcısı Enver Arpalı’nın cenazesi, İskele Camisi’nde kılınan ikindi namazının ardından İskele Mezarlığında defnedildi. 
     Cenaze törenine, Arpalı’nın yakınları ile YYÜ Rektör Vekili Prof. Dr. Ali Fuat Doğu ve YYÜ öğretim görevlileri katıldı. 
     Bu arada, Arpalı’nın eşi Naciye Arpalı ve yakınları cenaze töreni sırasında görüntü almak isteyen basın mensuplarına tepki gösterdi. Naciye Arpalı "Eşimi Tiraj Uğruna Öldürdünüz", "Türkiye’de eşim gibi namuslu insanların yeri yoktur" şeklinde bağırdı. 
     
</TEXT>
</DOC>
