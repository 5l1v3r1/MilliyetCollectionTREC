<DOC>
<DOCNO> 392820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo01.html </URL>
<DATE> 2005/11/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum Rakiplerimiz Sivas'ta puan kaybeder... 
</HEADLINE>
<TEXT>

     Daum, Sivas deplasmanda alınan 3 puanın çok önemli olduğunu vurgularken, bir de kehanette bulundu Rakiplerimiz burada puan kaybeder. 
     
     Farka gitmemiz gerekirdi’ 
     Daum, ligin flaş ekiplerinden Sivasspor karşısında aldıkları galibiyetin kendileri için çok önemli olduğunu söyledi. Zirve yarışındaki rakiplerinin Sivas deplasmanında puan kaybedeceklerini iddia eden Alman hoca, ev sahibi ekibin iyi mücadele ettiğini de vurgulayarak, Herşeye rağmen kendimizi geliştirdiğimizi gördük. Geriden gelip maç kazanabiliyoruz. Öne geçtikten sonra farka gitmeliydik, ama bunun yerine beraberlik golünü yedik. Yine de pes etmeyip önemli bir 3 puan kazandık. Milli takım maçları nedeniyle, hakettiğimiz bir dinlenme devresine giriyoruz. Ondan sonra gücümüzü toplayıp, yeniden yolumuza devam edeceğiz'' açıklamasını yaptı. 
     
     Tuncay disiplinsiz davrandı’ 
     Schalke maçında taktığı kolyeler nedeniyle sarı kart gören Tuncay’ın disiplinsiz davrandığını da dile getiren deneyimli çalıştırıcı, yine de kendisini bu konuda uyarmadığını ifade edip, şunları söyledi 4. hakemler zaten maçtan önce gereken kontrolleri yapıyor. Ancak ben Tuncay’ın o kontrollerden nasıl geçtiğini merak ediyorum. Anelka, Fransa Milli Takımı’nda göstereceği performansla yeniden Avrupa kulüplerinin gözdesi olacaktır. Her türlü transfer teklifine karşı hazırlıklı olmalıyız. Onu satmak gibi bir düşüncemiz yok ama, sözleşmesindeki 20 milyon Euro getirirse, 2006’dan sonra istediği takıma gider’ maddesini de unutmamamız lazım''. 
     
</TEXT>
</DOC>
