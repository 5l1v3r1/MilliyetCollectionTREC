<DOC>
<DOCNO> 369385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonyas11.html </URL>
<DATE> 2005/08/12/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Turne hazırlıklarını sürdüren Tarkan ortopedik rahatsızlık geçirdi... 
</HEADLINE>
<TEXT>

     Turne hazırlıklarını sürdüren sanatçı Tarkan’ın, ortopedik bir rahatsızlık geçirdiği bildirildi. 
     HITT Müzik Prodüksiyon’dan yapılan yazılı açıklamada, Prof. Dr. 
     Işık Akgün ve Op. Dr. Evren Fehmi Atay tarafından muayene edilen ve ayrıntılı radyolojik tetkikleri yapılan sanatçının sol ayak ve kalça ekleminde zorlamaya bağlı ödem oluşumu tespit edildiği belirtildi. 
     Tarkan’ın, 3 ile 6 hafta arası istirahat, rehabilitasyon ve ilaç tedavisiyle normal çalışma temposuna dönmesinin beklendiği kaydedilen açıklamada, şöyle denildi 
     "Bu gelişmeler ışığında HITT Müzik Prodüksiyon, sanatçının kariyeri ve bundan sonraki sanat yaşamını göz önüne alarak önümüzdeki günlerde gerçekleştireceği projelerle ilgili yeni bir planlama yapmaktadır. 
     Öncelikle Ağustos ve Eylül aylarında yapılması planlanan 2005 AVEA Tarkan Konserleri iptal edilmemiştir. Yeni konser tarihleri ve şehirleriyle ilgili değişiklikler AVEA tarafından açıklanacaktır. 
     AVEA-Tarkan işbirliğinde gerçekleştirilecek diğer projelerimizle ilgili zamanlamalarda herhangi bir gecikme ve erteleme söz konusu değildir." 
     
</TEXT>
</DOC>
