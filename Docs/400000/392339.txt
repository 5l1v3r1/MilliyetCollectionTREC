<DOC>
<DOCNO> 392339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yasam/yas09.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
4.1'lik deprem İstanbul'u korkuttu 
</HEADLINE>
<TEXT>


İSTANBUL Milliyet 

Tekirdağ'da dün akşam saatlerinde 4.1 büyüklüğünde bir deprem meydana geldi. Kısa süreli paniğe neden olan deprem İstanbul'un çeşitli semtlerinde de hissedildi. 
Tekirdağ'da dün saat 22.12'de meydana gelen 4.1 büyüklüğündeki deprem panik yarattı. Boğaziçi Üniversitesi Kandilli Rasathanesi ve Deprem Araştırma Enstitüsü, İstanbul'un çeşitli semtlerinde de hissedilen depremin merkez üssünün Mürefte Şarköy olduğunu açıkladı. 
Kandilli Rasathanesi Ulusal Deprem İzleme Merkezi Müdürü Dr. Doğan Kalafat, Şarköy'ün 9 kilometre açığında Marmara Denizi'nde oluşan depremle ilgili olarak "İstanbul'un çeşitli semtlerinde çok hafif hissedilmesi normal. Marmara Denizi içinde yılda 3 kez bu büyüklükte bir deprem olur. Doğal bir deprem, herhangi bir şeyin habercisi değil. Vatandaşların kaygıya kapılmaması gerek" dedi. 


</TEXT>
</DOC>
