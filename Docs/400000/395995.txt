<DOC>
<DOCNO> 395995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yazar/pulur.html </URL>
<DATE> 2005/11/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunları biliyor musunuz 
</HEADLINE>
<TEXT>


ROMANYA Lase'de düzenlenen 22. Balkan Matematik Olimpiyatı'nda, Samet Oymak, Süleyman Fatih Hafalir, Mehmet Murat Sevim ve Hasan Hüseyin Eruslu gümüş madalya, Said Tunç bronz madalya aldılar. 
BİLİYOR MUYDUNUZ 

YUNANİSTAN Selanik'te 9. Genç Balkan Matematik Olimpiyatı'nda, Hüseyin Atahan İnan altın madalya, Mehmet Akif Ersoy gümüş madalya, Muhammed Faruk Gencel, Berk Sarıöz ve Emine Şeyma Erışık bronz madalya, Alican Ülgen mansiyon aldılar. 
BİLİYOR MUYDUNUZ 

İSPANYA Salamanca'da düzenlenen 36. Uluslararası Fizik Olimpiyatı'nda, Emrah Turgut ve Mehmet Akif Çetinkaya altın madalya, Mehmet Doğan gümüş madalya, Ahmet Demir bronz madalya aldılar. 
BİLİYOR MUYDUNUZ 

MEKSİKA Merida'da düzenlenen 46. Uluslararası Matematik Olimpiyatı'nda Samet Oymak, Süleyman Fatih Hafalir, Said Tunç ve Mehmet Murat Sevim gümüş madalya, Metehan Özsoy bronz madalya ve Hasan Hüseyin Eruslu mansiyon aldılar. 
BİLİYOR MUYDUNUZ 

ÇİN Beijing'de düzenlenen 16. Uluslararası Biyoloji Olimpiyatı'nda, Bekir Altaş, Mustafa Toşur ve Enes Seyfullah Kotil gümüş madalya, Mehmet Kardaş bronz madalya aldılar. 
BİLİYOR MUYDUNUZ 

TAYVAN Taipei'de düzenlenen 37. Uluslararası Kimya Olimpiyatı'nda, Mehmet Talha Kutlu ve Murat Kadir Deliömeroğlu gümüş madalya Taha Bilal Uyar ve Ayşe Burcu Atay bronz madalya aldılar. 
BİLİYOR MUYDUNUZ 

AMERİKA Phoenix-Arizona'da düzenlenen Isef Proje Yarışması'nda Intel sponsorluğunda Ocan Sankur üçüncülük, Emir Konuk ve Emre Yılmaz Kodak Company'den Onur Ödülü aldılar. 
BİLİYOR MUYDUNUZ 

BULGARİSTAN Sofya'da düzenlenen 1. Bölgesel Genç Yetenekler Doğa Bilimleri Yarışması'nda Eren Bölükbaşı ikincilik, Yaprak Servi ve Cemil Baki Kıyak üçüncülük aldılar. 
BİLİYOR MUYDUNUZ 

BİLİYOR MUSUNUZ, biliyor musunuz, biliyor musunuz... 
Bilmiyoruz .. 
Nereden bileceğiz ki 
Hülya ile Kaya'nın boşanmalarını, gece yatakta horladıklarını, Deniz Akkaya'nın birlikte olduğu adamdan dayak yediğini, kulak zarının patladığını, bir başka mankenin yüzüne adamın ökçe ile basarak elmacık kemiğini kırdığını, bir diğerinin, yattığı adamın çektiği fotoğraflarının elden ele dolaştığını, kart şarkıcının gecelik zamparalarını bilmek varken, Uluslararası Bilim Olimpiyatlarına katılan öğrencileri ve aldıkları dereceleri bilecek değiliz ya 
Bereket versin "TÜBİTAK"ın "Bülten"i yazıyor da biz de oradan öğrendik, size de aktararak, gereksiz bilgilerle sizleri meşgul ettik. 
Magazin sayfalarını okumak, paparazzi programlarını seyretmek varken... 
Bilim mi önemlidir, yoksa kimin kimi becerdiğini bilmek mi 



</TEXT>
</DOC>
