<DOC>
<DOCNO> 372815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonsiy09.html </URL>
<DATE> 2005/08/25/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Baykal'a ilk istifa çağrısı eski arkadaştan 
</HEADLINE>
<TEXT>

     Bülent Ersoy olayıyla ilgili CHP Genel Başkanı Deniz Baykal’a ilk istifa çağrısı eski en yakın arkadaşlarından ve CHP’nin Genel Sekreterlerinden Adnan Keskin’den geldi. Keskin Baykal’ı, Bülent Ersoy’la görüşmesini ve görüşmenin parasal boyutunu saklamaya çalışmakla suçladı. 
     Adnan Keskin, yaptığı yazılı açıklamada, batı demokrasilerinde siyasetçilerin güvenirliliğinin esas olduğunu belirtirken, "Topluma gerçek dışı bilgi verenlerin, başka bir ifade ile toplumu yanıltanların, ya da buna teşebbüs edenlerin siyaseti bırakmak zorunda kaldıklarının örneği çoktur" dedi. 
     Baykal’ın, Bülent Ersoy’la yaptığı görüşmeyi ve işin parasal boyutunu kamuoyundan saklamaya çalıştığını öne süren Keskin, Baykal’ı istifaya çağırdı. 
     
     UNUTTURMAYA ÇALIŞIYOR 
     Keskin, Baykal’ın Bülent Ersoy’u mahkemeye vereceğine ilişkin açıklamasını "toplumu uyutmaya ve olayı soğutmaya yönelik bir manevra" diye değerlendirirken, Baykal’ın bu tarz konularla gündeme gelmesinin CHP’ye zarar verdiğini ifade etti. 
     
</TEXT>
</DOC>
