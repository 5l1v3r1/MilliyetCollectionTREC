<DOC>
<DOCNO> 388228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun48.html </URL>
<DATE> 2005/10/20/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Bosna'da 1'i Türk 3 kişi terörizm suçlaması ile gözaltına alındı 
</HEADLINE>
<TEXT>

     Bosna-Hersek'in başkenti Saraybosna'da son iki gün içinde yapılan baskınlarda, terörizm suçlamasıyla aralarında bir Türk'ün de bulunduğu, 3 kişinin gözaltına alındığı, baskınlarda patlayıcı ve silahlar ele geçirildiği bildirildi. 
     Boşnak-Hırvat Federasyonu polis gücünün bir sözcüsü, gözaltına alındığını kaydettiği bir Boşnak, bir İsveçli ve Türk'ün kimliklerini ise açıklamadı. 
     Polis sözcüsü, gözaltına alınanların haklarındaki suçlamalara ilişkin ayrıntı vermedi. 
     Uluslararası barış gözlemcisi Paddy Ashdown'un bürosundan OHR yapılan açıklamada da, gözaltılarla ilgili konunun önemli olduğunu ifade ederek, ''Devam eden soruşturmanın dış müdahale olmadan sürdürülmesi gerektiği' ifadesini kullandı. 
     ''Özellikle soruşturmayla bağlantısı olmayanların, bugün gözaltına alınanlarla ilgili herhangi bir spekülasyonlarının tamamen sorumsuzluk olacağı'' ifadesi yer alan açıklamada, konuyla ilgili yerel polis soruşturmasının, Bosna'daki uluslararası güvenlik güçleriyle işbirliği içinde yürütüldüğü kaydedildi. 
     Bosna-Hersek'teki Avrupa Birliği Polis Misyonu EUPM , Bosna polisinin çalışmalarını izliyor. 
     
</TEXT>
</DOC>
