<DOC>
<DOCNO> 380524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun31.html </URL>
<DATE> 2005/09/22/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Romanya'da sellerde 6 kişi öldü... 
</HEADLINE>
<TEXT>

     Romanya’nın güneydoğusunu vuran sellerde 6 kişinin öldüğü bildirildi. 
     Resmi haber ajansı Rompres, mevsim yağışlarının yol açtığı, yüzlerce evin hasar gördüğü sellerde, Karadeniz kıyısındaki Kostinesti ve Tuzla kentleri yakınlarında 6 kişinin boğularak öldüğünü duyurdu. 
     Romanya’nın Bulgaristan yönünde Karadeniz kıyısı boyunca trafiğin alt üst olduğu belirtilen haberde, iki ülkede onlarca kişinin ölümüne yol açan sellerin, evler, köprüler ve tarım ürünlerine yüz milyonlarca avro maddi hasar verdiği kaydedildi. 
     Özel bir televizyon kanalında da Kostinesti’de bir ulusal muhafız tarafından yıkılan evlerinden kurtarılmaya çalışılan çocuklar ve yaşlıların görüntüleri yayınlandı. 
     Yetkililer, Romanya’nın Karadeniz kıyısındaki en büyük liman kenti Köstence ile Bulgaristan’ın Varna kentini bağlayan ana yolun kapandığını bildirdi. 
     Meteoroloji yetkilileri, gelecek birkaç gün yağışların süreceğini kaydediyorlar. 
     
</TEXT>
</DOC>
