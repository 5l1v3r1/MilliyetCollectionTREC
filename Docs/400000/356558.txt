<DOC>
<DOCNO> 356558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun35.html </URL>
<DATE> 2005/06/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
'Rice, kendisini terk eden İranlı sevgilisi yüzünden İran'a düşman' 
</HEADLINE>
<TEXT>

     İranlı muhafazakar milletvekili Şükrullah Attarzade, ''ABD Dışişleri Bakanı Condoleezza Rice'ın İran'a düşmanlığının, üniversitede öğrenciyken İranlı erkek arkadaşı tarafından terk edilişini hazmedemediğinden kaynaklandığını'' iddia etti. 
     Attarzade, İSNA Öğrenci Ajansı'na açıklamasında, ''Bu sonuca bir kadın milletvekilinin yaptığı araştırma sonucu ulaşıldığını'' söyledi ve bu milletvekilinin adının açıklanamayacağını kaydetti. 
     Yaklaşık bir yıl önce de Almanya Dışişleri Bakanı Joschka Fischer'in İran'a karşı tutumunu sertleştirmesinin nedeninin, bakanın Almanya'da yaşayan ve kendi ülkesindeki rejime düşman olan İranlı bir genç kızla ilişkiye başlaması olduğu öne sürülmüştü. 
     Uluslararası Atom Enerjisi Ajansı Başkanı Muhammed El Baradei'nin de eşi İran kökenli olduğu için İran rejimine esneklik gösterdiği iddia edilmişti. 
     
</TEXT>
</DOC>
