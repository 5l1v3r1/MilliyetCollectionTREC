<DOC>
<DOCNO> 386171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur33.html </URL>
<DATE> 2005/10/12/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kaçırılan polis memurunun evinde endişeli bekleyiş... 
</HEADLINE>
<TEXT>

     Şırnak’ın İdil İlçesi ile Mardin’in Midyat İlçesi karayolu arasındaki Mağara Köyü yakınlarında bir grup terörist tarafından kaçırılan polis memurunun evindeki endişeli bekleyiş sürüyor. 
     Komşuları ve yakınları tarafından teselli edilmeye çalışılan gözü yaşlı anne Aysel Açıl, henüz oğlundan bir haber alamadıklarını belirterek, oğlunun sağ olduğunu haberlerden öğrendiğini kaydetti. 
     Aysel Açıl, "Çok perişan olduk. Dua ediyoruz, elimizden başka bir şey gelmiyor. Her dakika haberleri izliyoruz. Sağ olduğunu öğrendik. 
     Hayırlı haber bekliyorum" dedi. 
     Ağabeyinin kaçırılması üzerine İzmit’ten gelen Gökhan Açıl da "Kimseye bir kötülük etmedik. Ailece perişanız. Kalp hastası babamı hastaneye kaldırdık" diye konuştu. 
     Yunusemre Devlet Hastanesi Kardiyoloji Servisi’nde tedavi altına alınan baba Muammer Açıl, "Bir an önce iyi bir haber bekliyoruz. 
     Dayanacak gücümüz kalmadı" dedi. 
     Şırnak’ın İdil İlçesi ile Mardin’in Midyat İlçesi karayolu arasındaki Mağara Köyü yakınlarında 9 Ekim’de yol keserek araçları durduran bir grup terörist, polis memuru Hakan Açıl’ı kaçırmıştı. 
     
</TEXT>
</DOC>
