<DOC>
<DOCNO> 396022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun22.html </URL>
<DATE> 2005/11/18/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Cakarta'da yabancı nasıl öldürülür 
</HEADLINE>
<TEXT>

     Endonezya'nın başkenti Cakarta'da Batılıların nasıl öldürüleceği, bir internet sitesinde bütün ayrıntılarıyla anlatılıyor. 
     Güvenlik güçlerinin açıklamasına göre, Endonezya'da aranan bir aşırı dinci militanın yerel dilde hazırlattığı ''Ensar.net'' adlı internet sitesinde, yabancı birinin işyerinden veya mağazadan çıkışta nasıl vurularak öldürülebileceği en ince ayrıntısına kadar anlatılıyor. 
     Açıklamaya göre, sitede izlenecek yollar da verilirken, saldırganların birbirlerini vurmamak için otomobile karşı yönlerden ateş etmemeleri gerektiği belirtiliyor. 
     Sitede şehir planları, Batılıların kullandığı yollar ve pusu kurmaya uygun noktalar tek tek anlatılıyor. 
     Trafiğin sıkıştığı noktaların da gösterildiği sitede, buraların saldırı için çok uygun olduğu belirtiliyor, ölü sayısının fazla olması isteniyorsa el bombası kullanılması da öğütleniyor. 
     Emniyet sözcüsü, sitenin ''ulusal güvenlik açısından tehdit'' olduğunu söyledi. 
     
</TEXT>
</DOC>
