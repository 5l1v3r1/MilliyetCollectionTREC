<DOC>
<DOCNO> 363792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/spor/axspo02.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avantaj Kimi'nin 
</HEADLINE>
<TEXT>



Dünya Formula 1 Şampiyonası'nın bugün Almanya'da yapılacak 12. ayağı öncesi dün koşulan sıralama turlarında McLaren Mercedes takımından Kimi Raikkonen birinci oldu. Hockenheim pistinde çok iyi bir performans ortaya koyan Finli sürücü, Jenson Button'ın 0.439 saniye önünde 1 14.320'lik mükemmel bir dereceyle bugünkü yarışa 'Pole Position'da başlama hakkını elde etti. Genel klasmanda lider durumda bulunan Renault'dan Fernando Alonso ise 1 14.904'le üçüncü sırayı aldı. Ülkesinde bir zafer kazanmak isteyen Ferrari'nin Alman sürücüsü Michael Schumacher de en iyi beşinci zamanı yaptı. Silverstone'da bu yılki ilk birinciliğini elde eden Juan Pablo Montoya ise aracının spin atması sonucu sıralama turlarını bitiremedi. Kolombiyalı pilot, bugünkü büyük yarışa 19. sırada başlayacak. 

Dev yarış CNN Türk'te 

Hockenheim Pisti'nde yapılacak olan Almanya Grand Prix'si saat 14.30'tan itibaren CNN Türk'ten naklen yayınlanacak. 

'Speed Park F1'e hazır' 

Formula 1'in 14. Grand Prix'sinin yapılacağı İstanbul Speed Park Pisti'nde dün eğitim programı gerçekleştirildi. 2 gün sürecek eğitim çalışmalarının ilk gününde Türkiye Grand Prix'sinde görev alacak tüm gözcü, gözetmen ve gönüllüler ile itfaiye, sivil savunma, teknik kontrol, kurtarma, güvenlik ve medikal konularında teorik ve pratik çalışmalar yapıldı. TOSFED Başkanı Mümtaz Tahincioğlu, Speed Park'ın dünyanın en heyecanlı pisti olacağını söyledi. 


</TEXT>
</DOC>
