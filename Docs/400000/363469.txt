<DOC>
<DOCNO> 363469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur02.html </URL>
<DATE> 2005/07/22/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Otomobil falezlere takılı kaldı, denize düşen kişi öldü... 
</HEADLINE>
<TEXT>

     Antalya’da yoldan çıkarak falezlerde asılı kalan otomobilin camından fırlayıp denize düşen bir kişi öldü. Otomobilde bulunan ve öldüğü sanılan diğer kişiye ise henüz ulaşılamadı. 
     Eski Lara Yolu Gençlik Parkı’nda, Naciye A. adına kayıtlı 07 YV 403 plakalı otomobil, henüz belirlenemeyen bir nedenle yaklaşık 50 metre yüksekliğindeki falezlerden düşerken asılı kaldı. 
     Otomobilin camından fırlayarak denize düşen Asım Kilit’in 27 
     cesedi deniz polisi tarafından çıkartıldı. İtfaiye ekipleri, falezlerde asılı kalan otomobildeki diğer kişiye ulaşmaya çalışıyor. Yetkililer, bu kişinin de hayatını kaybettiğinin sanıldığını belirttiler. Görgü tanıkları, otomobilin seyir halindeyken bir anda yoldan çıkarak bariyerleri aştığını ve falezlerden düştüğünü söylediler. Bu arada, Kilit’in cesedinin Yat Limanı’ndan çıkarılması sırasında yakınları sinir krizleri geçirdi. 
     
</TEXT>
</DOC>
