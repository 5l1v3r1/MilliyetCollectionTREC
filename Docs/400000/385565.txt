<DOC>
<DOCNO> 385565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur06.html </URL>
<DATE> 2005/10/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Pakistanlı kaçaklara deprem sansürü 
</HEADLINE>
<TEXT>

     Muhammet KAÇAR DHA 

      TÜRKİYE’ye İran üzerinden giren ve yaklaşık 20 gün önce Rize’de yakaladıktan sonra spor salonunda sınırdışı edilmeyi bekleyen 31 Pakistanlı kaçağa ülkelerindeki depremin söylenmediği, telefon konuşmalarının ve gazete okumalarının da kısıtlandığı ifade edildi. 
     Rize’nin İkizdere ilçesinde bindikleri kamyonun kaza yapması sonucu Jandarma tarafından yakalanan Pakistanlı kaçaklar Rize Emniyet Müdürlüğü Yabancılar Şubesi’ne teslim edildi. Sınırdışı işlemleri için iki ülke arasındaki görüşmeler devam ederken, 31 Pakistanlı Rize 2 Mart Spor Salonu’na kapatıldı. 
     İhtiyaçları polis tarafından karşılanan Pakistanlı kaçaklar burada hergün Türk gazetelerini gözden geçiriyor, sağlanan imkanla yakınları ile telefonla görüşme imkanı bulabilirdu. 
     Ancak Pakistan’da meydana gelen deprem sonrası kaçakların morallerinin bozulacağını düşünen Emniyet yetkilileri, gazeteleri göstermeme ve telefon görüşmelerini yaptırmama kararı aldı. 
     Emniyet Müdürlüğü yetkilileri, iki ülke arasında Dışişleri Bakanlığı nezdinde yazışmaların devam ettiğini belirterek kaçakların en kısa sürede ülkelerine geri gönderileceklerini söyledi. 
     
</TEXT>
</DOC>
