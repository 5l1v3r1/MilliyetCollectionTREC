<DOC>
<DOCNO> 374490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur04.html </URL>
<DATE> 2005/08/31/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Gemlik'te alacak-verecek tartışması 2 ölü 
</HEADLINE>
<TEXT>

     Bursa’nın Gemlik İlçesi’nde meydana gelen olayda 2 kişi öldü, 2 kişi yaralandı. 
     Alınan bilgiye göre, ilçeye bağlı Küçükkumla Beldesi’nde Mustafa Bilge 48 ile işlettiği dükkana gelen A.Ç ve beraberindeki 3 kişi arasında alacak-verecek meselesi yüzünden tartışma çıktı. 
     Tartışmanın ardından dükkandan ayrılan ve bir süre sonra geri dönen A.Ç ve beraberindekiler, silahlarla çevreye rastgele ateş etmeye başladı. 
     Olayda, dükkanda işçi olarak çalışan Erdal Arı 20 , Rahim Ergin, işletme sahibi Mustafa Bilge ve o sırada yoldan geçen Hafize Dalgıç, çeşitli yerlerinden yaralandı. 
     Ağır yaralanan Erdal Arı, hastaneye götürülürken hayatını kaybetti. Mustafa Bilge ise Gemlik Devlet Hastanesi’ndeki ilk müdahalenin ardından Bursa’ya sevk edilmek istenirken yolda öldü. 
     Diğer yaralılar Rahim Ergin ve Hafize Dalgıç kaldırıldıkları hastanede tedavi altına alındı. 
     Olayın ardından kaçan zanlıların yakalanmasına çalışıldığı bildirildi. 
     
</TEXT>
</DOC>
