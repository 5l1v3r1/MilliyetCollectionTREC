<DOC>
<DOCNO> 390743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur24.html </URL>
<DATE> 2005/10/29/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İran'a geçmek isteyen çocuklar mayına bastı 1 ölü, 3 yaralı 
</HEADLINE>
<TEXT>

     Hakkari'nin Yüksekova İlçesi'ne bağlı Esendere Beldesi'nden İran topraklarına geçerken mayına basan 3 çocuktan 1'i öldü, 2'si yaralandı. 
     Hakkari Valisi Erdoğan Gürbüz, yaptığı açıklamada, Esendere Beldesi'nde Özkan 9 ve Servan Önal ile Kerem Torsun'un Türkiye-İran sınırından İran topraklarına geçtiklerini söyledi. 
     Çocukların İran topraklarında mayına basması sonucu meydana gelen patlamada, Özkan Önal'ın hayatını kaybettiğini belirten Vali Gürbüz, Servan Önal ile Kerem Torsun'un da yaralandığını bildirdi. 
     Gürbüz, yaralı çocuklardan Torsun'un sağlık durumunun ağır olması nedeniyle sınırda görev yapan İran askerleri tarafından İran'ın Urumiye kentindeki bir hastaneye kaldırıldığını, Servan Önal'ın ise Esendere Beldesi'ne getirildiğini ifade etti. 
     Bu arada, Hakkari-Yüksekova karayolu üzerindeki Yeniköprü mevkiinde bir köprünün altına döşenmiş zaman ayarlı bomba, güvenlik güçleri tarafından fark edildi. 
     Yolun trafiğe kapatılmasının ardından patlayıcı, bomba imha uzmanları tarafından etkisiz hale getirildi. 
     
</TEXT>
</DOC>
