<DOC>
<DOCNO> 369354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur25.html </URL>
<DATE> 2005/08/12/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Otomobilinden parasını çalan hırsızı takip edince... 
</HEADLINE>
<TEXT>

     Bursa'nın merkez Yıldırım İlçesi'nde bir otomobilden para dolu çantayı çalan kişi, kendisini takip eden sürücüyü bıçakla yaraladı. Zanlı, polis ekiplerince yakalandı. 
     Mevlit Yılmaz 30 , plakası açıklanmayan otomobiliyle Duaçınar Mahallesi Ankara Caddesi'nde seyrederken, sürücünün bir anlık dalgınlığından yararlanan M.Ç. araçtan içinde 1240 dolar bulunduğu bildirilen çantayı alarak, kaçmaya başladı. 
     Zanlı, otomobilden inerek kendisini bir süre kovaladıktan sonra yakalayan Yılmaz'ı ekmek bıçağıyla bacağından yaraladı. 
     Vatandaşların ihbarı üzerine olay yerine gelen polis ekiplerince kısa sürede yakalanan M.Ç'nin üzerinden 1240 dolar çıktı. 
     Zanlının gözaltına alındığı, Yılmaz'ın sağlık durumunun iyi olduğu bildirildi. 
     Olayla ilgili soruşturma sürdürülüyor. 
     
</TEXT>
</DOC>
