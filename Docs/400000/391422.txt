<DOC>
<DOCNO> 391422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko51.html </URL>
<DATE> 2005/11/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Fly Air, Gaziantep uçuşlarına başladı... 
</HEADLINE>
<TEXT>

     Fly Air, Gaziantep ile Ankara arasında uçuşlara başladı. 
     Fly Air'den yapılan açıklamada, salı-perşembe-cuma-pazar günleri Ankara ve Gaziantep arasında karşılıklı business class uçuşlar başlatıldığı ve ilk uçuşun bugün gerçekleşirileceği kaydedildi. 
     Fly Hava Yolları filosuna dahil edilen özel jet tipi Embraer 145 uçaklarla yapılacak uçuşlarda, business class servis ve değişik ikram seçenekleriyle hizmet sunulacağı belirtilen açıklamada, Flay Air'in business class uçuşlarında biletini erken alan yolcuların 99 YTL'den başlayan fiyatlardan yararlanabileceği ve aynı uçuşta yolcuların biletini satın alma tarihine bağlı olarak farklı seviyelerde fiyatlar bulunduğu bildirildi. 
     Açıklamada ayrıca, Ramazan Bayramı nedeniyle aşırı yoğunluk yaşanan 2, 5 ve 6 Kasım tarihlerinde Gaziantep-İstanbul-Gaziantep ilave seferler düzenleneceği kaydedildi. 
     
</TEXT>
</DOC>
