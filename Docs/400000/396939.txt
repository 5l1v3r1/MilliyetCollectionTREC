<DOC>
<DOCNO> 396939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yasam/yas05.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece silahlar konuştu 
</HEADLINE>
<TEXT>


Haftada ortalama 7 - 8 kişinin öldürüldüğü İstanbul'da, önceki gece meydana gelen 3 olayda 6 kişi öldürüldü, ikisi çocuk 4 kişi de yaralandı 


1- Gürültü cinayeti 2 ölü, 1 yaralı 

İlk olay Küçükçekmece Hacıoğlu Caddesi'nde önceki gece 00.30'da meydana geldi. İddialara göre olay şöyle gelişti İki çocuk annesi Sema Şimşek 29 , uzun süredir çeşitli nedenlerle tartıştığı alt kat komşusu Nur Emren ile gürültü yüzünden tartıştı. Akşam eve geldiğinde durumu öğrenen Selami Şimşek, karısıyla tartıştı. Cinnet getiren Selami Şimşek silahını çekip eşini kafasından vurup öldürdü. 

7 yaşındaki kızı yaraladı 
Daha sonra alt katta oturan Emren'in dairesine gitti. Şimşek, yüzüne kapıyı kapatmak istemesi üzerine Emren'e de kurşun yağdırdı. Gürültüyü duyarak kapıya koşan Emren'in 7 yaşındaki kızı Aslı Emren'i de silahla yaraladı. Anne Emren olay yerinde ölürken, yaralanan kızı Aslı ise hastaneye kaldırıldı. Aslı'nın sağlık durumunun iyi olduğu bildirildi. 
Şimşek, bununla da kalmayıp Emren'in eşinin bulunduğu mahallenin kahvesine gitti. Kahveye dışarıdan 10 el ateş eden Şimşek, bir taksiye binerek kaçtı. 
Şimşek'in 10 yıl önce işlenen bir cinayetle ilgili tutuklandığı, 4 yıl cezaevinde kaldığı, geçen yıl şartlı tahliye olduğu öğrenildi. Tabancasıyla yakalanıp gözaltına alınan Şimşek, nöbetçi mahkemece tutuklanarak cezaevine gönderildi. 

2- Eşini öldürdü kızını yaraladı 

Tuzla'da bir poliklinikte laborant olarak çalışan Sevda Yerli 24 , işsiz olan eşi Hasan Yerli'yi 6 ay önce terk etti. Sevda Yerli, kızı Efsun 2 ile birlikte annesi ve erkek kardeşleriyle yaşamaya başladı. Hasan Yerli, 1 ay önce eşinin yanına giderek, barışmak istediğini söyledi. Reddedilen Yerli etrafa ateş açınca Sevda Yerli ile ağabeyleri, Hasan Yerli'den şik yetçi oldu. Önceki gün kızı Efsun'u gezdirmek için alan Hasan Yerli, 01.00 sıralarında eşiyle konuşmak istedi. Eşinin çalıştığı polikliniğe kızıyla birlikte giden Yerli, reddedilince silahını çıkardı. Yerli önce eşinin başına, sonra kızı Efsun'a ateş etti. Ardından Yerli, tek kurşunla yaşamına son verdi. Sevda Yerli öldü, ağır yaralanan kızı Efsun tedaviye alındı. 

3- Müzikholde hesap kavgası 2 ölü 

Bayrampaşa Yenidoğan Mahallesi Hançer Sokak'taki Kardelen Müzikhol'e eğlenmeye geldikleri belirtilen 7 kişi ile işyeri sahibi Çetin Yılmaz arasında tartışma çıktı. Hesap yüzünden çıktığı öne sürülen tartışmada, taraflar birbirine tekme - yumruk saldırdı. 7 kişilik grupta bulunanlardan bazılarının silahla ateş açması sonucu, Yılmaz ve müzikholde çalışan Zafer Akın ile Ercan Kaygısız ve Kemal Keşküş yaralandı. Hastaneye kaldırılan yaralılardan Yılmaz ve Akın, hayatını kaybetti. Kaygısız ve Keşküş ise ayakta tedavi görerek taburcu edildi. 
Saldırganların çete üyesi oldukları, eşk llerinin belirlendiği ve yakalanmaları amacıyla başlatılan çalışmaların sürdüğü bildirildi. 


</TEXT>
</DOC>
