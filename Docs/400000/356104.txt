<DOC>
<DOCNO> 356104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo09.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Helal sana Mahmut 
</HEADLINE>
<TEXT>


Akdeniz Oyunları'nda grekoromende ikinci altın madalyamız Mahmut Altay'dan geldi. 74 kilo sporcumuz finalde Mısırlı Salem'i 3 - 0 yenerek mutlu sona ulaştı. Mehmet Özal ile Uğur Tüfenk ise bronzda kaldı 

Murat AĞCA - Almeria 


İspanya'daki organizasyonda 66 kiloda Selçuk Cebi'den sonra grekoromende ikinci altın madalyamızı Mahmut Altay kazandırdı. Sabah seansında aldığı iki galibiyetle finale çıkan 74 kilo güreşçimiz altın için Mısırlı Salem ile karşılaştı. Müsabakanın ilk periyodunda puansız geçilen 60 saniyenin sonunda kura atışını kazanan Altay, rakibini belden bağlayarak 3 puanlık oyunla 3-0 öne geçti. Devre sonuna kadar her iki güreşçi de 1'er puan alınca ilk periyot 4-1 sporcumuzun lehine sonuçlandı. 
İkinci periyota fırtına gibi giren güreşçimiz rakibini belinden yakalayarak önce köprüye getirdi, 59. saniyede tuşlayıp, altına uzandı. Bronz maçında ise 60'ta Uğur Tüfenk, Tunuslu Djelassi'yi 3-0 ve 2-1'lik sonuçlarla 2-0 yendi. 96'da Dünya Şampiyonu ve Olimpiyat 3.'sü Mehmet Özal, yarı finalde Olimpiyat Şampiyonu Mısırlı İbrahim Karam'a 10-0 ve 3-0'lık mağlup oldu. Repasajda bay çeken Özal da bronza ulaştı. Türkiye grekoromende 2 altın, 2 gümüş ve 3 bronz ile tüm sıkletlerde kürsüye çıktı. 
Oyunlarda serbestte müsabakalar bugün başlayacak. İlk gün 55 kiloda Ramazan Demir, 66'da Levent Kaleli, 84'te Serhat Balcı ve 120'de Aydın Polatçı mindere çıkacak. 

Podyuma ambargo 

Halterde madalya yağmuru dün de sürdü. Erkeklerde Ekrem Celil 1 altın, 1 bronz kazandı. Yasin Arslan gümüşte kalırken, bayanlarda da Emine Bilgin günü 1 altın, 1 bronzla kapattı 


Almeira'da halter müsabakalarında 69 kiloda podyuma çıkan iki sporcumuzdan Ekrem Celil silkmede altın, koparmada bronz, Yasin Arslan da koparmada gümüş madalya kazandı. Bayanlar 58 kiloda ise Emine Bilgin koparmada altın, silkmede bronz madalyanın sahibi olarak, bu branştaki madalya yağmurunu sürdürdü. 
Ekrem Celil silkmede ilk hakkında 180 ve 181 kilolarda başarılı olamamasına rağmen son hakkında 182 kiloyu omuzlayarak, yürekleri ağıza getirdiği yarışamada altına uzandı. Sporcumuz koparmada ikinci hakkında 140 kiloyu kaldırıp, üçüncüde 145'i yapamayınca bronzda kaldı. Aynı kiloda Yasin Arslan ise koparmada ilk hakkında yaptığı 143 kiloyla ikincilik kürsüsüne çıktı. Mill haltercimiz, 146 ve 147 kilolarda ise başarılı olamadı. Arslan, silkmede 165 kiloyu kaldırarak başladığı yarışmada ikinci hakkında kaldıramadığı 171 kiloyu son denemesinde başardı ancak 4.'lükle yetindi. 
Bayanlarda 91 kiloda Emine Bilgin, koparmada 86 ve 89 kiloluk kaldırışları sonrası 91 kiloda da başarılı olup, altına ulaştı. Bilgin silkmede ilk hakkında 108'i kaldıramadı. İkincisinde 110 kiloyu omuzlayan Bilgin, altın için son hakkında denediği 113'te başarılı olamayınca bronzda kaldı. 

Bayanlar süper 78-68 

Madalya mücadelesi veren Bayan Basketbol Milli Takımımız, ilk maçında Fransa'yı 78-68 mağlup ederek, üç takımlı grupta yarı final vizesi aldı. Ay - Yıldızlı ekibimiz Esmeral ve Şaziye'nin skorer oyunuyla ilk devresini 40-38 yenik kapattığı maçtan galip ayrıdı. B grubunda yer alan milliler, ikinci maçını bugün TSİ 19.30'da ev sahibi İspanya ile yapacak. 

Maçın karnesi 
HAKEMLER Maria Argyrou Yun. , Alfred Jovoviç Hır. 
TÜRKİYE Nilay 6 1, Esmeral 8 13, Şaziye 8 18, Yasemin 7 8, Nevriye 8 12, Birsel 7 8, Müjde 6 4, Serap 7 8, Korel 6 4, Gülşah 6 2, Aylin 5 
FRANSA Koechlin 7 14, Palie 5 4, Beikes 5 2, Bonnan 7 15, Lacroix 4 3, Gomis 6 11, Bade 6 8, Reghaissa 5 5, Dijon 5 6 
1. PERİYOT 13-25, Devre 40-38 Fransa , 3. PERİYOT 55-52, MAÇ SONUCU 78 - 68 Türkiye 

Ringde üç çeyrek final 

Los Angeles Spor Salonu'ndaki oyunlarda ringe çıkan iki boksörümüzden biri olan Bülent Ulusoy çeyrek finale yükseldi. 69 kiloda Avrupa Şampiyonu Bülent Ulusoy, ilk turda Sırp Mitroviç'i 26-14 sayıyla yendi. Ulusoy, yarı final için yarın Tunuslu Mardassi ile karşılaşacak. Artı 91'de Kurban Günebakan ise, Kıbrıs Rum kesiminden Kostas Philippou'ya 14-14 sona eren maç sonunda hakem kararıyla teslim oldu. Atagün Yalçınkaya ve Serdar Avcı şanslı kura çekip, maç yapmadan çeyrek finale yükseldi. 

Tecrübe kazandılar 

Akdeniz Oyunları'nda mücadele eden iki cimnastikçimiz, genç yaşlarına rağmen gösterdikleri performansla beğeni topladı. Artistik cimnastikte yarışan iki sporcumuzdan 12. olan Ebru Karaduman ile 9. sırayı alan Göksu Üçtaş, tecrübe kazandıklarını belirterek, "Türkiye'nin madalyaya özlem duyduğu cimnastikte başarıya ulaşmak için elimizden geleni yapıyoruz. Asıl hedefimiz 2008 Pekin Olimpiyat Oyunları'na katılma hakkı kazanarak, bir ilke imza atmak" diye konuştular. 

Filede rakip yok 3-0 
Sultanlar mest etti 

O yunlarda birinciliği hedefleyen Voleybol Milli Takımımız, Arnavutluk ile oynadığı grubundaki ikinci maçından da 3-0 galip ayrıldı. Ay -Yıldızlı bayanlarımız, zayıf rakibi karşısında 25-9, 25-15 ve 25-20'lik setlerle sonuca gitti. Sultanlar, yarın grup liderliği için ev sahibi İspanya ile karşılaşacak. Özlem ve Neslihan başarılı oyunlarıyla dikkat çekti. 

Maçın karnesi 
HAKEMLER Zoran Pradanovic Hırvatistan , Mamdouh Baklouti Fransa 
TÜRKİYE Bahar 8 , Özlem 9 , Aysun 8 , Neslihan 9 , Natalia 8 , Seda 7 , Gülden 8 Libero , Elif 8 , Gözde 7 , Deniz 8 , Duygu 7 
ARNAVUTLUK Prenga 4 , Hoxha 6 , Neli 4 , Sukalj 5 , Çarçani 4 , Fagu 5 , Dorina 4 Libero , Sallaku 4 , Shollo 3 
SETLER 25 - 9, 25 - 15, 25 - 20 

Golfte iyi başladık 

Golf Alanı'ndaki müsabakaların ilk gününde Türkiye erkeklerde 148 puanla ikinci, bayanlarda ise 161 puanla dördüncü sırada yer aldı. Erkekler bireyselde Mustafa Hocaoğlu ve Hakan Hamza Sayın 2., Gencer Özcan da 3. sırada bulunuyor. Bayanlar ise Nejla Gerçek 6., Zakire Korkmaz 11., Elçin Ulu da 15. sırada yer aldı. 

Günün programı 

BASKETBOL 
Erkekler 
21.30 Yunanistan - Türkiye 
19.30 İspanya - Türkiye 
HENTBOL 
Bayanlar 
11.00 Türkiye - Yunanistan 
VOLEYBOL 
Erkekler 
21.30 Türkiye - Yunanistan 
BOKS 
17.00 - 23.00 Elemeler 
Abdülkadir KOçak 48 Kg 
Atagün Yalçınkaya 51 Kg 
Serdar Avcı 54 Kg 
Yakup Kılıç 57 Kg 
Selçuk Aydın 60 Kg 
Önder Şipal 64 Kg 
Bülent Ulusoy 69 Kg 
Savaş Kaya 75 Kg 
Yıldırım Tarhan 81 Kg 
Kurban Günebakan 91 Kg 
GOLF 
Bayanlar 
09.30 - 11.00 2. gün 
Erkekler 
11.30 - 14.00 2. gün 
HALTER 
Erkekler 
21.00 Mehmet Yılmaz 77 Kg 
21.00 Reyhan Arabacıoğlu 77 Kg 
JUDO 
Erkekler 
17.00 Halil Uzun 60 Kg 
17.00 Neşe Şensoy 48 Kg 
17.00 Aynur Samat 52 Kg 
GÜREŞ 
Serbest 
11.00 Ramazan Demir 55 Kg 
11.00 Orhan Binboğa 66 Kg 
11.00 Serhat Balcı 84 Kg 
11.00 Aydın Polatçı 120 Kg 
ATICILIK 
Erkekler 
10.00 Aydın Güçlü - Yusuf Dikeç 
10 metre havalı tabanca 
13.00 Güçhan Ölker skeet 
OKÇULUK 
09.30 - 18.00 Elemeler 
Bayanlar ve erkekler 
YELKEN 
13.00 470 - Mistral 


</TEXT>
</DOC>
