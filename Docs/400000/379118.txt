<DOC>
<DOCNO> 379118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/guncel/gun03.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenaze gerilimi 
</HEADLINE>
<TEXT>


EVREN KASIRGA Manisa DHA 

Hakkari'nin Şemdinli ilçesi kırsalında önceki gün şehit olan Jandarma Uzman Çavuş Emrah Akman'ın cenazesine katılanlar DEHAP Saruhanlı ilçe binasına saldırdı. 
Akman'ın 26 cenazesinin kaldırılacağı Merkez Camii'nde sabah saatlerinde toplanan bir grup genç, caminin karşısındaki binanın 1. katındaki DEHAP binasını taşladı. Grup, polisin müdahalesiyle dağıtılırken, cenaze saat 12.00 sıralarında camiye getirildi. Cenaze cami avlusunda beklerken, "Kahrolsun PKK" sloganları atan bir grup, DEHAP İlçe Merkezi'ne zemin kattaki sundurmadan tırmandı. Parti tabelasını söküp aşağıya atan grup, pencereden girdikleri binadaki eşyaları dağıttı. Yüzbaşı Ali Cemalmaz, bir göstericinin elindeki Türk bayrağını alıp dükk nın önündeki sundurumanın demirine bağladı. Cemalmaz'ın hareketi göstericilerce alkışlandı ve tansiyon düştü. Akman, öğle namazını takiben kılınan cenaze namazının ardından Dilek beldesinde toprağa verildi. 


</TEXT>
</DOC>
