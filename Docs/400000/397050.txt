<DOC>
<DOCNO> 397050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonsiy19.html </URL>
<DATE> 2005/11/22/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Başbakanlık Sözcüsü Erdoğan'a Şemdinli raporu sunulmadı 
</HEADLINE>
<TEXT>

     Başbakan Recep Tayyip Erdoğan ve İçişleri Bakanı Abdülkadir Aksu’ya, Şemdinli olaylarıyla ilgili basında yer aldığı şekilde bir rapor sunulmadığı bildirildi. 
     Başbakanlık Sözcüsü Akif Beki, yaptığı yazılı açıklamada, bugün bazı gazetelerde Jandarma Genel Komutanı Orgeneral Fevzi Türkeri tarafından Başbakan Recep Tayyip Erdoğan’a "Gizli bir Şemdinli dosyası" sunulduğu haberlerinin yer aldığını hatırlattı. 
     Beki, şunları kaydetti 
     "Sayın Başbakan’a haberlere konu edilen içerikte böyle bir dosya sunulmamıştır. 
     İddia konusu raporun içeriği ile ilgili ayrıntılı bilgilerin de yer aldığı bu haberler gerçeği yansıtmamaktadır." İçişleri Bakanlığı’ndan yapılan yazılı açıklamada da İçişleri Bakanı Abdülkadir Aksu’ya haberlerde ileri sürüldüğü şekilde bir rapor sunulmadığı bildirildi. 
     
</TEXT>
</DOC>
