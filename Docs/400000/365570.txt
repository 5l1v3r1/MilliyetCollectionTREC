<DOC>
<DOCNO> 365570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/guncel/gun10.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayladere başkanını bekliyor 
</HEADLINE>
<TEXT>



Bingöl'ün Yayladere ilçesi Belediye Başkan Yardımcısı Resul Bedir, bir grup terörist tarafından kaçırılan Belediye Başkanı AKP'li Haşim Akyürek'in serbest bırakılacağı yönünde umutlu olduklarını söyledi. Bedir, kimsenin umudunu kesmediğini belirtti. Bedir şunları söyledi "Başkan Akyürek'in yakınları ve bizler, aileye destek olmak ve onları teselli etmek amacıyla evlerinde bulunuyoruz. Aile de çok endişeli. Umudumuzu kesmiyoruz, serbest bırakılacağına inanıyoruz." Akyürek, 3 gün önce beraberinde Zülküf Çoban ile turizme açılması planlanan Sülbüs Dağı'na gitmiş, dönüşte bir grup terörist tarafından kaçırılmıştı. Belediye Başkanı Akyürek'in kurtarılması için operasyonlar devam ediyor. 


</TEXT>
</DOC>
