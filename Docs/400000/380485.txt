<DOC>
<DOCNO> 380485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yazar/heper.html </URL>
<DATE> 2005/09/22/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bırakın Ermeni konuşsun 
</HEADLINE>
<TEXT>


Son dakikada, yine ertelenmezse Boğaziçi Üniversitesi'nde yarın başlayacak ve pazar günü son bulacak bir Ermeni konferansı var. 
Boğaziçi'nin kadın rektörü ile Sabancı Üniversitesi'nin rektörünün ortaklaşa düzenledikleri kongre mayıs ayında toplanacaktı. Olmadı. Yalnız Türk konuşmacıların katılacağı toplantı bu aya ertelendi. 
Aslında Türkiye'nin bu tip toplantılara artık son vermesi daha iyi olur kanısındayım. 
Türkiye söyleyeceğini söyledi ve konunun tarihçilere bırakılmasının daha doğru olacağını belirtti. 
Bu konuya noktayı devlet olarak koyduk sayılır. 
Çünkü, Ermeni ve yandaşlarının iddialarının sonu yok. Kimine göre öldürülen Ermeni sayısı bir milyona varıyor. Mesela Orhan Pamuk bu görüşte... 
Benzer görüşü taşıyanlar olmasa ABD'de parlamentoda soykırım iddialarına yüz veren olur muydu 

Neyse ki Türkiye lehine çalışanlar da var. 
En son, ABD'deki avukat Eda Elitok gibi. 
Elitok Ermenilerin Anadolu'da yaptığı soykırımın tanınması için ABD Temsilciler Meclisi'ne sunulmak üzere "Türk soykırım yasa taslağı" hazırladı. 
Doğu Anadolu'da 1915-1923 yıllarında 2.5 milyon Türk asıllı ve Türk kökenden olmayan kişinin Ermenilerce katledildiğine dair tarihi belgeler olduğunu vurgulayan Elitok, "12 Nisan, Türk soykırımı günü olarak anılsın" dedi. 

Ama yeter artık. 
Bu konferans ve ferdi çabaların sonu yok. Türk devletinin resmi cevabı yeter. 
Böyle gittikçe durum Ermenilerin aleyhine olacaktır. İşte, Ankara Ermenistan sınırını açmıyor. Açmayacak da... Ta ki Ermeniler susana kadar... 

Fransız bakanlardan Barnier'nin geçen günlerde Cezayir'den gelen tepkiye karşılık, "Bu konuyu bir komisyon kurarak tarihçilere bırakalım" yönündeki açıklaması, Türkiye'nin elini güçlendirdi. 
Güçlendirdi ama dünyada 42 büyük katliam yaşandığı halde "sözde soykırım" tasarısı bazı ülke parlamentoları kabul etti. 
Bunlar siyasi karar verdiler. 
İşin aslını incelediler mi 
İnceleme zahmetine katlansalardı dünyadaki bütün soykırım olaylarını kınarlardı. 
Öyleyse gayret niye, uğraş niye 
"Sözleriniz yanlış, soykırım yok, bu konu tarihçilerin konusudur" demek yeter. 
Bunu da Ankara söyledi. 

Osmanlı tarihi, Ermenilerden 29 paşa, 22 nazır, 33 mebus, 7 büyükelçi, 11 başkonsolos, 11 üniversite hocası, 41 yüksek dereceli devlet memuru kaydetmektedir. Ermeni nazırlar arasında Dışişleri, Maliye, Ticaret ve Posta nazırları gibi devlet hizmetinde son derece önemli makamlarda bulunanlar oldu. Bunlar yetmez mi 

Tekrar edelim 
Ermeniler, din ve dünyevi işlerini yürütmek üzere bir reis patrik seçme hakkına sahiptir.Ermeni cemaatı okullar açmak ve Ermenice olarak eğitim-öğretim yapmak hakkına sahiptir.Ermenilerin evlenme, boşanma, cahiz, nafaka ve mirasla ilgili işlemleri patrikhane tarafından ifa edilir. 
Gerçekler böyle olduğu halde, Türklerin Ermenilere kötü muamele ettikleri, baskı yaptıkları ve soykırımda bulundukları gibi asılsız iddialar ileri sürmek, iftirada bulunmak için, mantıktan uzak, vicdan ve hakkaniyet duygusundan nasipsiz olmak icap eder. 

KİM YEDİ BU ISTAKOZU "İki buçuk ayda sekiz ton ıstakoz satıldı". 
Nerede 
Bebek'te. 
Hem de bir dükk nda. 
Kim demiş "Fakir bir ülkede yaşıyoruz" diye .. 
Kim demiş, "Palamutun tanesi bir milyon liraya düştü de halk sofrasında deniz ürünleri gördü" diye 

12 EYLÜL 
Ben yaptım .. Eylül ayı olaylarla dolu bir ay. 
"12 Eylül" de onlardan biri. 
Askeri müdahale yani. 
Peki bu müdahale durup dururken mi oldu 
Şu lafı unutmuyorum "Müdahale bir süre önce olsaydı Abdi Bey Abdi İpekçi ölmezdi." 
Bu cümle bir şey ifade etmiyor mu 
Askeri müdahaleyi isteyen halkın çoğunluydu. 
Her gün memleketin kıymetli evlatları öldürülüyor ve bu cinayetleri kimse durduramıyordu. 
Memleket sağ-sol olarak ikiye ayrılmıştı. 
Polisler, öğretmenler bile iki taraftı. 
Ve devleti çalıştırması gereken politikacılar bile bölünmüştü. Medya bölünmüştü, bilim adamları serinlanlılığını kaybetmişti. 
Medya dedik de aklımıza geldi. 
12 Eylül'den sonra Evren'in bir kitabı çıkmıştı. "Ne yazdılar " diye. 
Müdahaleden önce, müdahale sırasında ve sonrasında birçok köşe yazısının yer aldığı bir kitap. 
Bu kitap bulunmalı ve okunmalı. 
Özetlersek, elbirliği ile askeri biz davet ettik, 12 Eylül'ü biz yaptık, demokrasinin canına biz okuduk. 
Gerisi boş laf... 

SİLAH 
Bulundurmalı mı İstanbul Barosu bireysel silahlanmanın önlenmesini istiyor. 
Nasıl önlenecek 
Silah ruhsatlı da olsa kullanımının yaygınlaşması kabul edilemez, diyen Baronun en ilginç önerisi şöyle 
"Güvenlik görevlileri dışında kimseye taşıma ruhsatı verilmemeli, yalnızca bulundurma ruhsatı verilmeli." 
Oysa Emniyet Genel Müdürlüğü'nün yayımladığı "Polis Dergisi"nde kaçak silahla işlenen suçlarda artış olduğunu ileri sürüp şu görüşlere yer veriyor 
"Bazı bölgelerde silah vazgeçilmez bir eşyadır. Bazı kişiler korunmak ve benzeri amaçlarla yasal olmayan yollardan silah sahibi olmaya çalışmaktadırlar." 
Ve şu saptamaya yer veriliyor 
"Suç işleme eğiliminde olanlar her zaman ruhsatsız silahları tercih etmektedir." 
Ruhsatsız silahın maliyetinin azlığına da dikkat çekilen araştırmaya göre, taşıma ruhsatlı bir silah edinebilmek için ortalama 22.5 milyar TL harcanırken, yasadışı yollarla edinilen silahlar bu rakamın 3-4 katı daha ucuz... 
Namuslu ve yasalara saygılı vatandaşları korumak, bu çerçevedeki ihtiyaçlarını karşılamak ve yasa dışılığı ortadan kaldırmak için kanuni açıdan silah satın almasına bir engel olmayan her vatandaşın silah sahibi olabilmesini kolaylaştırmak gerekir". 
İkisi de Türkiye'nin önemli iki kurumu. Ama görüşleri farklı. Ben polislerin daha gerçekçi olduğunu düşünüyorum. 
Bu konuda tartışma sürecek demektir. 



</TEXT>
</DOC>
