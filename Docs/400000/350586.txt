<DOC>
<DOCNO> 350586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yasam/yas02.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendir, dulu sevindir hutbesi 
</HEADLINE>
<TEXT>


Diyanet, temmuzda okutacağı hutbeyle, dulların evlendirilmeleri için yardım isteyecek 

SELMAN EKİCİ Ankara 

Diyanet İşleri Başkanlığı, camilerde temmuzda hayli ilginç bir hutbe okutacak. 
'Evlilik Anlayışımızda Bazı Yanlışlıklar' başlıklı hutbede, şartların uygun olması halinde dul kadın ve erkeklerin evlenmesine yardımcı olmanın, onlara yapılacak en büyük iyilik olacağı vurgulanıyor. 
Toplumda, evlenecek gençler için aile büyüklerince her tedbirin alınıp düğünlerin en iyi şekilde yapılmaya çalışıldığının hatırlatıldığı hutbede, şu ifadeler yer alıyor 

Tüm toplumun görevi 
"Bunun yanında dul erkek ve kadınların evlenmesinin, çoğu zaman uygun bulunmadığını bu durumda bulunan kişilerin evlenme girişimlerinin, başta miras kaygısı olmak üzere çeşitli nedenlerle engellenmeye çalışıldığını, toplum tarafından da ayıplanıp yadırgandığını müşahede etmekteyiz. 
Oysa Kuran'da yer alan, 'İçinizden bek r olanları evlendirin' ayeti, eşi olmayan herkesi kapsamakta ve kişilerin evlenmesine yardımcı olmanın, başta aileler olmak üzere tüm toplumun görevi olduğunu ifade etmektedir." 

Aman yadırgamayın 
Evlenmeye ehil herkesin bu haktan yararlanmasının doğal olduğunun vurgulandığı hutbede, şu ifadeler de dikkat çekiyor 
"Çeşitli nedenler, anlayış ve detlere bağlı olarak belli yaş ve gruptan insanların evliliklerinin yadırganması, hatta engellenmeye çalışılması temel insan haklarından birini önemsememek, yok saymaya çalışmak anlamına gelmez mi Kendimizin de bir gün böyle bir durumla karşılaşabileceğimizi unutmayalım." 


</TEXT>
</DOC>
