<DOC>
<DOCNO> 393090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko41.html </URL>
<DATE> 2005/11/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
ABD'de eczacı kıtlığı... 
</HEADLINE>
<TEXT>

     Yetkililer, sigorta, sağlık ve ilaçlarla ilgili düzenlemelerin, ilaçtan faydalananların sayısını arttırdığını, son 10 yılda, reçeteli ilaç sayısının 2 milyardan 3.2 milyara çıktığını, bütün bunların eczacı ihtiyacını da en üst düzeye çıkarttığını belirtiyorlar. 
     Yetkililer, yaşlanan nüfusla birlikte, 1 Ocak 2006'da yürürlüğe girecek olan yeni ilaç tedavi programı çerçevesinde eczacı ihtiyacının daha da artacağını ifade ediyorlar. 
     Henüz mezun olmayan eczacıların, son sınıfta iş sözleşmeleri imzaladıkları belirtilirken, yeni işe başlayan bir eczacının da yıllık en az 80 bin dolar ücret aldığı kaydediliyor. 
     Sadece Temmuz ayında 5 bin 950 yeni eczane açılırken, hastanelerin yüzde 7.4 oranında eczacı açığının olduğu ifade ediliyor. 
     Eczacılık fakültelerine başvuru sayısında önemli oranda artış olmasına ve uzaktan eğitim sisteminin gelişmesine rağmen, kısa dönemde eczacı talebinin karşılanmasının zor göründüğü belirtiliyor. 
     
</TEXT>
</DOC>
