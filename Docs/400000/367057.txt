<DOC>
<DOCNO> 367057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo09.html </URL>
<DATE> 2005/08/04/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Arsenal'den Thierry Henry’ye rüya gibi bir teklif... 
</HEADLINE>
<TEXT>

     Arsenal, Thierry Henry’nin sözleşmesini uzatmak için harekete geçti. Londra temsilcisi, Fransız yıldıza 7 sezon için 40 milyon Pound’luk rüya gibi bir teklif yaptı. 
     
     Haftada 100 bin Pound 
     Patrick Vieira’nın Juventus’a gitmesiyle kaptanlık pazubandını ele geçiren Thierry Henry, takımı Arsenal’le olan sözleşmesini uzatıyor... İngiltere’nin yüksek tirajlı gazetelerinden Daily Star, Londra temsilcisinin, Fransız yıldıza 7 sene için 40 milyon Pound’luk müthiş bir öneri sunduğunu yazdı. Mega teklif’ başlığı altında verilen haberde, golcü oyuncunun haftada 100 bin Pound alacağı ifade edildi. 
     
     En pahalı imza ’ 
     Barcelona’nın da uzun süredir peşinde olduğu Fransız süperstar, Arsenal’in çağırısına uyup yeni sözleşmeye imza atarsa İngiltere Premier Ligi’nin en çok kazanan oyuncusu unvanını ele geçirecek. Her fırsatta takımında kalmak istediğini belirten siyahi yıldızın, bu teklife evet’ demesi bekleniyor. Nike firmasıyla da büyük bir sponsorluk anlaşması bulunan Thierry Henry’nin yıllık kazancı yaklaşık 10 milyon Pound’a yaklaşacak. 
     
     Davids Tottenham’da 
     İngiltere Premier Ligi’nin dişli ekiplerinden Tottenham Hotspur, Inter’le yollarını ayıran Edgar Davids’i renklerine bağladı. Londra’da sağlık kontrolünden geçen 32 yaşındaki tecrübeli oyuncu, 1 yıllık sözleşmeye imza attı. Daha önce Ajax, Milan, Juventus ve Inter forması giyen siyahi oyuncunun 4.5 milyon Euro alacağı açıklandı. 
     
</TEXT>
</DOC>
