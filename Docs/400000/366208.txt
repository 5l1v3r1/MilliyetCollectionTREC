<DOC>
<DOCNO> 366208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas05.html </URL>
<DATE> 2005/08/01/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Playboy'a soyundu, soft porno çevireceğini söyledi ve ortalık karıştı... 
</HEADLINE>
<TEXT>

     Ünlü erkek dergisi Playboy'a soyunanlara Rusya'nın en zengin işadamlarından birinin eşi de eklendi. 
     Rusya'da bankacılık ve yayımcılık alanındaki en zengin iş adamlarından Sergei Rodionova'nın eşi Olga'nın cüretk r pozlarıyla Playboy'un sayfalarını süslemesi Moskova'yı karıştırdı. 
     Dergiye verdiği birbirinden seksi pozların üstüne röportajda soft porno çevirmeyi düşündüğünü söyleyen Olga Rodionova'nın sözleri her şeyin üstüne tuz biber ekti. 
     Playboy, 31 yaşındaki bir çocuk annesi Rodionova'nın 8 pozunu sayfalarında yayınladı. 
     
     SANAT OLARAK GÖRÜYOR 

     Güzel bir vücudun çıplak sergilenmesinde bir sorun görmediğini belirten Olga, çıplaklığı bir sanat olarak gördüğünü belirtti. 
     

Erotizm ve porno arasındaki farkı bilmeyenler için üzüntü duyduğunu belirten Olga, kendisini eleştirenlerin de, fotoğraflarıyla ilgilendiğini savundu. 
     Eşinin ilk çıplak fotoğrafını kendisinin çektiğini belirten Sergei Rodionova'nın profesyonel fotoğrafçılarla çalışması için eşine cesaret verdiği, hatta bazı çekimler için üstüne para ödediği iddia edildi. 



     
</TEXT>
</DOC>
