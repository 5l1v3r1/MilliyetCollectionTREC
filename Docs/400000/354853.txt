<DOC>
<DOCNO> 354853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur29.html </URL>
<DATE> 2005/06/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sağdığı inek elektrik akımına kapılan kadın ve inek öldü 
</HEADLINE>
<TEXT>

     Afyonkarahisar'da, ineğini süt sağma makinesiyle sağan kadın, elektrik akımına kapılan ineğini kurtarmak isterken öldü. 
     Sandıklı İlçesi Sorkun Beldesi'nde, evlerinin yanındaki ahırda süt sağma makinesiyle ineklerini sağan Zeynep Yavuz 30 , sağdığı ineğin huysuzlaşmaya başlaması üzerine makineyi durdurmak istedi. 
     Bu sırada, inek süt sağma makinesini devirdi. Makinenin kablolarının kopmasıyla akıma kapılan ineğini bağlı olduğu demirlerden kurtarmaya çalışan Zeynep Yavuz da elektrik akımına kapıldı. 
     Zeynep Yavuz, ahırdaki gürültüleri duyarak olay yerine gelen 6 yaşında oğlu Samet ve yeğeni Ahmet'e bağırıp, içeri girmemelerini söyleyerek, akıma kapılmalarını önledi. Ancak genç kadın, çocukların gözleri önünde can verdi, inek de telef oldu. 
     Olayın, kendisinin tarlada olduğu bir sırada gerçekleştiğini belirten Zeynep Yavuz'un eşi Ramazan Yavuz, şöyle konuştu 
     ''6 yaşındaki oğlum ile yeğenim olayı tam anlamamışlar ve eşimin çıkın dışarı demesiyle çıkmışlar. Kızım Seher burada olsaydı annesini kurtarmak için içeri girer ve Allah korusun o da hayatını kaybedebilirdi. Ne diyeceğimi şaşırdım.'' Olayla ilgili soruşturma sürdürülüyor. 
     
</TEXT>
</DOC>
