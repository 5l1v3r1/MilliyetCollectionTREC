<DOC>
<DOCNO> 362480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo25.html </URL>
<DATE> 2005/07/19/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Eski PSV yöneticisine 15 ay hapis 
</HEADLINE>
<TEXT>

     Hollanda'nın tanınmış futbol kulüplerinden PSV Eindhoven'ın eski yöneticilerinden Fons Spooren, HIV virüsü taşıdığını bildiği halde gençlerle önlem almaksızın cinsel ilişkiye girmekten 15 ay hapse mahkum edildi. 
     Den Bosch mahkemesinde görülen davada, Spooren, cinsel ilişkiye girdiği kişilere ''ağır eziyet'' vermekten suçlu bulundu. 
     Sanık Spooren, geçen yıl Mayıs'ta ilişkiye girdiği gençlerden birinin yaptığı şikayet üzerine gözaltına alınmış ve geçen Kasım'da serbest bırakılmıştı. 
     Eindhoven'de bir parkta, bazı erkek gençlerle HIV virüsü taşıdığını bildiği halde önlem almadan para karşılığı cinsel ilişkiye girmekle suçlanan Spooren, ilişkiye girdiğini kabul etmiş, ancak HIV virüsü taşıdığını bilmediğini ileri sürmüştü. 
     Mahkemenin 5 ayrı suçun tekrarı halinde infaz edilmek üzere toplam 15 ay hapis cezasına çarptırdığı PSV Eindhoven kulübünün eski mali direktörü Fons Spooren için, savcılık ise 27 ay hapis cezası talebinde bulunmuştu. 
     
</TEXT>
</DOC>
