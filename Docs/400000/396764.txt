<DOC>
<DOCNO> 396764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo05.html </URL>
<DATE> 2005/11/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Milan, Fenerbahçe maçı öncesinde İtalya liginde tuş oldu 
</HEADLINE>
<TEXT>

     Çarşamba gecesi Fenerbahçe ile Şampiyonlar Ligi’nde karşı karşıya gelecek olan Milan, deplasmanda Fiorentina’ya 3-1 yenildi Luca Toni’yi durduramadı İtalya Ligi'nde sezonun flaş ekibi Fiorentina, Fenerbahçe'nin bu çarşamba Şampiyonlar Ligi'nde çok kritik bir maça çıkacağı Milan'ı evinde 3-1'lik skorla devirdi. Mor Menekşeler, Toni ile öne geçti, konuk ekip Gilardino ile cevap verdi ve devre 1-1'lik eşitlikle geçildi. İkinci yarının hemen başında Danimarkalı Jörgensen, Fiorentina'ya tekrar üstünlüğü getirdi. Serie A'nın parlayan yıldızı Luca Toni bitime 3 dakika kala sonucu ilan etti. 
     
     Çiçeklerle karşılanacak 
     Serie A'da üst üste 8 maçtır kazanan Kırmızı-Siyahlılar, Fiorentina yenilgisiyle Fenerbahçe sınavı öncesi büyük moral bozukluğu yaşadı. Milan ile lider Juventus arasındaki puan farkı da 5'e yükseldi. Bu arada yarın İstanbul'a gelecek olan İtalyan ekibi, Atatürk Havalimanı'nda çiçeklerle karşılanacak. İdari menacer Volkan Ballı, iki kulüp arasında hiçbir sorun olmadığını dile getirerek, maçta da tek küfürün olmayacağını savundu. 
     
</TEXT>
</DOC>
