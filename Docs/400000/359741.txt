<DOC>
<DOCNO> 359741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/guncel/gun03.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Namazı kılmadan nereye ' 
</HEADLINE>
<TEXT>


Tunceli'deki operasyonda öldürülen MKP'li Tevhide Akıncı'nın cenaze namazı kılınmadan gömülmek istenmesine halası karşı çıktı... 

FATİH KARAÇALI DHA 

Tunceli'de düzenlenen operasyonda ölü ele geçirilen yasadışı Maoist Komünist Parti MKP üyesi Tevhide Akıncı'yı 27 kefenlendikten sonra mezarlığa götürmek isteyen örgüt sempatizanları, Akıncı'nın halasının, "Biz Müslüman değil miyiz, cenaze namazı kılmadan nereye götürüyorsunuz " tepkisiyle karşılaştı. 
Mercan vadisinde çatışmada öldürülen 18 MKP'liden Akıncı'nın cenazesi önceki akşam Adana'ya getirildi. Cenaze, dün Seyhan Belediyesi'ne ait cenaze aracıyla Kabasakal Mezarlığı'na götürüldü. Akıncı'yı mezarlıkta, 18 örgüt üyesinin fotoğraflarını ve "Halk savaşçıları ölümsüzdür" yazılı pankart, taşıyan 150 kişi karşıladı. "Bedel ödedik, bedel ödeteceğiz" sloganları atan grup, yıkanıp kefenlendikten sonra yeniden tabuta konulan cenazeyi, defnedileceği yere götürmek istedi. Akıncı'nın halası olduğu belirtilen bir kadının, "Biz Müslüman değil miyiz " diye sorduğu örgüt sempatizanları, 250 metre ilerledikten sonra geri döndü. 

10 kişilik namaz 
10 kişiyle kılınan cenaze namazının ardından, örgüt flaması örttükleri tabutu omuzlayan grup, yeniden mezarlığa yürüdü. Akıncı'nın yanındaki bir mezarda ise Türk bayrağı ile 3 hilalin olduğu dikkat çekti. 


</TEXT>
</DOC>
