<DOC>
<DOCNO> 398910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun32.html </URL>
<DATE> 2005/11/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Fransız kaşif Sibirya'yı kızakla geçecek 
</HEADLINE>
<TEXT>

     Fransız kaşif Nicolas Vanier, Sibirya'yı köpeklerin çektiği kızakla geçecek. 
     Angara nehrinin Baykal gölüne döküldüğü bölgedeki Listvianka köyünden bugün yola koyulan maceraperest Fransız, 8 bin km yol katedecek. 
     Sözcüsünün açıklamasına göre, kar fırtınası altında seferine resmen başlayan Vanier, mart sonunda Moskova'ya ulaşacak. Sözcü, ''Kızakla kasabaların uzağından, Ural dağlarının sırtından geçecek. Bu zorlu sefer, Kızıl meydanda sona erecek'' dedi. 
     Fransız kaşif, 10 köpeğiyle günde 80-100 km giderek toplam 8 bin km'den fazla yol alacak. Kaşifin izleyeceği güzergah, Sibiryalı ren avcıları tarafından belirlenecek. 
     Kaşif Vanier, Sibirya macerasına, ''dünyanın güzelliğini ve kırılganlığını göstererek, insanlarda çevre bilincini geliştirmek'' amacıyla başladığını açıkladı. 
     Fransız macerapereste, fotoğrafçılar ve kameramanlar eşlik ediyor. 
     
</TEXT>
</DOC>
