<DOC>
<DOCNO> 379983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonsiy02.html </URL>
<DATE> 2005/09/20/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Gül, Rice’la PKK’yı görüşecek 
</HEADLINE>
<TEXT>

     New York'taki BM Genel Kurulu toplantılarına katılan Dışişleri Bakanı Abdullah Gül, bugün ABD Dışişleri Bakanı Condoleezza Rice ile Kuzey Irak’taki PKK varlığını görüşmek üzere biraraya gelecek. 
     Dışişleri Bakanı Abdullah Gül'ün, Rice'dan PKK örgütüne karşı daha somut adımlar atılmasını istemesi bekleniyor. 
     Amerika Birleşik Devletleri Başkanı George Bush ve Condoleeza Rice, Birleşmiş Milletler Genel Kurulu toplantıları sırasında Başbakan Recep Tayyip Erdoğan'a, PKK'ya karşı önlem alınması konusunda Irak Cumhurbaşkanı Celal Talabani'yi uyardıklarını söylemişti. 
     Dışişleri Bakanı Gül ile ABD Dışişleri Bakanı Rice'ın Waldorf Astoria otelinde yapacağı görüşmede, Irak'taki anayasa referandumu ve seçim sürecinin de ele alınması bekleniyor. 
     Gül'ün, ABD Temsilciler Meclisi Dış İlişkiler Komitesi'nde kabul edilen Ermeni soykırımı tasarısını da gündeme getirebileceği belirtiliyor. 
     
</TEXT>
</DOC>
