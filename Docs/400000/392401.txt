<DOC>
<DOCNO> 392401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo05.html </URL>
<DATE> 2005/11/05/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Mehmet Okur performansıyla sahanın yıldızı oldu... 
</HEADLINE>
<TEXT>

     ABD Profesyonel Basketbol Ligi’ndeki NBA mücadeleye, TSİ bu sabaha karşı yapılan 10 maçla devam edildi. 
     Utah Jazz, deplasmanda Golden State Warriors’ı yenerken, milli oyuncu Mehmet Okur, oyuna ilk 5’te başlayıp 37 dakika sahada kaldı ve maçı 23 sayı, 14 ribaunt 3 hücum-11 savunma ve 3 asistlik mükemmel bir performansla tamamladı. 
     Maçta sahanın en skoreri olan Okur, serbest atışlarda 9’da 7, 2 sayılık atışlarda 13’de 5, ve 3 sayılık atışlarda da 4’de 2 isabet buldu. 
     Takımda ayrıca Matt Harpring 15 sayı, Rus forvet Andrei Kirilenko, 11 sayı, 6 ribaunt ve 4 top çalma, Hırvat forvet Gordan Giricek de 10 sayı ve 4 asistle Okur’a eşlik etti. 
     Evsahibi ekipte ise Jason Richardson, 18 sayı ve 7 ribaunt, Derek Fisher, 18 sayı, 4 ribaunt ve 6 asist, Mike Dunleavy, 13 sayı, 4 ribaunt ve 4 asist, Troy Murphy de 12 sayı ve 8 ribauntla oynamalarına karşın yenilgiyi engelleyemediler. 
     Orlando Magic’in, sahasında Memphis Grizzlies’e yenildiği maçta ise oldukça düşük bir şut yüzdesiyle oynayan Magic’in milli oyuncusu Hidayet Türkoğlu, oyuna ilk 5 başlayıp 35 dakika sahada kaldı ve mücadeleyi 10 sayı, 6 ribaunt 3 hücum-3 savunma ve 2 asistle tamamladı. Türkoğlu, 3 sayılık atışlarda 5’de 0, 2 sayılık atışlarda 9’da 4, serbest atışlarda da 3’de 2 isabetle oynadı. 
     Türkoğlu’nun takım arkadaşlarından Steve Francis, 22 sayı ve 7 asist, Dwight Howard, 16 sayı ve 5 ribaunt, Deshawn Stevenson da 13 sayı ve 5 ribauntla oynadı. 
     Memphis Grizzlies’de ise Eddie Jones, 25 sayı, 4 ribaunt ve 4 asistle galibiyette başrolü oynarken, İspanyol pivot Pau Gasol, 22 sayı ve 8 ribaunt, Damon Stoudamire, 17 sayı, 5 ribaunt ve 5 asist, Shane Battier de 13 ve 4 ribauntla galibiyete büyük katkı yaptı. 
     Bu arada Gürcü asıllı Türk vatandaşı Zaza Pachulia’nın takımı Atlanta Hawks, deplasmanda Los Angeles Clippers’a farklı skorla yenilmekten kurtulamadı. 
     Bu maçta takımında ilk 5’te sahaya çıkan ve 33 dakika forma giyen Pachulia, 13 sayı, 7 ribaunt 3 hücum-4 savunma , 1 asist ve 2 blokluk performans gösterdi ve takımında 15 sayı kaydeden Salim Stoudamire’dan sonra en skorer ikinci oyuncu olarak dikkati çekti. Zaza, serbest atışlarda 12’de 11, 2 sayılık atışlarda da 9’da 1 isabet buldu. 
     Lige, yarın sabaha karşı yapılacak 12 maçla devam edilecek. 
     
     NBA’de, günün maçlarında alınan sonuçlar şöyle 

     Orlando Magic-Memphis Grizzlies 85-94. 
     Golden State Warriors-Utah Jazz 85-91. 
     Los Angeles Clippers-Atlanta Hawks 92-77. 
     Toronto Raptors-New Jersey Oklahoma City Nets 92-102. 
     Boston Celtics-Detroit Pistons 81-82. 
     Denver Nuggets-Portland Trail Blazers 107-68. 
     Seattle Supersonics-Minnesota Timberwolves 107-102. 
     Philadelphia 76’ers-Charlotte Bobcats 93-110. 
     New York Knicks-Washington Wizards 75-86. 
     San Antonio Spurs-Cleveland Cavaliers 102-76. 
     
</TEXT>
</DOC>
