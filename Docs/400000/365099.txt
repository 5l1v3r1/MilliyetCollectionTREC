<DOC>
<DOCNO> 365099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonspo03.html </URL>
<DATE> 2005/07/28/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Daum’un aşkı Krstajic 
</HEADLINE>
<TEXT>

     Daum, Anelka’nın satılması durumunda, Krstajic'i isteyecek. Schalke’de oynayan Sırp futbolcu, Alman Ligi’nin en iyi savunmacılarından 
     
     B Planı hazırladı 

     20 milyon dolardan aşağıya vermem...'' Fenerbahçe Başkanı Aziz Yıldırım, hemen her gün İngiliz basınına açıklama yapan Newcastle United Kulübü ve teknik direktör Greame Sounes’a, Nicolas Anelka’nın değerini işte bu sözlerle anlatmıştı. Sarı-Lacivertli cephede, bu konuyla ilişkin çok ilginç gelişmelerin yaşandığı ortaya çıktı. İdman sevmeyen Anelka’nın, değerini bulması halinde satılmasına sıcak bakan Christoph Daum’un, gelişmelere göre B Planı hazırladığı vurgulandı. 
     
     Nihat alınacak ve... 

     Daum’un bu planı, iki hamleden oluşuyor. Öncelikle, Anelka’nın gönderilmesi halinde, Nihat Kahveci kadroya katılacak. Boş kalan yabancı kontenjanı da, Schalke 04’ün liberosu Mladen Krstajic ile doldurulacak. Schalke ile 2008 sonuna kadar sözleşmesi bulunan Sırp futbolcu, Alman Ligi’nde bu bölgenin en iyileri arasında gösteriliyor. 1.91 boyunda olan Krstajic, fiziğiyle de dikkat çekiyor. 
     
</TEXT>
</DOC>
