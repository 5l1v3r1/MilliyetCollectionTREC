<DOC>
<DOCNO> 387042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/siyaset/siy03.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öymen AB karşıtı değiliz 
</HEADLINE>
<TEXT>




CHP Genel Başkan Yardımcısı Onur Öymen, Türkiye'nin AB'ye üye olabilmesi için herkesin desteğinin gerektiğini söyledi. Öymen, bazı çevrelerin CHP'yi AB karşıtı gibi göstermeye çalıştıklarını belirterek, "Tam tersi biz AB'yi iktidardan daha çok istiyoruz" dedi. 
Öymen, Trabzon'da düzenlediği basın toplantısında, Müzakere Çerçeve Belgesi'ne CHP'nin sevinemediğini vurgulayarak, belgenin Türkiye'yi ikinci sınıf bir statüye yönlendirebilecek nitelikte olduğunu savundu. 

'Dakika 1, gol 1' 
Türkiye'nin önüne konulan ilk dayatmanın Kıbrıs olduğunu vurgulayan Öymen, "Daha birinci dakikada bir gol yedik. Ek Protokol Meclis'ten geçirilmezse birinci bölüm müzakerelere başlanmayacağı söylendi" ifadelerini kullandı. 
Attil İlhan'ın öldüğünde gazetelere manşet olan "An gelir Attil İlhan ölür" şiirini anımsatan Onur Öymen, "An gelir bir gerici, tavizci, teslimiyetçi iktidar gider devrimci, cumhuriyetçi, Atatürkçü bir iktidar işbaşına gelir" diye konuştu. 

'Horon da teperiz' 
Öymen, toplantıda Başbakan Recep Tayyip Erdoğan'la yaşadığı "horon ve balo" polemiğine değindi, "Atatürk dans da ederdi, zeybek de oynardı. Bizler de horon da teperiz, baloya da gideriz" şeklinde konuştu. 



</TEXT>
</DOC>
