<DOC>
<DOCNO> 391253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/ekonomi/ekoz1.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SİGORTA DÜNYASINDAN KISA KISA... 
</HEADLINE>
<TEXT>



Başak Sigorta genel müdürlüğüne atama Başak Sigorta Genel Müdürlük görevine Mehmet İlker Aycı atandı. Bilkent Üniversitesi Siyaset Bilimi ve Kamu Yönetimi bölümünü bitirdikten sonra, Leeds Üniversitesi Siyaset Bilimi'nde araştırmalarını tamamlayan Aycı, Marmara Üniversitesi'nde Uluslararası İlişkiler masteri yaptı. Universal Dış Ticaret Yönetim Kurulu Başkanlığı ve Genel Müdürlüğü, Asal Dış Ticaret Genel Müdürlüğü, İstanbul Büyükşehir Belediyesi Başkan Danışmanlığı, Kurtsan İlaç Sanayi Orta Doğu ve Orta Asya Bölge Temsilciliği görevlerinde bulunan Aycı, evli ve bir çocuk babası. 

Milli Reasürans dünyanın ilk 50 reasürans şirketi arasına girdi İngiltere'de yayımlanan dünyaca ünlü reasürans dergisi 'Reinsurance'ın yaptığı incelemeye göre Milli Reasürans dünyanın önde gelen 50 reasürörü arasında 39'uncu sırada yer aldı. Derginin, 2004 yılında hayat dışı branşlarda yazılan net prim esas alınarak yaptığı değerlendirmeye göre, Türkiye İş Bankası iştiraki olan Milli Reasürans şirketi sıralamada 22 basamak birden yükseldi. Milli Reasürans Genel Müdürü Cahit Nomer'in verdiği bilgiye göre, 2003 yılı prim rakamlarını esas alan bir önceki yılın sıralamasında Milli Reasürans, 61'inci sırada yer almıştı. 

Bireysel emeklilikte Vakıf Emeklilik ile Tekstilbank işbirliği Vakıf Emeklilik, hayat sigortacılığı konusunda işbirliği içinde bulunduğu Tekstilbank ile Bireysel Emeklilik ürünlerinin pazarlanması ve satışı çerçevesinde de işbirliğine gitti. 
Giyim Sanayicileri Derneği GSD kuruluşu olan ve 40 şubesi ile bankacılığın tüm dallarında 20 yıldır hizmet veren Tekstilbank, Vakıf Emeklilik'le 'bireysel emeklilik ürünlerinin doğrudan ve ortak satışı' konusunda protokol imzaladı. Vakıf Emeklilik'ten yapılan açıklamaya göre, Tekstilbank şubesi çalışanları, Bireysel Emeklilik Sistemi'ne ve satış tekniklerine ilişkin verilen eğitimin ardından, 'Bireysel Emeklilik Aracıları Sınavı'nda başarılı olup lisans belgelerini alacak. Belge alan Tekstilbank çalışanları, Vakıf Emeklilik ürünü olan 'Güneşli Günler Bireysel Emeklilik Yatırım Planları'nın doğrudan satış ve pazarlamasını gerçekleştirecek. 


</TEXT>
</DOC>
