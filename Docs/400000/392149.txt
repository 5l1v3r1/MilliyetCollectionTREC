<DOC>
<DOCNO> 392149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun03.html </URL>
<DATE> 2005/11/04/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Brezilya'da Bush karşıtı eylemler... 
</HEADLINE>
<TEXT>

     Brezilya’da Bush karşıtları, ABD Başkanı’nın bu ülkeyi ziyareti öncesinde anıtlara yazdıkları sloganlarla Bush’u protesto etti. 
     Brazilya ajansının haberine göre protestocular, eski devlet başkanı Juscelino Kubitschek anıtı ve bir müze duvarına sprey boyalarla "Katil Bush defol" ve "Yankiler evinize dönün" şeklinde yazılar yazdı. 
     Brezilyalı yetkililer, protestoların fotoğraflarının çekilmesini yasakladı ve yazıları derhal sildirdi. 
     Bush’un, Arjantin’de bugün başlayacak olan ve Amerika kıtası ülkeleri arasındaki ekonomik ilişkilerin ele alınacağı "Amerika Kıtası Zirvesi" sonrası Cumartesi günü Brezilya’yı da ziyaret etmesi bekleniyor. 
     Brezilyalıların Cuma günü Bush aleyhinde protesto gösterileri planladığı belirtiliyor. 
     
</TEXT>
</DOC>
