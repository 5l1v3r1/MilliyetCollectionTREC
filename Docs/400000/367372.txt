<DOC>
<DOCNO> 367372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo03.html </URL>
<DATE> 2005/08/05/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Transfer görüşmesine giderken ilaçlı bisküviyle dolandırıldı 
</HEADLINE>
<TEXT>

     Üçüncü Futbol Ligi takımlarından Ankara Tarımspor’un kalecisi Murat Oktay’ın, Bandırmaspor ile transfer görüşmesi yapmak için otobüsle Bandırma’ya giderken ilaçlı bisküviyle uyutularak dolandırıldığı iddia edildi. 
     Alınan bilgiye göre, kaleci Murat Oktay 19 transfer görüşmeleri yapmak için otobüsle Bandırma’ya giderken, yanında oturan ve kendisini Filistinli olarak tanıtan bir erkek, kendisine bisküvi ikram etti. 
     Bisküviyi yiyen Oktay, son durak olan Balıkesir’in Erdek İlçesi’nde otobüsün muavini tarafından kendinden geçmiş halde bulundu. 
     Murat Oktay, Erdek Devlet Hastanesi’ndeki ilk müdahalenin ardından, Bandırma Devlet Hastanesi’ne sevk edildi. 
     Cep telefonu ve 125 bin YTL’si çalınan Murat Oktay’ın sağlık durumunun iyi olduğu öğrenildi. 
     Zanlının, Bilecik’in Söğüt ilçesinde otobüsten indiğinin belirlendiği, olayla ilgili soruşturma başlatıldığı bildirildi. 
     
</TEXT>
</DOC>
