<DOC>
<DOCNO> 371032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/dunya/axdun02.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartlarını eylülde açacaklar 
</HEADLINE>
<TEXT>


TAKİ BERBERAKİS Atina 


Yunanistan ve Kıbrıs Rum Kesimi liderleri, Türkiye'nin 3 Ekim'de AB ile tam üyelik müzakerelerine başlaması konusunda ortak bir tutum belirlediklerini, ancak bunu ağustos sonu ile eylül başındaki AB toplantılarına kadar açıklamayacaklarını bildirdiler. Dün Yunanistan'ın başkenti Atina'da bir araya gelen Yunanistan Başbakanı Kostas Karamanlis ile Rum lider Tasos Papadapulos, "Ortak kartın 31 Ağustos'a kadar kapalı tutulacağı" mesajı verdi. 
Karamanlis, "Gerek ortak tutumda, gerekse koordine faaliyet göstermede anlaştık. Tavrımızı uygun zaman ve mek nda açıklayacağız" dedi. Karamanlis'in "uygun zaman ve mek n" olarak, 31 Ağustos'ta Brüksel'de yapılacak AB daimi temsiciler toplantısı ile 1 - 2 Eylül'de Galler'deki dışişleri bakanları toplantısını kastettiği öğrenildi. 
"Stratejik hedeflerimiz" değişmedi diyen Karamanlis'in bu ifadeyle Türkiye'nin AB perspektifine verilen desteği devam ettirme niyetinde olduğu bildirildi. Türkiye'nin Ek Protokolü'nü imzalaması ancak bunun Rum Kesimi'ni tanıma anlamına gelmeyeceği şeklindeki beyanını değerlendiren 2 lider, Fransa'nın son zamanlarda Türkiye'nin AB üyeliği karşıtı çıkışlarını da ele aldı. Papadopoulos da yaptığı açıklamada, "Ortak strateji ve taktiğimizi belirledik. AB içinde, Kıbrıs sorununun çözümü için mümkün olanın en iyisini yapmaya çalışacağız" dedi. 



</TEXT>
</DOC>
