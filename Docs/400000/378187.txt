<DOC>
<DOCNO> 378187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur40.html </URL>
<DATE> 2005/09/13/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Hamamda zehirlendiler... 
</HEADLINE>
<TEXT>

     Bursa’nın merkez Osmangazi ilçesinde, bir hamamın kazan dairesinin onarımında kullanılan uçucu maddeden etkilenen biri kadın 4 kişi, hastaneye kaldırıldı. 
     Alınan bilgiye göre, Gazcılar Caddesi’nde bulunan Gazcılar Hamamı’nın kazan dairesinde uçucu maddeyle izolasyon çalışması yapan hamamın işletmecilerinden Ömer Doğan 27 fenalaştı. 
     Kardeşinin fenalaştığını görünce kazan dairesine giren Ramazan Doğan 21 , kadın hamamının işletmecisi olan annesi Esengül Doğan 47 
     ve hamam personeli Emin Terzi 40 de 2 metre derinlikteki bölümde uçucu maddenin etkisiyle baygınlık geçirdiler. Hamam personelinden Alaattin Eceer’in ihbarı üzerine olay yerine giden 112 Acil Servis ekipleri, itfaiye ekipleri tarafından kapısı kırılarak kazan dairesinden çıkarılan 4 kişiye ilk müdahaleyi yaptılar. Kazan dairesinde izolasyon için kullanılan uçucu maddeden zehirlendikleri belirlenen ve Bursa Devlet Hastanesi’ne kaldırılan Esengül Doğan, oğulları Ömer ve Ramazan Doğan ile hamam personeli Emin Terzi’nin sağlık durumlarının iyi olduğu bildirildi. Olayla ilgili soruşturma başlatıldı. 
     
</TEXT>
</DOC>
