<DOC>
<DOCNO> 389077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sontur23.html </URL>
<DATE> 2005/10/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
DSP Genel Başkanı Sezer, depremzedeler ile görüştü 
</HEADLINE>
<TEXT>

     DSP Genel Başkanı Zeki Sezer, İzmir'in Urla ve Seferihisar ilçelerinde, evleri depremlerden zarar gören vatandaşlarla görüştü. 
     Sezer, İl Başkanı Seyhan Teoman ile Urla Belediye Başkanı M. Selçuk Karaosmanoğlu'nu ziyaret etti. 
     Depremin Urla'da yarattığı hasarlarla ilgili olarak Karaosmanoğlu'ndan bilgi alan Sezer, ilçede incelemelerde bulundu. 
     Sezer ve beraberindekiler, daha sonra, Sağlık Bakanlığı Urla Eğitim ve Dinlenme Tesisleri'nde kalan deprem mağduru vatandaşlara geçmiş olsun dileğinde bulundu. 
     Urlalı depremzedeler, mağduriyetlerinin giderilmesini ve sağlıklı konut ihtiyaçlarının karşılanmasını istediler. 
     Daha sonra Seferihisar İlçesi'ne giden Sezer ile beraberindekiler, Belediye Başkanı Hamit Nişancı'dan, Seferihisar'da depremin verdiği zararlarla ilgili bilgi aldı. 
     Emre Yapı Kooperatifi'ndeki depremde hasar gören evleri gezen Sezer, bölgede çadır kuran vatandaşlarla sohbet etti. 
     Jeofizik Profesörü Ahmet Ercan da Urla ve çevresinde meydana gelen depremlerle ilgili bilgi verdi. 
     
</TEXT>
</DOC>
