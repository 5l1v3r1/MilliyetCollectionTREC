<DOC>
<DOCNO> 386370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/soneko38.html </URL>
<DATE> 2005/10/13/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
TMSF yarın Gaziantep Çimento Fabrikası'nı satacak... 
</HEADLINE>
<TEXT>

     Tasarruf Mevduatı Sigorta Fonu TMSF , Uzan Grubu varlıkları arasında yer alan 47 milyon dolar muhammen bedele sahip Gaziantep Çimento Fabrikası'nı yarın satışa çıkaracak. 
     Sepetçiler Kasrı'nda yapılacak olan ihale için 14 şirket, idari belgelerini teslim etti. İhaleye katılmaları beklenen şirketler şunlar 
     ''Çimentaş İzmir Çim. Fab. T.A.Ş, Çimka Çimento San. Tic. A.Ş, Oci Çimento A.Ş, Sanko Paz. İth. İhr. A.Ş, Çimko Çim. ve Beton San. Tic. A.Ş, K-L Çimento Yat. Mad. San. ve Tic. A.Ş, Limak Mad. Yapı Çim. San. ve Tic. A.Ş, Birçim Çim. ve Mad. San. ve Tic. A.Ş, Kadoğlu Petrolcülük Taş. Tic. San. İth. İhr. A.Ş, Tümad Mad. San. ve Tic A.Ş, Çimsa Çim. San. ve Tic A.Ş, Aşkale Çimento San. T.A.Ş, Set Çimento San. Tic. A.Ş, Heidelberg Çim. San. ve Tic. A.Ş.'' 
     
     4 İHALEDE 9 FABRİKANIN TOPLAM MUHAMMEN BEDELİ AŞILDI 

     Toplam 433 milyon dolar muhammen bedele sahip 9 çimento fabrikasının satış sürecinde, bugüne kadar ihaleye çıkan Lalapaşa, Standart, Bartın ve Ladik çimento fabrikaları için toplam 0 milyon 250 bin dolarlık teklif alındı. 
     Ladik Çimento için TMSF'nin bugün düzenlediği ihalede gelen 140 milyon 250 bin dolarlık teklif ile 9 çimento fabrikası için belirlenen toplam muhammen bedel de aşılmış oldu. 
     Bugüne kadar 4 fabrika için alınan 0 milyon 250 bin dolarlık teklif ile birlikte, bundan sonra düzenlenecek 5 ihalede fabrikaların muhammen bedelleri kadar teklif gelmesi halinde bile 750 milyon dolar aşılmış olacak. 
     Çimento fabrikalarının satış sürecinde, Şanlıurfa Çimento Fabrikası 17 Ekim'de, Ergani Çimento Fabrikası 18 Ekim'de, Van Çimento Fabrikası 19 Ekim'de ve Trabzon Çimento Fabrikası 20 Ekim'de ihaleye çıkarılacak. 
     Şanlıurfa Çimento 56 milyon dolar, Ergani Çimento milyon dolar, Van Çimento 22 milyon dolar, Trabzon Çimento da 50 milyon dolar muhammen bedelle satışa sunulacak. 
     
</TEXT>
</DOC>
