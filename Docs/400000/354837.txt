<DOC>
<DOCNO> 354837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur13.html </URL>
<DATE> 2005/06/23/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Terkedilen 70’lik eş dehşet saçtı 
</HEADLINE>
<TEXT>

     Hasan KIRMIZITAŞ-Mehmet BULUT DHA 

      GAZİANTEP’te 70 yaşındaki İbrahim Güner, 3 ay önce kendisinden boşanan 62 yaşındaki eşi Perihan Fırat ile 14 yaşındaki kızı Derya Güner’i tabancayla ağır yaralayıp kaçtı. 
     Ayakkabı boyacılığı yapan İbrahim Güner’in eşi Perihan Fırat, kendisine kötü muamele yaptığını ileri sürdüğü eşinde boşanmak için 6 ay önce dava açtı. Mahkeme, geçimsizlik nedeniyle çifti 3 ay önce boşadı. Ancak, eşinin kendisini terk etmesini hazmedemeyen Güner, Perihan Fırat’ı sürekli rahatsız etmeye başladı. Bunun üzerine, kadının yakınları, Eğer istiyorsan araya girip, sizi barıştıralım'' teklifinde bulundu. Ancak, iddiaya göre İbrahim Güner, Hayır, o beni terk etti. Ben de ona rahat vermeyeceğim'' dedi. 
     Sık sık bir araya gelip tartıştıkları ileri sürülen eski çift, son olarak Perihan Fırat’ın İnönü Mahallesi Şehit Uğur Burkaz Sokak’taki evinde yeniden kavga etti. Kavga sırasında İbrahim Güner yanında taşıdığı ruhsatsız tabancasını çekerek eski eşi Fırat’ı sırt ve göğsünden ağır yaraladı. Bu sırada araya giren kızı Derya Güner'e de 2 al ateş eden İbrahim Güner kaçtı. Kurşunlar Derya'nın çenesine ve göğsüne isabet etti. 
     Gaziantep Devlet Hastanesi’nde ameliyata alınan anne kızın sağlık durumlarının ciddiyetini koruduğu belirtilirken, polis olaydan sonra kaçan İbrahim Güner’i yakalamak için operasyon başlattı. 
     
</TEXT>
</DOC>
