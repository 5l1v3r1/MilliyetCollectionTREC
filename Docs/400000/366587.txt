<DOC>
<DOCNO> 366587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/siyaset/siy03.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'den bir eski bakan daha gitti 
</HEADLINE>
<TEXT>


DSP'den istifa eden Mehmet Kocabatmaz'ın gerekçesi, genel merkez organlarının dar çerçevede çalışması 

ANKARA Milliyet 


DSP'de eski Genel Başkan Bülent Ecevit'in "Vahdettin hain değildi" açıklamalarının ardından başlayan istifalar sürüyor. 
Eski Maliye Bakanı Zekeriya Temizel, eski Milli Eğitim Bakanı Hikmet Uluğbay, eski Kültür Bakanı Suat Çağlayan ile eski Devlet Bakanı Erdoğan Toprak'ın ardından dün de eski Devlet Bakanı Mehmet Kocabatmaz partiden istifa etti. 
Kocabatmaz, DSP Genel Merkezi'ne gönderdiği istifa dilekçesinde, 1999'daki seçimlerden birinci çıkan ve 57. Hükümet'i kuran DSP'nin çökertilerek küçültülmesinin nedenleri üzerinde özeleştiri ve araştırma yapılmadan, yeni hedefler belirlenmeden oluşturulan genel merkez organlarının 1 yıldan fazla zaman geçmesine karşın dar bir çerçeve içinde kaldığını savundu. DSP'nin, kendini yenilemesi ve büyümesi, herkese kucak açılması, sevgi, saygı ve güven aşılamasını umutla bekleyen insanlara ulaşılamadığını savunan Kocabatmaz, şöyle devam etti 
"Alışılagelmiş yaklaşım ve sözlerle zaman kaybedildiğini, büyük fedak rlıklarla kurulan ulusal birliğimiz ve Cumhuriyetimizin umulmadık yaklaşımlarla yaralandığını hissettiğim bu durum karşısında DSP'nin gerekli hassasiyeti göstermediğine inandığımdan, üyesi bulunduğum DSP'den ayrılmak zorunda kaldığımı bildirir, gereğini arz ederim." 



</TEXT>
</DOC>
