<DOC>
<DOCNO> 355004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/yasam/yas07.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimarı patrik tavsiye etti 
</HEADLINE>
<TEXT>



Van'da Akdamar Kilisesi'ni restore edecek firmanın sahibi Cahit Zeydanlı, restorasyonda çalışacak Ermeni mimarı Türkiye Ermenileri Patriği Mesrop 2 Mutafyan'la görüşerek belirledi. Zeydanlı, restorasyon çalışmalarının ön hazırlığının 15 gün önce başladığını, çatılardaki tozların, duvarlardaki figürlerin temizliğinin bitme aşamasına geldiğini söyledi. Restorasyon sırasında ve sonrasında gerek bilim çevrelerinden gerek Ermenilerden tepki almamak için Ermeni bir mimarla çalıştırmaya karar verdiklerini belirten Zeydanlı, hükümetin de bu fikrini desteklediğini vurguladı. Zeydanlı, "Patrik, Ermeni asıllı Türk mimar Zakarya Mildanoğlu'nu tavsiye etti. Mimar, restorasyon boyunca bizimle çalışacak" dedi. 



</TEXT>
</DOC>
