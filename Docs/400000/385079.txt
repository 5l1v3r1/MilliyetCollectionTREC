<DOC>
<DOCNO> 385079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo02.html </URL>
<DATE> 2005/10/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Brezilya milli takımının umudu da Alex 
</HEADLINE>
<TEXT>

     Brezilya Milli Takım Teknik Direktörü Parreira’nın, Kaka, Ronaldinho gibi isimleri Bolivya maçı kadrosuna almaması, Alex'e yaradı 
     
     Görmek istiyorum’ 

     Uzun süre sonra yeniden milli takıma çağrılmanın sevincini yaşayan Alex’e kendisini gösterme şansı doğdu. Brezilya Milli Takımı Teknik Direktörü Parreira, Bolivya ile yarın deplasmanda oynanacak maç öncesi Kaka, Ronaldinho, Ronaldo, Cafu, Roberto Carlos, kaleci Dida gibi oyuncuları götürmedi. Tecrübeli hoca, Rakım yüksek olduğu için üst düzey futbolcularımı yormak istemedim. Dünya Kupası Finalleri öncesi, daha önce şans vermediğim oyuncularımın performanısını görmek istiyorum'' dedi. 
     
     İlk 11’de oynayacak 

     Bu düşünce doğrultusunda yıldızlarını Brezilya’da bıraktığını açıklayan Carlos Alberto Parreira’nın Venezüella ile hafta ortasında oynanacak son karşılaşmada, bu oyunculara şans vermesi bekleniyor. Tecrübeli teknik adamın bu kararı, Alex gibi kendisini göstermek isteyen oyunculara şans doğurdu. Brezilya gazeteleri, Alex’in, Bolivya maçında ilk 11’de forma giymesinin beklendiğini yazdı. Uzun süre sonra bulduğu şansı iyi değerlendirmek isteyen Fenerbahçe’nin yıldızı, kendisini yeniden ispatlamak amacında. 
     
</TEXT>
</DOC>
