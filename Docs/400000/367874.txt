<DOC>
<DOCNO> 367874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur19.html </URL>
<DATE> 2005/08/07/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
LPG yüklü tankerin patladığı kazada ölü süyısı 9'a yükseldi... 
</HEADLINE>
<TEXT>

     Gaziantep'te LPG yüklü tankerin patlaması sonucu ölenlerin sayısı 9'ya yükseldi. AA muhabirinin Kriz Merkezi'nden aldığı bilgiye göre, ilk müdahalenin ardından tedavi için Gaziantep'ten Genelkurmay Başkanlığı'nın gönderdiği iki askeri ambulans uçakla Ankara GATA'ya gönderilen yaralılardan, asker Ferdi Akpınar, Erdal Baygün ile Mehmet Polat hayatını kaybetti. 
     Şehitkamil İlçe Jandarma Komutanlığı'nda görevli asker Ferdi Akpınar'ın dün terhis olduğu ve bugün de birliğinden ayrılacağı, alışveriş yapmak için şehir merkezine giden minibüse bindiği ve kazada yaralandığı açıklanmıştı. 
     Yetkililer, diğer yaralıların tedavisinin sürdüğünü ancak, durumlarının kritik olduğunu bildirdi. 
     Gaziantep E-24 Karayolu Dülük ormanları mevkiinde dün 73 FA 069 plakalı LPG yüklü tankerin henüz belirlenemeyen nedenle patlaması sonucunda 5 kişi ölmüş, yaralılardan biri ise Ankara GATA'ya götürülürken uçakta hayatını kaybetmişti. 
     
</TEXT>
</DOC>
