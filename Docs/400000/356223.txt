<DOC>
<DOCNO> 356223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko27.html </URL>
<DATE> 2005/06/28/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kısa... Kısa... isbank.com.tr'ye ödül... Silver D'sign Moskova'da... 
</HEADLINE>
<TEXT>

     Bu yıl dördüncü kez düzenlenen Altın Örümcek yarışmasında www.isbank.com.tr, Finansal Servisler kategorisinde ''En İyi Yeni Web Sitesi'' seçildi. 
     2002 yılından bu yana düzenlenen ve Türkiye'deki en iyi web sitelerinin belirlendiği Altın Örümcek Web Ödülleri'nde, İş Bankası'nın web sitesi www.isbank.com.tr, Finansal Servisler kategorisinde ''En İyi Yeni Web Sitesi'' seçildi. 
     Altın Örümcek Web Ödülleri'nde bu yıl genel ve sektörel kategorilerde toplam 1899 uygulama yarıştı. 
     Yarışmada en başarılı uygulamalar seçilirken hedef, yenilik, pazar pozisyonu, kaynaklar ve başarı gibi stratejik kriterler değerlendirildi. Ayrıca içerik, görsel tasarım, fonksiyonellik ve etkileşim gibi yaratıcı kriterler de göz önünde bulunduruldu. 
     
     VİTRA 
     Eczacıbaşı VitrA'nın destekliği, bu yıl 3-10 Temmuz 2005 tarihleri arasında İstanbul'da düzenlenecek olan ''XXII. Dünya Mimarlık Kongresi''nde, VitrA ile çalışan Ross Lovegrove'nun da, kongre teması kapsamında dijital teknoloji hakkındaki görüşlerini paylaşacağı ve VitrA için gerçekleştirdiği çalışmalardan örneklere yer vereceği bir bildiri sunacağı bildirildi. 
     VitrA Murahhas Azası Şadi Burat, VitrA'nın sanattan ve bilimden beslenen mimarlığın önemini bilen, yürütülen doğru çalışmalara değer veren ve Türkiye'nin bu alandaki gelişimine katkıda bulunmayı amaçlayan bir kurum olduğunu belirtti. 
     
     SILVER D'SIGN 
     Silver D'sign'ın uluslararası boyutta tasarlanan gümüş takı ve aksesuar mağazalarının ilk halkaları Türkiye'de Antalya Deepo Alışveriş Merkezi ve Ankara Optimum Alışveriş Merkezi, yurtdışında ise Moskova'da bulunan Arkadia Alışveriş Merkezi'nde açıldı. Silver D'sign'ın neşeli ve eğlenceli konseptini yansıtan mağazaların tasarımında gümüş rengi ağırlıklı olarak kullanıldı. 
     Kuruluşun, yakında Moskova Festival Alışveriş Merkezi ve Kuznetsky Most'da da iki yeni mağaza açacağı bildirildi. 
     
     VESTEL 
     Vestel, Samsung'un MP3 çalar ve dijital fotoğraf makinelerini, satışını yaptığı teknolojik ürünleri arasına ekledi. Vestel Dayanıklı Tüketim Malları Pazarlama AŞ Genel Müdürü Levent Hatay, son yıllarda yaygınlaşan MP3 çalarların özellikle gençlerin büyük ilgisini çektiğini, Samsung ile yaptıkları yeni işbirliği sayesinde müşterilerine sundukları ürün gamını daha da genişlettiklerini bildirdi. 
     
     MENSA 
     Kadife üreticisi Mensa, Mayıs ayında 4 milyon metre kadife kumaş siparişi aldığını açıkladı. Mensa, artan talep doğrultusunda kadife üretim kapasitesini, 2005 ve 2006'da yüzde 40'ar olmak üzere yaklaşık yüzde 75 oranında artırmayı planlıyor. 
     Calvin Klein, DKNY, Finlover, GAP, H M, IKEA, Liz Claiborn, Mexx, Otto's, Tommy Hilfiger, Zara gibi hazır giyim gruplarına kumaş sağlayanfirmanın, son 10 yılda ihracatlarını dolar bazında da artırdıklarını belirtti. 
     
     CLIO III 
     Renault Clio III, bağımsız kuruluş Euro NCAP tarafından yapılan testler sonucunda, 37 üzerinden 32,67 puan ile maksimum not olan ''5 yıldız''ı aldı. 
     Clio III de, Modus gibi, çocukları koruma konusunda en yüksek not olan 4 yıldız ile ön plana çıktı ve böylece aile otomobili olma özelliğini ortaya koydu. 
     
     NORTEL 
     Uluslararası Nortel Kullanıcı Birliği'nin INNUA 300 üyesiyle gerçekleştirilen araştırmaya göre iletişimde yaşanan mobilite ve esneklik artışı kuruluşları çoklu ses ve veri ağlarını yeni IP teknolojilerine dayanan tek bir yapıda birleştirmeye yönlendiriyor. 
     
     -MNG 
     MNG Kargo'nun düzenlidiği ''8 bin kişiye muhteşem tatil'' kampanyasının ikinci bölümünün tamamlandığı ve yapılan ikinci çekilişte bin kişinin belirlendiği bildirildi. 
     
</TEXT>
</DOC>
