<DOC>
<DOCNO> 352051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/siyaset/siy01.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zırh'la kurtuldular 
</HEADLINE>
<TEXT>


'Trafikte ceza muafiyeti' düzenlemesi nedeniyle nisan ve mayısta radara yakalanan 3 milletvekiline ceza yazılamamış 

TOLGA ŞARDAN Ankara 


Şehir içinde araç kullanırken hız limitlerini aşan üç AKP milletvekili için İçişleri Bakanlığı'nın yeni uygulaması kapsamında işlem yapıldı. Ankara Valiliği, AKP milletvekilleri Mücahit Daloğlu, Süleyman Turgut ve Harun Tüfekçi için hazırladığı tutanakları TBMM Başkanlığı'na gönderdi. 
İçişleri Bakanlığı'nın bir süre önce valiliklere ilettiği ve kamuoyunda büyük tartışma yaratan "h kim, savcı, milletvekilleri ve diplomatlara trafik cezası yazılmayıp özel tutanak düzenlenmesi" uygulaması kapsamında Ankara'da 26 kişiye işlem yapıldığı ortaya çıktı. 
İlgili genelge kapsamında, Ankara Valiliği, Erzurum Milletvekili Daloğlu için 24 Nisan'da, Manisa Milletvekili Turgut ve Konya Milletvekili Tüfekçi için 12 Mayıs'da, radar tespitiyle hız limitini aştıkları gerekçesiyle tutanak düzenleyerek TBMM Başkanlığı'na gönderdi. 

3 h kim, 20 diplomat 
Aynı uygulama kapsamında, Ağrı'da görevli h kim Şaziye Tarıyan ve Ankara h kimleri Alpaslan Azapağan ile Hasbi Uslu hakkında da aşırı hızdan dolayı Ankara Valiliği'nce tutanak düzenlenerek genelge gereği Ağrı ve Ankara cumhuriyet başsavcılıklarına gönderildi. 
Uygulama kapsamında, valilik birimleri, Ankara'da görevli yabancı uyruklu diplomatlar için de özel tutanak işlemi yaptı. 
Görevliler, Karayolları Trafik Yasası'nın değişik maddelerini ihlal ettikleri gerekçesiyle, 3 ABD'li, 1 Venezüellalı, 2 Kazak, 2 Avusturyalı, 1 Rus, 1 Alman, 1 Hollandalı, 1 Yunan, 4 Azeri, 1 Tacik, 1 Çinli, 1 Bulgar ve 1 Özbek diplomata tutanak düzenledi. Bu tutanaklar da Ankara Valiliği'nce Dışişleri Bakanlığı'na gönderildi. 


</TEXT>
</DOC>
