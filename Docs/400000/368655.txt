<DOC>
<DOCNO> 368655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko50.html </URL>
<DATE> 2005/08/10/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 17 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 44.03 puan düşerek, 29,683.21 puandan kapandı. 
     Hisse senetleri 2. seansta, ortalama yüzde 0.15 oranında değer kaybetti. 
     İlk seanstaki 26.24 puanlık artış dikkate alındığında, Borsa endeksi günün tamamında 17.79 puan geriledi. Hisse senetlerinin günlük ortalama değer kaybı yüzde 0.06 oldu. 
     Endeks 2. seansa, 4.36 puan azalarak 29,722.88 puandan başladı. Seansın ilk yarısını 29,572.35 puandan geçen endeks, en düşük 29,478.17 puana gerilerken, en yüksek olarak 29,735.28 puanı gördü. 
     2. seans kapanışında, mali endeks 130.21 puan azalarak 45,060.56 puana, hizmetler endeksi 78.42 puan azalarak 14,821.16 puana geriledi. Sanayi endeksi ise 58.37 puan artarak 23,754.27 puana yükseldi. 
     Böylece ilk seansa göre, mali grup hisseler ortalama yüzde 0.29, hizmetler grubu hisseler yüzde 0,53 değer kaybetti. Sanayi grubu hisseler ise ortalama yüzde 0.25 değer kazandı. 
     2. seansta işlem gören toplam 306 hisse senedinden 80'i değer kazandı, 149'u değer yitirdi, 77 hisse senedinin fiyatında değişiklik olmadı. 
     2. seansta, 439 milyon 848 bin 787 YTL'lik işlem hacmi kaydedildi. Günlük işlem hacmi, 854 milyon 657 bin 297 YTL olarak hesaplandı. 
     2. seansta, Akbank, GSD Holding, Yapı ve Kredi Bankası, Koç Holding ile İş Bankası C , en çok işlem gören hisse senetleri oldu. 
     
</TEXT>
</DOC>
