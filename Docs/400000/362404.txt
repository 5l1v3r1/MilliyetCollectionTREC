<DOC>
<DOCNO> 362404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko27.html </URL>
<DATE> 2005/07/19/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Reklam Kurulu'nun üye sayısı 29'a çıktı... 
</HEADLINE>
<TEXT>

     Sanayi ve Ticaret Bakanlığı'nın bünyesinde faaliyet gösteren Reklam Kurulu'nun üye sayısı, 29'a çıkarıldı. 
     Sanayi ve Ticaret Bakanlığı'nın Reklam Kurulu Yönetmeliği'nde yaptığı değişiklik, Resmi Gazete'nin bugünkü sayısında yayımlanarak yürürlüğe girdi. 
     Yönetmelik değişikliği uyarınca, Reklam Kurulu'na Tarım ve Köyişleri ile Sağlık Bakanlığı'ndan ikişer üye katılacak. Böylece, kurulun üye sayısı 25'ten 29'a çıkacak. 
     Kurulun toplantı gündemi başkan tarafından belirlenecek. Aynı toplantıda karara bağlanmış bir konuya ilişkin görüşme yeniden yapılabilecek. Görüşmenin yenilenmesi önerisi, toplantıda hazır bulunan en az 5 üyenin isteği üzerine, kurul kararı ile yapılacak. Önerinin kabul edilmesi durumunda, konu yeniden görüşmeye açılacak ve karara bağlanacak. 
     
</TEXT>
</DOC>
