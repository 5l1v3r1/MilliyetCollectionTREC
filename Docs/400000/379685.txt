<DOC>
<DOCNO> 379685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonsiy06.html </URL>
<DATE> 2005/09/19/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
MHP, Erdoğan'ı kızdıran mitinge hazırlanıyor 
</HEADLINE>
<TEXT>

     -MHP Genel Başkan Yardımcısı Başbakan recep Tayyip Erdoğan’ın AB ile müzakerelere bir gün kala yapılması nedeniyle zamanlama açısındanh eleştirdiği 2 Ekim’deki Ankara mitinginin çok görkemli gerçekleşmesi için yoğun çalışma yürüttüklerini bildirdi. 
     Şandır yaptığı açıklamada, MHP’nin tüm birimleriyle etkinliklerini artırdığını, il başkanlarının ardından 20 Eylül salı günü partili belediye başkanlarının Ankara’da toplanacağını kaydetti. Şandır, 2 Ekim tarihinde Ankara Tandoğan Meydanı’nda "Başkent Ankara Mitingi"ni düzenleyeceklerini vurguladı. Şandır, "Bu mitingin çok görkemli ve düzenli olması için yoğun bir çalışma yapılmakta" dedi. Şandır, Başbakan Erdoğan’ın zamanlaması açısından eleştirdiği miting için şunları söyledi 
     "Bölücü heves ve hesapların yandaşlığı ve bölücü PKK terörünün siyasallaştığı bir süreçte tüm vatanseverlerin, Türkiye sevdası ortak paydasında toplanacakları ’Başkent Ankara Mitingi’, Türkiye’nin birliği ve milletin dirliği için çok özel anlam taşıyacak ve bir milat olacaktır. Anlaşılıyor ki her geçen gün MHP, ülkenin siyasetine ağırlığını koymakta ve AKP iktidarının tek alternatifi olduğunu hissettirmektedir." 
     
</TEXT>
</DOC>
