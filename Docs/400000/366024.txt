<DOC>
<DOCNO> 366024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun15.html </URL>
<DATE> 2005/08/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AP'de ''AB, Türkiye ve Kürtler'' Konferansı... 
</HEADLINE>
<TEXT>

     Avrupa Parlamentosu’nda AP Eylül ayında "AB, Türkiye ve Kürtler" konulu 2’nci Uluslararası Konferans yapılacak. Konferansta Avrupa Parlamentosu Başkanı Josep Borrell ve Avrupa Komisyonu Üyesi Olli Rehn’ın yanısına, Leyla Zana, Orhan Pamuk, Dıyarbakır Belediye Başkanı Osman Baydemir ve Danielle Mitterrand gibi kişiler katılacak. 
     Brüksel’de 19-20 Eylül günlerinde AP Sol Grubunca düzenlenecek konferansın açılış oturumunda Avrupa Komisyonu’nun genişlemeden sorumlu Üyesi Olli Rehn, kapatılan DEP eski milletvekilleri Leyla Zana ve Hatip Dicle, Kürt sorunu uzmanı Peter Galbraith, Fransa eski Cumhurbaşkanı François Mitterand’ın dul eşi, Fransa Özgürlükler Vakfı Başkanı Danielle Mitterand ve AP Başkanı Josep Borrell birer konuşma yapacak. 
     ABHaber’e göre, "Üyelik Müzakerelerinin Prosedürü ve Şartları", "AB ve Türkiye için Perspektifler, İnsan Hakları, Demokrasi ve Barış" başlıkları altında gerçekleşecek konferans sırasında AB-Türkiye Karma Parlamento Komisyon Eş Başkanı Joost Lagendijk, yazar Orhan Pamuk, İHD Başkanı Yusuf Alataş ve Diyarbakır Büyükşehir Belediye Başkanı Osman Baydemir de söz alacak. Konferansa katılanlar arasında Avrupa Kürt Dernekleri Konfererasyonu Kon-Kurd Başkanı Ali Yiğit de bulunuyor. 
     
</TEXT>
</DOC>
