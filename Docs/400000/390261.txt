<DOC>
<DOCNO> 390261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas01.html </URL>
<DATE> 2005/10/27/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
'Döngel K rhanesi' filminin galası yapıldı... 
</HEADLINE>
<TEXT>

     Tasarruf Mevduatı Sigorta Fonu'nun TMSF , bilmeden bir geneleve el koyması ve burayı karlı hale getirme çabasının anlatıldığı ''Döngel Karhanesi'' filminin galası yapıldı. 
     Profilo Alışveriş Merkezi AFM Sinemaları'nda gerçekleştirilen galaya, filmin yönetmeni Hakan Algül ve başrolleri paylaşan oyuncuları Metin Akpınar, Ahmet Uğurlu, Şebnem Dönmez'in de yer aldığı sanatçılar katıldı. Senaryosunu Necef Uğurlu'nun yazdığı filmin başrol oyuncularından Ahmet Uğurlu, gazetecilerin soruları üzerine, filmin güncel olduğu kadar evrensel bir konuyu işlediğini ifade ederek, ''Film eğlendirmek amacıyla yapılan, siyasi bir taşlama. Komik bir film'' diye konuştu. 
     Filmin son günlerdeki olaylardan yola çıkılarak yapıldığını anlatan Uğurlu, Döngel Karhanesi'ni 3 milyon kişinin izlemesini umduklarını söyledi. 
     Filmin konuk oyuncusu Marmara Üniversitesi İlahiyat Fakültesi Öğretim Üyesi Prof. Dr. Zekeriye Beyaz da filmin bankaların içinin boşaltılması konusunu eleştirel bir yaklaşımla ele aldığını belirterek, ''Filmde, bankaların içinin boşaltılması konusunun tartışıldığı bir açıkoturum var. Ben de bu açıkoturuma katılanlar arasındayım'' dedi. 
     Prof. Dr. Beyaz, bir gazetecinin, ''Sinema oyunculuğunu sevdiniz mi '' sorusuna, ''Sinema dünyası beni sevsin. Artistlik benim işim değil'' yanıtını verdi. 
     Bir gazetecinin, ''Bundan sonraki teklifleri değerlendirir misiniz '' sorusu üzerine şu anda böyle bir düşüncesinin olmadığını belirten Prof. Dr. Zekeriya Beyaz, ''İcabını icra ederiz'' dedi. 
     Bu arada, filmin yapımcılarından Fatih Oflaz, talepleri üzerine TMSF Başkanı Ahmet Ertürk ve fonun üst düzey yöneticilerine gala için davetiye gönderdiklerini belirterek, bazı TMSF yöneticilerinin de geceye katıldığını bildirdi. 
     
</TEXT>
</DOC>
