<DOC>
<DOCNO> 368643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko38.html </URL>
<DATE> 2005/08/10/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Ziraat Bankası ilk yarıyılda 989 milyon YTL net kar sağladı 
</HEADLINE>
<TEXT>

     Ziraat Bankası, yılın ilk yarısındaki net karını, geçen yılın aynı dönemine kıyasla yüzde 47 artırarak 898 milyon YTL'ye 898 trilyon lira çıkardı. 
     Bankadan yapılan açıklamada, ilk 6 ayda brüt karın ise, 1.311 milyon YTL 1 katrilyon 311 trilyon lira olarak gerçekleştiği bildirildi. 
     Ziraat Bankası Genel Müdürü Can Akın Çağlar, bankanın bireysel ve tarımsal kredilendirmeye odaklanan stratejisinde önemli mesafeler alındığını belirterek, 2005 yılı haziran ayında, geçen yılın aynı dönemine göre sektör kredi hacminde yüzde 46.4'lük artışa karşın bankanın kullandırdığı kredilerdeki artışın yüzde 'e ulaştığını kaydetti. 
     Alt gruplara göre dağılımda ise, 2004 yılının ilk yarısında 2.220 milyon YTL olan bireysel kredilerin bu yılın aynı döneminde yüzde 95 artışla 4.331 milyon YTL'ye yükseltildiğini kaydeden Çağlar, yüzde 1 artış sağlanan tarımsal kredilerde ise haziran ayı sonu itibariyle 1.757 milyon YTL rakamına ulaşıldığını ifade etti. 
     Bankanın kullandırdığı toplam kredi de, yılın ilk 6 ayında yüzde artarak 11.402 milyon YTL oldu. 
     Çağlar'ın verdiği bilgiye göre, ilk yarıyılda bankanın mevduatı yüzde 10 artışla 45.5 milyon YTL olurken, sektör içindeki payı da yüzde 22 olarak gerçekleşti. 
     Açıklamada, Ziraat Bankası'nın sistem alt yapısını tümüyle yenilediği belirtilerek, uygulamaya konulan internet bankacılığı ve yenilenmiş ATM yapısıyla ekonomiye katkı sağlamayı sürdüreceği ifade edildi. 
     
</TEXT>
</DOC>
