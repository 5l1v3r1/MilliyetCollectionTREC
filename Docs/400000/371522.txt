<DOC>
<DOCNO> 371522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur20.html </URL>
<DATE> 2005/08/20/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
EÜ Beyin Cerrahi Yoğun Bakım Servisi'nde karantina... 
</HEADLINE>
<TEXT>

     Ege Üniversitesi EÜ Tıp Fakültesi Hastanesi Beyin Cerrahi Yoğun Bakım Servisi’nin, "VR bakterisi" ile ilgili karantinaya alındığı ve serviste endişelenecek bir durum olmadığı öğrenildi. 
     AA muhabirinin servis yetkililerinden aldığı bilgiye göre, EÜ Tıp Fakültesi Hastanesi Beyin Cerrahi Yoğun Bakım Servisi, önceki gün bir başka servisten gönderilen hastanın enfeksiyona yol açabilecek "VR" isimli bakteri taşıdığının ortaya çıkması üzerine, karantinaya alındı. 
     Yoğun bakıma hasta giriş çıkışı kabul edilmezken, tedavi gören ve bulaşma riski taşıyan 6 hasta da serviste özel koşullarda tedavi edilmeye başlandı. 
     Hastaların dışkı numuneleriyle ilgili tahlil sonuçlarının Pazartesi günü alınacağı öğrenildi. 
     Yetkililer, "Servisimizde durum normal, hastalarımızın sağlık durumunda da endişelenecek bir durum söz konusu değildir" dedi. 
     "VR" adlı bakteri, herhangi bir organ ya da kanda üreyerek, kişide enfeksiyon gelişmesine neden oluyor. 
     
</TEXT>
</DOC>
