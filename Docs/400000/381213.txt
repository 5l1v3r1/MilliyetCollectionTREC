<DOC>
<DOCNO> 381213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sontur05.html </URL>
<DATE> 2005/09/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Ermeni Konferansı Bilgi'de başladı 
</HEADLINE>
<TEXT>

     Başlığı "İmparatorluğun Son Döneminde Osmanlı Ermenileri Bilimsel Sorumluluk ve Demokrasi Sorunları" olarak değiştirilen konferans, İstanbul Bilgi Üniversitesi'nde başladı. 
     Üniversitenin Dolapdere Yerleşkesi'nde düzenlenen konferans dolayısıyla, sabah erken saatlerden itibaren yerleşke ve çevresinde yoğun güvenlik önlemleri alındı. 
     Yerleşke girişini kapatan polis, sadece davetiyesi olanları binaya aldı. Girişte de davetiyesi olan katılımcıların isim kontrolü yapıldı. 
     Bu arada, konferansın hazırlık komitesinde görev alan Sabancı Üniversitesi Öğretim Üyesi Doç. Dr. Cemil Koçak, toplantının adının dün akşam itibariyle değiştirildiğini ve bu şekilde düzenlenmesinin uygun görüldüğünü söyledi. 
     Doç. Dr. Koçak, "isim değişikliğinin mahkeme kararıyla ilişkili olup olmadığı" yolundaki soru üzerine, "Değiştirmeyi uygun gördük" dedi. 
     Öte yandan, toplantıya dinleyici olarak katılan ve Dolapdere Yerleşkesi'ne girişinde bir grup tarafından yuhalanan Prof. Dr. Erdal İnönü, basın mensuplarına yaptığı açıklamada, "Fikirleri tartışmaktan hiçbir şey çıkmaz. Korkmamalı" dedi. 
     
</TEXT>
</DOC>
