<DOC>
<DOCNO> 352785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/siyaset/axsiy01.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık sayısını daha da azaltacağız 
</HEADLINE>
<TEXT>


Türkiye'de bakkal açar gibi bakanlık kurulduğunu, hükümete geldiklerinde 38 bakanlık bulunduğunu belirten Erdoğan, "Biz sayıyı 23'e düşürdük. Daha da azaltacağız. ABD bile 14 bakanlıkla yönetiliyor" dedi 

Elçin Ergün 


Petrol fiyatlarının artmasıyla oluşan 200 milyar dolarlık sermaye fazlasını değerlendirmek için düzenlenen Arap Ekonomi Forumu'na katılan Başbakan Recep Tayyip Erdoğan, Türkiye'deki ekonomik gelişmeleri anlattı. 
Bölgenin geçen yüzyıldan kalan ekonomik sorunları aşma çabasında olduğunu söyleyen Erdoğan, zorlukların ülkeler için risk içerdiğini kaydederek, "Riskin olmadığı alan yoktur. Önemli olan söz konusu risklerin fırsatlara dönüştürülmesidir. Bunun için de hepimizin önyargılarından uzak, diyaloğa açık, uzlaşma kültürünü özümsemiş şekilde konulara iyi niyetle yaklaşması gerekiyor" dedi. 

'Bürokrat oynar' 
Türkiye'deki birçok konuşmasında "bürokratik oligarşiden" yakınan Erdoğan, Lübnan'da da bu konuyu vurguladı. Eski Lübnan Başbakanı Refik Hariri'nin bürokrasiyi azaltmak için yaptığı çalışmalara değinen Erdoğan, "Hariri'nin k ğıdı cebinden çıkarıp atması gibi, bürokratik oligarşiyi de yırtıp atmak gerekir. Yoksa siyasi iradeyle futbol topuyla oynar gibi oynarlar" diye konuştu. 
Yabancı yatırımcıları Türkiye'ye davet eden Erdoğan, "Yatırımların yapılması sırasında bazı bürokratik engeller oluyor. İmzalar geciktirilebiliyor ya da imzalanmıyor. Bürokrasideki 100'e yakın imzayı asgariye indirdik. Bürokrasiyle ilgili bir sorun yaşanırsa, biz devreye gireriz" şeklinde konuştu. 
Göreve geldiklerinde bakanlık sayısının 38 olduğuna dikkat çeken Erdoğan, şunları kaydetti 

Bakkal açar gibi 
"Bakkal dükkanı açar gibi bakanlık açılmış. Önüne gelene bakanlık vermişler. ABD, yapı biraz farklı olsa da 14 bakanlıkla yönetiliyor. Türkiye'de şu anda 23 bakanlık var. Bu da fazla olduğu için bunu da azaltacağız. Bunlar bir anda olmuyor. Hazmede hazmede oluyor" 
Eski komünist ülkelerin bile özelleştirme yoluna gittiğini, Türkiye'de bunun h l başarılamadığını söyleyen Başbakan Erdoğan, "Devlet tüccarlık yapmaz. Özelleştirmeyi tam anlamıyla gerçekleştiremeyen ülkelerden birisi de biziz. Bunun kavgasını veriyoruz. Tüpraş, Petkim, Tekel, Telekom gibi kuruluşları satışa çıkardık. Bunu yaptığımızda 'vatan haini, devleti satıyorlar' dediler. Daha önce zarar eden kuruluşlar, biz hükümete geldikten sonra k r eden kuruluşlar oldu. 'K r eden kuruluşları satıyorlar' dediler. Bu kuruluşlar eskisi gibi yine zarar edebilir" dedi. 

'Ermenistan kaybeder' 
Başbakan Erdoğan, basın toplantısında önceki gün Lübnan'daki Ermeniler'in kendisi aleyhine yaptığı gösterinin anımsatılması üzerine, "Türk Başbakanı ve heyetinin ziyaretini protesto etmeyi, özgürlükler açısından olumsuz bir sorun olarak görüyorum" diye konuştu. 
Türkiye'nin bütün arşivlerini açtığını kaydeden Erdoğan, şöyle konuştu "Tarihimizle gurur duyuyoruz. Ermenistan bundan kaçtığı sürece kaybeder. Biz belge istiyoruz, lobiler oluşturulması suretiyle siyaset üzerinden rant oluşturulmasını istemiyoruz. Olumlu yaklaşım içinde olacağız, onlar h l geçmişle uğraşacak. Gelecek kin ve nefret üzerine değil, sevgi ve barış üzerine kurulur." 

NOTLAR 
Konuşmasına "Kıymetli misafirler, ehlen ve sehlen hoş geldiniz " diyerek başlayan Erdoğan, dinleyicilerden alkış aldı. Türkiye'nin vergi gelirlerinin, borçlarının faizini karşılamadığını, daha sonra vergilere yapılan zamla bu sorunun ortadan kalktığını vurgulayan Erdoğan, Arap işadamlarına, "Bizim petrol kuyularımız yok. Ağırlıklı gelirimiz vergilerden" diye seslendi.Hariri'ye düzenlenen bombalı suikastı "vahşice" bulduğunu söyleyen Erdoğan, "İnsanlık bu durumu ilk kez yaşamıyor" dedi. İki kardeşin kavgasını anımsatan Erdoğan, "Kabil'le Habil'in arasında yaşanan bu süreç son değil" diye konuştu. 


</TEXT>
</DOC>
