<DOC>
<DOCNO> 386104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonsiy25.html </URL>
<DATE> 2005/10/12/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Tan Güney Kıbrıs'a karşı vetomuzu yumuşatmadık 
</HEADLINE>
<TEXT>

     Dışişleri Bakanlığı Sözcüsü Namık Tan, "Türkiye’nin 3 Ekim’den sonra NATO-AB ilişkileri bağlamında Güney Kıbrıs Rum Yönetimi’ne GKRY ilişkin vetosunu yumuşattığı yönünde basında son günlerde çıkan haberlerin gerçeği yansıtmadığını" bildirdi. 
     Tan, bir soruya verdiği yazılı yanıtta, "Haberlerde atıfta bulunulan gelişmenin, NATO ve AB Dışişleri Bakanları arasında yılda iki defa gayrıresmi toplantılar düzenlenmesi fikri" olduğunu belirterek, şunları kaydetti 
     "Söz konusu fikir, NATO-AB işbirliği meyanında nisan ayında Genel Sekreter tarafından gündeme getirilmiş olup, henüz böyle bir toplantı düzenlenmemiştir. NATO-AB Dışişleri Bakanları Gayrıresmi Toplantıları’nın Genel Sekreter tarafından yalnızca gayrıresmi istişareler ile sınırlı kalması öngörülmüş olup, operasyonel ve gizlilik dereceli konuların görüşülmesi söz konusu değildir. 
     Bu itibarla NATO-AB Dışişleri Bakanları Gayrıresmi Toplantıları, GKRY’nin NATO’ya herhangi bir şekilde nüfuz etmesine imkan tanımayacaktır." Tan, yanıtında, "Türkiye’nin GKRY’ne ilişkin genel tutumunda ve GKRY’nin NATO ile irtibatlandırılmaması yönündeki politikasında herhangi bir değişiklik olmadığını" da bildirdi. 
     
</TEXT>
</DOC>
