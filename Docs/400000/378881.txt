<DOC>
<DOCNO> 378881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun02.html </URL>
<DATE> 2005/09/16/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Edoğan Türkiye ile Irak arasında tam bir mutabakat söz konusu 
</HEADLINE>
<TEXT>

     Başbakan Recep Tayyip Erdoğan, "Türkiye ile Irak arasında tam bir mutabakat söz konusu. 
     Ellerinden gelen desteği vereceklerini söylüyorlar" dedi. 
     BM Devlet ve Hükümet Başkanları Zirvesi kapsamında Irak Devlet Başkanı Celal Talabani ile gerçekleştirdiği görüşmeyi gazetecilere değerlendiren Başbakan Erdoğan, şunları söyledi 
     "Türkiye ile Irak arasında tam bir mutabakat söz konusu. 
     Ellerinden gelen desteği vereceklerini söylüyorlar. Özellikle güvenlik güçlerimizle irtibat halinde olma konusunda beyanları var. Bunun dışında da Türkiye ile her konuda müşterek hareket etme arzusu içinde olduklarını söylüyorlar. ’Bu konuda ne yapılması gerekiyorsa, biz buna da hazırız’ diyorlar. Bu istikamette olumlu bir görüşme oldu." Irak Devlet Başkanı Talabani’nin benzer şeyleri daha önce de söylediğine değinerek, bu sözlerin kendisini tatmin edip etmediği sorulan Başbakan Erdoğan, "Uygulamada bunları görürüz" cevabını verdi. 
     
</TEXT>
</DOC>
