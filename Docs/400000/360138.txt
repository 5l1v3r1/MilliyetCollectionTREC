<DOC>
<DOCNO> 360138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo21.html </URL>
<DATE> 2005/07/11/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Giresun'da, otomobilin çarptığı turistlerden 1'i öldü, 1'i yaralandı... 
</HEADLINE>
<TEXT>

     Giresun’un Espiye İlçesi’nde meydana gelen trafik kazasında 1 Alman turist öldü, 1 Alman turist yaralandı. 
     Alınan bilgiye göre, Espiye İlçesi Arıdurak Köyü Sahil Yolu mevkiinde, Onur Canikli 19 yönetimindeki 06 AK 9858 plakalı otomobil, karşı yönden gelen Adolfw Olf’un 65 kullandığı ROWY 119 plakalı ve Gerhard Alfred Stever’in 66 kullandığı GROY 8 plakalı motosikletlerle çarpıştı. 
     Kaza sonucu, tatil için Türkiye’de bulunan ve İstanbul’a gittikleri belirlenen Alman turistlerden Adolfw Olf, kaldırıldığı Espiye Devlet Hastanesi’nde öldü. Adolfw Olf’un cesedi, otopsi için Trabzon Adli Tıp Kurumu’na gönderildi. 
     Kazada yaralanan Alman turist Gerhard Alfred Stever ise Espiye Devlet Hastanesi’nde tedavi altına alındı. 
     Otomobil sürücüsü Onur Canikli’nin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
