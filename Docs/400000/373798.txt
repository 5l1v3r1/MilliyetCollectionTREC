<DOC>
<DOCNO> 373798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/soneko35.html </URL>
<DATE> 2005/08/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 5 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 10.55 puan azalarak, 30,015.12 puandan kapandı. 
     Hisse senetleri 2. seansta, ortalama yüzde 0.04 oranında değer kaybetti. 
     İlk seanstaki 5.27 puanlık artış dikkate alındığında, Borsa endeksi günün tamamında 5.28 puan geriledi. Hisse senetlerinin günlük ortalama değer kaybı yüzde 0.02 oldu. 
     Endeks 2. seansa, 3.75 puan azalarak 30,021.92 puandan başladı. Seansın ilk yarısını 29,925.97 puandan geçen endeks, en düşük 29,842.36 puana gerilerken, en yüksek 30,054.78 puanı gördü. 
     2. seans kapanışında, mali endeks 73.79 puan artarak 45,360.09 puana, hizmetler endeksi 37.48 puan artarak 15,085.54 puana yükseldi. Sanayi endeksi ise 138.98 puan azalarak 24,051.57 puana geriledi. 
     Böylece ilk seansa göre, mali grup hisseler ortalama yüzde 0.16, hizmetler grubu hisseler yüzde 0.25 değer kazandı, sanayi grubu hisseler ise yüzde 0.57 değer kaybetti. 
     2. seansta işlem gören toplam 306 hisse senedinden 58'i değer kazandı, 165'i değer yitirdi, 83 hisse senedinin fiyatında değişiklik olmadı. 
     2. seansta, 349 milyon 600 bin 54 YTL'lik işlem hacmi kaydedildi. Günlük işlem hacmi, 727 milyon 758 bin 205 YTL olarak hesaplandı. 
     2. seansta, Ereğli D. Ç., Doğan Holding, İş Bankası C , Yapı Kredi Bankası ile Garanti Bankası, en çok işlem gören hisse senetleri oldu. 
     
</TEXT>
</DOC>
