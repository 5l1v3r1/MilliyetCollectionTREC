<DOC>
<DOCNO> 367002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko13.html </URL>
<DATE> 2005/08/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İMKB'de tarihi rekor 
</HEADLINE>
<TEXT>

     İstanbul Menkul Kıymetler Borsası İMKB Bileşik Endeksi, 30,000 puan seviyesini gördü. 
     Temmuz ayını rekorlarla geçiren İMKB Ulusal-100 Endeksi, Ağustos ayında da aynı seyrini sürdürüyor. 
     Bugünkü 1. Seansa 10.27 puan ve yüzde 0.03'lük artışla 29,737.32 puandan başlayan Bileşik Endeks, seansın ilk bir saati tamamlanırken 30,119.54 puana ulaşarak yeni bir tarihi zirve rekoru kırdı. 
     Endeks seansın ilk bir saatini dünkü kapanışa göre 388.47 puan ve yüzde 1.31'lik artışla 30,115.52 puandan geçti. 
     Temmuz ayında üstüste seans içi ve kapanış rekorları kıran endeks, ayın ilk haftalarında 28,000 puanın üstünde tutunma çabası içinde oldu. 14 Temmuz Perşembe günü 28,500.87 puanlık kapanışla Şubat ayı sonlarından itibaren kırılamayan tarihi rekoru yenilemişti. 
     Temmuz ayının diğer günlerinde de yükselişini sürdüren Bileşik Endeks, 29,000 puanın üstündeki ilk kapanışını, 29,188.09 puanla 22 Temmuz Cuma günü yaptı. 30,000 puan hedefine doğru yükselişini sürdüren endeks Temmuz ayını 29,615.29 puandan tamamlamıştı. 
     
     Borsa, seansın ilk yarısını yükselişle geçti 

     İstanbul Menkul Kıymetler Borsası İMKB Ulusal 100 Endeksi, 1. seansın ilk yarısında yükseldi. 
     Endeks, seansın 1 saat 15 dakikalık bölümünü, dünkü 2. seans kapanışına göre 359.53 puan artarak 30,086.58 puandan geçti. Hisse senetleri ortalama yüzde 1.21 değer kazandı. 
     İlk bölümde işlem hacmi, 344.6 milyon YTL olarak gerçekleşti. 
     
</TEXT>
</DOC>
