<DOC>
<DOCNO> 374171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur18.html </URL>
<DATE> 2005/08/30/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Diyarbakır'da yolcu minibüsüne silahlı saldırı 1 ölü, 5 yaralı 
</HEADLINE>
<TEXT>

     Diyarbakır’ın Çermik İlçesi’nde bir yolcu minibüsüne yapılan silahlı saldırıda 1 kişi öldü, 5 kişi yaralandı. 
     AA muhabirinin aldığı bilgiye göre, Şanlıurfa’nın Siverek İlçesi’nden Çermik’e yolcu götüren Yılmaz Çiçeklidağ yönetimindeki 21 AU 781 plakalı minibüse, Çermik’in Ağaçhan Köyü mevkiinde, kimliği henüz belirlenemeyen kişilerce, uzun namlulu silahla ateş edildi. 
     Olayda yaralanan 6 kişi, jandarma ekipleri ve vatandaşlarca hastaneye kaldırıldı. 
     Siverek Devlet Hastanesi’nde tedavi altına alınan yaralılardan Zekiye Çakmak, yapılan müdahaleye rağmen kurtarılamadı. 
     Diğer yaralılar Yılmaz Çiçeklidağ, Sinan Kahraman, Yıldız Yürek, Fahri Güler ve Şükran Sarı ise Siverek’teki ilk müdahalenin ardından, Şanlıurfa ve Diyarbakır’daki çeşitli hastanelere sevk edildi. 
     Yetkililer, olayın "minibüs hattı anlaşmazlığı" yüzünden işlenmiş olabileceğini ve soruşturmanın devam ettiğini belirttiler. 
     
</TEXT>
</DOC>
