<DOC>
<DOCNO> 354577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/ekonomi/eko08.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Alcatel'in ar-ge'ye büyük yatırımı 
</HEADLINE>
<TEXT>


MURAT ÖĞÜTÇEN Paris 

Alcatel, telekom şirketleri, internet servis sağlayıcıları ve kurumlar için ses, bilgi ve video uygulamalarını kapsayan iletişim çözümleri için gelirlerinin yüzde 13'ünü Ar - Ge Araştırma - Geliştirme harcamalarını ayırıyor. Alcatel Pazarlama Direktörü Rasmus Calmann Inke, geçen yıl ulaşılan 12.3 milyar euroluk satış rakamının, yüzde 13'ünün Ar - Ge'ye ayrıldığını, bunun da sektör ortalamalarının oldukça üzerinde olduğunu söyledi. Buna göre Alcatel yeni nesil teknolojileri geliştirmek için geçtiğimiz yıl, 1.6 milyar euroya yakın Ar - Ge harcaması yaptı. 
Bu arada Alcatel, Triple Play adlı yeni teknolojinin duyurusunu da yaptı. Bu teknoloji sayesinde, ev ve ofislerde televizyon, ses ve internet erişimi tek bir altyapı üzerinden sağlanabilecek. 
Bu sayede pek çok farklı cihazın tek bir altyapı üzerinden yönetimi böylelikle kablo ve cihaz karmaşasının azaltılması hedefleniyor. Alcatel ayrıca, sabit şebekeler ve mobil şebekeler için hızlı internet ağı kurulması ve uygulanma olanağı da sağlıyor. 


</TEXT>
</DOC>
