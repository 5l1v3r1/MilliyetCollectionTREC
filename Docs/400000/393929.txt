<DOC>
<DOCNO> 393929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/ekonomi/eko02.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon arsa zengini oldu 
</HEADLINE>
<TEXT>


Batık banka alacaklarına mahsuben arsa edinen TMSF, gayrimenkul zengini oldu. Fon'un elinde 554 trilyon lira değerinde 4 bin 883 gayrimenkul bulunuyor 

Kadife Şahin 

Tasarruf Mevduatı Sigorta Fonu'nun TMSF Eylül 2005 tarihli raporuna göre kurum, devraldığı batık bankalar nedeniyle gayrimenkul zengini oldu. 
Fon'un elinde 30 Haziran 2005 tarihi itibariyle alacaklarına mahsuben 554.551.026,65 YTL 554 trilyon 551 milyar lira değerinde 4 bin 883 gayrimenkul bulunuyor. 
Bu gayrimenkullerin bir bölümünü kendi kadrosunun yönetiminde açık artırma ile, bir kısmını da açtığı ihaleler sonucu gayrimenkul şirketleri aracılığıyla satan Fon, temmuz - eylül döneminde 367.828 YTL peşin, 125.336 YTL vadeli olmak üzere toplam 493.164 YTL 493 milyar 164 milyon lira değerinde satış yaptı. Fon, bugüne kadar Eskidji, Remax ve Turyap firmaları ile yüzde 2 komisyon ve KDV bedeli karşılığında müzayedeler gerçekleştirdi. 

275 milyar kira geliri 
TMSF, devraldığı bankalar içinde en fazla Sümerbank'tan dolayı gayrimenkul sahibi oldu. Fon'un elinde Sümerbank'ın bin 362 gayrimenkulü bulunuyor. Sümerbank'tan sonra Fon sırasıyla en fazla şu bankalardan gayrimenkul edindi Toprakbank 678 , Etibank 482 , Pamukbank 480 , Kentbank 357 , Tarişbank 145 , EGS Bank 139 , İktisat Bankası 124 , Demirbank 89 . 
Fon'un 1 Temmuz - 30 Eylül 2005 döneminde gayrimenkullerden elde ettiği kira geliri ise 212 milyar lira ve 46.500 dolar 63 milyar lira oldu. 

En fazla gayrimenkul Sümerbank'tan Bankalar Adet Kayıtlı değer YTL Sümerbank 1.362 44.352.721,76 Etibank 482 62.853.570,48 Toprakbank 678 14.376.811,77 Pamukbank 480 56.485.290,98 Tahsilat 994 250.364.973,20 Diğer 887 126.122.658,44 Toplam 4.883 554.541.026,65 

</TEXT>
</DOC>
