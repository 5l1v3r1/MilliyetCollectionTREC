<DOC>
<DOCNO> 360108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy09.html </URL>
<DATE> 2005/07/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Ferhan Şensoy’un IQ esprisi AKP'lileri kızdırdı 
</HEADLINE>
<TEXT>

     Atilla MEMİŞ AKŞEHİR Konya , DHA 

TEMSİLİ Nasreddin Hoca Ferhan Şensoy, Konya’nın Akşehir İlçesi’nde sergilediği oyunda Başbakan Recep Tayyip Erdoğan’ın IQ’sunun sadece ayakta durmaya yaradığını söylemesi tepki çekti. 
     Tiyatro sanatçısı Ferhan Şensoy’un 46'ncı Uluslararası Nasreddin Hoca Şenlikleri’nde Akşehir Kültür Merkezi AKM A Salonu’nda dün saat 19.00’da sahnelediği Felek Bir Gün Salakken’ adlı oyunu sırasında söyledikleri AKP'lilerin tepkisine neden oldu. Ferhan Şensoy’un, oyun sırasında, Başbakan Recep Tayyip Erdoğan’ın 30 IQ’su var. Zaten iki ayak üstüne basan herkeste bu IQ var. Abdullah Gül’de 50-55 civarında IQ var. Sadece konuşur, başka bir şey yapamaz. Bende 180 IQ var. Şizofren olmama çeyrek kaldı'' esprisi tepki topladı. 
     Oyun sırasında Şensoy’u alkışlamayarak protesto eden Akşehir Belediye Başkanı AKP'li Mustafa Baloğlu ve bazı partililerin oyun sonrası keyifsiz olduğu görüldü. Salondaki diğer seyirciler ise Sanatçı Şensoy’un bu sözlerini gülümseyerek alkışladı. Belediye Başkanı Mustafa Baloğlu ve AKP Akşehir İlçe Başkanı Ekrem Çavdar, Şensoy’un yaptığı espri üzerine açıklama yapmadı 
     
</TEXT>
</DOC>
