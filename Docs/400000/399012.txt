<DOC>
<DOCNO> 399012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonspo04.html </URL>
<DATE> 2005/11/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Zoro ırkçı tezahüratlar yüzünden maçı terketti... 
</HEADLINE>
<TEXT>

     Inter taraftarlarının ırkçı tezahüratlarına uğrayan Messinalı Zoro maç sırasında topu alıp, sahayı terketti. 
     İtalya Futbol Federasyonu, son zamanlarda hortlayan ırkçılığa karşı bir dizi önlemler alacak. İtalyan yetkililer, futbolda ırkçılığın önüne geçebilmek için bu hafta içi ve hafta sonu İtalya’da oynanacak tüm karşılaşmaları bu nedenle 5 dakika geç başlatacak. 
     Geçtiğimiz hafta sonu Messina-Inter maçında Messina’nın Fildişi Sahili oyuncusu Zoro, topla her buluştuğunda konuk ekip taraftarlarının ırkçı tezahüratına mazuz kalmıştı. Karşılaşmanın 66. dakikasında tezahüratlara dayanamayıp, topu alıp saha dışına giden Zoro’yu, Adriano başta olmak üzere tüm futbolcular ve hakemler zor ikna etmişti. İtalyan yetkililer, ırkçılığa asla izin vermeyeceklerini belirtirken, 8 yıldır İtalya’da top koşturan Zoro ise, Her nereye gittiysem bu tarz olaylarla maruz kalıyorum. Yeter artık’ diyerek sitemini dile getirdi. 
     
     Juventus farkı korudu 

     İtalya Ligi’nde lider Juventus sahasında Treviso’yu 3-1 mağlup ederek, takipçisi Milan ile aradaki 5 puanlık farkı korudu. 
     Della Alpi’de Parravicini’nin şok golüyle 1-0 geriye düşen Siyah-Beyazlılar Mutu, Trezeguet ve Del Piero ile galibiyete uzandı. 
     Inter zorlu Messina deplasmanını 2-1’lik skorla geçti. Konuk ekip, Recoba ve Cambiasso ile 2-0’lık üstünlüğü yakalarken, De Napoli’nin tek sayısı ev sahibine yetmedi. 
     Lazio 2-1 geriye düştüğü Empoli maçını 3-2 kazanmasını bildi. 
     
     Diğer sonuçlar 

     Ascoli-Palermo 1-1. 
     Cagliari-Sampdoria 2-0. 
     Parma-Udinese 1-2. 
     Siena-Reggina 0-0. 

     
</TEXT>
</DOC>
