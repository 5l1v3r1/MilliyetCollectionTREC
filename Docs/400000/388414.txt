<DOC>
<DOCNO> 388414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/guncel/axgun01.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Teklifin altında Güllüce imzası 
</HEADLINE>
<TEXT>


İstanbul Boğazı'na yapılması planlanan 3. köprü projesiyle ilgili 30 Temmuz tarihli plan değişikliği teklifinin altında Belediye Başkanı Topbaş'ın değil, Başkan Vekili Güllüce'nin imzasının olduğu ortaya çıktı 

MEHMET DEMİRKAYA İstanbul 

İstanbul Boğazı'na yapılması planlanan raylı sistemli 3. köprü projesiyle ilgili plan değişikliği teklifinin, İstanbul Büyükşehir Belediye Meclisi'ne, Başkan Vekili İdris Güllüce'nin onayı ile gönderildiği ortaya çıktı. 
Boğaz'a 3. köprü yapılmasıyla ilgili değişiklik teklifi, Planlama ve İmar Daire Başkanı İrfan Uzun tarafından onay için başkanlık makamına gönderildi. Başkan Kadir Topbaş'ın onayına sunulan, İrfan Uzun imzalı yazının son bölümünde şöyle deniliyor 
"İstanbul Boğazı Raylı Sistemli 3. Karayolu Geçişi ve Çevreyolu güzerg hına ilişkin 1 5000 ölçekli plan değişikliği teklifi... yeniden değerlendirilerek karar alınmak üzere ilgi K onay, yürürlükteki yasalar ve yönetmelikler ile 5216 yasılı yasanın 7.b ve 14. maddelerine göre konu onayınıza arz olunur." 
Teklifin Büyükşehir Belediye Meclisi'ne takdim için açılan "Olur" bölümünde İstanbul Büyükşehir Belediye Başkanı "Dr. Mimar Kadir Topbaş" adı yazılı görülüyor. Ancak burada Topbaş'ın imzası bulunmuyor. Topbaş'ın isminin altında da "İdris Güllüce Büyükşehir Belediye Başkan Vekili" kaşesi ve Güllüce'nin imzası yer alıyor. Teklifin havale tarihi de 30 Temmuz olarak görünüyor. 

'Gerek kalmayacak' 
Topbaş ise, 3. köprünün Belediye Meclisi kararındakinden daha kuzeyde, farklı bir yerde olacağını söyledi. Büyükşehir Belediye Meclisi'nde kabul edilen 3. köprü kararının kendi imzasıyla tamamlanması gerektiğine işaret eden Topbaş, şunları kaydetti 
"Şu anda 1 25000 n zım plan çalışmaları var. Bu çerçevede değerlendirildiğinde köprüye gerek kalmayacağı görülecektir. Yani karayolu taşımacılığı ikinci kez, üçüncü kez, kentin ortasından bir taşımacılık, merkeze ciddi baskı getirebilir. Bugün için bu yoğunluğu çözer gibi görünüyor, ama gelecekte bu da ayrı bir yoğunluk getirecektir." 

'Cami kararı artık değişmez' 

Topbaş, yine Güllüce tarafından onaylanan Göztepe Parkı'na cami yapılmasıyla ilgili de şöyle konuştu "Orada bu karar geçerlidir. Alternatif yer varsa onu da Meclis değerlendirir. O artık bizim dışımızda. Prosedür olarak bütün işlemler tamamlanmıştır. Cami yeri olarak orası belirlenmiştir. Meclis bu kararı vermiştir. Bundan sonraki safhada yargıya gidilebilmesi en doğal hak." 


</TEXT>
</DOC>
