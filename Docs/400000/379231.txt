<DOC>
<DOCNO> 379231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonsiy07.html </URL>
<DATE> 2005/09/17/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Atatürk ABD'de ders kitaplarına girdi 
</HEADLINE>
<TEXT>

     Teksas’ta bir üniversite, 7 yıldır ders kitaplarında Atatürk’ü okutuyor. Kitapta George Washington’a benzetilen Atatürk’ten "Çok zeki bir asker ve lider" olarak bahsediliyor. 
     Teksas’ın güneyinde yer alan "University of Texas Pan American" üniversitesinde okutulan bir dil kitabında George Washington’a benzetilen Atatürk için, "Çok zeki bir asker ve liderdi. Modern Türkiye’nin babasıydı" ifadeleri yer alıyor. 
     Üniversitenin İngilizce Enstitüsü’nde English Language Institute 7 yıldır okutulduğu bildirilen kitapta Atatürk George Washington’a benzetiliyor. 
     "Focus on Grammar" isimli İngilizce dilbilgisi kitabında Atatürk’ün çok zeki bir asker ve lider olduğu ve "modern Türkiye’in babası" olduğu ifade edilyor. 
     İki kişinin karşılıklı konuşmasının aktarıldığı kitapta ayrıca Atatürk için "O gerçekten Türkler’in hayatını değiştirdi" ifadeleri yer alıyor. 
     
     İŞTE O KONUŞMA 
     Amerikan üniversitesinde Atatürk’ten bahsedilen konuşma şöyle 
     "-George Washington bizim ülkemiz için çok şey yaptı. Savaştan sonra da Amerika’nın ilk Başkanı oldu. Ülkemizin babası olarak da anılır. 
     -Aynen Atatürk gibi. Atatürk de büyük bir asker ve liderdi. O modern Türkiye’nin babası. 
     -Türkiye’yi Ne zaman yönetmişti 
     -1923’ten 1938’e kadar. O Türkler’in hayatını gerçekten değiştirdi." 
     
</TEXT>
</DOC>
