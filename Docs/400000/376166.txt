<DOC>
<DOCNO> 376166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur19.html </URL>
<DATE> 2005/09/06/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
'Sıra sende' deyip bıçakladılar 
</HEADLINE>
<TEXT>

     CEYHAN Adana , DHA 

      ADANA'nın Ceyhan İlçesi'nde, temizlik işçisi 30 yaşındaki Orhan Marktan'ı bıçaklayan 3 kişi bu kez de arkadaşı 42 yaşındaki Ahmet Çıngı'yı Arkadaşını bıçakladık, şimdi sıra sende'' diyerek aynı şekilde yaraladı. 
     Geçen cumartesi akşamı Atatürk Caddesi'ndeki Merkez Camii'nin yakınında temizlik yapan Orhan Marktan'ın yanına gelen 18 yaşındaki Gökhan Ç. ve 16 yaşındaki C.Ç., sigara istemişti. Sigara kullanmadığını söyleyen temizlik işçisi ve zanlılar arasında tartışma çıkmış ve temizlik işçisi bıçakla yaralanmıştı. Olayla ilgili gözaltına alınan 2 zanlı çıkarıldıkları mahkemece tutuksuz yargılanmak üzere serbest bırakılmıştı. 
     Aynı zanlılar bugün de yanlarına 18 yaşındaki M.T.’yi de alıp Marktan’ın iş arkadaşı Çıngı’nın yolunu kesip, Cumartesi günü arkadaşını bıçakladık, ona söyle bizden şikayetçi olmasın. Bugün sıra sende'' diyerek bıçakladı. Saldırganlar olayın ardından aynı cadde üzerinde bulunan bir marketten de bir bisiklet çalıp olay yerinden kaçtı. Sağ bacağından aldığı bıçak darbesiyle yaralanan Çıngı, Ceyhan Devlet Hastanesi’nde tedaviye alındı. 
     Olayla ilgili araştırma başlatan polis, 3 saldırganı yakaladı. Olayla ilgili soruşturma sürüyor. 
     
</TEXT>
</DOC>
