<DOC>
<DOCNO> 367161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonyas06.html </URL>
<DATE> 2005/08/04/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Zamane ergeninin çantasından ne çıkar 
</HEADLINE>
<TEXT>

     AFP 

      'Bedenleriyle bozan' ergenlerin çantalarından çıkanlar değişti Protein pudraları, keratinler, amino asitler, büyüme hormonları, kas geliştirici sentetik hormonlar... 
     Ergenler, kafayı vücutlarına takmış. ABD'de 10 bin ergenle yapılan bir ankete göre, bu yaş grubu vücuduna gün geçtikçe daha fazla kafa yoruyor. Büyük oranda medyadan etkilenen ergenler, daha iyi bir vücut için sık sık protein pudraları, keratinler, amino asitler, büyüme hormonları, kas gücünü artırıcı sentetik hormonlar kullanıyor. 
     Children's Hospital tarafından yapılan araştırmaya göre ergen erkeklerin yüzde 12'si, kızların yüzde 8'i görünümlerini değiştirmek için geçen yıl içinde bu ürünlerden en az birini kullanmış. Erkeklerin yüzde 5'i, kızların yüzde 2'si ise bu ürünleri haftada en az bir kez uyguluyor. 
     Araştırma sonucunda medyanın, ergenleri etkilemede önemli bir rol oynadığı ortaya çıktı. Filmler, dergiler ya da televizyondaki kadınlar gibi görünmek isteyen genç kızlar, bu ürünleri yaşıtlarına göre iki kat daha fazla haftada en az bir kez , erkek moda ve sağlık dergilerini okuyan genç erkeklerin de özellikle kas yapıcı ürünleri arkadaşlarının iki katı daha fazla haftada en az bir kez uyguladığı görüldü. 
     
     'Onlar gibi olamazsınız' 
     Araştırma ekibindeki Dr. Alison Field, internetin bu tür ürünler pazarlayan siteler, dergilerin de bu tür reklamlarla dolu olduğunu hatırlattı. Field, medyada giderek daha fazla heykel gibi fiziklerin bulunduğu görsel malzemelerin kullanıldığını, bu vücutlara sahip olmanın çoğu kişi için imk nsız olduğunu söyledi. 
     
</TEXT>
</DOC>
