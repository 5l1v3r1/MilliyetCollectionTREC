<DOC>
<DOCNO> 352143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun33.html </URL>
<DATE> 2005/06/15/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Chirac, İngiltere'den AB finansmanında 'tam rol' istedi 
</HEADLINE>
<TEXT>

     Fransa Cumhurbaşkanı Jacques Chirac, İngiltere'nin genişleyen AB'yi finanse etmede ''tam rol'' oynaması gerektiğini söyledi. 
     Fransız hükümet sözcüsü Jean-Francois Cope, Chirac'ın kabine üyelerine yönelik konuşmasında, herkesin AB'ye payına düşen katkıyı yapmak zorunda olduğunu ve İngiltere'nin genişleyen AB'yi finanse etmede tam rol üstlenmesi gerektiğini söylediğini açıkladı. 
     Chirac'ın, liderlerin Brüksel'deki zirvede, AB'nin 2007-2013 bütçesi konusunda makul ve adil bir anlaşmaya varmasını istediği belirtildi. 
     Fransa Cumhurbaşkanı Jacques Chirac, İngiltere Başbakanı Tony Blair ile dün Paris'te bir araya gelmişti. 
     Blair, görüşmeden sonra AB bütçesi konusunda Chirac'la aralarında ''derin anlaşmazlıklar'' bulunduğunu belirterek, Fransa Cumhurbaşkanı ile görüşmesinin çok dostça geçtiğini, ancak bu konuda derin anlaşmazlıklar bulunduğunu ve bu görüş ayrılıklarının giderilmesinin zor olduğunu düşündüğünü kaydetmişti. 
     
</TEXT>
</DOC>
