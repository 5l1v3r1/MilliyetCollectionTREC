<DOC>
<DOCNO> 391320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yazar/akyol.html </URL>
<DATE> 2005/11/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kimsesiz çocuklar 
</HEADLINE>
<TEXT>


KIZ Yetiştirme Yurdu'nun müdürü, geceleri denetim bahanesiyle kızların yatakhanesine giriyor, onlara cinsel tacizde bulunuyor, korkutmak için dövüyor 
Bunu Şanlıurfa'da mahalli bir televizyonda kızlar anlattı 
Haberi duyunca dehşete kapıldım. 
Haberin devamını okurken bir kere daha dehşete düştüm Bu müdür, daha önce Malatya'daki yurtta görev yapıyormuş, hakkında idari soruşturma açılmış, "Görev yapamaz" diye rapor verilmiş 
Ve "görev yapsın" diye Şanlıurfa Kız Yetiştirme Yurdu'na atanmış 
İzmir'de Barbaros Çocuk Yetiştirme Yurdu'ndaki olaylar h l hafızalardadır. Görevden alınan dokuz personel, dava devam ederken, Doğu illerine atanmış 
"Görev yapsın" diye 

ÇEŞİTLİ yerlerde sekiz yıl görev yapan Malatya Sosyal Hizmetler İl Müdürü, kendini savunurken, nasıl çok feci bir tablo devraldığını anlatıyor 
- Livatalar yaşanmış bir yurdu devraldım 
Livata Yani erkek çocuklarla cinsel ilişki, cinsel tecavüz 
Elbette iyi yurtlar, yöneticiler de var ama yaranın çok büyük olduğu bir gerçek. 

SORUN yurtlarda yaşanan facialardan da ibaret değil. Ağır işlerde çalıştırılan çocuklar, sokak çocukları, evinde dayak yiyen, okula gönderilmeyen çocuklar... 
Ankara Barosu Çocuk Merkezi'nin araştırmasına göre, "çocuklar, suç çetelerinden kurtulmak için Çocuk Esirgeme Kurumu yerine cezaevlerine girmeyi" tercih ediyor 
Ailesiz, şefkatsiz, bakımsız, amaçsız yetişen bu zavallı çocuklar ya ezilmiş, bitkin, pasif oluyorlar, kötü niyetli her suiistimale boyun eğiyorlar... Veya öfkeli ve saldırgan oluyorlar. 
Eskişehir Barosu Çocuk Hakları Komisyonu, tutuklu ve hükümlü 100 çocuk üzerinde araştırma yapmış bunların 80'i yetiştirme yurdu kökenli 
Ailenin çözülmesinden tutun da, çocuğa sahip çıkıp onların dünyasına anlam katacak geleneksel toplumsal dokunun tahribine, buna karşılık modern kurumlaşmanın gelişmemiş olmasına ve aşırı nüfus artışına kadar uzanan bir yığın sosyolojik faktörün ürettiği "kimsesiz çocuklar" sorunu, daha doğrusu faciası gittikçe büyüyor 

MALATYA Ticaret ve Sanayi Odası Başkanı Mücahit Fındıklı'yla konuştum. Vizyon sahibi ve entelektüel nitelikleri olan bir işadamıdır. İhtiyaçları tespit ettiklerini, kalıcı bir mali destek mekanizması kuracaklarını söyledi. 
Çok iyi... Ama yeter mi 
Kadınlarımız, annelerimiz... 
Kendi aralarında şefkat grupları oluşturarak yurtları ziyaret etmek, bu şekilde sosyal kontrolü sağlamak... Çocuklarla görüşmek, onlara ilgi ve sevgi göstermek, bu şekilde işin en önemli tarafı olan "insani duygu" desteği vermek... 
Evet, Malatya 600 milyon dolarlık ihracatı ile 'Anadolu kaplanları'na örnek oluyorsa, Malatyalı kadınlar da bu sosyal şefkat ödevinde örnek olmalıdır 
Dünyada halktan grupların oluşturduğu "gönüllü kuruluşlar" üçüncü sektör haline geliyor. 
Bizim devletin bundan evhamlanmasına da gerek yok. 
Yönetenleri eleştirelim. Ama aynı zamanda illerde, ilçelerde, semtlerde özellikle kadınlarımız sivil merhamet grupları oluşturarak harekete geçmelidir. 
Dikkat Tevfik Fikret'in yüz yıl önce attığı çığlık, artık bir sosyal faciaya dönüşüyor 
"Ey kimsesiz v re çocuklar 
Hele sizler... Hele sizler " 



</TEXT>
</DOC>
