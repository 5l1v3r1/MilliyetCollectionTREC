<DOC>
<DOCNO> 366662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun34.html </URL>
<DATE> 2005/08/03/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
İran'da Ahmedinecad'ın ilk icraatı resim oldu 
</HEADLINE>
<TEXT>

     İran'ın yeni cumhurbaşkanı Mahmud Ahmedinecad, devlet dairelerine kendi resminin asılmamasını istedi. 
     ISNA ajansının haberine göre, Ahmedinecad'ın ofisinden açıklama yapılarak, tüm devlet dairelerinin müdürleri ve çalışanlarına görevlerini ciddi şekilde yapmaları gerektiği hatırlatıldı. 
     Açıklamasında, devlet dairelerinde halka verilen hizmetin durdurulmamasını isteyen Ahmedinecad, masraf olacağı gerekçesiyle, bütün yetkililerden ve halktan, kendisine tebrik mesajı göndermemelerini talep etti. 
     Devlet dairelerinde sadece Ayetullah İmam Humeyni ve dini lider Ali Hamaney'in resimlerinin bulunacağını belirten Ahmedinecad, kendi resimlerinin devlet dairelerine asılmamasını istedi. 
     
</TEXT>
</DOC>
