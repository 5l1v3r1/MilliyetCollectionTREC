<DOC>
<DOCNO> 368273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun07.html </URL>
<DATE> 2005/08/09/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Çin'de kaza geçiren İhsan Kalkavan, Türkiye'ye geliyor 
</HEADLINE>
<TEXT>

     Çin'de bulunduğu sırada trafik kazası geçiren Beşiktaş'ın eski yöneticisi ve işadamı İhsan Kalkavan donanımlı özel bir uçakla Türkiye'ye gitmek üzere Henan eyaletinin merkezi Zhengzhou Cıncou şehrinden ayrıldı. 
     İş gezisi için Çin'de bulunan Kalkavan, cumartesi günü içinde bulunduğu cipin olumsuz hava koşullarından dolayı kayarak, bariyerlere çarpması sonucu elinden ve sırtından yaralanmıştı. Kalkavan, daha sonra bir askeri hastanede tedavi altına alındı ve eline küçük bir operasyon yapıldı. 
     Kalkavan, bugün yerel saatle 11.10'da TSİ 6.10 ambulansla havaalanına getirildi. Şort giyen ve sırtını havluyla kapatan Kalkavan, uçağa yürüyerek bindi. 
     Heyecanlı ve morali bozuk görünen oğlu Yavuz Kalkavan, ''Şükürler olsun diyebiliyorum'' dedi. 
     İşlemlerin tamamlanmasından sonra uçak 12.20'de TSİ 7.20 hareket etti. 
     Tam donanımlı özel uçakta Ortopedi Uzmanı Şamil Cabbar Bezirgan ve Plastik Cerrah Tuğrul Turan da bulunuyor. 
     Kaptan Pilot Hasan Uçar ve yardımcıları İbrahim Aliş ve Adnan Bosnalı yönetimindeki Falcon 2000 tipi özel uçak Almatı'da yakıt ikmali yaptıktan sonra İstanbul'a gidecek. 

     
</TEXT>
</DOC>
