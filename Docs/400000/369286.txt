<DOC>
<DOCNO> 369286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonsiy14.html </URL>
<DATE> 2005/08/12/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Başbakan Erdoğan, İstanbul'a gitti... 
</HEADLINE>
<TEXT>

     Başbakan Recep Tayyip Erdoğan, özel Ana uçağı ile saat 20.30’da İstanbul’a hareket etti. 
     TOKİ’nin yaptırdığı konutların anahtar teslimi, duble yolların açılış, temel atma ve kan davalı belediye başkanlarının barıştırılması amacıyla düzenlenen törenlere katılan Erdoğan, Diyarbakır’daki incelemelerini tamamladı. 
     Diyarbakır Havaalanı’ndan İstanbul’a hareket eden Erdoğan’ı, Diyarbakır Valisi Efkan Ala, Diyarbakır Emniyet Müdürü Zeki Çatalkaya ile diğer ilgililer uğurladı. 
     Başbakan Erdoğan ile Dışişleri Bakanı ve Başbakan Yardımcısı Abdullah Gül, Devlet Bakanı Nimet Çubukçu, İçişleri Bakanı Abdülkadir Aksu, Bayındırlık ve İskan Bakanı Faruk Özak, Milli Eğitim Bakanı Hüseyin Çelik ve bir grup gazeteci de İstanbul’a gitti. 
     
</TEXT>
</DOC>
