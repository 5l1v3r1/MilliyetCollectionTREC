<DOC>
<DOCNO> 363545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/guncel/axgun01.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim çok kızdı Bana çeteyi anlat 
</HEADLINE>
<TEXT>


Aralarında Kürşat Yılmaz'ın da bulunduğu 50 sanıklı Endüstri Holding'in davasına başlandı. H kim, dönemini öven eski yönetici Ertekin'i, 'Konuyu dağıtma' diye uyardı 

NEŞET KARADAĞ, MURAT KİBRİTOĞLU Adana DHA 

Yabancı ülkelerde çalışan işçilerden toplanan paralarla Konya'da kurulan Endüstri Holding'in yağmalanmasıyla ilgili davada ifade veren sanık Kürşat Yılmaz, mahkeme başkanının kendisine neden reis denildiğini sorması üzerine, "Hiçbir şeyden haberim yok. Ülkücü teşkilat içinde yetiştim. İlçe başkanlığı yaptım. Bana teşkilat içinde 'reis' diye hitap edilir" dedi. 
Aralarında Endüstri Holding'in eski Yönetim Kurulu Başkanı Mustafa Ertekin, Yılmaz ve Korkut Eken'in de bulunduğu 28'i tutuklu 50 sanığın, "Çıkar amaçlı suç örgütü kurma"nın da içinde bulunduğu 13 ayrı suçtan, 6 aydan 12 yıla kadar hapis istemiyle yargılanmasına Adana 7. Ağır Ceza Mahkemesi'nde başlandı. 

Komplo kurbanıyım 
12 yıl hapsi istenen Yılmaz, polislerin komplosuna kurban gittiğini iddia ederek, "2002'de tahliye olduğumdan bu yana kırmızı ışıkta dahi geçmedim. Holdingin adını basında duydum. Ertekin'i de burada gördüm" diye konuştu. Sanıklardan Ali Oymak, Sultan Süleyman Kavrak ve Fuat Bekir Duyanoğlu'nu tanıdığını iddia eden Yılmaz, "Fuat, 2002'de şoförümdü. Fethiye'de otelde esrar gizlediğimiz iddiasıyla gözaltına aldılar. Yanımda Tuğba Özay vardı. Suç unsuruna rastlayamadılar. Çete kurmadım" dedi. 
Asıl çetenin holding yönetiminde bulunan Ali Altunbaş ile yönetim kurulu başkanlarından Halil Şafak'ın olduğunu iddia eden Ertekin ise, kendi dönemindeki çalışmaları övdü. Bunun üzerine h kim, "Zamanımı alma. Konuyu dağıtıyorsun. Akmeraş Mermer Ocağı nasıl çeteye devredildi onu anlat " ikazında bulundu. Ertekin'in işadamları ile problemlerini anlatması üzerine mahkeme başkanı, "Konuyu fazla dağıtma diyorum sana" diyerek tekrar uyardı. 

11 sanığa tahliye 
13 saat süren duruşmada mahkeme, sanıklardan Bekir Tuna, Sedat Koçak, Timur Ünal, Sevtap Bekişoğlu, Selim Öksüz, Emrullah Aydinci, Güzel Altınsoy, Erkan Özkan, Cafer Aktaş, Mehmet Ersoy ve Nevin Kaya'nın tahliyesine, Yılmaz ve Ertekin ile birlikte 9 kişinin tutukluluk halinin devamına karar verdi. 

Eken'e güllü karşılama 

30 kişilik bir grubun kırmızı güller ve tezahüratlarla karşıladığı tutuksuz sanık Korkut Eken, soru üzerine, "Daha ifade vermedim. Büyük olasılıkla yanlışlık var" dedi. "Örgüt üyelerine yardım ve yataklık yapmak"tan 1 yıla kadar hapsi istenen Eken, Kuşadası'ndaki bombalamanın PKK ile ilgisi olup olmayacağı sorusuna da, "Pek alakadar olmuyorum bu işlerle. Görüyorsunuz, hapisten çıkalı 1 yıl oldu, senenin devriyesinde yine mahkemedeyim" cevabını verdi. 


</TEXT>
</DOC>
