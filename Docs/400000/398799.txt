<DOC>
<DOCNO> 398799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/dunya/dun03.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan'da anayasa değişiyor 
</HEADLINE>
<TEXT>


MOSKOVA Milliyet 


Ermenistan'da önceki gün yapılan referandumda seçmenler, anayasal değişikleri onayladı. Ermenistan Merkez Seçim Komisyonu MSK , anayasanın önemli bölümünün değiştirilmesine yönelik yapılan referandumun resmi olmayan kesin sonuçlarını duyururken, "katılımın yüzde 65.3 oranında olduğunu, oy kullananların yüzde 93.3'ünün anayasa değişikliğine 'evet' dediğini" açıkladı. Muhalefetin boykot ettiği oylamanın en kritik maddelerinden biri, diaspora Ermenilerine ülke yönetiminde söz hakkı tanıyacak çifte vatandaşlık konusuydu. Yapılacak anayasa değişikliğiyle devlet başkanının yetkileri de kısıtlanacak. Seçimlerde hile yapıldığını ileri süren muhalefet partilerinin liderleri, referanduma katılımın yüzde 65 değil, yüzde 20 civarında olduğunu ve oy sandıklarının değiştirildiğini iddia etti. 


</TEXT>
</DOC>
