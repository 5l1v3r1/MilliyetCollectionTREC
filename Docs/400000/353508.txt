<DOC>
<DOCNO> 353508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur22.html </URL>
<DATE> 2005/06/19/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Dikkat Üç gün daha yağmur 
</HEADLINE>
<TEXT>

     Yaz ortasında yağmur sürüyor. Pazar günü Marmara'dan başlayarak yurdun kuzeyini etkilemeye başlayan sağanak yağışlar, yeni haftanın ilk üç gününde de devam edecek. İstanbul üç gün boyunca sağanak yağışlı. Sağanak yağışlar Ankara'da iki gün, Erzurum'da da yine üç gün boyunca sürecek. 
     Hava sıcaklığı iç ve doğu bölgelerde 7 derece azalırken, diğer yerlerde mevsim normallerinde seyrediyor. Önümüzdeki üç günde en düşük hava sıcaklığı İstanbul'da 23, Ankara'da 24, İzmir ve Antalya'da 28, Adana'da 29 ve Erzurum'da 18 derece olacak. 
     
YARIN Marmara, Karadeniz, İç Anadolu'nun kuzeyi ve Erzurum-Kars bölümü sağanak yağış altında. Yağışlar özellikle Batı Karadeniz'de etkili. Akdeniz ve Güneydoğu Anadolu'da hava açık, diğer yerlerde parçalı bulutlu. 
     
SALI günü yağışlar etki alanını genişletiyor. Marmara, İç Ege, Karadeniz, İç Anadolu, Akdeniz'in iç kesimelri ve Doğu Anadolu'nun kuzeyi günü sağanak yağışlı geçirecek. 
     

ÇARŞAMBA günü ise Doğu Marmara İstanbul , Karadeniz, Sivas çevresi ve Erzurum-Kars bölümünde yağışlar sürüyor. Akdeniz ve Muğla çevresiyle Güneydoğu Anadolu'da güneş açıyor, diğer bölgelerimiz yine parçalı bulutlu... 

     
</TEXT>
</DOC>
