<DOC>
<DOCNO> 382262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko53.html </URL>
<DATE> 2005/09/28/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Akbank, çıkarılmış sermayesini yükseltme işlemlerini tamamladı 
</HEADLINE>
<TEXT>

     Akbank'ın, Ak Uluslararası Bankası A.Ş'yi devralmak suretiyle birleşmesi nedeniyle, çıkarılmış sermayenin 1 milyar 800 milyon 4 bin 544 YTL'ye yükseltilme işlemlerinin tamamlandığı bildirildi. 
     Akbank T.A.Ş'den İMKB'ye yapılan açıklamada, birleşme nedeniyle çıkarılmış sermayenin 4 bin 544 YTL artırılarak 1 milyar 800 milyon YTL'den 1 milyar 800 milyon 4 bin 544 YTL'ye yükseltilme işlemlerinin tamamlanarak, İstanbul Ticaret Sicil Memurluğu'nca tescil edildiği belirtilirken, sermaye artırımında 4 bin 544 YTL'lik sermayeyi temsil eden 22. Tertip hisse senetlerinin Ak Uluslararası Bankası A.Ş.'nin Akbank T.A.Ş. dışındaki ortaklarına dağıtılacağı belirtildi. 
     Açıklamada, hisse dağıtım esaslarına ilişkin olarak da şu bilgiler verildi 
     ''Ak Uluslararası Bankası A.Ş.'nin, Akbank T.A.Ş. dışındaki ortaklarının ellerindeki Ak Uluslararası Bankası A.Ş.'nin bu unvan öncesinde BNP-Ak Bank A.Ş. ve veya Bnp-Ak Dresdner Bank A.Ş. ünvanı altında çıkardığı 1.000 TL nominal değerli 100 adet hisse karşılığında Akbank T.A.Ş.'nin 1 YKR nominal değerli 11.25 adet 22. Tertip hissesini alma hakkı bulunmaktadır. Değişim sonucu küsürat kalması halinde küsürat makbuzu verilecektir. 
     Hisse senetlerinin dağıtımına 01 Ekim 2005 tarihinden itibaren, Akbank T.A.Ş. Genel Muhasabe ve İç Hizmetler Grubu Hissedarlar Servisi, Beşiktaş İstanbul, Akbank T.A.Ş.'nin diğer tüm şubelerinde ise dağıtım makbuz karşılığı yapılacak olup, makbuzlar en kısa sürede hisse senetleri ile değiştirilecektir.'' 
     
</TEXT>
</DOC>
