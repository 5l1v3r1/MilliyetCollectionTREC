<DOC>
<DOCNO> 351874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo04.html </URL>
<DATE> 2005/06/14/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
PSG, Carew için 4,5 milyon avroyu gözden çıkardı... 
</HEADLINE>
<TEXT>

     PSG, Carew için 4,5 milyon avroyu gözden çıkardı. Beşiktaş'ın bu konudaki tutumu kısa ve net Carew'i isteyen 10 milyon avro getirmeli. 
     
     Olympiakos’tan sonra... 

     Teknik direktör Rıza Çalımbay, yeni sezonda da John Carew’i kadrosunda görmek istiyor. Ancak genç hoca, Çok iyi bir teklif gelir ve yönetim kurulumuz da göndermek isterse, benim açımdan problem yok'' diyerek Norveçli golcünün bu şartlarda gidişine yeşil ışık yakıyor. Bir süredir adı, Yunan Ligi ekiplerinden Olympiakos’la birlikte anılan yıldız futbolcu için büyük bomba dün patladı. Fransızlar’ın ünlü ekibi Paris Saint Germain de Carew için transfer girişimlerini başlattı. 
     
     Mallorca da devrede 

     Paris Saint Germain’in John Carew’in transferi için Beşiktaş Kulübü’ne 4 milyon 500 bin avro bonservis bedeli ödemeye hazır olduğu öğrenildi. Ancak sezon başında Valencia’ya bonservisi için 3 milyon 750 bin avro ödenen, geride kalan bir yılda da 1 milyon 600 bin avro hak eden Norveçli golcü için bu fiyatı az bulan Siyah - Beyazlılar, Fransız Kulübü’ne olumlu yanıt vermedi. Mallorca’nın da istediği golcü oyuncu için Avrupalı bir çok menacerin Kartal’ın kapısını çaldığı bildirildi. 
     
     Sözleşmesi sürüyor 

     Yetkisini bize verin ve bu işi hemen halledelim'' diyen menacerlere, Beşiktaş Kulübü’nün verdiği yanıt şöyleydi Bizim satılık futbolcumuz yok. Ancak yine de John Carew’i çok isteyen bir takım varsa, 10 milyon avro’yu gözden çıkartmalı...'' Kara Kartal’la iki yıllık daha sözleşmesi devam eden Norveçli yıldız, bu nedenle gelişmeleri uzaktan izlemekle yetiniyor. Kadrosunda şu an 7 yabancı bulunan Siyah-Beyazlılar, Fran ve Ronaldo’yu göndermek için temaslarını sürdürüyor. 

     
</TEXT>
</DOC>
