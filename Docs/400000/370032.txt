<DOC>
<DOCNO> 370032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur02.html </URL>
<DATE> 2005/08/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Gemi turizminde alarm sona erdi 
</HEADLINE>
<TEXT>

     Latif SANSÜR DHA 

      TERÖR saldırısı olabileceği endişesiyle İsrail'in, gemilerin Türkiye'nin Akdeniz kıyılarına gitmemesi’ yolunda yaptığı uyarı nedeniyle Türkiye'ye yönelik seferlerini iptal eden bazı gemi firmaları, teröristlerin yakalanması ve İsrail'in uyarısını kaldırması üzerine seferlerini rormale döndürdü. Aydın Valisi Mustafa Malay, devlet olarak tüm önlemlerin alındığını, endişe edecek bir durum olmadığını söyledi. 
     Terör örgütlerinin İsrail gemilerine saldırı düzenleyeceği istihbaratı üzerine, dünyanın sayılı büyük gemilerinden Grand Princess’ ile Sea Born Sprit’ Kuşadası Limanı'na seferlerini iptal etti. Diğer gemiler ise rutin seferlerini sürdürdü. Hafta boyunca Alanya'ya 6, Kuşadası Limanı'na ise 2 gemi seferi iptal edildi. Türk Güvenlik güçleri, düzenledikleri operasyonla El Kaide militanları Suriyeli Louai Sakka ve yardımcısı Hamed Obysi'yi yakaladı. Teröristlerin Antalya Konyaatlı Plajı'nda hücre evi olarak kiraladıkları dairede, patlayıcı yapımında kullanılan yarım ton kimyasal madde ve 6 kilogram C-4 plastik patlayıcı da ele geçirildi. Bu operasyon üzerine İsrail, Türkiye'ye yönelik uyarısını kaldırdığını açıkladı. 
     
     VALİ TÜM TEDBİRLER ALINDI 
     Uyarının kaldırılmasıyla, dünyanın sayılı yolcu gemilerinden olan Grand Princess'in 22 Ağustos'ta Kuşadası Limanı'na sefer yapacağı belirtildi. Sea Born Sprit’in de, durdurduğu seferlerini yeniden başlatacağı bildirildi. Aydın Valisi Mustafa Malay, uluslararası güvenlik kodu anlamına gelen ISPS’ koduna sahip Kuşadası Limanı ve diğer limanların devletin gözetiminde olduğunu vurguladı. Vali Malay şunları söyledi 
     Dünyanın herhangi bir yerinde bir patlama, bir saldırı olduğunda insanları tedirgin eder. Ancak ülkemizde ne turistlerde ne de vatandaşlarımızda tedirginlik söz konusu değil. Devlet olarak biz buna karşı tedbirlerimizi alıyoruz. Kamera sistemini en kısa sürede devreye sokuyoruz. Uzman sivil teknik ekipleri bu yörelere gönderdik. Turizmcilerimizle toplantı yaparak kendi tedbirlerini almaları konusunda uyarıyoruz, eğitiyoruz. Terör sadece bizim değil, dünyanın sorunu. Eğer hep birlikte savaşılırsa teröre karşı mücadele verilir. Terör trafik kazası gibidir, ne zaman nerede kimin önüne çıkacak bilemezsiniz. Ama tedbirli olursanız en az zararla atlatırsınız. Siz iyi bir sürücü olabilirsiniz ama karşınızdakileri bilemezsiniz. Evde oturarak bundan sakınamazsınız.'' Vali Malay seferlerini iptal eden veya o yönde bir arzusu tespit edilen gemi acentelerine mesaj gönderdiklerini de belirterek, Gelmeyenler bilmeden gelmiyor. Biz onlara güvende oldukları mesajını her yoldan gönderiyoruz. Gemilere hizmet veren turizm şirketleri bizim mesajlarımızı ana firmalara iletiyor. Tüm gemilere çağrımız, çekinmeden gelsinler'' diye konuştu. 
     
</TEXT>
</DOC>
