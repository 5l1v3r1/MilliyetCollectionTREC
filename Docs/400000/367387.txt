<DOC>
<DOCNO> 367387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo18.html </URL>
<DATE> 2005/08/05/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Ali Sami Yen Stadı, lige hazır... 
</HEADLINE>
<TEXT>

     Galatasaray Kulübü, Futbol Federasyonu'nun uyarıları çerçevesinde Ali Sami Yen Stadı'ndaki eksikleri giderdi. 
     Daha önce yapılan denetlemede görülen eksikler nedeniyle uyarılan ve Konyaspor'la bu hafta sonunda yapacağı sezonun ilk maçını Ali Sami Yen Stadı'nda oynayamama teklikesiyle karşı karşıya kalan Galatasaray, gerekli düzenlemeleri bitirerek Futbol Federasyonu'ndan onay aldı. 
     Sarı-kırmızılı kulübün Ali Sami Yen Stadı'ndan sorumlu yöneticisi Fatih Gökşen, Futbol Federasyonu denetçilerinin son ziyaretlerinde, stattaki düzenlemelerin bitirildiği raporunu verdiklerini ifade ederek, ''Pazar günü seyircimizi Ali Sami Yen Stadı'nda ağırlayacağız. Konyaspor maçını kendi evimizde sorunsuz bir şekilde oynayacağız'' dedi. 
     
</TEXT>
</DOC>
