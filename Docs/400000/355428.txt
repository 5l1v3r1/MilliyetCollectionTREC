<DOC>
<DOCNO> 355428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo02.html </URL>
<DATE> 2005/06/25/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş - Okan Buruk pazarlığında mutlu son... 
</HEADLINE>
<TEXT>

     Okan Buruk ile yönetimin pazarlığı mutlu sonla bitti. Siyah-Beyazlı oyuncu, yeni sezonda 750 bin Euro alacak. 
     
     Çalımbay kalsın’ dedi 
     Bir yandan yurt dışında yoğun temaslarını sürdüren yönetim, diğer taraftan da teknik heyetin raporu doğrultusunda kadrodaki oyuncularla teker teker görüşüyor. Dün Siyah-Beyazlı ekibin gündemindeki isim Okan Buruk’tu. Rıza Çalımbay’ın kalması yönünde rapor verdiği ve sözleşmesi devam eden deneyimli futbolcu, menaceri Ahmet Bulut ile Beşiktaş’ın Ümraniye’deki tesislerine gelerek Kara Kartal’ın kurmaylarıyla masaya oturdu. 
     
     Yönetime sorun çıkarmadı 
     Futbol Şube Sorumlusu Kıvanç Oktay ve Futbol Koordinatörü Erdil Arpacı ile bir araya gelen Okan Buruk, futbol hayatına Beşiktaş’ta devam etmek istediğini açıkladı. İki saat süren görüşmenin ardından taraflar uzlaşmaya vardı ve Okan Buruk’un ücretinde indirime gidildi. Buna göre geçtiğimiz sezon 1 milyonu garanti olmak üzere toplam 1 milyon 200 bin Euro alan Siyah-Beyazlı oyuncu, gelecek sezon 500 bini garanti 750 bin Euro kazanacak. 
     
</TEXT>
</DOC>
