<DOC>
<DOCNO> 377910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/ekonomi/aeko.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceplerinde 5 milyar dolar, yerlerinden bile kalkmadılar 
</HEADLINE>
<TEXT>


Tüpraş ihalesinde sekiz başka grup ile yarışan Koç Holding temsilcilerine, holdingin Şeref Başkanı Rahmi Koç ile Yönetim Kurulu Başkanı Mustafa Koç'un, "Bizi aramayın, 5 milyar dolara kadar çıkın" talimatı verdiği öğrenildi 

Ahmet Erhan Çelik - Ankara Fotoğraf Serdar Özsoy 

Tüpraş'ın yüzde 51'inin blok satışında ihale yarışını Koç - Shell ortaklığı kazandı. Ortaklar, açık artırmada 4 milyar 140 milyon dolarlık son teklifi ile bütün rakiplerini eledi. 
Geçen yılın ocak ayında Tüpraş'ın hisse lerinin yüzde 65,76'lık bölümü için yapılan ihalede en yüksek teklifi 1 milyar 302 milyon dolar ile Efremov Kautschuk GmbH Tatneft-Zorlu Grubu vermiş, Özelleştirme Yüksek Kurulu da satışı onaylamıştı. Ancak Danıştay satışı, Petrol - İş'in açtığı dava sonucunda iptal etmişti. 
Dünkü ihalede hiç mola almayan ve kendi aralarında da müzakere yapmayan Koç - Shell temsilcileri, fiyatı kesintisiz yükselttiler. 
Koç temsilcilerine Holdingin Şeref Başkanı Rahmi Koç ile Yönetim Kurulu Başkanı Mustafa Koç'un, "Bizi aramanıza gerek yok. 5 milyar dolara kadar çıkabilirsiniz" talimatı verdiği öğrenildi. 
Ankara Bilkent Otel'deki ihaleye dokuz firmadan 90 kişinin katılımı ile gerçekleşti. Elemesiz turun ardından yapılan üç elemeli turda sırasıyla İtalyan ENI, Avusturya şirketi MOL ve Zorlu - PKN ortaklığı elendi. Üç elemeli turun sonuncusunda en yüksek fiyat 3 milyar 360 milyon dolar oldu. 

11 tur yapıldı 
Açık artırma, 20 milyon dolarlık artırımlarla yapıldı. Üçüncü turunda OMV, Anadolu, dördüncü turda ise PO - TAC ortak girişim grubu çekildi. Dokuzuncu turda OYAK, çekildi. 10'uncu tura Koç - Shell ve Çalık - IOC ortaklığı kaldı. 11'inci turda Çalık - IOC çekildi ve ihale, 4 milyar 140 milyon dolara Koç - Shell ortaklığına kaldı. Bu rakama göre Tüpraş'ın toplam piyasa değeri 8.1 milyar doları buldu. 
Koç - Shell temsilcileri hiç masadan kalkmadan sürekli fiyat artırımı yaptı. Heyetin gösterdiği kararlılıkta, Koç Holding Şeref Başkanı Rahmi Koç ile Yönetim Kurulu Başkanı Mustafa Koç'un verdiği, "Bizi aramanıza gerek yok. 5 milyar dolara kadar çıkın" talimatının etkili olduğu belirtildi. 
İhale bedeli peşin veya yarısı peşin kalanı iki yıl vadeli ödenebilecek. Vadeli ödemede dolar bazında yıllık yüzde 7 faiz uygulanacak. 

Tüpraş ihalesine giren Shell - Koç ortaklığında, Koç grubu şirketlerinin hissesi yüzde 90'ı buluyor. Shell'in ise iki şirketle hissesi yüzde 10. Tüpraş'ı alan ortaklığın yapısı şöyle Koç Holding Yüzde 80, Aygaz Yüzde 7, Opet Yüzde 3, Shell Türkiye Yüzde 0.1, Shell Yüzde 9.9 

Aile, Sevgi Gönül için duadaydı Dün, Tüpraş için Ankara'da kıran kırana bir ihale yarışı yapıldığı saatlerde, Koç Ailesi'nin, iki yıl önce vefat eden Vehbi Koç'un kızı Sevgi Gönül için duada olduğu öğrenildi. 
Ankara Bilkent Otel'de yapılan ihale sırasında Koç Ailesi'nden bir yetkili bulunmuyordu. Edinilen bilgilere göre, ihaleye katılacak heyete 'tam yetki' veren Koç yetkilileri, Holding Şeref Başkanı Rahmi Koç ve Yönetim Kurulu Başkanı Mustafa Koç da dahil açık artırmayı televizyondan da izlemedi. 

Dakika dakika ihale 16 05 Elemesiz tur için zarflar dağıtıldı. 
16 13 Firmalar teklif zarflarını komisyona verdi 
16 16 2.780 milyar dolar en yüksek teklif olarak açıklandı 
16 17 Üç elemeli turun ilk turuna geçildi 
16 20 Teklifler komisyon başkanına sunuldu 
16 27 Zorlu PKN Ortak Girişim Grubu elendi. En büyük teklif 3 milyar 25 milyon dolar oldu 
16 28 İkinci elemeli tura geçildi 
16 37 İkinci elemeli turada İtalyan ENI elendi. En yüksek teklif ise 3 milyar 325 milyon dolar oldu 
16 38 Üçüncü elemeli tura geçildi 
16 49 MOL elendi. 3 milyar 360 milyon dolar en yüksek teklif oldu 
16 50 Açık artırmaya geçildi. Bundan sonra firmaların fiyat teklifleri şöyle gelişti 
Rakamlar milyon dolar 
OMV 3.380 
OYAK 3.400 
IOC - Çalık 3.420 
Anadolu 3.440 
Koç - Shell 3.460 
PO - TAC 3.480 
OMV 3.500 
OYAK 3.520 
IOC - Çalık 3.540 
Anadolu 3.560 
Koç - Shell 3.580 
PO - TAC mola istedi 
PO - TAC 3.640 
OMV Çekildi 
OYAK 3.660 
IOC - Çalık 3.680 
Anadolu Çekildi 
Koç - Shell 3.700 
PO - TAC 3.720 
OYAK 3.740 
IOC - Çalık 3.760 
Koç - Shell 3.780 
PO - TAC Çekildi 
OYAK 3.800 
IOC - Çalık 3.820 
Koç - Shell 3.860 
OYAK 3.880 
IOC - Çalık Mola aldı 
IOC - Çalık 3.900 
Koç - Shell 3.920 
OYAK Mola istedi 
OYAK 3.940 
Çalık - IOC 3.960 
Koç - Shell 3.980 
OYAK 4.000 
IOC - Çalık 4.020 
Koç - Shell 4.060 
OYAK Çekildi 
IOC - Çalık Mola aldı 
IOC - Çalık 4.080 
Koç - Shell 4.100 
IOC - Çalık 4.120 
Koç - Shell 4.140 
17 28 IOC - Çalık çekildi 


</TEXT>
</DOC>
