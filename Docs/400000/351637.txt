<DOC>
<DOCNO> 351637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas11.html </URL>
<DATE> 2005/06/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ericsson'dan uçakta cep telefonuyla konuşma sağlayan istasyon 
</HEADLINE>
<TEXT>

     Cep telefonu üreticisi Ericsson, cep telefonlarının uçaklarda kullanılmasını sağlayacak yeni bir baz istasyonunun tanıtımını yaptı. 
     Ericsson'un sözcüsü Peter Olofsson, uçaklara koyulacak, GSM teknolojisine dayalı baz istasyonunun, iletişimin sağlanması için cep telefonu sinyallerini bir uyduya taşıyacağını açıkladı. 
     Yeni teknolojinin, uçaklardaki elektronik sistemi etkilemeyeceğini belirten Olofsson, ''Tüketicilerin nerede olurlarsa olsunlar cep telefonlarını kullanma beklentisi içinde olduklarını görüyoruz. Ve şimdi birkaç saatliğine uçaktayken telefonla arama yapmanızı mümkün kılıyoruz'' dedi. 
     Ericsson, baz istasyonunun, uçak başına yaklaşık 131 bin dolar değerinde olacağını bildirdi. 
     
</TEXT>
</DOC>
