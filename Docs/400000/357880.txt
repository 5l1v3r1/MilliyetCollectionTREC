<DOC>
<DOCNO> 357880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur22.html </URL>
<DATE> 2005/07/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Canlı bomba, 5 yıl önce eylemde gözaltına alınmış 
</HEADLINE>
<TEXT>

     DHA 

ANKARA'da Adalet Bakanlığı önünde vurularak öldürülen canlı bomba Eyüp Beyaz'ın 5 yıl önce Adapazarı'nda jandarma tarafından gözetim altına alındığı ve sorgulandığı belirlendi. 
     Bakanlıkta polislerin dikkatli davranması sonucu bombalı eylemi gerçekleştirmek isterken yakalanan ve yakmak isterken önce ayaklarından, daha sonra da başına isabet eden kurşunla öldürülen Eyüp Beyaz'ın 2000 yılının Temmuz ayında Adapazarı'nda eyleme katıldığı anlaşıldı. Tutuklu Aileleri Yardımlaşma Derneği üyelerinin Ankara'da yapmak istedikleri toplantıya giderken TEM Adapazarı gişellerinde yol kapatma eyleminde canlı Bomba Beyaz'ın en ön sırada yer aldığı ortaya çıktı. Yere oturarak arkadaşlarıyla birlikte eylem yapan Eyüp Beyaz, polis ve jandarma ekiplerine zorluk çıkarttığı gerekçesiyle gözaltına alındığı, sorgulandıktan sonra da serbest bırakıldığı saptandı. 

     
</TEXT>
</DOC>
