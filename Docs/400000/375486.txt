<DOC>
<DOCNO> 375486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/siyaset/siy05.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılama yine sınırda 
</HEADLINE>
<TEXT>


Erdoğan, zaman kaybıyla israfa yol açtığı için 3 ay önce başlattığı hükümet konağı önünde karşılama uygulamasından geri adım attı 

ANKARA Milliyet 


Başbakan Recep Tayyip Erdoğan, işgücü ve zaman kaybıyla israfa yol açtığı için 3 ay önce başlattığı "karayolu seyahatlerinde hükümet konağı önünde karşılama uygulaması"ndan geri adım attı. 
Erdoğan, yurtiçi karayolu seyahatlerinde artık hükümet konağında değil, il sınırında karşılanıp uğurlanacak. Karşılama ve uğurlamada sadece vali, belediye başkanı, il jandarma komutanı ve emniyet müdürüyle mülki amirler bulunacak. 
4 Haziran'da yayımlanan bir önceki genelgede ise karşılama yeri hükümet konağı olarak belirlenmişti. Erdoğan bu genelgede, 1997'den beri uygulanan sınırda kalabalık heyetle karşılamayı eleştirerek, "Mevcut uygulamanın işgücü, zaman kaybı ve israfa yol açtığı müşahede edildiğinden, karşılama ve uğurlamalarda dikkat edilmesi gereken hususlar ... yeniden düzenlenmiştir" ifadelerine yer vermişti. 




</TEXT>
</DOC>
