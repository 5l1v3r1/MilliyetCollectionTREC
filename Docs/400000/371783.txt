<DOC>
<DOCNO> 371783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/yasam/yas05.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün magandaları yine can aldı 
</HEADLINE>
<TEXT>


Denizli'de 8 yaşındaki İbrahim, annesinin kucağında otururken başına isabet eden kurşunla öldü 

FERAH IŞIK, REŞİT ÇELEBİOĞLU Denizli Kilis DHA 

Denizli'de kına gecesinde havaya açılan ateş sonucu, annesinin kucağında oturan 8 yaşındaki İbrahim Dalkılınç hayatını kaybetti. Soruşturma başlatan Sarayköy Cumhuriyet Savcılığı, kına gecesinde çekilen tüm fotoğraf ve görüntülere el koydu. Görgü tanıkları jandarmaya verdikleri ifadede Dalkılınç'ın vurulduğu sırada en az 10 kişinin aynı anda havaya ateş açtığını söyledi. 

Aksaray'da da 1 ölü, 1 yaralı 
Aksaray'da da önceki gün gerçekleşen düğün töreninde, İ.H.'nin 59 doldur boşalt yaparken ateş alan tabancasından çıkan kurşunlar Sami İnevi 41 ve Çapan Bahçeci'ye 25 isabet etti. Yaralanan İnevi, hastaneye kaldırılırken yolda öldü. Kilis'in Yavuzlu beldesinde mahalle arasında yapılan bir düğünde sıkılan kurşun, 19 yaşındaki Kifayet Yedipınar'ın ayağından yaralanmasına neden oldu. 

20 ila 25 yıl hapis 
Yeni TCK'da maganda kurşunu ölüme neden olmuşsa fail, adam öldürme suçunun indirimli hali gibi ceza alıyor. Bu oran 20 - 25 yıl arası hapis cezasına denk geliyor. 


</TEXT>
</DOC>
