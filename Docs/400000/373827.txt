<DOC>
<DOCNO> 373827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo05.html </URL>
<DATE> 2005/08/29/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Carew bu kez boş geçti ama Lyon lider... 
</HEADLINE>
<TEXT>

     Fransa'da ilk üç haftada Lyon formasıyla gol yağdıran John Carew, bu haftayı pas geçti. Lyon'un deplasmanda Auxerre'i 2-0 geçtiği maçta goller Diarra ve Juninho'dan geldi. Lyon, bu sonuçla 5 haftada 13 puana ulaşarak liderliği Paris Saint Germain'den aldı. 
     
     P.S.G. evinde vuruldu 

     Sezona fırtına gibi giren Paris Saint Germain, 5. haftada sahasında Nice'ye yenilerek ilk mağlubiyetini aldı. Henüz 1. dakikada Portekizli forveti Pauleta ile öne geçen Başkent temsilcisi, ikinci yarıda gelen Nice gollerine engel olamadı. Konuk takım 72'de Traore, 89'da Bagayoko ile bulduğu sayılarla 3 puanı aldı. 
     
     Nancy yarım düzine attı 

     Fransa'da beşinci haftada 3 maç 0-0 sona ererken, dördüncü haftada Lens'in Auxerre'ı yaptığının bir benzerini bu hafta Nancy Rennes'e yaptı. Lens geçtiğimiz hafta Auxerre'e 7 gol atmıştı. Bu hafta sahasında Rennes'i ağırlayan Nancy, rakibini yarım düzine golle uğurladı. Kroupi'nin hatt-rick yaptığı maçta diğer gollerde Rochat kendi kalesine , Diakhate ve Puygrenier imzası vardı. 
     Fransa'da toplu sonuçlar 
     

Marsilya 1 1 Ajaccio Le Mans 1 0 Troyes Nancy 6 0 Rennes Nantes 0 0 Metz Paris Saint Germain 1 2 Nice Saint-Etienne 0 0 Sochaux Strasbourg 0 0 Bordeaux Monaco 0 0 Lens Auxerre 0 2 Lyon      

     
</TEXT>
</DOC>
