<DOC>
<DOCNO> 358943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun60.html </URL>
<DATE> 2005/07/07/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Londra polisi ölü sayısının 37'ye yükseldiğini bildirdi... 
</HEADLINE>
<TEXT>

     Londra Metropolitan polisi, bu sabahki bombalı saldırıların ardından ölenlerin sayısının en az 37 olduğunu açıkladı. 
     Akşam saatlerinde ölü sayısının 33 olduğuna dair açıklamanın ardından, polis yetkililerinin, 37 rakamını verirken, "en az" ifadesini kullandıkları dikkat çekti. Yaralı sayısı da 700 olarak kaydedildi. Bu arada, Londra’nın en kalabalık merkezlerinden biri olan Victoria tren istasyonunun önündeki otobüs duraklarında bulunan bir otobüsün içinde şüpheli bir paket görüldüğü de açıklandı. Paketin patlayıcı içerip içermediği henüz bilinmiyor. 
     Öte yandan, sabah yaşanan ve gün boyu bütün acil servisleri meşgul eden kaosun ardından akşam saatlerinde de evlerine ulaşmaya çalışan Londralılar’ın yaşadığı kaos kente hakim oldu. Milyonlarca kişinin bir yerden bir başka yere ulaşabilmek için büyük çabalar sarf etmek zorunda kaldıkları belirtiliyor. 
     
</TEXT>
</DOC>
