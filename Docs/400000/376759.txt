<DOC>
<DOCNO> 376759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonsiy04.html </URL>
<DATE> 2005/09/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ülkücülerden açıklama Çatışma ortamı içinde bulunmayacağız 
</HEADLINE>
<TEXT>

     Ülkü Ocakları, son günlerde yaşanan "gerilime" çekilmek istendiklerini belirterek, ülkücülerin provokasyonlara gelmeyeceğini ve olayların içerisinde bulunmayacağını vurguladı. 
     Ülkü Ocakları’ndan yapılan yazılı açıklamada, yurdun çeşitli yerlerinde yaşanan olayların, bir kısım çevrelerin provokasyonu ile planlı bir hedef saptırma seferberliğine dönüştürüldüğü belirtilerek, ülkede "Türk-Kürt çatışması" yaratılmaya çalışıldığı vurgulandı. 
     Ülkücülerin bu olayların içine çekilmeye çalışılarak "kardeş kanı" dökülmek istendiği ifade edilen açıklamada, "Ülkü ocakları Merkezi olarak, tüm teşkilatlarımızın ve mensuplarımızın ülkücü şahsiyete yakışır sorumluluk içinde hareket edeceğini, provokasyonlara gelmeyeceğini ve olayların içerisinde bulunmayacağını tekrar vurguluyoruz" denildi. 
     
</TEXT>
</DOC>
