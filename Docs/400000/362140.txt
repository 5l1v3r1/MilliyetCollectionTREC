<DOC>
<DOCNO> 362140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo30.html </URL>
<DATE> 2005/07/18/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
Appiah Fenerbahçe'de... 
</HEADLINE>
<TEXT>

     FC Juventus, 25 yaşındaki Ganalı orta alan oyuncusu Stephen Appiah’ı Fenerbahçe’ye sattığını açıkladı. 
     FC Juventus Başkanı Luciano Moggi, İtalya’nın kuzeyinde Pavia’ya bağlı Salice Terme’de yaptığı açıklamada, "Juventus, Appiah’ı Fenerbahçe’ye 8 milyon avroya satmış bulunmaktadır" dedi. 
     Moggi’nin bu açıklamasının ardından, halen İtalya dışında bulunan Appiah’ın yarından itibaren Salice Terme’de kampa girecek arkadaşlarıyla vedalaşmaya gelip gelmeyeceği merak konusu. Appiah’ın, İtalya’ya uğramaksızın Türkiye’ye gitmesinin de mümkün olduğu belirtiliyor. 
     Appiah, FC Juventus’ta iken yılda 1,5 milyon avro kazanıyordu. 
     Ganalı yıldıza Fenerbahçe’nin kaç para vereceği ise bilinmiyor. 
     İtalyan basınındaki haberlerde Ganalı yıldızın Fenerbahçe’ye gidip gitmeme konusunda tereddütlü olduğu belirtiliyordu. 
     
</TEXT>
</DOC>
