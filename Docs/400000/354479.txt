<DOC>
<DOCNO> 354479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur15.html </URL>
<DATE> 2005/06/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Anne kapıyı kilitleyip temizliğe gitti, evdeki çocuklar yangında öldü 
</HEADLINE>
<TEXT>

     İsmail AKDUMAN- Murat SANDIKÇI SAMSUN, DHA 


SAMSUN’da, anneleri 27 yaşındaki Zübeyde Kayahan'ın kapıyı üzerlerine kilitleyerek komşusuna temizliğe gittiği 3 yaşındaki Halim ve 2 yaşındaki Kerem Kayahan, elektrik kontağından çıktığı sanılan yangında yanarak öldü. 
     Samsun’un Yeni Mahalle Gün geçidinde tek katlı binada bugün saat 16.00 sıralarında yangın çıktı. İddiaya göre, anne Zübeyde Kayahan para karşılığında komşusuna temizlik yapmak için evden ayrılırken, kapıyı çocukların üzerine kitledi. Daha sonra yağan yağmur sonucu elektrik kabloları şase yapınca evin oturma odasında yangın çıktı. Kısa sürede büyüyen yangında, diğer odada uyuyan 3 yaşındaki Halim ve 2 yaşındaki Kerem Kayahan alevler arasında kalarak yaşamlarını yitirdi. 
     Yangını haber alarak evine gelen 6 aylık hamile anne Zübeyde Kayahan, çocuklarının öldüğünü öğrenince sinir krizi geçirdi. Kayahan komşuları tarafından sakinleştirilmeye çalışıldı. 
     Bu arada baba 30 yaşındaki İlhan Kayahan’ın, hurda kağıt toplamak için sabah evden ayrıldığı belirtildi. Kayahan çiftinin diğer çocukları 7 yüaşındaki Ahmet'in ise, İstanbul’daki akrabalarının yanında olduğu belirtildi. Polis, olayla ilgili soruşturma başlattı. 
     
</TEXT>
</DOC>
