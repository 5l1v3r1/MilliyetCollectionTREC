<DOC>
<DOCNO> 374228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/ekonomi/eko04.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İki dünya devi Türkiye için ortaklık yaptı 
</HEADLINE>
<TEXT>


NUR DAŞAR Amsterdam 

Dünyanın en büyük madeni yağ üreticilerinden Valvoline sadece Türkiye pazarı için Balkanların en büyük madeni yağ üreticisi Prista Oil ile iş ortaklığına gidiyor. Türkiye pazarındaki faaliyetleri için beş yıllık anlaşma yapan Prista Oil ve Valvoline, Türkiye'de gerçekleştirdiği yatırımları değerlendirerek pazar payını artıracak. 
İşbirliği çerçevesinden Valvoline'nin motor yağları endüstriyel yağlar, kimyasallar, araç içi ve dışı detaylı bakım ürünü kategorilerindeki tüm ürünlerin satışı Türkiye'de Prista Oil Türkiye tarafından gerçekleştirilecek. Valvoline böylece yıllık 480 bin metre ton madeni yağ pazarına sahip olan Türkiye'yi kendisine üst yapacak. 
Prista Oil Türkiye Bölge Satış Müdürü Mert Saygılı, Prista Oil'in Türkiye'ye gelme sebebinin endüstriyel sanayi potansiyelinin Avrupa'dan çok daha yüksek olmasına bağlı olduğunu söyleyerek, "Geçen yılki 15 bin ton satış rakamını bu yıl 25 bin tona çıkarmayı hedefliyoruz" dedi. Saygılı, şöyle devam etti 

Hedef ihracat 
"86 bin metre tonluk yıllık üretim kapasitesi ve 53 milyon euroluk cirosu ile Balkanların en büyük madeni yağ üreticisi Prista Oil, Türkiye pazarına güvenini 2001 krizinde 20 milyon dolarlık yatırımla gösterdi. Üç yılda 15 bin metretonluk satış hacmiyle pazarın beşincisi konumuna yükseldik." 
Saygılı, amaçlarının sadece Türkiye'nin ihtiyaçlarını karşılamak değil Türk cumhuriyetleri, Ortaasya ve Ortadoğu'nun da içinde bulunduğu ülkelere Türkiye üzerinden ihracat yapmak olduğunu söyledi. 




</TEXT>
</DOC>
