<DOC>
<DOCNO> 369335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur06.html </URL>
<DATE> 2005/08/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Varto'da su taşkını 
</HEADLINE>
<TEXT>

     Muş’un Varto İlçesi’nde etkili olan sağanak yağış sonrasında Tuzluca Deresi taştı. Bazı tarım arazilerinin su altında kaldığı taşkında, 40 küçükbaş hayvan da telef oldu. 
     AA muhabirinin edindiği bilgiye göre, ilçede etkili olan sağanak yağışın ardından, ilçedeki Tuzluca Köyü’nden geçen Tuzluca Deresi taştı. Taşkında, akıntıya kapılan 40 küçükbaş hayvan telef oldu. 
     Taşkın nedeniyle su altında kalan ekili tarım arazilerinde hasar meydana geldi. 
     Bölgede incelemelerde bulunan Muş Valisi İbrahim Özçimen, yaptığı açıklamada, Tuzluca Deresi’nin taşması sonucu özellikle dağlardan sürüklenen taşların ekili arazilere zarar verdiğini söyledi. 
     Olayda, can kaybı olmamasının tek tesellileri olduğunu belirten Özçimen, en kısa sürede bölgede hasar tespit çalışmalarına başlanacağını kaydetti. 
     
</TEXT>
</DOC>
