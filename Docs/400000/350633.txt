<DOC>
<DOCNO> 350633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun27.html </URL>
<DATE> 2005/06/10/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
ABD, Suriye'yi Lübnan seçimlerine karışmakla suçladı 
</HEADLINE>
<TEXT>

     ABD, Suriye'yi, Lübnan'dan tüm birliklerini çekmesini öngören BM kararının koşullarına uymamakla ve Lübnan seçimlerine karışmakla suçladı. 
     Beyaz Saray sözcüsü Scott McClellan, yaptığı açıklamada, ''Suriye'nin Lübnan'a karışmasından ve gözdağı vermesinden derin endişe duyuyoruz. BM'nin Lübnan'a bir soruşturma ekibi göndermesi çağrısında bulunduk'' dedi. 
     Sözcü, ''Uluslararası kamuoyunun, Lübnan'a karışmayı durdurması yönünde Suriye'ye net mesaj göndermesi önemli. Dünyanın Lübnan'ı yakından izlediğini düşünüyorum. Şu anda yapılan seçimlerin dış müdahale ya da gözdağı olmadan özgür ve adil yapıldığını görmek istiyoruz'' dedi. 
     McClellan, Suriye'nin 26 Nisan'dan itibaren askeri ve istihbarat yetkililerinin Lübnan'dan ayrıldığı iddiasını ise kabul etmedi. 
     BM Genel Sekreteri Kofi Annan, Suriye istihbarat yetkililerinin hala Lübnan'da olabileceği haberlerini kontrol etmek için bir BM ekibinin Lübnan'a göndermeyi düşündüğünü kaydetmişti. 
     
</TEXT>
</DOC>
