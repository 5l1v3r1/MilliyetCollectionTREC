<DOC>
<DOCNO> 384889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur07.html </URL>
<DATE> 2005/10/07/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Chat yaparken tanıştığı kızı kaçırdı 
</HEADLINE>
<TEXT>

     OSMANİYE DHA 

Internet'te chat yaparken tanıştığı lise öğrencisi H.Y'yi 14 İzmit'ten kaçırıp Osmaniye'ye getiren Ahmet Gök 28 , kızın babasının şikayeti üzerine tutuklandı. 
     Osmaniye'de yaşayan işsiz Gök, 1 yıl önce internette chat yaparken İzmit'te yaşayan Y. ile tanıştı. İddiaya göre Gök, bu yıl liseye başlayan kıza kendisini ODTÜ Bilgisayar Mühendisliği öğrencisi olarak tanıttı. Y'yi görmek için İzmit'e giden Gök, evlenme teklifinde bulundu. Kızının ilişkisini farkeden baba R.Y. bu ilişkiye engel olmak istedi. Fakat Gök, Y'yi kandırıp Osmaniye’ye kaçırdı. 
     Bunun üzerine baba Y. polise haber verdi. Osmaniye polisiyle de irtibat kurulması üzerine Gök ve Y, Kurtuluş Mahallesi’nde yakalandı. Kandırdığı liseli kıza adını Emre olarak tanıtan, ODTÜ öğrencisi olduğunu söyleyen ve cinsel ilişkiye giren Gök çıkarıldığı mahkemece tutuklandı. 
     Y, ailesine teslim edilirken Gök’ün 2 yıl önce de Konya Selçuk Üniversitesi Matematik Öğretmenliği bölümünde okuyan bir genç kızı aynı şekilde kandırıp cinsel ilişkiye girmekten gözaltına alındığı, kızın yaşının büyük olması nedeniyle hakkında yasal işlem yapılıp serbest bırakıldığı ortaya çıktı 
     
</TEXT>
</DOC>
