<DOC>
<DOCNO> 384062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/siyaset/asiy.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan'da 'bilgi notu' tanıklara sorulacak 
</HEADLINE>
<TEXT>


Yılmaz ile Taner'in yargılandıkları davada, 'Çakıcı'nın Türkbank ihalesine dahil edildiğine dair bilgi notuyla ilgili, Murat Başesgioğlu'nun dinlenmesi kararı alındı 

Türker Karapınar - Ankara 


Yüce Divan, "Türkbank ihalesine fesat karıştırdıkları" iddiasıyla eski Başbakan Mesut Yılmaz ile eski Devlet Bakanı Güneş Taner'in yargılandığı davada, Emniyet Genel Müdürlüğü'nün, "orgazine suç örgütü lideri Alaattin Çakıcı'nın Türkbank ihalesine dahil edildiğine ilişkin bilgi notu" ile ilgili olarak, dönemin İçişleri Bakanı, Çalışma ve Sosyal Güvenlik Bakanı Murat Başesgioğlu'nu tanık olarak dinlemeye karar verdi. 
Yılmaz, emniyetten gönderildiği iddia edilen bilgi notunu almadığını söylemişti. 
Yılmaz ve avukatı ile Taner'in avukatının katıldığı duruşmayı, Turgut ve Berna Yılmaz'la birlikte çok sayıda ANAP'lı eski bakan ve milletvekili izledi. Tanıklardan, Sümerbank davasında dolandırıcılıktan hapse mahk m edildikten sonra kayıplara karışan işadamı Hayyam Garipoğlu'nun yakalanamadığı bildirildi. Diğer tanıklar şunları söyledi 

Türkbank İhale Komisyonu Üyesi Muhammet Ünal 
Emniyet Genel Müdürlüğü'ne Çakıcı'nın ihaleye müdahil olup olmadığı konusunda yazı yazdık. Genel müdürlük, cevabi notunu ihale tamamlandıktan sonra gönderdi. Aynı not Başbakanlık'a da gittiğinden Hazine bilgilendirilmedi. 

'Hazine seyretti' 
Türkbank Munzam Vakfı Başkan Yardımcı Ali Rıza Adaş Banka Sümerbank, Nesim Malki, Erol Evcil ve Korkmaz Yiğit'e verilen kredilerle çöktü. Hazine temsilcileri soygunu seyretti. Bankanın yüzde 5'lik hissesini almak isteyen Yiğit'le anlaşamadık. Kendisini Alaattin Çakıcı olarak tanıtan biri arayarak, 'Niye Yiğit'e hisseleri vermediniz ' dedi, hisseleri satmama kararı aldık. 
Eski Bank Ekspress Genel Müdürü Savaş Özcan İhaleden önce yardım isteyen Yiğit'e, Türkbank'ın mali yapısı hakkında bilgi verdik. 

Türkbank'ı alabilecek geliri olduğunu söyledi. Böyle bir geliri varken Genç TV bedelini neden Bank Ekspress'ten kredi olarak karşılamak istediğini bilmiyorum. 
Başbakan'ı ziyaret etmesini doğru buluyorum. Bu tür ihaleler öncesi Başbakan'ı ziyaret etmek nezaket gereğidir. 

Korkmaz Yiğit Holding Genel Koordinatörü Ahmet Karahan Yiğit, Yapı Kredi Bankası'nın sahibi Mehmet Emin Karamehmet'ten kredi talep etti. Ancak bu talebi uygun bulunmadı. 
Bence bu ihaleye girmemesi gerekiyordu. İhaleye girmeden önce Yılmaz ve Taner'le görüştüğünü dolaylı olarak duydum. 


</TEXT>
</DOC>
