<DOC>
<DOCNO> 358414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo26.html </URL>
<DATE> 2005/07/05/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Fenerbahçe'de sakatlığı bulunan Anelka idmana çıkmadı... 
</HEADLINE>
<TEXT>

     Fenerbahçe, yeni sezon hazırlıklarını bugün yaptığı 3 antrenmanla sürdürdü. 
     Teknik Direktör Christoph Daum yönetiminde Samandıra Tesisleri’nde gerçekleştirilen akşam antrenmanında, futbolcular ısınma hareketlerinin ardından yarım sahada çift kale maç yaptı. 
     Çift kale maçta 5 gol atan Tuncay, hırsı ve istekli oyunuyla dikkati çekti. 
     Sağ baldırında hafif sakatlığı bulunan Anelka, antrenmana çıkmadı. 
     Fransız futbolcunun önce salonda, daha sonra havuzda çalıştığı bildirildi. 
     Antrenmanın son bölümünde sarı-lacivertli futbolcular, tempolu ve yavaş koşu yaptı. 
     Fenerbahçe yarın yapacağı tek antrenmanla hazırlıklarına devam edecek. 
     Bu arada, teknik heyet ve futbolcuların, yarın akşam yönetici Ali Yıldırım’ın Tepeören’deki işyerinin açılışına katılacağı bildirildi. 
     
</TEXT>
</DOC>
