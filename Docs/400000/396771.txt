<DOC>
<DOCNO> 396771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo12.html </URL>
<DATE> 2005/11/21/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Belçika'da yine şike iddiası 
</HEADLINE>
<TEXT>

     Belçika Birinci Futbol Ligi'nde St. Ruiden takımından sonra bahis oyunlarında şike olayına, yine birinci ligde mücadele eden Sk. Lierse kulübünün de ismi karıştı. 
     Sk. Lierse Kulübü yönetimi, yaptığı ilk araştırmadan sonra, kulüp içinde bahislerde şike iddiası olduğunu belirterek, adli makamlara rapor sundu. 
     Brüksel ve Hasselt adli makamları, Asya mafyası olarak belirledikleri Çin asıllı Zheyun Ye 40 adlı iş adamının kulüplere para yatırarak karşılaşmaya çıkan ilk 11'lerde değişiklikler yaparak bahisteki olayları etkilediğini açıkladılar. 
     Avrupa'da değişik birinci lig kulüplerine yatırım yapan Zheyun Ye'nin adı, daha önce de Finlandiya birinci futbol ligindeki bahis skandalına karışmıştı. 
     Olayla ilgili olarak, bir dönem Türkiye Birinci Futbol Ligi'nde oynayan Olivier Surray'ın da polis tarafından olayla ilgili sorgulandığı adli makamlar tarafından açıklandı. 
     
     ZHEYUN YE, KİMDİR 
     Çin Halk Cumhuriyeti'nde zengin bir iş adamı olan Zheyun Ye, ayrıca Paris'te tekstil üzerine çalışan büyük bir mağazanın da sahibi. Ye'nin çok büyük bir sermayeye sahip olduğu ve kumara düşkün olduğu kaynaklarca doğrulandı. 
     
</TEXT>
</DOC>
