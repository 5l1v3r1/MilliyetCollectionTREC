<DOC>
<DOCNO> 360766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy23.html </URL>
<DATE> 2005/07/13/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
RTÜK üyeleri seçildi 
</HEADLINE>
<TEXT>

     TBMM Genel Kurulu, Radyo ve Televizyon Üst Kurulu’nun RTÜK yeni üyelerini belirledi. 
     RTÜK üyelerine AK Parti’nin adaylarından Zahit Akman, Abdullah Darendeli, Davut Dursun, İlhan Yerlikaya, Taha Yücel, Paşa Yaşar, CHP’nin adaylarından da Özer Gürbüz, Şaban Sevinç ve Mehmet Dadak seçildi. 
     Yeni RTÜK üyelerinin özgeçmişleri şöyle 
     Aykut Zahit Akman 1958 Ankara doğumlu. Evli ve 5 çocuklu. Ankara Üniversitesi İlahiyat Fakültesi mezunu. Kanal-7’nin Washington ve Ankara temsilciliğini yapan Akman, sarı basın kartı sahibi. 
     Prof. İlhan Yerlikaya 1960 doğumlu. Selçuk Üniversitesi Fen-Edebiyat Fakültesi Tarih Bölümü mezunu. Yerlikaya, 2002-2005 arasında Erciyes Üniversitesi İletişim Fakültesi dekanlığı yaptı. 
     Prof. Davut Dursun 19 Artvin-Borçka doğumlu. İstanbul Üniversitesi İletişim Fakültesi mezunu. Sakarya Üniversitesi Siyaset ve Sosyoloji Bilimler bölümü öğretim üyesi. Prof. Dursun, evli ve 3 çocuk babası. 
     Taha Yücel Bilkent Elektrik-Elektronik mezunu. Başkent Üniversitesi’nde İşletme, Boğaziçi Üniversitesi’nde de Elektrik Elektronik Yüksek lisansı yaptı. TGRT’de genel müdür vekilliği görevinde bulunan Yücel, RTÜK’te teknik denetim uzmanlığı yaptı. Radyo TV Standartları Hazırlık Komisyonu’nda da üye sıfatıyla yer aldı. 
     Abdulvahap Darendeli 1955 Sivas doğumlu. Ankara Üniversitesi Hukuk Fakültesi mezunu. Adalet Bakanlığı Hukuk İşleri Genel Müdür Yardımcısı. Evli ve 2 çocuklu. 
     Paşa Yaşar 1964 Konya Yunak doğumlu. İstanbul Teknik Üniversitesi Endüstri Mühendisliği Bölümü mezunu. Ulaştırma Bakanlığı ve PTT’de çalışan Yaşar, AYCELL ve AVEA’da da genel müdür yardımcılığı görevlerinde bulundu. 2002-2003 tarihleri arasında Ulaştırma Bakanı danışmanı olarak çalışan Yaşar, evli 2 çocuk babası. 
     Özer Gürbüz 1936 Sinop doğumlu. İstanbul Hukuk Fakültesi’ni bitiren Gürbüz, Yargıtay Cumhuriyet Başsavcılığı görevinden emekli. 
     Eski Sinop Milletvekili olan Gürbüz, TBMM Başkanvekilliği görevinde de bulundu. Ankara Barosu’na kayıtlı avukat olan Gürbüz, halen Türk Parlamenterler Birliği Genel Sekreterliği görevini yürütüyor. Gürbüz, evli ve 2 çocuklu. 
     Şaban Sevinç 1964 Bafra doğumlu. Gazi Üniversitesi Basın Yayın Yüksekokulu mezunu Sevinç, halen Hürriyet gazetesi Parlamento muhabirliği görevinde bulunuyor. Sevinç, evli ve bir çocuk babası. 
     Mehmet Dadak 1946 Konya doğumlu. Ankara Hukuk Fakültesi mezunu. 
     Bir dönem avukatlık yapan Dadak, halen özel sektörde hukuk danışmanı. 
     Evli ve 2 çocuk babası. 
     
</TEXT>
</DOC>
