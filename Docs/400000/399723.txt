<DOC>
<DOCNO> 399723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo30.html </URL>
<DATE> 2005/12/01/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Efes'te moraller bozuk... 
</HEADLINE>
<TEXT>

     Basketbol Avrupa Erkekler Ligi B Grubu'nda kendi sahasında Litvanya'nın Lietuvos Rytas takımına 21 sayı farkla 72-51 yenilen Efes Pilsen'de, farklı mağlubiyetin üzüntüsü yaşanıyor. 
     Efes Pilsen Genel Menajeri Engin Özerhun, Lietuvos Rytas karşısında çok kötü oynadıklarını ve yenildiklerini söyledi. 
     Özerhun, rakiplerini yenmek için hiçbir hamle yapamadıklarını belirterek, ''Bu yenilgiyle sadece ilk 4 galibiyetin avantajını yitirdik. Şimdi önümüzdeki maçlara bakıyoruz'' dedi. 
     Menajer Özerhun, dünkü maçta sakatlanan Kaya Peker'in hafta sonunda Türk Telekomspor ile yapılacak maçta forma giymesinin zor olduğunu vurgulayarak, ''Kaya'nın sağ bacağında ezilme var. Yaklaşık 1 hafta dinlenecek. Ama gelecek hafta Avrupa Ligi'nde Prokom Trefl takımıyla yapılacak karşılaşmada forma giyebilecek'' diye konuştu. 
     
</TEXT>
</DOC>
