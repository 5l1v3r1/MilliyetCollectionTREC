<DOC>
<DOCNO> 372944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun05.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel MGK'nın son bildirisi 28 Şubat'ın zarifi 
</HEADLINE>
<TEXT>


ANKARA Milliyet 

9. Cumhurbaşkanı Süleyman Demirel, hükümete anayasal görevlerinin anımsatıldığını duyuran Milli Güvenlik Kurulu'nun MGK son bildirisinin "28 Şubat'ın zarifi" olduğunu söyledi. 
Demirel, dün Gözcü gazetesinde yayımlanan demecinde, bildirinin "hükümete ciddi bir uyarı" olduğunu savunarak, şunları söyledi "Anlayana sivrisinek saz, anlamayana davul zurna az. Anlaşılıyor ki MGK h l diri. Kim çıkardı bu Kürt sorununu Siz yüzyıllarca bir ve beraber yaşamış insanları ayırır, Kürt sorunu diye tanımlama yaparsanız, o zaman birileri de çıkar 'Biz de varız' der." 
ANKA Haber Ajansı'na da Seferihisar ve Maçka'daki olayları "Korktuğum oldu" sözleriyle değerlendiren Demirel, şunları kaydetti "Yapılan yanlışlar bunu ateşledi... Oysa, Türkiye Cumhuriyeti'nin özelliği milletin birliğidir. Kürt kendine 'Kürt', Türkmen kendine 'Türk' diyebilir. Çekişme yaratılmamalıdır. Türk sözcüğü kavramdır. Irk devletinin adı değildir. Bu topraklarda yaşayan her insan bu kavramın içinde kendine yer bulur." 
Son aylarda tırmanışa geçen PKK terörü ile Başbakan Erdoğan'ın Diyarbakır'daki konuşmasını da değerlendiren Demirel, "Olay dışardan kaşınıyor... " dedi. Demirel, bugün İstanbul Bilgi Üniversitesi'nde "Dünya Uluslararası Araştırmalar Konferansı"nda "Başarısız Devletler" başlıklı toplantıda darbe deneyimlerini anlatacak. 


</TEXT>
</DOC>
