<DOC>
<DOCNO> 388619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur05.html </URL>
<DATE> 2005/10/21/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Deprem doğrultu atımlı .. 
</HEADLINE>
<TEXT>

     Dokuz Eylül Üniversitesi Deprem Araştırma ve Uygulama Merkezi DAUM Müdürü Prof. Dr. Zafer Akçığ, İzmir'de 00.40'da meydana gelen depremin doğrultu atımlı ancak biraz da olik atımlı verevine olduğunu bildirdi. 
     Akçığ, AA muhabirine yaptığı açıklamada, aldığı ilk bilgilere göre, depremin merkezinin yine Seferihisar açıkları olduğunu ve önceki depremlerin koordinatlarıyla bu depremin arasında fark olmadığını belirtti. 
     Akçığ, şu bilgileri verdi ''Gece saat 22.00'ye kadar olan izlenimlerime göre artçı depremler seyrine devam ediyordu. Ancak her zaman yüzde 10'luk bir açık vardır. Depremin aynı bölgede olması, söz konusu alanda büyük bir enerji birikmesi olduğunu gösteriyor. Allah'tan fay tek parçada kırılmadı, 4 ayrı depremle kırılma meydana geldi. Çünkü daha önceki 5.7, 5.6 ve 5.9'luk depremlerin büyüklüklerini toplarsanız yaklaşık 6.3'e tekabül ediyor. Son depremi de katarsanız, büyüklük daha fazla olurdu.'' Dokuz Eylül Üniversitesi DEÜ Deniz Bilimleri ve Teknolojisi Enstitüsü Öğretim Üyesi ve Ege Bölgesi Araştırma ve Uygulama Merkezi EBAMER Müdürü Prof. Dr. Atilla Uluğ ise, meydana gelen depremin bağımsız bir deprem olduğunu belirterek, şunları söyledi 
     ''Daha büyük deprem olmaz diye bir şey söylemek mümkün değil. Zaten bölgede hareketli faylar var, sarsıntılar devam ediyordu. Bölgede 4 deprem izleme istasyonu daha kurulmuş durumda. Kandilli Rasathanesi'nden de yetkililer geldi ancak uzun zamandır depremleri kayda alan ve her türlü hareketi inceleyen büyük bir çalışma yoktu.'' 
     
</TEXT>
</DOC>
