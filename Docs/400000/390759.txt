<DOC>
<DOCNO> 390759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/ekonomi/eko01.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akıllı yazı tahtaları' geliyor 
</HEADLINE>
<TEXT>


Okul ekipmanlarına da teknoloji bulaştı. Emaye yazı tahtası üreticisi Emko, bilgisayar, projektör ve tahta üçlüsü ile çalışan akıllı tahta üretimine başlıyor. Akıllı tahtalar bin dolardan satılacak 

ÖZLEM BAY 

Emaye sektörüne tencere, tava, soba borusu üretimiyle başlayan Emko Emaye, firma sahibi Recep Tanışman'ın bir fuarda gördüğü emaye yazı tahtalarının üretimine başlıyor. Avrupa'da beş yıllık bir geçmişi bulunan akıllı yazı tahtalarının üretimi konusunda bilgi veren Tanışman, şimdiden 120 sipariş aldıklarını söyledi 
Tanışman, şöyle dedi "Beş yıl önce oldukça pahalıydı. Pek ilgilenemedik. Ama şimdi okul-lara projektör girdi, bilgisayarsız okul kalmadı, tahta fiyatları da düştü, akıllı tahtalar cazip olmaya başladı.. Sadece mekanizmasını Amerika'dan getiriyoruz. Ürünü kendi markamızla satıyoruz. Yazılımı Türkçe olacak." 
Tanışman akıllı tahtaları şöyle anlattı 
"Herhangi bir kalemle ya da elle dokunmak suretiyle kullanılıyor. Çalışma sistemi şöyle Küçük bir mekanizma bilgisayara bağlanıyor. Bilgisayar da projektöre. Tahtanın üzerindeki koordinatlar bilgisayara bildiriliyor, bilgisayardan da projektörle, sonra tekrar tahtaya yansıyor." 

'60 bin yazı tahtası sattık' 
1985'ten beri yazı tahtasına yönelik çalışmalar yürüttüklerini belirten Tanışman, "Yirmi yıldır Türkiye'deki 60 bin yazı tahtası sattık. Emaye tahtalar tozu dağıtmadığı için kullanışlı ve ekonomik. Geçen yılki ciromuz 5 trilyondu. Bu yıl 10 trilyon ciro hedefliyoruz. Arap ülkelerine, Belçika, Almanya, Yunanistan, İsveç'e ihracat yapıyoruz" dedi. 




</TEXT>
</DOC>
