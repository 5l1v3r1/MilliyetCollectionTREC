<DOC>
<DOCNO> 363326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun08.html </URL>
<DATE> 2005/07/22/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
ABD-Kanada sınırında uyuşturucu tüneli... 
</HEADLINE>
<TEXT>

     ABD polisi, Kanada ile olan sınırında marihuana kaçakçılında kullanılmak üzere inşa edilmiş 110 metre uzunluğunda bir tünel ortaya çıkardı. 
     Washington eyaletinin Seattle şehrine 145 kilometre uzaklıktaki bir sınır kasabasında bulunan tünelle ilgili 5 kişinin gözaltına alındığı açıklandı. 
     Tünelin Kanada tarafında bir samanlıkta başladığı, ABD tarafında bir evin oturma odasında son bulduğu belirtildi. Kereste, beton ve metal destek çubukları kullanılarak inşa edilen tünelin bir otoyolun altından geçtiği, ışıklandırma ve havalandırma tertibatının da bulunduğu yetkililerce ifade edildi. 
     Yerin 1 ila 3 metre altında, 1 metre yükseklik ve 1,2 metre genişlikte inşa edilen bu tünel, ABD-Kanada sınırında ortaya çıkarılan ilk tünel oldu. 
     ABD-Meksika sınırında daha önce benzer amaçlarla inşa edilmiş çok sayıda tünel ortaya çıkarılmıştı. 
     
</TEXT>
</DOC>
