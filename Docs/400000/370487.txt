<DOC>
<DOCNO> 370487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/yasam/yas06.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraşütler açıldı mı açılmadı mı 
</HEADLINE>
<TEXT>


Eskişehir'de çarpışan planörlerde can veren 2 pilot için THK Başkanı, 'Paraşüt açamadılar' görgü tanığı ise, 'Açıldı ama işe yaramadı' dedi 

EYÜP KELEBEK, KEMAL ATLAN Eskişehir DHA 

Eskişehir'in İnönü İlçesi yakınlarındaki planör kazasında ölen eğitmen pilot Ferdi Duman ile öğrencisi Neslihan Temizer'le ilgili 2 ilginç iddia ortaya atıldı. İnönü Eğitim Merkezi'nden önceki gün 18.00 sıralarında havalanan 2 planör, B tepesi mevkiinde çarpıştı. Olayda Duman 30 ile tekamül öğrencisi ileri safha Temizer 20 yaşamlarını yitirdi. Dün kazayla ilgili konuşan Türk Hava Kurumu Genel Başkanı Yusuf Güngör, Duman ile Temizer'in, paraşütlerini dahi açmaya fırsat bulamadıklarını kaydetti. 

'Biri planöre dolandı' 
Kazayı gördüğünü öne süren çoban Kerim Emir 62 ise, "Erkeğin paraşütü açıldı, ancak yere olan mesafe kısaydı. Bu nedenle sert iniş yapıp yaşamını yitirdi. Bayan pilotun paraşütü tam olarak açılmadı, ipleri planörüne takıldı, planörle yere çakıldı" iddiasında bulundu. 
Duman ile Temizer'in cenazesi bugün İstanbul'da toprağa verilecek. İstanbul'a getirilen Duman'ın cenazesini babası Şaban Duman, Temizer'in cenazesini de bir havayolu şirketinde pilot olduğu belirtilen babası Naim Temizer teslim aldı. Bu arada Türk Hava Kurumu yetkilileri ani hava akımı değişiminin kazaya neden olabileceği olasılığı üzerinde durulduğunu bildirdi. 




</TEXT>
</DOC>
