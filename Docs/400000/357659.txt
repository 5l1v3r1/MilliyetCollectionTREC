<DOC>
<DOCNO> 357659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sonspo07.html </URL>
<DATE> 2005/07/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Real Madrid'te iki Uruguaylı 
</HEADLINE>
<TEXT>

     Real Madrid, Uruguay Milli Takımı'nda forma giyen Pablo Garcia ve Carlos Diogo'yu transfer etti. 
     Orta saha oyuncusu Garcia dört, savunmada görev yapan Diogo ise beş yıllık sözleşmeye imza attı. 
     Real Madrid'in Osasuna'dan aldığı 28 yaşındaki Pablo Garcia, orta sahanın göbeğinde görev yapıyor ve mücadeleci oyun anlayışıyla tanınıyor. 
     Arjantin takımı River Plate'ten transfer edilen 21 yaşındaki Diogo ise hem savunmada hem de orta sahada oynayabiliyor. 
     Real Madrid, Uruguaylı oyuncularını önümüzdeki hafta basına tanıtacak. Pablo ve Garcia takımın ABD, Çin, Japonya ve Tayland'ı kapsayan turnesinde de yer alacak. 
     Geçtiğimiz yıllarda Ronaldo, Zinedine Zidane ve David Beckham gibi yıldızlara dayalı bir transfer politikası benimseyen Real Madrid, ısrarla kadrosuna katmak istediği Santos'un 21 yaşındaki golcüsü Robinho'da henüz sonuç alamadı. 
     Real'in 21 milyon euroluk teklifini kabul etmeyen Santos, genç yıldızı 50 milyon eurodan aşağı vermeyeceğini açıklamıştı. 
     
</TEXT>
</DOC>
