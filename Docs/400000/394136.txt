<DOC>
<DOCNO> 394136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo09.html </URL>
<DATE> 2005/11/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
O çalımlar nasıl atılıyor 
</HEADLINE>
<TEXT>

     Nike'ın sponsorluğunda çekilen 'Ginga Brezilya Futbolunun Ruhu' adlı belgesel, yedi genç yeteneğin hayatını anlatırken samba diyarındaki futbol sevdasının kökenlerine de iniyor. 
     Neden futbol denince akla Brezilya gelir Beş kez Dünya Kupası'nı kucakladıkları için mi Yoksa Pele ya da Zico'dan dolayı mı Ya da yenilere göz atalım Rivaldo ya da Ronaldo'nun üstün yetenekleri midir gerçek neden 
     'Ginga Brezilya Futbolunun Ruhu' adlı belgeselin bir yerinde, filmin kahramanlarından biri olan Sergio, bu gerçeğin altını çiziyor "Dünyanın herhangi bir yerinde bir Brezilyalıdan tek bir şey beklenir, iyi futbol oynaması..." 'Tanrıkent' adlı filminde Brezilya'nın varoşlarına uzattığı kamerasıyla dikkat çeken ve filminde futbola özel önem verdiğini birkaç sahnede gösteren Fernando Mereilles'in yapımcılığında çekilen belgeselde, yaşları 13 ile 20 arasında değişen yedi karakterin futbolla ilişkisi anlatılıyor. 
     Film Romarinho'nun hik yesiyle başlıyor. Paulo Ceaser, Celso, Sergio, Wescley, Falcao'yla devam ediyor ve Robinho'yla nihayete eriyor. Son derece dinamik bir kameranın kullanıldığı, daha çok reklam estetiğine göz kırpan bir üslubun h kim olduğu film, doğrusu meseleye derinlemesine bir sosyolojik bakış atmaktansa işin görsel yanına daha çok eğilmiş. 
     
     Pek yakında televizyonda 

     Brezilya'daki futbol tutkusunun kökenleri ne olabilir 
     Niye bunca yetenek, bu coğrafyadan çıkıyor 
     Bunun kültürel bir nedeni olabilir mi ya da anatomik bir mirasın uzantısı olarak mı onca yıldız futbolcuyu izliyoruz 
     Bir sosyolog, bir futbol analisti ya da bir doktor, belgeselin görüntüleri arasında sızmamış. Böylesi bir tavır yerine kamera direkt olarak kahramanların gerçek hayat öykülerine uzanıyor ve onların aile, arkadaş, okul çevrelerinden çekip çıkarttığı kesitlerle, meseleyi yoğurmaya çalışıyor. 
     Ama öte yandan hakkını yemeyelim, film hem futbola aşina olmayanların ilgisini çekecek özellikler taşıyor, hem de bütün bu kendisinden beklediğimiz sosyolojik bakışı, karakterlerin hayat hikayelerine sıkıştırmayı deniyor. Mesela hep bir sınıf atlama biçimi olarak gösterilen futbol, iş Sergio'nun öyküsüne gelince sekteye uğruyor. Çünkü Sergio, filmin diğer karakterlerine göre farklı sınıfsal reflekslere sahip Özel bir okula gidiyor, modern bir apartman dairesinde oturuyor ve bu özellikleriyle, takım arkadaşları tarafından 'şımarık zengin çocuğu' muamelesi görüyor. Sergio da yetenekleriyle kendisine yönelik bütün önyargıları kırıyor. 
     63 dakikalık 'Ginga Brezilya Futbolunun Ruhu', önceki gece spor basını temsilcilerinin bulunduğu bir topluluğa gösterildi. 
     Film, sinema salonlarında gösterime girmeyecek. Ama yine de müjdeli haberi verelim Lig TV'de yedi dakikalık versiyonları, 'Maç Başlıyor' kuşağının içinde gösterilirken tamamı NTV'de, aralık ayı içinde yayımlanacak. Böylelikle futbolseverler de anlamsız spor tartışmalarının yerine, hiç değilse ayakları yere basan ve sevgilerinin karşılığını veren bu güzel filmi izlerler. 
     
</TEXT>
</DOC>
