<DOC>
<DOCNO> 361574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/spor/spo20.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolnağmeler -1 
</HEADLINE>
<TEXT>


YAKAN TOP Nilay YILMAZ 


Klasik başlıklarımızın dışında bir de orijinal olanlar var. Okuduğumuzda insanın yüzünde bir gülümseme oluşturan, zeka ürünü başlıklar... Ama içlerinden bazıları gerçek düşünceleri de açığa çıkarabilir. Böyle başlıklara da dikkat etmek gerekir. Tıpkı Star gazetesinde atılan "Two size" başlığı gibi. İşte sizler için seçtiklerimiz 
- Senegal'in hakkından İ.Mansız geldi 2002 Dünya Kupası çeyrek finalinde Türkiye, Senagal'i İlhan Mansız'ın altın golüyle safdışı bırakarak, yarı finale çıkmıştı. 
- Hans bu ne şans 1998 Dünya Kupası elemelerinde Almanya-Türkiye maçının 0-0 bitmesi sonucu, Almanya Dünya Kupası'na katılma şansı elde edince atılan başlık. 
- Vieri 2, diğeri 0 2002 Dünya Kupası İtalya- Ekvador karşılaşmasının sonucu. 
- Ülker bu işi Blair Ülkerspor-Efes Pilsen Cumhurbaşkanlığı Kupası'nda Ülker Joseph Blair'in üstün oyunuyla maçı kazanarak, kupayı almıştı. 
- Kadıköy'den çıkış var, Kartal gibi uçarsan 2001-2002 sezonunda Beşiktaş'ın, Şükrü Saracoğlu Stadı'nda 24 maçtır yenilgi yüzü görmeyen F.Bahçe'yi Ronaldo'nun golleriyle 2-1 yenmesinin ardından atılmıştı. 
- Van Hooijdonk tri puan Hooijdonk'un Fenerbahçe formasıyla attığı ilk gol. 2003-2004 sezonu Trabzonspor-Fenerbahçe 0-1. 
- Euroyun be Aslanlar Türkiye Milli Takımı Euro 2000'e giderken. 
- Dan dan dan Moldovan Fenerbahçe'nin 3-0 kazandığı Gençlerbirliği maçında Moldovan hat-trick yapmıştı. 
- Bir zamanlar tarih yazardı, şimdi adını bile yazamıyor 2003-2004 UEFA Kupası elemelerinde Galatasaray'ın Villareal'le yaptığı maçta Sabri'nin ismi formasında Sarbi yazıyordu. 
- Two size Galatasaray-Leeds United maçı öncesi Taksim'de 2 İngiliz'in öldürülmesi ve Galatasaray'ın maçı 2-0 kazanmasının ardından Star gazetesinde atılan "utanç dolu" başlık. 

Arkadaşlığımız başkaydı. Herkese açık büfeydik biz. 
TS'li eski futbolcu Ali Kemal Denizci 


Bunların episi amatör be ya 
Bu profesyonellikle hangi yabancı futbolcu Türkiye'ye gelir ki. 
Beşiktaşlı eski futbolcu Ronaldo 

Sen ne dersen o, Abi 
İliç için karar erken. 
Turgay Şeren - Akşam 

Kedi hiç ciğer yer mi 
Beşiktaş'a teknik direktör olmak gibi bir düşüncem yok. 
Malatyaspor Teknik Direktörü Feyyaz Uçar 

Ondan mı geç kalmış 
Mondragon bu kulüpten kurtulmak için, sanki Medrano Sirki'nden 50 türlü takla öğreniyor. 
Ali Sami Alkış - Star 

Yalandan kim ölmüş 
Transferler mi Geçiniz bir kalemde hepsi koskocaman bir yalan rüzgarı... 
Ziya Şengül - Star 

Kokartı olmayan evde kalır 
Önce kokart sonra düğün. 
Bülent Yavuz - Akşam 

Kokartı olana yakışır 
Bülent'e, Fırat'a, Aktuğ Çıkrıkçı'ya ve ölü sezonu fırsat bilerek evliler kervanına katılan tüm hakem kardeşlerime ömür boyu mutluluklar diliyorum. 
Bülent Yavuz - Akşam 

Profesyonellik budur 
Kongrede Fenerbahçe için oy kullanacağım, sahalarda Beşiktaş için sayı atacağım. 
FB Kongre üyesi Beşiktaşlı basketbolcu Nazlı Güler 

'Bir devin çöküşü' sinemalarda 
GALATASARAY mız-mız bir kulüp oldu. Her şeye ve herkese karşı sorunlu... Stadını yıllardır yıkamıyor, yeniden yapamıyor... Ondan vazgeçtik yıktığı açık tribünü bile adam edemiyor. Seyrantepe projesi vardı onu da tarihe gömdüler. 
Ali Sami Alkış - Star 

Profesyonellik ailedenmiş meğer 
Babam da Fenerbahçe Kongre üyesi, annem ise Cimbomlu. 
FB Kongre üyesi Beşiktaşlı basketbolcu Nazlı Güler 

Keyfine bak 
Ben şimdilerde her zaman olduğu gibi FBTV'de Fenerbahçe ile ilgili ciddi haberleri ya da TRT'de Türk müziği programlarında özellikle Ayşe Taş ve Ayşe İnak'ın şahane seslerinde ufak ufak keyiflenirken, sabırla Fenerbahçe'nin yapacağı büyük transferi bekliyorum. 
Hulki İlgün - Fanatik 

Ali Tandoğan'ı tanıyalım 3 
Herkese saygılı ve sevgi dolu. 'Benimle evlenecek kız önce annemi sevmeli' diyor. 28 yaşına geldi hala annesini sevecek bir kızı arıyor ve özlemle bekliyor. 
Korkut Göze - Hürriyet 



</TEXT>
</DOC>
