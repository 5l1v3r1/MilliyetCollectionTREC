<DOC>
<DOCNO> 354282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/yazar/civaoglu.html </URL>
<DATE> 2005/06/22/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Irk hijyeni 
</HEADLINE>
<TEXT>


Ermenilere soykırım iddialarını kabul eden Almanya için -pek bilinmeyen- birkaç satırla yüz kızartısı... 
Yirminci yüzyılın ilk soykırımı, Almanların 1904'te Güney Afrika'da Herero halkını yok etmeleriydi. 
Alman genetikçi Eugen Fischer'in ilk tıbbi deneyleri, Herero toplama kamplarında ırkların karıştırılması "bilimine " odaklanıyordu. 
Denekleri, Herero kadınlarıyla Alman erkeklerinin çocuklarıydı. 
Fischer "mulattoların" yani karışık ebeveynlerden doğan Herero Almanların, fiziksel ve zihinsel olarak Alman ebeveynlerden aşağı olduklarını iddia ediyordu. 
............. 
Hitler, hapisteyken Fischer'in "İnsan Kalıtımı ve Irk Hijyeni İlkesi" The Principles of Human Heredity and Race Hygiene adlı yapıtını okumuştu. Sonra da Almanya'nın başına geçtiğinde insan ırkı için temizlik hijyen teorisinin sahibi Fischer'i, Berlin Üniversitesi Rektörü olarak görevlendirdi. 
"Nasıl bir hijyen " sorusunun cevabını da vereyim 
"Fischer'in ünlü öğrencilerinden biri, Auschwitz toplama kampında -meşum- tıp deneylerini yapan insanlık suçlusu Joseph Mengele'ydi." 
............. 
Yukarıdaki satırlar, Mahmood Mamdani'nin "terörün kökenlerini" anlatan kitabından... 
Hereroların soykırımıyla, Yahudileri yok etmeyi amaçlayan Holocaust arasındaki bağlantı, ırkların damgalanmasıydı bu damgalanma, bir grubu yalnızca "düşman" olarak ayırmak için değil, aynı zamanda onu "rahat vicdanla" yok etmek için kullanılıyordu. 

Rus kıyımı 
Görülüyor ki, Almanların içinde uyuyan ve ortamı bulduğunda dışa yansıyan soykırım genleri, sadece Yahudiler için değil... 
Yüzyılın ilk soykırımı olan Hereroların yok edilişi, ırk üstünlüğü, ırk hijyeni deneyimleri de Almanların... 
Bu kadarla da kalmıyor. 
Sırada Ruslar var. 
Mahmood Mamdani'den yansıtıyorum 
İkinci Dünya Savaşı'nda Almanya, savaş kanunlarını Batılı güçlere uygularken Rusya için geçerli saymadı. 
Almanların tutsak aldığı İngiliz ve Amerikalıların yüzde 3.5'i ölmüştü. Buna karşılık Rusların yüzde 57'si -toplam 3 milyon 300 bini- yaşamını yitirdi. 
Rusların bir kısmı Almanlar tarafından gaz odalarında toplu halde öldürüldüler. Yani, Auschwitz'de Yahudiler için kurulan gaz odalarından önce, bu iğrenç toplu kıyım düzenekleri Ruslar için kurulmuştu. Kimyasal gazlar, kitlesel olarak ilk kez Ukrayna'da Rus savaş tutsaklarına karşı kullanılmıştı. 
Ayrıca... 
Auschwitz'de gaz odalarına da önce Yahudiler değil, ilk kez Rus entelektüelleri ve komünistler gönderilmişti. 
Sven Linquist, Nazilerin planını şöyle açıklıyor 
"Yaklaşık 10 milyon Rus'u yok edip kalanını da Alman işgali altındaki coğrafyada köle işgücü olarak kullanmak..." 
............... 
İşte Ermeni soykırımı iddialarını kabul eden Almanya'nın sicilinden satırlar bunlar... 
Türkler, hangi etnisitenin melezlerini ırk hijyeni gibi bir sapık süzgeçten geçirmiş ve yok etmiş. Hererolar 
10 milyon Yahudiyi, 3.5 milyon Rus'u, iğrenç deneylerden geçiren, gaz odalarında, fırınlarında yakan Türkler mi 
................. 
Elbette ne Ermenilerin Türklere, ne Türklerin Ermenilere yüzyılın başında yaptıkları onaylanamaz. 
Ama... 
Ya "insanlık suçu" damgasını alınlarında taşıyanlardan bir jüri ve onun yargısı 
Bu -çok kötü bir şaka- olmalı. 
............... 
İYİ MÜSLÜMAN, KÖTÜ MÜSLÜMAN 
Amerika, Soğuk Savaş ve Terörün Kökleri Mahmood Mamdani Binbir Kitap Yayınları, 2004 



</TEXT>
</DOC>
