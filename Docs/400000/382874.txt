<DOC>
<DOCNO> 382874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonsiy08.html </URL>
<DATE> 2005/09/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Uzman öğretmenlik için son gün 
</HEADLINE>
<TEXT>

     Uzman öğretmenlik için düzenlenen öğretmenlik kariyer basamaklarında yükselme sınavı'na başvuru süresi, bugün sona eriyor. 
     Başvuru için meslekte yedi yılı doldurmuş olmak gerekiyor. 
     Sınava başvurular, internet üzerinden yapılacak. 
     Sınav bilgileri, başvuru koşulları ve elektronik başvuru formu, Milli Eğitim Bakanlığı'nın www.meb.gov.tr adresinde yayınlanan kılavuzda yer alıyor. 
     Müracaatlarda halen eğitim ve öğretim hizmetleri sınıfında öğretmen unvanlı kadrolarda bulunmak, en az lisans mezunu olmak ve adaylık dönemi hariç öğretmenlikte yedi yıl kıdemi bulunmak şartları aranıyor. 
     Sınav, 27 kasımda 81 il merkezinde tek oturumda gerçekleştirilecek. 
     Sınav, yılda bir kez yapılıyor. Ancak uzman öğretmenlik ya da başöğretmenlik kontenjanının en az yüzde 10'unun boşalması durumunda sınav için süre kaydı aranmıyor. 
     Öğretmenlik mesleği öğretmen’, uzman öğretmen’ ve başöğretmen’ unvanlarıyla üç kariyer basamağına ayrılmış durumda. 
     Kariyer basamaklarında yükselmede kıdem, eğitim, hizmet içi-lisansüstü eğitim etkinlik, bilimsel, kültürel, sanatsal ve sportif çalışmalar ve sicil iş başarımı puanları ile sınav sonuçları esas alınıyor. 
     
</TEXT>
</DOC>
