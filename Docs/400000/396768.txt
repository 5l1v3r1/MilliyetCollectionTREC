<DOC>
<DOCNO> 396768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo09.html </URL>
<DATE> 2005/11/21/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
İsviçre basını kin kusmaya devam ediyor 
</HEADLINE>
<TEXT>

     
     Zafer ATAMER CENEVRE, DHA 
     
İSVİÇRE’de yayımlanan Blick gazetesi, "Futbol mafyasının sırat köprüsünden geçmesi gerek. Futbol terörüne son. Futbol mafyası millilerimizi cehenneme yollamak isterken kendilerini ateşin içinde buldu. Milli kahraman oyuncularımız kadınlara benzetildi" dedi. "Teşekkürler Kobi galibiyet borsayı bile yükseltti" başlığını kullanan gazetede, "Cesaret Arzu Güven Kondisyon, vatandaşlarımızın öğrenmesi gereken hareketler. ’Türkçe’ İsviçre’de yeni bir küfür oldu. Terim’in fotoğrafı İsviçre’ye karşı duyduğu nefret ve kinin bir göstergesidir" ifadeleri yer aldı. 
     Le Matin gazetesi ise Bern Büyükelçisi Alev Kılıç’la yaptığı röportajı yayımlayarak, Kılıç’ın şu ifadelerine yer verdi Ben kişisel olarak bunlardan utanç duyuyorum. Türklerden daha çok misafirperverlik beklerdim. İsviçrelilerden aldığım elektronik postalar beni fazlasıyla üzerken, döneri boykot etme hareketinden çok, bayrağımızdaki ayın ters çevrilmesi ve bunun üzerine 2 yıldız konması beni çok üzdü. Türkiye’nin imajı dünyada değil ama İsviçre’de biraz karalandı. Bir maçın iki ülke arasında bu kadar gerginliğe sebep olmasına bir anlam veremiyorum. İsviçre Dışişleri Bakanı, İsviçre Milli Takımı Türkiye’ye gitmeden önce benden orada güvenlik sağlamamı istedi. Ben de ’Merak etmeyin herhangi bir şey olmayacak’ dedim. Sahada olmadı, ama koridorlarda ve maçtan önce yaşananlar beni yanılttı." 
     
</TEXT>
</DOC>
