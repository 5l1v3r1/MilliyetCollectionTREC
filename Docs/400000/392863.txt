<DOC>
<DOCNO> 392863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur12.html </URL>
<DATE> 2005/11/07/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Nişan töreninde kavga 15 yaralı 
</HEADLINE>
<TEXT>

     
     Ali BALLI KONYA, DHA 
     
KONYA'daki nişan töreninde iki grup arasında başlayan tartışma kavgaya dönüştü. Ortalık savaş alanına dönerken, 4'ü ağır 15 kişi yaralandı. 
     Meram İlçesi Havzan Mahallesi'nde bulunan Vali Necati Çetinkaya İlköğretim Okulu tören salonunda dün saat 21.00 sıralarında başlayan nişan töreninde, iki grup arasında tartışma çıktı. İddiaya göre düğünde oynayan kızlara laf atma yüzünden çıkan tartışma, kavgaya dönüştü. Sandalyelerin havada uçuştuğu salon savaş alanına döndü. Çıkan kavgada her iki taraftan toplam 15 kişi yaralandı. Konya Numune Hastanesi'ne getirilen yaralılardan 11'i ayakta tedavi edilirken Kamil Özkan 47 , Mutlu Özkan 21 , Mehmet Aydoğan 41 ve Bekir Turgutoğlu'nun 55 sağlık durumlarının ağır olduğu, tedavilerinin sürdüğü öğrenildi. Kavganın ardından nişan töreni iptal edilirken, polis olayla ilgili soruşturma başlattı. 
     
</TEXT>
</DOC>
