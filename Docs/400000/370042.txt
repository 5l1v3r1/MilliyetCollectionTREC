<DOC>
<DOCNO> 370042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur12.html </URL>
<DATE> 2005/08/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Villa baskınında ölümden kurtulan kadın Benim de anlatacaklarım var 
</HEADLINE>
<TEXT>

     Murat SANDIKÇI- Davut AKTAŞ SAMSUN, DHA 

      SAMSUN'da aşkevi baskınında yatak odasında yarı çıplak seviştiği yaşındaki Mustafa Taner Özman'ın öldürülmesine tanık olan ve cinayeti işleyen öfkeli eş 30 yaşındaki Elmas Özman'ın tabancasında kurşunların bitmesi sayesinde ölümden kurtulan 28 yaşındaki Ö.A., evine kapandı ve kimseyle görüşmüyor. Evli sevgiliyle aşk kaçamağında, cinayet sahnesinin tek görgü tanığı olan Ö.A., nikahlı eşini öldüren Elmas Özman'la birlikte cinayet zanlısı olarak yargılanacak. 
     Samsun Büyükşehir Belediyesi İmar İşleri Müdürlüğü'nde geçici işçi statüsüyle 2 yıldır çalışan Ö.A.'nın yaşamı, kentin varlıklı ailelerinden birine mensup Mustafa Taner Özman'la bir ay önce tanışmasıyla altüst oldu. Mustafa Taner Özman, 6 yıl önce ikinci evliliğini yaptığı Elmas Özman'dan boşanmak için 5 ay önce dava açmıştı. İlk evliliğinden 31 yaşında bir kızı ve 27 yaşında bir oğlu, boşanma davası açtığı ikinci eşi Elmas'tan da 3 yaşında bir oğlu olan Mustafa Taner Özman'ın birlikte olma teklifini kabul eden Ö.A., başına geleceklerden habersizdi. 
     
     VİLLA KAÇAMAĞI CİNAYETLE BİTTİ 
     Mustafa Taner Elmas, önceki gün Ö.A.'yı arayarak kente 30 kilometre uzaklıktaki Karadeniz sahilindeki Kurupelit Beldesi'nde bir süredir boş duran yazlığında buluşmayı teklif etti. Bu teklife hayır’ diyemeyen Ö.A., yazlığa giderken korkunç cinayetin tek görgü tanığı olacağından habersizdi. 
     Yazlıkta buluşan iki sevgili, bir süre sohbet ettikten sonra yatak odasına geçerken, onların buluştuğunu haber alan Mustafa Taner Özman'ın boşanma davası açıp ayrı yaşamaya başladığı eşi Elmas Özman, villayı bastı. Elmas Özman, namluyu eşi Mustafa Taner Özman'a çevirip peşpeşe ateşledi. 
     Elmas Özman, ihanete uğramanın öfkesiyle tabancadaki kurşunların hepsini eşinin üzerine boşalttı ve Mustafa Taner Özman, olay yerinde yaşamını yitirdi. Elmas Özman, ardından bu manzara karşısında dehşete kapılan ancak kapısı kilitli villadan kaçamayan Ö.A.'ya saldırdı. Korkudan tir tir titreyen kadının başında porselen vazo kırıp tabancanın kabzasıyla vuran Elmas Özman, hırsını alamayınca eline geçirdiği sopayla Ö.A.'yı bayıltana kadar dövdü. 
     
     KAPIYA SÜRÜNEREK ULAŞTI 
     Silah seslerine gelen polis, işlediği cinayetin şokuyla elinde tabanca sokağa çıkan Elmas Özman'ı yakaladı. Villaya giren polis, Ö.A.'yı sürünerek ulaştığı kapıda baygın buldu. Yatak odasına giren ekipler Mustafa Taner Özman'ın cesediyle karşılaştı. 
     Elmas Özman gözaltına alındı, öldürdüğü eşi Mustafa Taner Özman'ın cesedi morga kaldırıldı, baygın bulunan Ö.A. da Samsun Devlet Hastanesi'nde tedavi altına alındı. Ö.A., tedavisinden sonra poliste sorgulandı. Ö.A. ifadesinde, Biz yatak odrasındaydık, Elmas Özman elinde silah içeri daldı. Tabancayı eşine doğrultup peşpeşe tetiğe bastı. Dehşet içinde kaldım. Beni de öldürecek sandım. Kurşunlarının bitmesi sayesinde kurtuldum. Hırsını alamayıp eline geçirdiği porselen vazoyu kafama attı, tabancanın kabzasıyla vurdu. Kaçmaya çalışırken saçımdan yakalayıp üzerime atladı ve eline geçirdiği dövmeye başladı. Bayılmışım, gerisini hatırlamıyorum'' dedi. 
     
     BENİM DE ANLATACAKLARIM VAR’ 
     Ö.A., dün Samsun Adliyesi'ne getirilirken başındaki yarayı gizlemek için şapka ve gözlük taktı. Nöbetçe mahkemeye ifade veren Ö.A., tutuksuz yargılanmak üzere serbest bıarkıldı. 
     Poliste ve mahkemedeki ifadelerinde eşini öldürdüğünü itiraf eden ve tutuklanan Elmas Özman'la birlikte cinayet davasında zanlı’ olarak yargılanacak olan Ö.A. şimdi olayın şokundan kurtulmaya çalışıyor. Evine kapanan ve kimseyle görüşmeyen Ö.A., kendisine telefonla ulaşan DHA muhabirine, Şu anda çok kötüyüm, konuşmak istemiyorum. Benim de anlatacaklarım var. Biz Mustafa'yla sadece arkadaştık'' dedi. 
     Yakınlarına evli bir erkekle birlikte olmanın hayatını kararttığını söylediği belirtilen Ö.A.'nın şimdi en büyük korkusu, bu olaya karıştığı için Samsun Büyükşehir Belediyesi'ndeki işini kaybetmek. 
     
     CENAZESİNİ 12 KİŞİ KALDIRDI 
     Boşanma davası açtığı eşinin kurşunlarına hedef olarak can veren Mustafa Taner Özman'ın cenazesi yakınları tarafından dün morgtan alınarak Ulugazi Mahallesi’ndeki Yeni Karakol Camii’ne getirildi. Özman'ın cenazesi ikindi namazının ardından kılınan cenaze namazı sonrasında Samsun Asri Mezarlığı'nda toprağa verildi. Cenazeye yakınlarından çoğu gelmezken Özman'ın cenazesinde çoğu arkadaşı sadece 12 kişinin bulunması dikkat çekti. 
     
</TEXT>
</DOC>
