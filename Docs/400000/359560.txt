<DOC>
<DOCNO> 359560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/spor/spo14.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupada favori Sao Paulo 
</HEADLINE>
<TEXT>


Copa Libertadores'in prestijini her geçen gün yitirdiği 2004-2005 sezonunun son maçında Brezilya Ligi'nin 15.'si Sao Paulo ile 22'ncisi Paranaense karşı karşıya geliyorlar 

UĞUR MELEKE 


İlki çoğu otoriteye göre bir rugby maçı niteliğinde geçen ve bu yılın turnuva rekoru, 62 faule sahne olan finalde ikinci ayak Sao Paulo'nun evi Morumbi'de oynanacak. Karşılıklı gollerle 1-1 sona eren ilk maç Atletico Parananense'nin stad kapasitesi yetersiz olduğu için Beira-Rio'da oynanmıştı. Oysa ki 24.000 kapasiteli stadın yetersiz olacağı düşünülen maçı 52 bin kapasiteli Beira-Rio'da sadece 20 bin taraftar izledi. 
Turnuvada 45 yıl sonra ilk kez aynı ülkenin iki takımı finalde karşı karşıya gelirken, 1992 ve 1993'ün şampiyonu Sao Paulo mutlak favori görünümünde. 

Eski günlere dönüş 
Son yıllarda Avrupa Şampiyonlar Ligi'nin dünyanın en prestijli organizasyonlarından biri olması, Güney Amerika'nın Şampiyonlar Ligi Copa Libertadores'in de organizatörlerini hareketlendirmiş, turnuva prestijli bir konuma doğru yol almıştı. Geçmişteki kimi çirkinlikler, defans oyuncularının sivri yüzükler takarak rakiplerini sakatlamaları ya da topsuz alanlarda tükürmeleri, misafir ekiplerin kaldığı otellerin ev sahibi taraftarlarca yoğun tacize uğraması geride kalmış, kupa rekabetçi bir havaya bürünmüştü. 
Ama bu yıl yaşananlar, geçmişteki adaletsiz sahneleri hatırlatır nitelikte Çeyrek final ikinci ayağında Buenos Aires'te oynanan Boca Juniors-Guadalajara maçı, sahaya atılan yanıcı maddeler nedeniyle 79'uncu dakikada yarım kalırken, oyun düşündürücü olaylara sahne oldu. Top toplayıcılar rakip oyunculara yardımcı olmakta gecikirken, bir tanesi de topu Guadalajaralı futbolcu Bautista'nın kafasına fırlattı. 

Taciz, saldırı ve tepki 
Boca'lı Martin Palermo ile tartışıp haksız biçimde kırmızı kart gören Bautista, bir de taraftar saldırısına maruz kalırken, hırsını rakip teknik adam Jorge Benitez'e tükürerek dışa vurdu. Bu olaylar neticesinde Boca Juniors'lu Benitez ve Palermo Temmuz ayı sonuna kadar hak mahrumiyeti alırken, kupadan elendikleri için ceza sembolik olmaktan öteye gidemedi. 
Asıl bomba ise, haksız biçimde kırmızı kart gören Guadalajara'lı Bautista'nın iki maç ceza alması ve yarı finalde oynayamaması oldu. 

Konfederasyon Kupası 
Bu yıl turnuvanın fikstürünün Konfederasyon Kupası ile çakışması, adaletsiz neticelerin çıkmasında bir başka faktör olarak hatırlanacak. Çeyrek finaldeki 8 takımın Brezilya, Arjantin ve Meksika temsilcileri olması ve her üç ülkenin da mini dünya kupasında yarı final oynaması, fikstürün ne kadar talihsiz bir zamanda olduğunun göstergesiydi. 
Libertadores çeyrek finalinde Robinho'nun yeteneklerinden yoksun Santos, lig sonuncusu Paranaense'ye elenirken aynı Paranaense yarı finalde de 7 oyuncusundan yoksun Guadalajara'yı kupa dışına itti. 
FIFA Başkanı Sepp Blatter de, CSF Başkanı Leoz'a tepkisini açıkça dile getirdi "15-30 Haziran arasında ulusal bir turnuva olduğunu biliyordu. Libertadores Kupası ile ilgili bir şeyler yapması gerekirdi" 
Tüm bu olumsuzlukların gölgesinde, 2004-2005 Libertadores Kupası finalinde kendi liglerinde 15 ve 22'nci sıralarda bulunan iki ekip karşı karşıya. Favori ise 15'inci olan, Sao Paulo 

Yarışma devam ediyor 

Bu hafta tahminlerinizi en geç bugün 14 00'e kadar e-posta yada faks yoluyla bize ulaştırmanız gerekiyor. Tek İddaa programı üzerinden hafta sonunda en yüksek oranlı tahmini yapan 5 kişi, takımının orijinal formasını kazanırken, birinci olan taktisyen bir sonraki sayımızda tahmin yapma hakkı kazanacak. 

Uzman taktisyen Alper ŞAHİN 

İddaa yarışması sekizinci haftanın forma talihlisi belli oldu. Konya Ereğli'den Fenerbahçe taraftarı Alper Şahin, ikinci kez haftanın birincisi olarak hem uzman taktisyen unvanı ile tahmin yapma hakkı hem de tutkunu olduğu sarı-lacivert renkli orijinal bir forma kazandı. 

DİKKAT 

Kuponunuzda adınız, soyadınız, size ulaşabileceğimiz bir telefon numarası, tahmin yaptığınız maçların KODLARI VE TAKIMLARIN İSİMLERİ doğru biçimde bulunmalıdır. Sistemli kuponlar değerlendirmeye alınmayacaktır. 

Önemli uyarı 

Bundan böyle haftada bir İddaa programı yayınlanacağından, yaz boyunca her yarışma haftasında tek bir katılım hakkınız vardır. Birden fazla katılımlar değerlendirilemeyecektir. 


</TEXT>
</DOC>
