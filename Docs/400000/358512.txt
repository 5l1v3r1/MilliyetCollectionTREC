<DOC>
<DOCNO> 358512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/magazin/axmag01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tatlıses kıroluk yapıyor' 
</HEADLINE>
<TEXT>


ARİF ARSLAN DHA 

İbrahim Tatlıses'in sesine 'bir diyeceği olmadığını' vurgulayan Şiwan Perver, "İyi bir tenor, ama bazen kıroluk yapıyor. Şarkılarımı değiştirip yorumluyor" dedi. 
1976'da yurtdışına giderek İsveç vatandaşlığına geçen Perver, "Hayalimde bir gün Batman ve Diyarbakır'da konser vermek yatıyor" diye konuştu. Türkiye'deki sanatçıların sosyo - politik ve kültürel depresyondan bir türlü kurtulamadığını belirten Perver, şunları kaydetti 

Eleştirdi 
"Milliyetçilik ruhlarına işlemiş. Bazen insanı düşünmüşler ama menfaatleri icabı yaklaşmışlar. Geri kalmışlar. Cesaretli olmamışlar. Şanar Yurdatapan, Akın Birdal, Ahmet Kaya ve İsmail Beşikçi istisnadır. Yılmaz Güney ve Ahmet Kaya'yı anlamadılar." 
Perver, Tatlıses hakkında ise şöyle konuştu "Ben de Urfalıyım. Babası bana çok ciğer kebabı, ben de ona su verdim. O kraldır. Sanatçılık yönü çok iyidir. Ama benden izin almadan şarkılarımı Kürtçe söylüyor. Şarkılarımı değiştirip kıroluk yapıyor." 


</TEXT>
</DOC>
