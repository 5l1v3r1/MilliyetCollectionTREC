<DOC>
<DOCNO> 354064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo13.html </URL>
<DATE> 2005/06/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Samsunspor'da beklenen istifa... 
</HEADLINE>
<TEXT>

     Samsunspor Kulübü Başkanı İsmail Uyanık, Kulübün içinde bulunduğu ekonomik zorluklara rağmen gerekli desteği göremedikleri gerekçesiyle istifa etti. 
     Kulüp Basın Sözcüsü Mazhar Başoğlu, AA muhabirine yaptığı açıklamada, bu akşam toplanan Yönetim Kurulu’nda istifanın değerlendirildiğini söyledi. 
     Başoğlu, kulübün uzun zamandan bu yana maddi sıkıntı içinde bulunduğunu belirterek, şunları kaydetti 
     "Başkanla yaptığımız görüşmede maddi sıkıntılara bir çözüm bulunamadığı için istifa ettiğini söyledi. Gelebilecek yeni yönetimin hem önünü açmak hem de bu süre içerisinde gerekli transferlerin yapılabilmesi için başkan istifa etmiştir. Yarın bu konuyla ilgili ayrıntılı açıklamalarımız olacak." 
     
</TEXT>
</DOC>
