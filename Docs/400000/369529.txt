<DOC>
<DOCNO> 369529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo03.html </URL>
<DATE> 2005/08/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Nihat Kahveci Sociedad’da kaldı... 
</HEADLINE>
<TEXT>

     Fenerbahçe, CSKA Moskova ve Valencia’nın ciddi şekilde ilgilendiği Nihat Kahveci Real Sociedad’da kaldı... 
     Bask temsilcisinden yapılan açıklamada, Oyuncumuz Nihat Kahveci sözleşmesinin biteceği 30 Haziran 2006 tarihine kadar Real Sociedad forması giyecektir. Ayrıca önümüzdeki günlerde Nihat’a yeni bir sözleşme önerisinde bulunulacak'' denildi. Geçen yıl şubat ayında geçirdiği sakatlık nedeniyle sezonun büyük bölümünde sahalardan uzak kalan Nihat 13 gole imza atmayı başarmıştı. 
     Avrupa Liglerinden 
     
     Parma artık İspanyol... 
     İtalya Birinci Ligi’nde mücadele eden Parma’yı Real Madrid’in eski sahibi Lorenzo Sanz satın aldı. Sarı - Lacivertli ekibin resmi internet sitesinden yapılan açıklamada, Inversiones Renfisa SI adlı İspanyol şirketine satılması konusunda mutabakat sağlandığı ve satışa dair resmi işlem ve ödemenin 20 Eylül’de gerçekleşeceği bildirildi. Real Madrid Kulübü’nün eski başkanı Lorenzo Sanz’a ait söz konusu şirketin, AC Parma’nın tüm hisselerini aldığı, mülkiyet devrinin 20 Eylül’de gerçekleşeceği satışla ilgili gerekli ön ödemenin de yapıldığı kaydedildi. 
     
     Lyon’da Essien krizi sürüyor 
     Chelsea’nin ısrarla renklerine bağlamak istediği Michael Essien’in, Lyon’un Marsilya ile yapacağı karşılaşma kadrosuna da alınmadığı açıklandı. Fransız ekibinin teknik direktörü Gerrard Houllier konuyla ilgili Essien hakkındaki transfer haberleri sonuçlanmadan bu oyuncuyu kadroya almayacağım'' ifadesini kullandı. Chelsea’nin 45 milyon Euro teklif ettiği Essien’in bir hafta içinde İngiliz temsilcisine imza atması bekleniyor. 
     
     Olympiakos golcüsünü buldu 
     Yunanistan Şampiyonu Olympiakos, İspanyol forvet Dani’yi renklerine bağladı. Espanyol ile sözleşmesi sona eren ve bonservisi elinde bulunan yıldız oyuncu ile 1 yılı opsiyonlu olmak üzere 3 senelik anlaşma yapan Kırmızı - Beyazlı ekip Şampiyonlar Ligi’nde mücadele etme hakkını elde etmişti. 30 yaşındaki futbolcu, kulübün internet sitesinde yaptığı açıklamada, Gol atmak benim işim ve bu yüzden buradayım. Bana duyulan görevi yerine getireceğime inanıyorum'' ifadesini kullandı. Dani daha önce Real Madrid, Mallorca, Barcelona ve Espanyol takımlarında forma giymişti. 
     
</TEXT>
</DOC>
