<DOC>
<DOCNO> 353674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/soneko25.html </URL>
<DATE> 2005/06/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Borsa ilk seansta yerinde saydı 
</HEADLINE>
<TEXT>

     Geçtiğimiz haftanın son işlem gününü 50 puanlık düşüşle 26 bin 529 puan seviyesinden tamamlayan borsa bileşik endeksi haftanın ilk seansına uluslararası piyasalarda rekor kıran petrol fiyatları ve AB'den kaynaklanan tedirginliklerle birlikte hafif satışlarla başladı. Gelen satışlar borsayı 26 bin 427 puan seviyesine kadar çekmesine karşın endeksin bu noktadan gelen tepki alımlarıyla tekrar yükselişe geçtiği ve 26 bin 500 seviyesinin üzerine çıktığı görüldü. 
     İlk seansta 26 bin 427 26 bin 655 puan arasında hareket eden borsa, günün ilk yarısını 28 puanlık yükselişle 26 bin 558 puan seviyesinden tamamladı. Bu kapanışla birlikte hisse senetleri ortalama yüzde 0,11 oranında değer kaybetti. Günün ilk seansında 287,2 milyon YTL işlem hacmi gerçekleşirken, Garanti Bankası, İhlas Holding, Park Elektrik, Avrasya Yatırım Ortaklığı ve İş Bankası C ilk seansta en fazla işlem gören hisseleri oldu. 
     Avrasya Yatırım Ortaklığı - 5,75 , Mensa Mensucat - 4,03 , arat Tekstil - 2,50 , Net Holding - 2,50 ve Olmuksa - 2,34 günün ilk yarısında en çok değer yitiren hisseler olurken, en çok yükselen hisseler Haznedar Ateş Tuğla 10,55 , Konfrut Gıda 7,98 , Konya Çimento 4,76 , Koniteks 3,38 ve Altınyıldız 3,57 olarak sıralandı. 
     Borsanın alternatifi yatırım araçlarında ise Tahvil-Bono piyasasında bugünün en çok işlem gören kağıdı olan 24 Ocak 2007 vadeli kağıdı 15,96 seviyesinden güne başladı, ardından 15,95 - 16,11 arasında işlemler devam etti. Yazı yayına hazırlandığında ise aynı kağıt 16,08 seviyelerinden işlem görüyordu. 

D-FİNANS AR-GE 

     
</TEXT>
</DOC>
