<DOC>
<DOCNO> 361687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo14.html </URL>
<DATE> 2005/07/16/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Filede milli mesai... 
</HEADLINE>
<TEXT>

     A Milli Erkek Voleybol Takımı, 2006 Dünya Şampiyonası Avrupa Elemeleri'ne katılmak üzere Yunanistan'a gitti. 
     Larissa kentinde 18-20 Temmuz tarihlerinde gerçekleştirilecek organizasyona katılacak A milliler, öğle saatlerinde karayoluyla bu kente hareket etti. 
     Türkiye, elemelerde ilk maçını 18 Temmuz Pazartesi günü Sırbistan-Karadağ ile yapacak. Ay-yıldızlı ekip 19 Temmuz Salı günü Yunanistan, 20 Temmuz Çarşamba günü de Portekiz ile karşı karşıya gelecek. 
     Maçlar sonunda ilk 2 sırayı alacak takımlar 2006 yılında Japonya'da yapılacak finallere direkt katılma hakkını elde edecek. 3. sıradaki takım da, en iyi 3.'ler arasında girme açısından daha sonra düzenlenecek elemelere katılarak, şansını sürdürecek. 
     Eyüp Bostancı başkanlığındaki Yunanistan kafilesinde Menajer Paidar Demir, Teknik Direktör Nedim Özbey, Antrenör Mustafa Çayır, Masör Kenan Abanoz, Hakem Ali Bağde ile birlikte şu oyuncular yer alıyor 
     Volkan Güç Arçelik , Ali Peçen, Emre Toktamış Erdemirspor , Barış Özdemir Fenerbahçe , Ali Çayır, Sinan Cem Tanık, Gökhan Öner Halk Bankası , Selçuk Keskin, Can Ayvazoğlu Polis Akademisi ve Koleji , Fatih Ulusoy, Ahmet Toçoğlu, Hüseyin Koç Ziraat Bankası . 
     
</TEXT>
</DOC>
