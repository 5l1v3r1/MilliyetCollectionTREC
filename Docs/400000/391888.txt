<DOC>
<DOCNO> 391888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/spor/ygokce.html </URL>
<DATE> 2005/11/03/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Youla mı acaba 
</HEADLINE>
<TEXT>



Beşiktaş'ın İspanyol takımları karşısında özellikle deplasmanda önemli bir başarısı yok. Alaves'le 1-1 berabere kalarak aldığı tek puan, en başarılı sonucu... Bugünkü maçta iki takım da kendi liglerinde hemen hemen birbirine yakın bir tablo ile buluşacaklar. Sevilla üç kez üst üste maça kazanarak sağladığı başarıyı, Mallorca deplasmanında tekrarlayamadı ve 1-1 berabere kaldı. Beşiktaş ise son 4 maçta yenilmedi. Tigana'nın, UEFA Kupası ile başlayacak Beşiktaş kariyeri neler getirecek, bilemiyoruz. 
Son maça bakarsak Beşiktaş gerçekten hoş bir hücum oyunu sergiledi. Savunmasında verdiği açıkları umursamadan Ankaragücü'ne dört gol attı. Aynı oyun anlayışı Sevilla'da hüsran yaratabilir. Beşiktaş'ın puan getirecek kontrollu bir oyun oynaması gerekiyor. İbrahim Toraman ve Koray'ın takıma katılmasıyla savunma güvencesi artacaktır. Yine de Saviola ve arkadaşlarına karşı disiplinli bir alan savunması yapmaları şart . Tümer'in lider oyuncu kimliği ile Beşiktaş'a yaratıcı güç katacağını düşünüyorum. Takımın Fransızca bilen tek oyuncusu Gineli Youla'nın, bu maçta Tigana'dan görev alırsa, hem kendisine hem de Beşiktaş'a yarar sağlayacak özel bir oyun çıkaracağını sanırım. Beşiktaş, Bolton'u kendi evinde elinden kaçırdı. Sevilla'dan puan alamazsa UEFA treninden iner 



</TEXT>
</DOC>
