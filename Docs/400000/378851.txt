<DOC>
<DOCNO> 378851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/spor/spo20.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılıklarımız da sevdaya dahil olsun 
</HEADLINE>
<TEXT>


YAKAN TOP Nilay YILMAZ 

Her transfer döneminin en aşina olduğumuz görüntüleri, aşağı yukarı şöyledir 4 büyükler olarak adlandırdığımız takımlardan biri, ya dünyaca ünlü olmuş, ya ünlü olma adayı olan ya da en azından iyi-kötü ismi bilinen bir yabancı futbolcuyu transfer eder. Transfer edilen oyuncu Türkiye'ye gelirken, o kulübün taraftarlarının özellikle en "çelik çekirdek" fanatiklerinin havaalanına akın ettiği görülür. Davullu-zurnalı, maytaplı-formalı tam bir havaalanı kuşatma şenliğidir yaşanan. Yıldızımızın uçağının görünmesiyle orkestramız da harekete geçer ve içinde aşık oldukları takımlarının ve yeni transferlerinin isimlerinin yer aldığı sıfır kilometre besteler söylenmeye başlanır. Ha bu arada, 5 dakika ihtiyaç molası niyetine ezeli rakiplerin anıldığı tezahüratlar da ihmal edilmez haliyle. 
Yıldızımız, yoğun bağırış-çağırıştan dolayı, hafiften "tırsmış" bir ifadeyle etrafına gülücükler dağıtmaya çalışır. Birkaç dakikalık bu dalgalı ruh halinden sonra, uçakta beraber geldiği, muzaffer komutan edalı kulüp yöneticisinin yardımıyla kendini akışa bırakır. Askere gönderilen "kanki" kıvamında kucaklarda ve omuzlarda gezdirilmeya başlanır. Bu anlar gerçekten çok kritiktir çünkü yıldızımızın herhangi bir eski sakatlığı varsa nüksetmesi, yoksa da sakatlanması çok muhtemeldir. Aradan sırtına vuranlar, 8-10 metreden uçarak havada öpmeye çalışanlar, yanağından makas almaya çabalayanlar gırla gider. Türkiye'deki bu ilk maçını kazasız-belasız atlatmayı başaran yıldızımız, yöneticinin büyük ihtimalle siyah olan jipine biner ve ağır ağır malum konvoy var yeni hayatına doğru yol alır. 

Ya güle güle 
Yukarıda biraz karikatürize ederek anlattıklarımız, sahnenin birinci perdesi. 
Yıldızımız gerçekten yıldız gibi oynamış ve takımında çok başarılı olmuşsa bile, bir gün mutlaka veda edecektir. Yani Hagi, Nouma, Van Hooijdonk gibi, yani Beşiktaş defansının gösterişsiz emekçisi Ronaldo gibi... Peki 2-3 yıl önce onları davul-zurnayla karşılamaya giden taraftarlar, uğurlamaya gider mi Gitmezler. O gelenler, birkaç valizle, varsa eşleri sevgilileri ve çocuklarıyla, kamera ve objektiflere "hoşçakalın" diye el sallar ve gider. Gelişleri muhteşem, gidişleri suskun olur... 
Sözümüz taraftar gruplarına Var mısınız bundan böyle güle güleleri de hoşgeldinler kadar coşkuyla demeye... Kimilerine fazlaca naif gelse de böylesi öneriler, bırakalım onlar süper-rasyonel dünyalarında mesut olsunlar. Oysa bir insana, bir şeye, bir formaya gerçekten ama gerçekten aşık olanlar bilir ki aşk unutmaktan çok, daha fazla hatırlamakla ve naiflikle akrabadır ve aslında ayrılıklar da sevdaya dahildir. 

Spor, oyunun kurallar ve performans hedefleri çerçevesine 'kıstırılmış', dolayısıyla biraz da yabancılaşmış halidir. 
Tanıl Bora 


Haberiniz var mı 

Birçok futbol takımı da 1880'li yılların ortalarında fabrikalarda çalışan erkek işçilerin bir araya gelmesiyle kurulmuştur. Futbolun popülaritesi arttıkça, işçilerin bir araya gelerek oluşturdukları futbol takımlarının sayısında da bir artış olmuştur. Mesela, ünlü Arsenal takımı, Londra-Woolwich'teki "Kraliyet Askeri Techizat Savaş Gereçleri Deposu" fabrikasının çalışanlarının bir araya gelerek kurdukları bir takımdır. Bu fabrika çalışanları silah yapıyordu, bu sebepten takımın takma adı da "Silahşor"dü. 

Sıradaki kim 

Sevgili Süper Ligimizin daha 6. hafta maçları oynanmadı. İstifa eden teknik direktörlerin yanı sıra medya tarafından kellesi istenilen teknik direktörlerin sayısı her geçen gün artıyor. Geçen sene Ersun Yanal'ı, Del Bosque'yi, Hagi'yi yerden yere vuranlar, kendilerine çoktan yeni isimler seçti. Ahmet Çakar, NTV'deki 100 Futbol'da her hafta Rıza Çalımbay anti-propagandası yapıyor. Ama bu hafta eleştirinin dozunu fazla kaçırdı ...Türkiye Ligi'nin bana göre en mütevazı 5 takımıyla oynadın. Erciyes, Denizli, Diyarbakır, Rize, Gençlerbirliği. 3 maçı kazanamadın. Rıza'nın Beşiktaş'ta 1 dakika daha yeri yok. Rıza Çalımbay, Beşiktaş Teknik Direktörü olamaz. Rıza Çalımbay, Beşiktaş Teknik Direktörü olabilecek kariyer, yetenek, IQ ve ileri görüşlülükten yoksundur. Şu anda Beşiktaş'ta 2. Del Bosque faciası yaşanmaktadır... 
Çakar'ın "Onu ben yetiştirdim. O benim frankeştaynımdır. Ben canavardım, bir canavar yetiştirdim" diye tanımladığı Star Spor-Telegol Müdürü Serhat Ulueren de Ersun Yanal ve Hagi'den sonra kafayı Daum'a takanlardan 
"...Daum Türkiye'den sıkıldı ve gitmek için her şeyi yapıyor. Ve Daum bana göre kendini kovdurmak istiyor... 19 Ekim'de Fenerbahçe-Shalke maçı var. Milan maçında ağır bir yenilgi, ardından Beşiktaş yenilgisi olursa Daum gider... Şu an Fenerbahçe'den kovulursa 2.5 milyon Euro tazminat alacak... Daum, ya Beşiktaş maçından sonra çok enteresan bir açıklama yapacak, ya büyük ihtimalle yönetimi suçlayacak. 'Bu yönetimle bu kadar olur' diyecek. Sonrasında Aziz Yıldırım kükreyecek ve mecburen kovmak zorunda kalacak. Daum kendini kovduracak... Ben yine haklı çıkacağımı düşünüyorum." 
"Ben böyle yorum yaparım" diye diye karşısındakinin kişilik haklarına saldıran Ahmet Çakar, teknik direktörlerin kredilerini de açıkladı Bazılarının kredisi vardır Fatih Terim'in 10'sa, Gerets'in 8'se, Daum'un geçmiş yılların yüzü suyu hürmetine 6'ysa, Rıza'nın kredisi 3'tür. 3'ü çabuk bitirirsin, 6'yı 3 hafta sonra bitirirsin. 
Rıza Hoca'yı ve Daum'u göndermeyi başarırlar ya da başaramazlar -ki istemeyiz- daha sonra sıra Gerets'e gelecek. Çünkü medyamız öyle istiyor 



O zaman kalede olmazdı 
Rize geldiği zaman kaçırdığı golleri gördük. Cordoba'nın elleri olmasaydı... 
Faik Gürses - Futbolmania, CNN Türk 

Daha yeni mi gördün 
Bu son Ankara maçında gördüm. Anelka'nın önüne top attığın zaman olağanüstü süratli bir adam. Ve dripling yapan bir adam. İki ayağıyla topa vuran adam. 
Gökmen Özdenak - Telegol, Star 

Diyosun 3 
Benim ufkum çok daha ileride. Rahmetli Turgut Özal 10 yıl sonrasını gören bir liderdi ya. Ben de 10 yıl sonrasını gören bir Beşiktaş yazarıyım. 
Adnan Menderes Aybaba - Star 

Genç onlar daha, Abisi 
Servet'in tuhaf sakalı... Hatta evli olduğu halde Yozgatlı Mehmet'in saç renginin garipliğine bakın. Hiç yakışıyor mu Fenerbahçeli bir futbolcuya böyle görüntüler 
Hulki İlgün - Fanatik 

Çalış senin de olur 
Hiç utanmadan, sanki Fatih'e çok para teklif ediyorlarmış da, yönetim buna rağmen vermiyormuş gibi bir hava yayıyorlar. Bu dedikoduları, Fenerbahçe ile 5 yıllık sözleşme yapan biri için çıkarsalar, Aziz Yıldırım o haberi yazanın ağzını yırtar. Ama nerede öyle yönetim. 
Muhittin Öztürk - Star 

Allah mutlu etsin 
Zafer Biryol ile Fenerbahçe buluşması ideale yakın bir evlilik gibi gözüküyor. 
Gürcan Bilgiç - Sabah 

2. yarıya yetişir misin 
Trabzonspor'da gol sevincini henüz yaşayamadım. Üzülüyorum tabii. Ama kısa süre içinde gol atmaya başlayacağım. 
Trabzonsporlu Tomas Jun - Hürriyet 

Müthiş yorumcusun 
Yalnız bir şey söyleyeyim mi, şu Galatasaray'daki kura şansı biraz da bizde olsaydı fena mı olurdu 
Adnan Menderes Aybaba - Star 

Oh, oh ne güzel 
Yani futbol denilen oyun 90 dakika değil de, 190 dakika oynansa vallahi bu Fenerbahçe'nin seyrine doyulmuyor kardeşler. Özellikle de Saracoğlu'ndaki Fenerbahçe'ye... 
Hulki İlgün - Fanatik 


</TEXT>
</DOC>
