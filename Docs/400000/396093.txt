<DOC>
<DOCNO> 396093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo08.html </URL>
<DATE> 2005/11/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Blatter çark etti "Her iki tarafın seyircisi de iyi niyetli değildi" 
</HEADLINE>
<TEXT>

     
     Zafer ATAMER ZÜRİH İsviçre , DHA 
     
İSVİÇRE Milli Takımı, Zürih Kloten Havaalanı'nda taraftarları tarafından bando eşliğinde çoşku ile karşılandı. 
     İsviçre Futbol Federasyonu, bu akşam bütün futbolculara bir akşam yemeği verdi. İsviçre Milli Takımı Teknik Direktör Kobi Kuhn, Küçücük İsviçre, bugün çok büyük oldu.'' dedi. Yardımcı antrenör Michel Pont ise, Dönüşte havaalanında geniş güvenlik önlemleri alınmıştı, polis arabaları, panzerler, itfaiyeler. Biz buraya neye geldik, maç yapmaya mı, yoksa kavgaya mı .''dedi. Pont, Geçirdiğimiz olaylar korkunçtu. Cenevre'de çok Türk arkadaşım var. Hepside kibar ve efendi insanlar ama Türkiye'dekiler bir tuhaf. İstanbul'a maça turlarla gelen İsviçre'li taraftarlar, böyle olacağını bilseydik, hayatta gitmezdik’ dedi. Korkudan ömürlerimiz kısaldı.'' diye konuştu. Takım kaptanı Johann Vogel ise, Haklı olarak turu biz geçtik, ama maç sonrası bir felaketti, bazı arkadaşlarımızı hastahaneye kaldırıldı. Yorgunluktan sinirlerimiz çok laçka.'' dedi. 
     İsviçre televizyonları, bu akşamki haberlerinde milli takımın dönüşüne bir saat ayırırken, çeşitli röportajlara yer verdi. FIFA Başkanı Platter, İsviçre evine olaysız döndü. FIFA disiplin kurulu toplanıp, her iki maçı değerlendirerek, kararını verecek. Bu karar her iki maçta olanları kapsayacak. Her iki tarafın seyircisi de olaylara iyi niyetli değildi, onlar maçları bu hale getirdiler.'' dedi. 
     İsviçre Konfederasyon Başkanı ve Spordan Sorumlu Bakan Samuel Schmid, Başta Teknik Direktör Kobi Kuhn olmak üzere bütün takım oyuncularını tebrik ederim, büyük bir zafere imza attılar.'' dedi. 
     İsviçre Dışişleri Bakanı Micheline Calm Rey ise, Bütün olayları kınıyor ve esefle karşılıyorum, durumu meslektaşım Abdullah Gül'e bir mektupla bildirdim ve çok üzüldüğümü yazdım.'' diye konuştu. 
     
</TEXT>
</DOC>
