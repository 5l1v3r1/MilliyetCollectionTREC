<DOC>
<DOCNO> 382231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko22.html </URL>
<DATE> 2005/09/28/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Motorin fiyatına zam 
</HEADLINE>
<TEXT>

     Motorinin rafineri çıkış fiyatına yapılan zammın ardından, pompa fiyatları, bugünden geçerli olmak üzere litrede 2-3 Yeni Kuruş YKr , bir başka deyişle 20-30 bin lira arttı. 
     Alınan bilgiye göre, rafineri çıkış fiyatlarına yapılan artırım, pompa fiyatlarına yaklaşık yüzde 1- 1.4 oranında yansıdı. 
     Artırım sonrası Ankara'da motorinin pompa satış fiyatı BP ve Petrol Ofisi'nde PO litrede 2.08 YTL'den 2.11 YTL'ye, OPET'de 2.08 YTL'den 2.10 YTL'ye çıktı. 
     İstanbul'da motorinin pompa satış fiyatı litrede PO ve BP'de 2.06 YTL'den 2.09 YTL'ye, OPET'de 2.06 YTL'den 2.08 YTL'ye yükseldi. 
     İzmir'de de motorinin pompa satış fiyatı, litre başına PO ve BP'de 2.05 YTL'den 2.08 YTL'ye, OPET'de ise 2.05 YTL'den 2.07 YTL'ye yükseldi. 
     
     DÜŞÜK KÜKÜRTLÜ MOTORİNDE DURUM 

     Bu arada Eurodizel olarak bilinen düşük kükürtlü motorinin litre fiyatı, Ankara'da OPET'de 2.24 YTL'den 2.26 YTL'ye, PO'da 2.23 YTL'den 2.26 YTL'ye, BP'de 2.24 YTL'den 2.27 YTL'ye yükseldi. 
     İstanbul'da ise düşük kükürtlü motorinin litre fiyatı OPET'de 2.23 YTL'den 2.25 YTL'ye, BP'de 2.23 YTL'den 2.26 YTL'ye, PO'da ise 2.22 YTL'den 2.25 YTL'ye çıktı. 
     İzmir'de de düşük kükürtlü motorinin fiyatı PO'da 2.21 YTL'den 2.24 YTL'ye, BP'de 2.22 YTL'den 2.25 YTL'ye, OPET'de ise 2.22 YTL'den 2.24 YTL'ye çıktı. 
     Akaryakıt pompa fiyatları, serbesti kapsamında dağıtım şirketleri tarafından belirleniyor. 
     Fiyatlar, dağıtım şirketlerinin yanı sıra aynı grubun akaryakıt bayileri arasında bile farklılık gösterebiliyor. 
     
</TEXT>
</DOC>
