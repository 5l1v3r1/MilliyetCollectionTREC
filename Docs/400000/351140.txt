<DOC>
<DOCNO> 351140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonyas08.html </URL>
<DATE> 2005/06/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
U2'nun dönüşü muhteşem oldu... 
</HEADLINE>
<TEXT>

     İrlandalı rock grubu U2'nun ''Vertigo Tour'' adlı dünya turnesinde Brüksel'in Baudouin stadyumunda verdiği Avrupa'daki ilk konserini, 60 bin hayranı izledi. 
     Grubun 11. albümü ''How To Dismantle An Atomic Bomb''dan Bir atom bombası nasıl sökülür ''Vertigo'' adlı parçayla başlayan ve yine bu parçayla sona eren konser, 2 saatten fazla sürdü. 
     Solist Bono, gitarist The Edge, basçı Adam ve davulda Larry, kendilerini dünyanın en ünlü rock gruplarından birisi yapan 20 kadar şarkılarını seslendirdiler. 
     Biletleri ocak ayında üç saatte tükenen konserde eylemci Bono, Müslümanlığı temsil eden ay, Yahudiliği temsil eden Davut yıldızı ile Hıristiyanlığı temsil eden haçı bir araya getiren bir fuları başına sararak, Ortadoğu'da barış çağrısı yaptı. 
     U2'nun lideri ayrıca, ''İskoçya'da bir golf sahasında bir araya gelecek ve milyonlarca insanın kaderini elinde tutan, dünyanın en güçlü 8 üyesinin liderleri'' olarak nitelendirdiği G8 üyesi ülkelerin liderlerinden Afrika'yı da unutmamalarını istedi. 
     
</TEXT>
</DOC>
