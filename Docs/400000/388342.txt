<DOC>
<DOCNO> 388342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur07.html </URL>
<DATE> 2005/10/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sinop’ta 7 yıldır cinayet, gasp, kapkaç olmadı 
</HEADLINE>
<TEXT>

     Kenan TÜRKSEVEN DHA 

      SİNOP’ta İl Emniyet Müdürlüğü kayıtlarına göre son 7 yıldır, cinayet, gasp ve kapkaç olayı yaşanmadı. İl Emniyet Müdürü Süleyman Şahin, Nüfusumuzun azlığı ve aldığımız tedbirlerin bunda etkisi var. Halkın duyarlı olmasının da rolü büyük'' dedi. 
     227 bin nüfusu bulunan Sinop, Karadeniz’in en çok turist çeken illerinden biri. Doğası ve denizinin güzelliği nedeniyle tercih edilen Sinop’ta, alınan tedbirlerin kentin huzurunda önemli rolü olduğunu belirten İl Emniyet Müdürü Süleyman Şahin, 24 saat ili gözetim altında tuttuklarını söyledi. Kente giriş- çıkışları gizli kamera ile takibe aldıklarını belirten Şahin, Dolayısıyla Sinop’a giren her aracı ve plakasını kontrol ediyoruz. Olay olduktan sonra değil, olmadan önce tedbirimizi alıyoruz. Bu nedenle 7 yıldır burada gasp, cinayet, kapkaç gibi vakalar görülmüyor. Sinop Türkiye’nin en huzurlu kentlerinden birisi'' diye konuştu. 0 polisin görev yaptığı Sinop’ta, halkında olumsuz bir davranışı hemen polise ihbar ettiğini belirten Emniyet Müdürü Şahin, polis halk ilişkisinin en güzel örneklerinin Sinop’ta yaşandığı kaydetti. 
     
     HIRSIZLAR DİLEKÇE VERMİŞ 
     Sabıkası bulunan ve suç işlemeye meyilli kişileri de takibe aldıklarını söyleyen Şahin, 2 yıl önce hırsızlar valiliğe, Arkamızdan polisi çekin’ diye dilekçe verdi. Onlara suç işleyecek an bırakmıyoruz. Dolayısıyla bu tür kişiler Sinop’ta barınamıyor'' dedi. 
     Sinop’ta geçen yıl hırsızlık, intihara teşebbüs, darp gibi 219 olayın meydana geldiği, bunlardan sadece birinin failinin bilinmediği belirtilirken, bu yılın ilk 6 ayında meydana gelen aynı tür 147 olaydan ise, 5’inin failinin belli olmadığı açıklandı. 
     
</TEXT>
</DOC>
