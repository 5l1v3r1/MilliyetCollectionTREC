<DOC>
<DOCNO> 361879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/soneko04.html </URL>
<DATE> 2005/07/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine'nin dış borç ödemeleri 9 milyar dolara ulaşıyor 
</HEADLINE>
<TEXT>

     Gelecek hafta 114.3 milyon dolarlık dış borç ödemesi bulunan Hazine’nin yılbaşından 22 Temmuz’a kadar olan dönemdeki toplam dış borç ödemeleri 8 milyar 808.5 milyon dolara ulaşacak. 
     Hazine’nin verilerine göre, gelecek haftaki ödemelerin en büyük bölümü perşembe günü yapılacak. Hazine, pazartesi günü 7.8, 20 Temmuz çarşamba günü 46.9 milyon, 21 Temmuz perşembe günü ise 59.6 milyon dolarlık dış borç ödeyecek. 
     Hazine’nin gelecek hafta yapacağı toplam ödeme miktarı ise 114.3 milyon dolar seviyesinde bulunuyor. 
     Hazine’nin gelecek hafta yapacağı ödemeyle birlikte 1- 22 Temmuz arasında yapacağı toplam ödeme miktarı ise 675.2 
     milyon dolara ulaşacak. 
     Hazine’nin yılbaşından 22 Temmuz’a kadar olan dönemdeki toplam dış borç ödemelerinin tutarı ise 8 milayr 808.5 milyon dolar olarak hesaplandı. Ocak ayında 745.4 milyon dolar, şubatta 2 milyar 399.8 milyon dolar, martta 593.7 dolarlık dış borç ödeyen Hazine, nisanda 1 miyar 511.6 milyon dolar, mayısta 2 milyar 255 milyon dolar, haziranda ise 629.2 milyon dolarlık ödeme yapmıştı. 
     Hazine geçen yıl 11 milyar 749 milyon, 2003’de 1 milyar 498.3 milyon ve 2002 yılında ise 9 milyar 567.9 milyon 
     dolarlık dış borç ödemesinde bulunmuştu. 

ANKA 
     
</TEXT>
</DOC>
