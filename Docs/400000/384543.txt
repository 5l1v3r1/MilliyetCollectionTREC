<DOC>
<DOCNO> 384543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo06.html </URL>
<DATE> 2005/10/06/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş'ta ilk bomba Fatih Akyel 
</HEADLINE>
<TEXT>

     Başkan Yıldırım Demirören’in desteğiyle eli güçlenen teknik direktör Rıza Çalımbay, devre arasında yapacağı takviyeler için kollarını sıvadı. Genç çalıştırıcı, önceki gün Fatih Akyel ve eşi ile gizlice buluşurken, Bize gel'' çağrısı yaptı. Atom Karınca’ya Neden olmasın '' yanıtıyla yeşil ışık yakan Fatih, şu anki kulübü PAOK ile de özel bir anlaşma yapmıştı. Tecrübeli futbolcu, sözleşmesine, Futbolcu isterse, mukavele tek taraflı feshedilebilir'' maddesi koydurmuştu. 
     
     Özgür ve Umut da var 
     16. takımlı Yunanistan Ligi’nde 5. haftalar sonunda 8. sırada bulunan PAOK’un Fatih ile ilgili bu görüşmelerden henüz haberi yok. Trabzonspor’dan Özgür ve Ankaragücü’nden Umut’u da isteyen Rıza Çalımbay, bir taraftan da kadrosundan göndereceği isimleri düşünüyor. Bu sezonki performansıyla büyük hayal kırıklığı yaratan İbrahim Üzülmez ile forvette şans bulamayan Veysel Cihan’ın isimleri kiralanacaklar’ listesinde anılıyor. Pancu’nun bonservisiyle birlikte gönderilmesi gündemde. 
     
</TEXT>
</DOC>
