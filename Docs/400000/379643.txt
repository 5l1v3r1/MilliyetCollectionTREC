<DOC>
<DOCNO> 379643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko15.html </URL>
<DATE> 2005/09/19/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Otomotiv ihracatında artış sürüyor... 
</HEADLINE>
<TEXT>

     Haluk Yüksel 

Türk ekonomisinin lokomotifi haline gelen otomotiv sektörünün ihracatı, yılın 8.5 aylık döneminde yüzde 26.3 oranında artarak, 8 milyar 903 milyon dolara ulaştı. 
     Sektörün ihracatı, geçen yılın aynı döneminde 7 milyar 47 milyon dolarda kalmıştı. 
     AA muhabirinin, Uludağ İhracatçı Birlikleri UİB verilerinden derlediği bilgiye göre, 1 Ocak-15 Eylül döneminde, ihracat kalemleri arasında binek otomobiller 2 milyar 992 milyon 206 bin dolar ile ilk sırada yer aldı. Bunu, otomotiv yan sanayii ve eşya taşımaya mahsus motorlu taşıtlar izledi. 
     En fazla ihracat artışı, demiryolu taşıtlarında gerçekleşirken, traktörler, hava ve uzay taşıtları, tanklar ve zırhlı savaş taşıtları ile özel amaçlı diğer çekicilerde ihracat geriledi. 
     Bu dönemde, yüzde 26.3 oranında artarak 8 milyar 903 milyon 350 bin dolara ulaşan ihracat, geçen yılın aynı döneminde 7 milyar 47 milyon 863 bin dolada kalmıştı. 
     İhracat, 1-15 Eylül arasında ise yüzde 17.9'luk artış ile 525 milyon 632 bin dolar olarak gerçekleşti. 
     
</TEXT>
</DOC>
