<DOC>
<DOCNO> 395171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo08.html </URL>
<DATE> 2005/11/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Aziz Yıldırım'dan rest PFDK ceza verirse, ben de locadan izlerim 
</HEADLINE>
<TEXT>

     Başkan Aziz Yıldırım’ın, yakın çevresine, bana ceza verseler ne olacak Gider locadan veya Fener TV stüdyosundan izlerim dediği belirlendi. 
     
     4 dosya daha var 
     Deniz Barış olayında verdikleri kararlar nedeniyle Tahkim Kurulu üyelerini eleştirip, istifalarını istediği için Futbol Federasyonu tarafından Profesyonel Futbol Disiplin Kurulu’na sevkedilen Fenerbahçe Başkanı Aziz Yıldırım’ın dosyası bugün görüşülecek. Yıldırım’la birlikte PFDK’ya sevkedilen Gençlerbirliği Başkanı İlhan Cavcav’ın yanısıra, Galatasaray’ın golcüsü Hakan Şükür, sportif direktör Bülent Tulun ve Trabzonspor Basın Sözcüsü İbrahim Şahin hakkındaki dosyalar da karara bağlanacak. 
     
     Hakaret etmedim ki’ 
     Kendisinden savunma istenince, Yazılı savunma vermem. İstiyorlarsa, gider sözlü olarak konuşurum'' diyerek rest çeken Başkan Yıldırım’ın, PFDK’nın vereceği karar, önemsemediği belirlendi. Yıldırım’ın yakın çevresine, Bana ceza verseler ne olacak Söylediklerimde hakaret yok. Futbol Federasyonu yöneticilerinin söylediği lafları tekrar ettim. Onlar da, Tahkim istifa etsin’ dediler, ben de. Ceza verirlerse, ya locamdan izler ya da Fener TV stüdyosuna gidip, oradan seyrederim takımımın maçlarını'' dediği öğrenildi. 
     
     Nihat gündemimizde’ 
     Bu arada FB TV’ye konuşan Yıldırım, Real Sociedad Başkanı’nın, Ocak ayında Nihat’ı satabiliriz'' sözleri hakkında, Nihat gündemimizde var. Gelişmelere bakacağız'' dedi. Yıldırım, kendilerine kale arkası bileti ayrıldığı için İsviçre maçını izlemeden Türkiye’ye döndüğü iddiaları konusunda ise, Futbol Federasyonu, Şenes Erzik ve şahsıma Şeref Tribünü’nde yer ayırmasına karşın, annemin mevlüdü nedeniyle maça icabet edemedim. Nihat Özdemir ise Almanya’daydı ve İsviçre’ye hiç gelmedi. Bu haber hayal ürünüdür'' dedi. 
     
</TEXT>
</DOC>
