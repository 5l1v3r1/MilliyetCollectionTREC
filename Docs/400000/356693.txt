<DOC>
<DOCNO> 356693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo24.html </URL>
<DATE> 2005/06/29/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hertha Berlin genç takımından 4 futbolcu, tecavüzle suçlanıyor... 
</HEADLINE>
<TEXT>

     Almanya Birinci Ligi Bundesliga takımlarından Hertha BSC Berlin'in genç takımında oynayan 4 futbolcusu hakkında tecavüz suçlamasıyla soruşturma başlatıldığı bildirildi. 
     Dortmund Savcılığı'ndan yapılan açıklamada, Hertha BSC Berlin'in, yaşları 14 ila 16 arasında değişen 4 oyuncusunun, bir karşılaşma için bulundukları Dortmund kentinde, tesadüfen rastladıkları 14 yaşındaki bir kıza tecavüz etmekle suçlandıkları belirtildi. 
     Olaydan kısa bir süre sonra yakalanan oyuncuların, sorgulamaları sırasında suçlarını kabul etmedikleri ifade edilen açıklamada, gençlerin kaçma tehlikesi bulunmadığı için serbest bırakıldıkları kaydedildi. 
     Hertha BSC Berlin Kulübü Başkanı Bernd Schiphorst da, olay açıklığa kavuşturulana dek gençlerin takım kadrosundan çıkarıldıklarını bildirdi. 

     
</TEXT>
</DOC>
