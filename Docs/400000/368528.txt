<DOC>
<DOCNO> 368528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/spor/bbas.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerem imzayı attı 
</HEADLINE>
<TEXT>



Basketbol Ligi'nde yeni sezon için iddialı bir kadro oluşturma çabasındaki Beşiktaş, milli oyun kurucu Kerem Tunçeri ile dün bir yıllık sözleşme imzaladı. Akaretler'deki kulüp binasında gerçekleştirilen törende, Beşiktaş Basketbol Komitesi Başkanı Yahya Kemal Gençer ile başantrenör Murat Didin'in de hazır bulundu. 

Bir sevinç bir hüzün 

Avrupa Şampiyonası'na hazırlanan A Milli Bayan Takımımız, Abdi İpekçi'deki özel turnuvanın ilk maçında Almanya'yı 86-78 yendi. Macaristan'daki Avrupa Genç Bayanlar Şampiyonası'nda ise Türkiye, klasman grubundaki ilk maçında Yunanistan'a 79-69 boyun eğdi. Milliler ikinci sınavını bugün TSİ 15.00'te Bulgaristan'la yapacak. 

Devler İtalya yolcusu 

Eylül ayında Sırbistan Karadağ'da yapılacak Avrupa Şampiyonası'na hazırlanan 12 Dev Adam, kamp çalışmaları için bugün İtalya'ya gidiyor. Ay-Yıldızlı ekibimiz, Bornio'da altı hazırlık maçı oynayacak. Öte yandan dünkü idmana sakatlığı geçen Ender ve Serkan'ın katılmasıyla birlikte millilerde eksik kalmadı. 



</TEXT>
</DOC>
