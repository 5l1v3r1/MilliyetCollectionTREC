<DOC>
<DOCNO> 378925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun47.html </URL>
<DATE> 2005/09/16/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
ABD, vatandaşlarına Afganistan'a gitmemeleri uyarısında bulundu... 
</HEADLINE>
<TEXT>

     ABD, Afganistan’da pazar günü yapılacak seçimden önce vatandaşlarına bu ülkeye gitmemeleri uyarısında bulundu ve yabancılara yönelik saldırı tehdidi konusunda kaygılandığını bildirdi. 
     Dışişleri Bakanlığı’ndan yapılan açıklamada, intihar eylemleri, suikastlar, uçak kaçırma, bombalama ya da adam kaçırma gibi terörist eylemler olabileceğinden kaygılanıldığı kaydedilerek, "Teröristler resmi ve sivil hedefler arasında ayrım yapmıyor" denildi. 
     ABD’nin Kabil Büyükelçiliği’nde görevli Amerikalılara, sadece çok önemli seyahatlere çıkmasının ve seçimden önce Kabil dışına çıkılmamasının söylendiği, ayrıca Amerikan vatandaşlarının yalnız başlarına seyahat etmemelerinin önerildiği belirtildi. 
     Dışişleri Bakanlığı, özellikle yabancıların toplandığı mekanlar konusunda kaygı duyulduğunu, bu mekanlardan uzak durulması gerektiğini kaydetti. 
     
</TEXT>
</DOC>
