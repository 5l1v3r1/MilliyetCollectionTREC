<DOC>
<DOCNO> 364258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/siyaset/siy06.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar ırkçılar öfkeli 
</HEADLINE>
<TEXT>


Bulgaristan'da Hak ve Özgürlükler Hareketi'nden 4 Türk'ün kabineye girmesine tepki gösteren ırkçı ATAKA İttifakı, parlamentoyu kuşatacak 

LÜTFÜ KARAKAŞ Sofya DHA 


Bulgaristan'da genel seçimlerden birinci çıkan Bulgaristan Sosyalist Partisi'nin BSP , üyelerinin çoğunu Türkler'in oluşturduğu Ahmet Doğan liderliğindeki Hak ve Özgürlükler Hareketi'yle HÖH koalisyon anlaşması imzalamasına tepki gösteren aşırı milliyetçi ATAKA Hücum İttifakı, insan zinciriyle parlamento binasını kuşatacak. 

Güven oylaması bugün 
Emel Ethem'in Başbakan Yardımcısı, Cevdet Çakırov'un Çevre Bakanı, Hasan Ademov'un Çalışma ve Sosyal Politika Bakanı, Nihat Kabil'in ise Tarım ve Orman Bakanı olarak yer aldığı 18 üyeli hükümet için bugün güven oylaması yapılacak. 
Özel televizyonlarda program yaparken politikaya atılan ATAKA İttifakı lideri Volen Siderov da oylama öncesinde miting düzenlemeye karar verdi. Aşırı milliyetçi görüşleriyle tanınan Siderov, halkı mitinge davet etti. 

Hasan'ı 'Hasanov' yapmak istiyorlar 

Parlamentoda 20 milletvekiliyle temsil edilen ATAKA İttifakı lideri Volen Siderov, seçim sonuçlarının açıklanmasının ardından, Bulgar Televizyonu'nun Türkçe yayımlarının kaldırılmasını ve Türk isimlerinin sonuna Bulgarca takılar getirilmesini istemişti 


</TEXT>
</DOC>
