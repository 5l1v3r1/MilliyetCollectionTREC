<DOC>
<DOCNO> 393226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/ekonomi/eko03.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB 'özelleştirmeyi hızlandırın' dedi 
</HEADLINE>
<TEXT>


AB Komisyonu'nun Katılım Ortaklığı Belgesi'nde, 'özellikle kamu bankaları olmak üzere devlete ait kurumların özelleştirmesinin hızlandırılması' kısa vadeli ekonomik kriterler arasında gösterildi 

Güven Özalp - Brüksel 

Avrupa Birliği Komisyonu'nun bugün açıklayacağı ve Türkiye açısından yol haritası olma niteliği taşıyan Katılım Ortaklığı Belgesi'ndeki ekonomik talepler siyasi talepleri aratmıyor. Brüksel, Türkiye'den ekonominin hemen her alanında adım bekliyor. Türkiye'nin ekonomi alanındaki ev ödevinde şu unsurlar yer alıyor 

Ortaklık Anlaşması'ndan kaynaklanan yükümlülükler 
Ekonomik kriterler kısa vade 
Gümrük Birliği de dahil olmak üzere Ortaklık Anlaşması çerçevesinde verilen taahhütlerin uygulanmasının sağlanması.IMF ve Dünya Bankası'yla anlaşmaya varılan yapısal reform programının uygulanması, özellikle kamu harcamalarının kontrolünün sağlanması.Mali sektör reformunun uygulanmasının tamamlanması, özellikle şeffaflık yönetmeliklerinin ve bunların gözetimlerinin uluslararası standartlara uyumlu hale getirilmesi.Piyasa düzenleyici otoritelerin bağımsızlıklarının korunması.Özellikle devlete bağlı bankalar başta olmak üzere develete ait kurumların özelleştirmesinin sosyal bileşeni de dikkate alarak hızlandırılması.Enerji, tütün ve şeker başta olmak üzere piyasa liberalizasyonu ve fiyat reformunun sürdürülmesi.Özellikle Katılım Öncesi Mali Gözetim prosedürleri çerçevesinde, makroekonomik istikrar ve öngörülebilirlik ile yapısal reformların uygulanmasını sağlamak amacıyla AB'yle ekonomik diyaloğun sürdürülmesi.Kayıtdışı ekonomi sorununa çözüm olacak önlemlerin uygulanması.Özellikle genç nüfus için profesyonel eğitim çabalarının iyileştirilmesi.İşgücü piyasasındaki dengesizliklerle ilgilenilmesi.İş ortamının ve özellikle de ticaret mahkemelerinin işleyişinin iyileştirilmesi.Mali sektördeki reformun tamamlanması ve tarım sektöründeki reformun sürdürülmesi.Genç nesil ve olanaklardan yoksun bölgelere özel önem verilerek eğitim ve sağlık düzeyinin iyileştirilmesinin sağlanması.Yabancı yatırım akışının kolaylaştırılması. 

Ekonomik kriterler orta vade 
Özelleştirme programının uygulanmasının tamamlanması. 

Gıdada hijyen ve korsan yayınlara önlem talebi AB'nin her müzakere başlığına ilişkin olarak belirlediği kısa vadeli talepleri şöyle sıralanıyor 

Yatırımların önündeki engeller kaldırılsın 
Uyrukları doğrultusunda AB üyesi ülkelerin taşıma araçlarına uygulanan ayrımcılıktan kaynaklanan kısıtlamaların tümünün kaldırılması.Ticaretin önündeki teknik ve yönetimle ilgili engellerin kaldırılmasının tamamlanması.Otomatik olmayan ithal lisanslarının tümünün iptal edilmesi.Sermayenin serbest dolaşımı.AB kaynaklı doğrudan yatırımları etkileyen ekonominin her alanındaki tüm kısıtlamaların kaldırılması. 

Rum gemilerine kısıtlama kaldırılsın 
Rum bandıralı ve Kıbrıs ticaretine hizmet eden gemilere ve uçaklara yönelik tüm kısıtlamaların kaldırılması.Denizcilik yönetiminin geliştirilmesi ve gemilerin kara listeden çıkmasını sağlamak amacıyla güvenlik önlemlerinin geliştirilmesi dile getirildi.Sanayi ile ilgili talepler içinde de çelik sektörünün yapılandırılmasının sürdürülmesi istendi.Ayrıca yabancı yatırımın teşviki için bir strateji geliştirilip uygulanması talep edildi. Yabancı yatırım akışının teşvik edilmesi ve kolaylaştırılması da talep listesinde yer aldı. 

Gıda işletmeleri modernize edilsin 
Kamu alımları alanındaki yasal düzenlemelerin müktesebata uyumunun hızlandırılması, Kamu İhale Kurumu'nun kapasitesinin artırılması.Markalara ilişkin sahte ürünlerle, kitap ve medya ürünlerindeki korsan uygulamalarla ilgilenilmesi.Özellikle çelik gibi hassas sektörlerde devlet yardımları konusunda müktesebata uyumun sağlanması.Tarımda gerekli yasal düzenlemelerin yapılması AB hijyen ve kamu sağlığı standartlarının yakalanabilmesi için gıda işleme kurumlarının modernizasyonu amacıyla program hazırlanması. 

Vergide ayrımcılık olmasın 
Ayrımcı uygulamalarla sonuçlanabilecek vergi önlemlerinin kaldırılması. doğrudan vergilendirme alanında müktesebata uyumun sürdürülmesi talep edildi. 

Genç neslin eğitim ve sağlık düzeyi iyileştirilsin 
Sosyal politika ve istihdamda yatırımı finanse etmek amacıyla yıllık plan hazırlanması, çocuk işgücüne ilişkin sorunlarla ilgilenilmesi istendi.Orta vadede ekonomik kriterler arasında sosyal güvenlik sisteminin sürdürülebilirliğinin sağlanması ile genç nesil ve olanaklardan yoksun bölgelere özel önem verilerek eğitim ve sağlık düzeyinin iyileştirilmesi yer aldı. 

</TEXT>
</DOC>
