<DOC>
<DOCNO> 384923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonyas10.html </URL>
<DATE> 2005/10/07/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Şovmenler kapıştı 
</HEADLINE>
<TEXT>

     Okan Bayülgen’in, meslektaşı Cem Yılmaz ve ünlü reklamcı Ali Taran’ın birlikte kurdukları Beyin’ adlı reklam şirketi hakkında, Bir şovmenle bir reklamcı birleşip bir şirket kuruyor. Sonra da reklam çekiyorlar. Dünyada böyle bir örnek yok’ açıklamasına Cem Yılmaz yanıt verdi. 
     Önceki akşam ekrana gelen Reklamx adlı programda, Reklam filmi tasarladıktan sonra belki kendisini oynatmak isteyebileceğimiz bir ortam olabilirdi, durduk yerde iş kaybetmenin manası yok’ diyerek beyin olarak Bayülgen’le çalışmayacakları mesajını veren Yılmaz şunları söyledi 
     Başarılı bir ajansla çalışıyorum ben. Bugüne kadar birçok ödül almış bir ajans. Sektör dergileri ya da meslekten insanların bilgileri önemli tabii. Ama tek önemsiz olan sektörün dışından insanların reklam dünyası ile ilgili fikir beyan etmesi oluyor. Bir sanatçı arkadaşımızı sizin programınızda gördüm mesela, Niye böyle yapıyor’ diyor. 
     E tabii o yanlış... İsim vermek niye istemeyeyim. İsim vermek tabii ki de isterim de, ben bir isim zikrettiğim zaman bir bedelini almak isterim yani açıkçası...’ Yılmaz, aynı programda 41 arabası olduğu yönündeki haberler için de, Benim 41 değil üç arabam var. Ama onları satıp 41 araba alabilirim’ dedi. 
     
</TEXT>
</DOC>
