<DOC>
<DOCNO> 368843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yasam/yas05.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Antik Efes'te tezg h isyanı 
</HEADLINE>
<TEXT>


Köylerin altyapı masraflarını karşılamak için antik Efes kentine satış standları kurulmasına izin veren Selçuk Kaymakamlığı, civardaki esnafın ve belediye başkanının tepkisini çekti 

LATİF SANSÜR Aydın DHA 

Selçuk Kaymakamlığı'nın izniyle Efes'in girişinde ve içinde açılan satış standları tepki yarattı. Panayır görüntüsü veren tezg hların antik kentin dokusunu bozduğunu belirten Efes Turistik Eşya Üreticileri ve Satıcıları Derneği Başkanı Ömer Athan, standları eleştirdikleri için tehdit edildiklerini söyledi. Belediye Başkanı Vefa Ülgür de, standların kaldırılması için mahkemeye başvurdu. 
Efes Antik Kenti içinde Selçuk Köylere Hizmet Birliği adına kent giriş kapısı önünde ve Celsus Kütüphanesi önündeki Kuretler Caddesi üzerinde 2 ay kadar önce 2 hediyelik, bir de meşrubat ve dondurma standı açıldı. Birliğin görevlendirdiği kişiler standlarda satış yaparken, haksız rekabet yaratıldığını savunan esnaf, satış ünitelerinin kaldırılmasını istedi. Esnafa destek veren Ülgür de, "Elde edilecek gelirle köylerin altyapısı tamamlanacakmış. Böyleyse vay hallerine" dedi. 



</TEXT>
</DOC>
