<DOC>
<DOCNO> 360596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/siyaset/axsiy02.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geçmiş olsun' sitemi 
</HEADLINE>
<TEXT>


Bakan Çiçek, 12 gün önce düzenlenen canlı bomba girişimine dair, "Keşke yazılanların altına 'Türk yargısına geçmiş olsun' yazılsaydı" dedi 

ANKARA Milliyet 


Adalet Bakanı Cemil Çiçek, "yargıda siyasallaşma" tartışmalarını değerlendirirken, bakanlık binasına 12 gün önce düzenlenen canlı bomba girişimini anımsatarak, "Keşke yazılanların altına 'Türk yargısına geçmiş olsun' yazılsaydı. Bu, terör bölgesinde görev yapan h kim ve savcıları yüreklendirirdi" dedi. 
İdari yargıda görev yapacak 47 h kim adayının ilk görev yerlerini belirlemek için dün düzenlenen "kura çekimi" töreninde konuşan Çiçek, Yargıtay, Danıştay, Türkiye Barolar Birliği ve H kimler ve Savcılar Yüksek Kurulu'nun geçen hafta H kimler ve Savcılar Kanunu hakkında art arda yayımladığı bildirileri eleştirdi. Çiçek törende, "Yargıda kavga varmış gibi bir hava yaratıldı. Lügatimizde kavga yok" dedi. Bakanlığa saldırı girişimini anımsatan Çiçek, "Gelerek ve arayarak, 'geçmiş olsun' diyenler oldu. Aramayanların canı sağ olsun" diye konuştu. Çiçek, şunları kaydetti 
"Yargı, Atatürk'ün modernleşme ve çağdaşlaşma projesinin en önemli unsuru olmuştur. Bu mesleğe alınanlar hangi usulle gelirse gelsin, Türk milletine, Türkiye Cumhuriyeti Devleti'ne hizmet borcundan başka hiç kimseye özel borcu yoktur. Bu meslek başka türlü anlayışı kabul etmez. Ciddi boyutta h kim açığı var. Hemen olmasa da bunun kapatılması gerekir." 
Anayasa'nın yargı bölümünde değişiklik yapmaya ihtiyaç bulunduğunu kaydeden Çiçek, "Bunun için toplumsal uzlaşma gerek. Önümüzdeki dönemde bunu yapmak zorundayız. Aksi halde sorunlar devam edecektir" şeklinde konuştu. 


</TEXT>
</DOC>
