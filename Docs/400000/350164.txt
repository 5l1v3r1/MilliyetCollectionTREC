<DOC>
<DOCNO> 350164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/ekonomi/eko09.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de uçak bakım merkezi açacağız' 
</HEADLINE>
<TEXT>


EKONOMİ SERVİSİ 

Boeing'in Türkiye'den sorumlu Satış Direktörü Aldo Basile, Türkiye'de h l en büyük pazar payına sahip olduklarını ve bunu koruyacaklarını belirtti. Basile, "En çok üzerinde durduğumuz konu Türkiye'de bir bakım merkezi açabilmek. Böyle bir merkez açılırsa bakım için uçaklarımız Türkiye'ye getirilecek" dedi. 
Boeing Ticari Uçaklar'ın Avrupa ve Orta Asya'dan sorumlu satış başkan yardımcısı Marlin Dailey de Boeing 787'ye Türkiye'deki firmalardan da talep olacağına kesin gözüyle baktıklarını, ancak görüşmelerin henüz erken aşamada olduğunu söyledi. 787 modelinin sunduğu verimlilik ve yeni teknolojiyle havacılık dünyasındaki dengeleri değiştireceğini ifade eden Dailey, "Dünyadaki yolcu trafiği hızlı bir artış gösteriyor, rakamlar 2000 yılındaki seviyeye geri döndü. Yapılan araştırmalar yolcuların belirli merkezlerde toplanıp aktarma yapmak yerine, bulundukları şehirden gidecekleri noktaya tek seferde, aktarmasız uçmak istediklerini gösteriyor. 223 - 259 ve 296 yolcu kapasiteli bu uçaklar sayesinde havayolu şirketleri 500 yolcunun dolmasını beklemek zorunda kalmayacak" dedi. Dailey, yüzde 20 daha az yakıtla daha uzağa uçabilen 787'lerden şimdiye kadar 261 adet sattıklarını açıkladı. 



</TEXT>
</DOC>
