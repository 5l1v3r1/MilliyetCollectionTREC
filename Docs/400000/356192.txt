<DOC>
<DOCNO> 356192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun44.html </URL>
<DATE> 2005/06/28/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
"İran'ın nükleler programı sadece İsrail için değil Avrupa içinde tehdit" 
</HEADLINE>
<TEXT>

     İsrail Cumhurbaşkanı Moşe Katsav, İran’da cumhurbaşkanı seçilen Mahmud Ahmedinecad’ın tutumunu "çok olumsuz" olarak değerlendirerek, "İran’ın nükleer programının sadece İsrail’i değil, Avrupa’yı da tehdit ettiğini" söyledi. 
     Resmi bir ziyaret için İspanya’da bulunan Katsav, düzenlediği basın toplantısında, "Yeni İran cumhurbaşkanının tutumunun çok olumsuz olduğunu düşünüyorum. Tehdit sadece İsrail’i kapsamıyor. İran 2000-3000 kilometre menzile sahip füzeler geliştirmeye çalışıyor. Bu, 
     Avrupa için de büyük bir tehdit" dedi. 
     Katsav, "İran’ın nükleer alanda üstünlüğe ulaşmasının bu ülkeyi dünyadaki barış ve istikrar için bir felaket haline getireceğini" söyledi. 
     Uluslararası toplumu İran karşısında kararlı olmaya çağıran Katsav, "Dünya kararlılık gösterirse, İran’ın nükleer silah edinme çalışmalarını durduracağına inanıyorum" dedi. 
     İran’da cumhurbaşkanı seçilen Ahmedinecad, "barışçı nükleer programlarını sürdüreceklerini" belirtmişti. 
     
</TEXT>
</DOC>
