<DOC>
<DOCNO> 398770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur41.html </URL>
<DATE> 2005/11/28/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Genç işadamından "Amcam beni kaçırdı" iddiası 
</HEADLINE>
<TEXT>

     Antalya’nın Alanya İlçesi’nde otel işletmeciliği yapan bir kişi, amcası tarafından kaçırıldığını ve bir otelde alıkonulduğunu öne sürdü. 
     AA muhabirinin aldığı bilgiye göre, Alanya’da bir otelin yüzde 50 hissesine sahip olduğu ve otelin işletmeciliğini yaptığı bildirilen C.Y’den 21 bir süredir haber alınamaması üzerine, otel personeli polise başvurdu. 
     İhbar üzerine Alanya ve çevresinde çalışma başlatan polis ekipleri, Manavgat İlçesi’ndeki bir otelde kavgaya karışan ve C.Y’nin amcası olduğu bildirilen B.Y’yi gözaltına aldı. 
     Yapılan araştırma sonucunda, 15 gündür kayıp olduğu ifade edilen C.Y’nin, amcası B.Y. ile aynı otelde kaldığı belirlendi. Bunun üzerine B.Y. ve işadamı C.Y, gözaltına alındı. 
     C.Y’nin, kendisini amcası B.Y’nin kaçırdığını ve oteline ait hisseleri, eşine devretmesini istediğini öne sürerek, amcasından şikayetçi olduğu bildirildi. 
     B.Y’nin, sahte çek kullandığı gerekçesiyle arandığı öğrenildi. 
     Bu arada, söz konusu otelin C.Y’ye ait yüzde 50 hissesinin, daha önce amcası B.Y’nin olduğu ve borçları nedeniyle otelin hisselerini yeğeninin üzerine yaptığı öne sürüldü. 
     
</TEXT>
</DOC>
