<DOC>
<DOCNO> 392358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sondun04.html </URL>
<DATE> 2005/11/05/ </DATE>
<TIME> 00.30 </TIME>
<AUTHOR>  </AUTHOR>
<HEADLINE>
İsrail, Annan'ın İran gezisini iptal etmesinden memnun... 
</HEADLINE>
<TEXT>

     İsrail, BM Genel Sekreteri Kofi Annan’ın, İran Cumhurbaşkanı Mahmud Ahmedinecad’ın İsrail karşıtı sert açıklamaları üzerine bu ülkeye yapacağı geziyi iptal etmesini memnuniyetle karşıladı. 
     İsrail Dışişleri Bakanlığı sözcüsü Mark Regev, yaptığı açıklamada, İsrail’in İran Cumhurbaşkanı’nın açıklamasına uluslararası tepki gösterilmesinden ve dünya liderlerinin bu açıklamayı kınamasından memnun olduğunu ifade etti. 
     Regev, "İran Cumhurbaşkanı’nın açıklaması, ne yazık ki İran’daki rejimin politikalarını yansıtıyor ve uluslararası hukukla Ortadoğu’daki barış konusundaki tutumunu açıkça gösteriyor" dedi. 
     İran cumhurbaşkanı Ahmedinecad, İsrail’in dünya haritasından silinmesi gerektiğini söylemiş ve uluslararası tepki görmüştü. 
     
</TEXT>
</DOC>
