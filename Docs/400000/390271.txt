<DOC>
<DOCNO> 390271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas11.html </URL>
<DATE> 2005/10/27/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Sağırlar bundan sonra müzik hissedebilecek 
</HEADLINE>
<TEXT>

     İngiltere'de üniversiteden yeni mezun bir mucit, işitme engellilerin de müziği ''hissedebilecekleri'' bir cihaz geliştirdi. 
     Shane Kerwin'in ''Vibrato'' adını verdiği icat, sağırların parmaklarıyla değişik enstrümanlardan gelen sesleri, her biri için ayrı bir ''titreşim'' vibrasyon ile hissetmelerini sağlıyor. 
     Normal bir hoparlöre bağlanan cihaz, müzik çaldığında her bir parmağa, notalar, ritmler ve enstrüman kombinasyonları arasındaki farkı kullanıcının hissedebileceği şekilde değişik titreşimler veriyor. 
     Bu titreşimler normal bir hoparlöre bağlandığında, her bir enstrümanın sesini ayırt etmek ise olanaksız oluyor. 
     Londra'nın Brunel Üniversitesi'nden kısa bir süre önce mezun olan Kerwin'in geliştirdiği cihaz, kullanıcılarına müziği, halen mümkün olandan çok daha dramatik ve gelişmiş şekilde hissetme olanağı sağlıyor. 
     Müziği dokunarak iletme konusunda çok başarılı bulunan Vibrato'nun okullarda, sağır çocukların diğer çocuklarla müzik derslerini ortak yapabilmelerine olanak sağlaması bekleniyor. 
     Kerwin, Vibrato'nun kullanıcılarına kendi müziklerini de yapabilmeleri şansı vereceğini, işitme özürlülerin de müziği keşfetme ve eğlenmelerine olanak tanıyacağını belirtiyor. 
     
</TEXT>
</DOC>
