<DOC>
<DOCNO> 355717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/ekonomi/eko01.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökkafes'i alan şirket üç ay önce 20 bin dolar sermaye ile kurulmuş 
</HEADLINE>
<TEXT>


'Gökkafes'in sahibi olan Dolmabahçe A.Ş ile Ritz Carlton'un işletme hakkını elinde bulunduran Som Otelcilik A.Ş.'yi satın alan Hollandalı şirketler, hisse devrinden üç ay önce ve 20 bin dolar sermaye ile kuruldu 

Nedim Şener 

Gökkafesin sahibi olan Dolmabahçe A.Ş ile Ritz Carlton'un işletme hakkını elinde bulunduran Som Otelcilik A.Ş'yi satın alan Hollandalı şirketlerin perde arkasında ilginç bir kuruluş sürecinin bulunduğu ortaya çıktı. Hollandalı şirketlerin hisse devrinden üç ay önce ve 20 bin dolar sermaye ile kuruldukları öğrenildi. 1 Mart 2001 tarihinde Effektenbank N.V. isimli bankanın sahibi olduğu Padt Trust isimli danışman firma tarafından Hollanda'da her biri 20 bin dolar sermayeli Henlojo Beher I, Henlojo Beher II, Henlojo Beher III, Henlojo Beher IV ve Henlojo Beher V isimli toplam 5 firma kuruldu. 
Bu şirketler 13 - 14 Mart 2001 tarihinde Amsterdam Ticaret Odası'na tescil edildi. Daha sonra bu firmalar Hollanda Curraco adasında kurulu Simoleon Investments N.V isimli firmaya devredildi. Bu beş firmanın ünvanları Mayıs 2001'de değiştirildi. Henlojo Beher 1, Cronwell Holding B.V, Henlojo Beher 2 Filson Investment B.V, Henlojo Beher 3 Tyne Financa B.V, Henlojo Beher 4 Interproperty Holding B.V ve Henlojo Beher 5 isimli şirket de Westcost Industry B.V adını aldı. 

Unvanları değiştirildi 
Bu şirketlerden Interproperty Investment B.V Gökkafes'in sahibi olan Dolmabahçe A.Ş'nin, Filson Investment B.V ise Süzer Plaza'da faaliyette bulunan Ritz Carlton'un işletme hakkını elinde bulunduran Som Otelcilik hissselerini satın aldı. 
Murakıplar 31 Mayıs 2001 tarihinde gerçekleşen satış işleminde Gökkafes'in ait olduğu ve 381 milyon dolar değer biçilen Dolmabahçe A.Ş'nin yüzde 24'ünü 20 bin dolara kurulmuş olan Interproperty Holding B.V adlı şirkete nominal değer olan 100 bin lira üzerinden sattığını belirtiyor. Süzer Grubu ise yaptığı açıklamada yüzde 24'lük hisse satışının Hazine'ye nominal değerler üzerinden bildirilmesi nedeniyle rakamın küçük gözükebileceğini, ama gerçekte satışın 33 milyon dolara yapıldığını söylemişti. Süzer Grubu, 91 milyon dolar değerindeki hisseler için 2.3 milyon dolar aldı. Oysa Süzer Grubu'nun el konulan bankası Kentbank, aynı şirketin hisseleri için 20 Aralık 1999 tarihinde 5 milyon 378 bin TL, 20 Aralık 2000 tarhinde de 257 bin TL ödemişti. Aynı şirketin ortaklarından Süzer Holding, Dolmabahçe A.Ş'nin her bir hissesi için 26 Mart 2001 tarihinde 3 milyon 761 bin TL ödeme yapmıştı. 
Şu ana kadar yapılan tespitlere göre, Interproperty Holding ile Filson Investment N.V adlı şirketlerin çalışanlarının Padt Trust N.V ve Simoleon Investment N.V'nin yöneticisi olan First Alliance N.V isimli kuruluşların yöneticileri oldukları anlaşıldı. 
Ayrıca Padt Turust N.V ve First Alliance N.V isimli firmaların sahipleri ile Effektenbank N.V. Ayrıca Padt Trust N.V ve First Alliance N.V isimli şirketlerle 20 bin dolar sermaye ile kurulan beş şirketin adresi ile telefonlarının da aynı olduğu belirlendi. 


</TEXT>
</DOC>
