<DOC>
<DOCNO> 393843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo29.html </URL>
<DATE> 2005/11/10/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Fenerli kızlar potada ikinci galibiyetini aldı 74-64 
</HEADLINE>
<TEXT>

     Fenerbahçe Bayan Basketbol Takımı, FIBA Avrupa Kupası F Grubu'ndaki 4. maçında Sırbistan Karadağ'ın KK Hemofarm Vrsac takımını 74-64 yenerek 2. galibiyetini aldı. 
     Karşılaşmanın ilk periyodunu 16-11 önde geçen Fenerbahçe, ikinci periyodun ilk 3 dakikasında sayı atamayan rakibi karşısında Serap ve Esra'nın basketleriyle etkili olarak 15. dakikada 24-13'lük üstünlük yakaladı. Bu dakikadan sonra rakibinin 2 dakika içinde yakaladığı 8-0'lık seriye yanıt veremeyen Fenerbahçe, farkın 3 sayıya 24-21 inmesini engelleyemedi. Kalan sürede Powell'in 3 sayılık basketleriyle etkili olan sarı-lacivertliler, ilk yarıyı 34-28 önde kapadı. 
     Maçın ikinci yarısına iyi başlayan Fenerbahçe, 26. dakikada Nevriye'nin basketiyle skoru 54-35'e taşıyarak farkı 19 sayıya çıkardı. Sarı-lacivertli ekip üstünlüğünü sürdürerek 3. periyodu 60-41 önde tamamladı. 
     Son periyodun başında skoru 62-41'e getirerek 21 sayılık farka ulaşan Fenerbahçe, kalan sürede rakibinin farkı kapatma çabalarına karşın maçtan 74-64 galip ayrıldı. 
     
     
Salon Caferağa Hakemler Yair Michaelly İsrail xxx, Aleksander Milojevik Makedonya xxx Fenerbahçe Nilay xxx 4, White xxx 11, Powell xxx 14, Nevriye xxx 14, Zanze xxx 14, Esra xx 3, Serap xxx 5, Şaziye xx 7, Nalan xx 2, Korel x KK Hemofarm Vrsac Stankovic xxx 15, Ostojic xxx 18, Jankovic xx 11, Djordjevic x, Kovacevic xx 10, Dosen x 2, Mitov xx 6, Pupovic x 2 1. periyot 16-11 İlk yarı 34-28 3. periyot 60-41 
     
</TEXT>
</DOC>
