<DOC>
<DOCNO> 359870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonsiy04.html </URL>
<DATE> 2005/07/10/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Bakan Koç, gazetecilerle tartıştı... 
</HEADLINE>
<TEXT>

     Gezi ve incelemelerde bulunmak üzere Sivas'a gelen Kültür ve Turizm Bakanı Atilla Koç ile bir gazeteci arasında tartışma yaşandı. 
     Kentteki incelemelerin ardından Divriği İlçesi'ne gelen Bakan Koç, Divriği Kaymakamlığı'nı ziyaretinin ardından belediye binasına geçti. Belediye Başkanı Mehmet Güresinli'den ilçenin sorunları hakkında bilgi alan Bakan Atilla Koç'la fotoğrafını çekmek isteyen bir gazeteci arasında tartışma yaşandı. 
     Fotoğrafını çeken gazeteciye seslenen Bakan Koç, ''Niye çekiyorsun, ne çekiyorsun, uyudum mu ben şimdi Ne demek istiyorsun kasten gözümü kapattım. Neyin peşindesin, ne oluyor. Bir yüzüme bak canım. Ne düşünüyorsun, ne yapmaya çalışıyorsun Ben mahsus elimle yüzümü kapattım, çekmek mi lazım '' dedi. 
     Gazeteci ise bakan Koç'a, ''Bugün gazetede açıklamanız vardı efendim'' dedi. 
     Tekrar gazeteciye seslenen Bakan Koç, ''Onun aksine, uyudu diyeceksiniz değil mi Çok ahlaklı bir hareket değil mi '' diye konuştu. 
     Bunun üzerine gazeteci, Bakan Koç'un Tansiyon ilacı kullandığım için oluyor dediğini hatırlattı. 
     ''Alın onun elinden'' diye korumalarına seslenen Bakan Koç, diğer gazetecilere de ''Evet, arkadaşınızın yaptığını tebrik edin'' dedi. 
     Tartışmanın ardından tüm gazeteciler dışarı çıkarıldı. 
     Bakan Koç'un Divriği İlçesi'ndeki incelemeleri sürüyor. 

     
</TEXT>
</DOC>
