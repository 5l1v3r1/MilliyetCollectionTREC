<DOC>
<DOCNO> 365203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonyas15.html </URL>
<DATE> 2005/07/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Discovery kenetlendi, personel uzay istasyonuna geçti... 
</HEADLINE>
<TEXT>

     Amerikan Havacılık ve Uzay Dairesi NASA , Discovery uzay mekiğinin, Uluslararası Uzay İstasyonu UUİ ile planlandığı gibi kenetlendiğini bildirdi. 
     
     MÜRETTEBAT UUİ'DE 

     Uluslararası Uzay İstasyonu UUİ ile kenetlenen Discovery uzay mekiğindeki 7 kişilik mürettebat UUİ'ye geçti. 
     Amerikan Havacılık ve Uzay Dairesi'nin NASA açıklamasına göre, 7 astronot, UUİ'de görev yapan Amerikalı astronot John Phillips ve Rus kozmonot Sergei Krikalev tarafından sıcak bir şekilde karşılandı. Astronotların el sıkışması ve konuşmaları, NASA kameralarınca görüntülendi. 
     UUİ'ye yaklaşık 12 ton malzeme getiren 7 astronot, 8 gün istasyonda kalacak. 
     Discovery, 2002'nin kasım ayından bu yana UUİ ile kenetlenen ilk Amerikan uzay aracı oldu. 
     Dünya'dan kalkışında sorun çıkan mekiğin 7 Ağustos'ta Dünya'ya dönmesi planlanıyor. Discovery'nin Salı günkü fırlatılışında, tırmanışının ilk iki dakikası sırasında gövdesinden iki parçanın koptuğu tespit edilmişti. 
     NASA, Şubat 2003'te Columbia mekiğinin uzaydan dönüş yolunda atmosferde parçalanması ve 7 astronotun hayatını kaybetmesinden bu yana uzaya mekik göndermemişti. 
     
</TEXT>
</DOC>
