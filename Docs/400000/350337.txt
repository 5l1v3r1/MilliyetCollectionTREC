<DOC>
<DOCNO> 350337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko42.html </URL>
<DATE> 2005/06/09/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yoksulluk sınırı 1 milyar 807 milyon lira 
</HEADLINE>
<TEXT>

     Türkiye Kamu-Sen, çalışan tek kişinin yoksulluk sınırının 875 milyon 940 bin, dört kişinin ise 1 milyar 807 milyon lira olduğunu bildirdi. 
     Türk Kamu Sen tarafından yapılan mayıs ayına ait asgari geçim endeksi sonuçları açıklandı. Araştırmaya göre, çalışan tek kişinin yoksulluk sınırı 875 milyon 940 bin liraya yükseldi. Dört kişilik bir ailenin asgari geçim haddi yoksulluk sınırı ise 1 milyar 807 bin 940 bin lira olarak hesaplandı. 
     Dört kişilik bir ailenin asgari geçim haddi, bir önceki aya göre yüzde 1.35 oranında artış gösterdi. Çalışan tek kişinin açlık sınırı ise bir önceki aya göre yüzde 0.58 oranında artarak 678 milyon 870 bin liraya ulaştı. 
     Dört kişilik bir ailenin ortalama gıda ve barınma harcamaları geçen ay 661 milyon 670 bin lira olarak tahmin edildi. Araştırmada, dört kişilik bir ailenin sağlıklı bir biçimde beslenebilmesi için gerekli harcama günlük 13 milyon 701 bin lira olarak hesaplandı. 
     Araştırmada, toplam tüketim harcamaları içinde gıda harcamalarının payı yüzde 22.74 olarak belirlenirken, ailenin aylık gıda harcamalarının toplamı ise 411 milyonu buldu. Mayıs ayında ailenin gıda harcamalarında yüzde 2.93 oranında artış görülürken, 718 milyon 280 bin lira ücret alan bir memurun ailesi için yaptığı gıda harcaması maaşının yüzde 57.22’sini oluşturdu. Konut gideri ise DİE verilerine göre maaşının yüzde 34.89’una denk geldi. Buna göre, bir memur ortalama maaşının yüzde 92.11’ini yalnızca gıda ve barınma harcamalarına ayırmak zorunda kaldı. Diğer ihtiyaçları için ise maaşının yüzde 7.89’uyla yetinmek zorunda kaldı. 
     Ortalama ücretle geçinen bir memur ailesinin ulaşım, sağlık, eğitim, haberleşme, giyi gibi diğer zorunlu ihtiyaçlarını karşılaması için nisan maaşından geriye sadece 56 milyon 670 bin lirası kaldı. Mayıs ayında açıklanan 
     enflasyon rakamı yüzde 0.92 olmasına karşın, yoksulluk sınırında yaşanan aylık artış yüzde 1.35 olarak tespit edildi. 
     
</TEXT>
</DOC>
