<DOC>
<DOCNO> 357718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/astro/index.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yengeç burcu mitolojileri 
</HEADLINE>
<TEXT>

Haftanın ilk günlerinde yeteri kadar objektif olamamak ve dar düşünceler ilişkilerimizde problemlere yol açabilir. Ancak 28'inden itibaren bu engeller tamamen ortadan kalkacak. Temmuz başı heves ve sınırları aşma arzusu getiriyor 


Dünya nüfusunun kuzey yarımkürede yoğunlaştığı düşünülürse, yaz aylarına denk gelen Yengeç burcunun neden bir anne gibi koruyucu sayıldığını daha kolay anlayabiliriz. Zira yaz çok daha besleyici ve rahattır. Yengeç burcu da kozmik bir anne gibidir. Bu burcun neden su elementi ile yakından ilişkili olduğunu da anlayabiliriz. Su besler, büyütür ve sakinleştirir. 
Ana tanrıça Hint bilgilerinde de güç ve enerji ile tanımlanır. Onlar Ay'ı tanrıça Lakshmi, gece tanrıçasını da Kali olarak tanımladılar. Kali'nin dansı mitolojisinde, anne karnı varlığa şekil verici olarak tanımlanmıştır. Doğuda ve batıda Yengeç burcu ile ilişkili Ay da değişik şekillere girerek bu tanıma paralel durur. Ay tüm hisleri, sezgileri ve güdüleri bize bağışlayan semboldür. Diğer bir yönüyle de Ay Yengeç burcunun ilgili gezegeni feminen gücün de göstergesidir. Ancak Ay, Venüs'te olduğu gibi genç bir kız olarak değil, anne, kadın ya da devamlı mevsimsel değişim gösteren doğanın sembolü olarak görülür. 

Tıpkı annelerin yaptığı gibi duygusal şantaja başvurur 

Eski Yunan mitolojisinde ise anne ya da büyük tanrıça tipine en yakın duran Demeter'dir. Demeter hasat mevsiminin de tanrıçasıdır. Demeter'in kızı Persefon, yeraltı tanrısı Hades tarafından kaçırıldığında, Demeter gücünü göstererek hasada zarar vermiş, ancak böylece Zeus'un dikkatini çekebilmiştir. Bu yönüyle Demeter hem anne olarak koruyuculuğunu göstermiş hem de Yengeç burçları gibi duygusal şantaja başvurmuştur. Duygusal şantaj pek çok anne tarafından uygulanır. Yengecin bu yönü bize annenin koruyucu olabileceği gibi, boğucu, yutucu ve baskıcı olabileceğini de açıkça gösterebilir. Aşırı durumlarda, anneler çocuklarını o kadar sahiplenebilirler ki, her şeyi sadece onların doğru bildiği yanılgısına kapılabilirler. 

Beklenmedik zamanlarda harekete geçebilecek dayanıklılığı gösterir 

Astrolojik haritamızda Ay hangi burçtaysa, söz konusu burcun özelliklerini daha pasif ve yansıtıcı biçimde gösteririz. Duygusal ihtiyaçlarımız da bu burçla şekillenir. Örneğin Ay, Koç burcundaysa, kendi varlığını ispat rekabetçi duygusal tepkilerle ortaya çıkarken, sürekli bir savaş içinde olmak neredeyse bir duygusal ihtiyaç durumuna dönüşebilir. 
Burca neden Yengeç adı verildiğine bakarsak, Güneş yılın bu döneminde, astronomik açıdan aynı deklinasyonda kalır, bir bakıma yengeç gibi yan yan ilerler. Burca adını Kaldeliler vermiştir. Mısırlılar ise bu burcu kutsal saydıkları böcekle betimlemişler, Babilliler ve Çinliler ise kaplumbağa ile benzeştirmişlerdir. 
Yengeç burcu ülkemiz açısından da çok önemli bir deneyime işaret etmektedir. Ülkemizin haritasında Yengeç yükselen burçta yer alır. Bu burç bizim korunmaya, güvene ve ailevi değerlere bağlılığımızı aynı zamanda yükselen burçta yer alan Pluto, Kurtuluş Savaşı'ndaki yeniden doğuşu ve kuşkusuz yaşanan travmaları da açıklamaktadır. Yengeç en beklenmedik zamanda harekete geçebilecek dayanıklılığı gösteren bir burçtur. Bu özellik toplum olarak çok zor durumlarımızda ortaya koyabileceğimiz içsel güce işaret eder. 






</TEXT>
</DOC>
