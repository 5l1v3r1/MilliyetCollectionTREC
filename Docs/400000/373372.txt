<DOC>
<DOCNO> 373372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonsiy06.html </URL>
<DATE> 2005/08/27/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bakan Koç’tan belediyeler Hainlik’ suçlaması 
</HEADLINE>
<TEXT>

     Murat SANDIKÇI SAMSUN, DHA 

KÜLTÜR ve Turizm Bakanı Atilla Koç, Samsun’un Havza ilçesinde yaptığı incelemeler sırasında, belediyelerin kanalizasyon hizmetlerini ihmal etmesinden yakındı. Bakan Koç, Bir arabesk sanatçısına 50 milyar lira vermeye kıyan belediye, kanalizasyon yapmamışsa, o belediye, belediye değildir. Burada çok büyük laf söylüyorum. Haindir'' dedi. 
     Ankara’dan beraberinde eşi Şadile Koç'la birlikte kara yoluyla Samsun’un Havza ilçesine gelen ve Ancere Otel’de kahvaltı yapan Kültür ve Turizm Bakanı Atilla Koç, Havza Atatürk Evi ve Müzesi’ni gezdi. 2 katlı binanın üst katındaki dinlenme odasında gazetecilerin sorularını cevaplandıran Bakan Koç, ulaşım ve tesis olmazsa turizmin de olamayacağını söyledi. 
     Bakan Koç şunları söyledi Çevre bilinci içinde olmamız gerekir. İşte o zaman belediyecilik anlayışımız ortaya çıkıyor. Şu kanalizasyon hizmetlerini ihmal ediyoruz. Ben de o zaman bağırıp çağırıyorum. Bir arabesk sanatçısına 50 milyar lira vermeye kıyan bir belediye, kanalizasyon yapmamışsa, o belediye, belediye değildir. Burada çok büyük laf söylüyorum. Haindir. Bir başka karakterimizden de belki de bu çıkıyor. Onun için sosyolojik bir değerlendirme yapıyorum. Biz Türklerin evleri temiz, sokakları pis oluyor. Bu zihniyeti değiştirmeliyiz.'' 
     
     TURİZM İLİM- SANATTIR 

     Bakan Koç, bir belediye başkanı kanalizasyon ve çöp sorununu halletmiyorsa, onun belediye başkanı olmadığını da ileri sürdü ve Bu bir insanı meseledir. Allah öyle yaratmıştır ki, siz günde 500 defa yıkanın, ama midenizde pislik taşıyorsunuz. Bunu da özel yerlerde dışarıya atıyorsunuz. İnsanı öyle değerlendiremezsiniz. Şehrin sokakları da evler kadar temiz olmalıdır. Bu turizmde çok önemlidir. Turizm bir ilim ve bir sanattır. Ben bunun aşkıyla ülkemin her yerini dolaşıyorum. Ben hayal kurmadan rüyalarımı anlatırken de ayağımı yere sert basarım'' dedi. 
     
     TİYATRODA İSTİFA MI VAR 

     Bakan Atilla Koç, Devlet Tiyatroları Genel Müdürü Lemi Bilgin’in görevden alınmasının ardından başlayan tiyatro bürokrasisindeki istifa furyasıyla ilgili olarak, Devlet Tiyatroları’nda idare olarak yapacağımızı yaptık. Bizim için bu mesele bitmiştir'' dedi. Bakan Koç, istifalarla ilgili bir soruya ise, İstifa mı var Ne istifası " diye yanıt verdi. 
     Koç, İstanbul’daki Atatürk Kültür Merkezi ile ilgili bir soru üzerine ise, Malesef burada burjuva sanatları oynanıyor diye, o zamanki ülkücüler, şey affedersiniz komünist gençler tarafından yakılmıştır. Tekrar tamir edilmesinde, klima tesisatlarında ve diğer elektrik donanımlarında netice alınmamıştır. Ayda 1 trilyon liraya yakın klima masrafı ödemekteyiz. Yazın serinletemiyor. Kışın da ısıtamıyoruz. Biz İstanbul’a ismini aldığı Atatürk’e uygun, yap- işlet- devret anlayışına uygun, yaklaşık 1 yıl sürecek, her türlü kongre ve sanatın merkezini kurmak için çalışmalar başlattık. Bunlar devam ediyor'' diye konuştu. 
     
</TEXT>
</DOC>
