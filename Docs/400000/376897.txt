<DOC>
<DOCNO> 376897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas21.html </URL>
<DATE> 2005/09/08/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Sırtta taşınan şenaratör geliştirildi... 
</HEADLINE>
<TEXT>

     Amerikalı bilim adamları, askerler ve kurtarma ekiplerinin artık ağır bataryalar taşımalarını ortadan kaldıracak bir "sırt elektrik jeneratörü" geliştirdiler. 
     Science dergisinde yarın yayınlanacak bir makaleye göre, Pennsylvania Üniversitesi’nden bilim adamları tarafından geliştirilen cihaz, insanın yürüyüşüyle ortaya çıkan mekanik enerjiyi elektriğe çeviren bir sistemle çalışıyor. 
     Sistem, jeneratörün bulunduğu sırt çantasının, taşıyan kişinin hareketiyle yukarı aşağı hareket etmesinin bir dişli sistemini çalıştırarak bunu elektriğe çevirmesine dayanıyor. 
     Bilim adamları, insanın yürüyüşü sırasında kalçalarının 5 santimetre yukarı ve aşağı hareket ettiğini belirterek, dişli sisteminin manyetik alanın içindeki bobinleri döndürerek elektrik ürettiğini belirtiyorlar. 
     Yürüyüş sırasında kalçaların hareketiyle 7,4 watta yakın elektrik üretilebileceği ve bu cihazın askerler ile kurtarma ekiplerinin iletişim ve diğer gereksinimleri için ağır bataryalar taşımaları zorunluluğunu ortadan kaldıracağı kaydediliyor. 
     
</TEXT>
</DOC>
