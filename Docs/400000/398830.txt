<DOC>
<DOCNO> 398830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/siyaset/axsiy01.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
10 üniversite daha açılacak 
</HEADLINE>
<TEXT>


AKP Grup Başkan Vekili Salih Kapusuz, 15 yeni üniversite dışında 10 ilde daha üniversite kurulması için çalışma yapıldığını söyledi 

ANKARA Milliyet 


AKP Grup Başkan Vekili Salih Kapusuz, TBMM Milli Eğitim Komisyonu'nda perşembe günü tasarısı görüşülecek 15 yeni üniversite dışında 10 üniversite daha kurulması için çalışma başlattıklarını açıkladı. Milli Eğitim Bakanlığı'nın YÖK'ten görüş sorduğunu kaydeden Kapusuz, çalışmanın Kilis, Karaman, Karabük, Çankırı, Nevşehir, Siirt, Ağrı, Bilecik, Artvin ve Sinop'u kapsadığını söyledi. Komisyondaki tasarıya göre, kurulması öngörülen üniversitelerin hepsinin bünyesinde Fen - Edebiyat fakültesi bulunacak. Diğer fakülteler şöyle 
KIRŞEHİR Ziraat, Eğitim, İktisadi ve İdari Bilimler fakülteleri, 3 yüksekokul, Sosyal Bilimler ve Fen Bilimleri Enstitüleri. 
KASTAMONU Eğitim, Orman ve Su Ürünleri fakülteleri, 4 yüksekokul, Sosyal Bilimler ile Fen Bilimleri enstitüleri. 
DÜZCE Orman, Teknik Eğitim ve Tıp Fakültesi, 3 yüksekokul, Sosyal Bilimler ve Fen Bilimleri enstitüleri, Sağlık Bilimleri enstitüsü. 
BURDUR Veteriner ve Eğitim fakülteleri, 6 yüksekokul, Sosyal ile Fen Bilimleri enstitüleri. 
UŞAK Eğitim, Mühendislik ile İktisadi ve İdari Bilimler fakülteleri, 7 yüksekokul, Sosyal Bilimler ve Fen Bilimleri enstitüleri. 
RİZE Eğitim, İlahiyat ve Su Ürünleri fakülteleri, 3 yüksekokul, Sosyal ve Fen Bilimleri enstitüleri. 
TEKİRDAĞ Tıp, Ziraat, Mühendislik fakülteleri, 9 yüksekokul, Sosyal Bilimler ve Fen Bilimleri, Sağlık Bilimleri enstitüleri. 
ERZİNCAN Eğitim ve Hukuk fakülteleri, Sağlık Yüksekokulu, 4 yüksekokul, Sosyal Bilimler ve Fen Bilimleri enstitüleri. 
AKSARAY İktisadi ve İdari Bilimler, Mühendislik ve Eğitim fakülteleri, 3 yüksekokul, Sosyal Bilimler ve Fen Bilimleri enstitüleri. 
GİRESUN İktisadi ve İdari Bilimler, Eğitim fakülteleri, 5 yüksekokul, Sosyal Bilimler ve Fen Bilimleri enstitüleri. 
ÇORUM İktisadi ve İdari Bilimler, Mühendislik, Veteriner ve İlahiyat fakülteleri, 3 yüksekokul, Sosyal ve Fen Bilimleri enstitüleri. 
YOZGAT İktisadi ve İdari Bilimler, Mühendislik-Mimarlık ve Ziraat fakülteleri, 2 yüksekokul, Sosyal Bilimler ile Fen Bilimleri Enstitüsü. 
ADIYAMAN Mesleki ve Teknik Eğitim, Eğitim, Sağlık Yüksekokulu, 6 yüksekokul, Sosyal Bilimler ile Fen Bilimleri enstitüleri. 
ORDU Ziraat, İktisadi ve İdari Bilimler, Deniz Bilimleri Fakülteleri, 3 yüksekokul, Sosyal ve Fen Bilimleri enstitüleri. 
AMASYA Mesleki ve Teknik Eğitim, Mimarlık, Eğitim fakülteleri, 3 yüksekokul, Sosyal Bilimler ve Fen Bilimleri enstitüleri. 


</TEXT>
</DOC>
