<DOC>
<DOCNO> 392217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur04.html </URL>
<DATE> 2005/11/04/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Askeri araç mayına çarptı Bir asker yaralı 
</HEADLINE>
<TEXT>

     CNNTÜRK 

Tunceli'de askeri aracın mayına çarpması sonucu bir uzman çavuş ağır yaralandı. 
     Tunceli merkeze bağlı Sütlüce köyü yakınlarında operasyon yapan güvenlik güçlerinin bulunduğu araç PKK’lılarca yola döşenen mayına çarptı. Olayda bir uzman çavuş ağır yaralandı. 
     Güvenlik güçlerinin bölgedeki operasyonları devam ediyor. 
     
     Diyarbakır’da da mayınlı saldırı 
     Diyarbakır’ın Körmik mezrası yakınlarında teröristlerce yola döşenen mayın da dün, askeri araçların geçişi sırasında uzaktan kumanda ile patlatıldı. 
     Patlama sonucu bir uzman çavuş ile bir er yaralandı. Diyarbakır Asker Hastanesi’ne kaldırılan askerlerin durumunun iyi olduğu belirtildi. 
     Güvenlik güçleri PKK’lı teröristleri yakalamak için operasyonlarına devam ediyor. 
     
</TEXT>
</DOC>
