<DOC>
<DOCNO> 380780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/yazar/pulur.html </URL>
<DATE> 2005/09/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şu cinnet getiren Türkler... 
</HEADLINE>
<TEXT>


Adam ekranda coşmuş, "bayrak ve şehit" diye öyle şeyler söylüyordu ki, sanırsınız "Milliyetçiler Kurultayı"nda... 
Neymiş onu böyle coşturan 
Uyuşturucu alarak, otel odasında ölen "Ata" adındaki yalancı şöhret kurbanının tabutu, Türk bayrağına sarılır mıymış, böyle ölen adama "şehit" denilir miymiş 
Hangi tabut bayrağa sarılırmış, kime şehit denirmiş... 

Aklına gelse ya da bilse, Arif Nihat Asya'nın ünlü şiirine, "Gökten yere indirmişler ayyıldızı" diye başlayacak... 
Ya da Mehmet Akif'in "Çanakkale Şehitleri"ni okuyacak... 

Sanki bir gün önce "Ata" denilen zavallı gencin cenazesini dakikalarca canlı veren başkası... 
Sanki bayrağa sarılı tabutu sağdan, soldan, önden, arkadan büyülte, küçülte gösteren başkası... 
Yüreği yanık, kendini bilmez bir ananın "Benim oğlum şehit oldu " diye saçmalayan görüntülerini, tekrar tekrar yayınlayan başkası... 
Adam şimdi çıkmış, "Buna şehit denmez, bunun tabutu bayrağa sarılmaz " diye ahk m kesiyor. 
Hadi oradan 

Peki, bir gün sonra ne oldu da değişti 
Ata'nın tabutuna sarılan bayrak ve "şehit" denmesi büyük tepki aldı da ondan... 
Madem, cenazede aldıkları "reyting" geri tepti, o halde hemen döner, bu tepkiyi gösterenlerin yanına geçer, bir "reyting" de onlardan alırız. 
Sırtlarında yumurta küfesi yok ya 

Hülya-Kaya boşanması biterse, Gamze denilen kızın "yatak manzaraları" gündeme gelir, o da biter "Ata"nın şehitliği, tabuta sarılan bayrağı, ekranı doldurur, maksat reyting... 

Bir okur telefonda feryat ediyordu 
"Bari oldu olacak, Edirnekapı Şehitliği'nde toprağa verselerdi " 
Yakındır, yakındır 

Bir de, tabuta sarılan bayrak için soruşturma açılmış... 
Ne zaman 
"Basra harap olduktan sonra" diye bir deyim vardır. 
Bayrağa sarılı tabut milyonlarca insanın gözü önünde ses çıkaran yok, sonra soruşturma açılıyor. 

Turgut Özakman'ın satış rekorları kıran "Kurtuluş Savaşı" destanı kitabının adı "Şu Çılgın Türkler"dir... 
İleride Türkiye'nin yaşadığı bugünleri yazacak biri çıkarsa, kitabının adını "Şu cinnet getiren Türkler" diye koymalı... 
Tam isabet olur 
Sayemizde, sayenizde... 



</TEXT>
</DOC>
