<DOC>
<DOCNO> 351324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sontur14.html </URL>
<DATE> 2005/06/12/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Televizyon patladı 3 yaralı 
</HEADLINE>
<TEXT>

     Adem GÜVEN DHA 

      İZMİR'in Bostanlı semtinde meydana gelen yangında, biri ağır olmak üzere 3 kişi yaralandı. Yangının abajurdan meydana gelen elektrik kaçağı nedeniyle çıktığı ve bunun sonucunda da evde bulunan televizyonun patladığı belirtildi. 
     Yangın saat 00.30 sıralarında 1787 sokak, numara 'te bulunan Özge Apartmanı'nda meydana geldi. İddiaya göre İş Bankası'nda emekli olan Sena Akgök ile eşi Hatice Akgök, torunu İnce Kalkay ile evde bulundukları sırada, ilk belirlemelere göre abajurdan meydana gelen elektrik kaçağından dolayı yangın çıktı. Yangınla birlikte evdeki televizyonun patlamasıyla salonda oturan Hatice Akgök, ağır yaralandı. Olay yerine gelen ambulans ile Karşıyaka Devlet Hastanesi'ne kaldırılan Akgök'ün, durumunun ağır olduğu belirtildi. Evde bulunan Sena Akgök ile torunu İnce Kalkay ise çıkan dumanda zehirlendi. 
     Ege Üniversitesi Hastanesi'ne kaldırılan 2 yaralının durumu iyi olduğu belirtildi. Yangınla ilgili soruşturmanın sürdürüldüğü bildirildi. 
     
</TEXT>
</DOC>
