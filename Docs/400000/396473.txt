<DOC>
<DOCNO> 396473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/yazar/guclu.html </URL>
<DATE> 2005/11/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ben de maçı yazdım 
</HEADLINE>
<TEXT>


Günlerdir futbolla yatıp futbolla kalkıyoruz. Herhalde bu konuda yazılmadık fazla bir şey kalmadı. Ama sanki bende önemli anekdotlar var. İsterseniz gelin onları sizlerle paylaşalım 
Bizim ufaklık Umur 13 istedi diye Türkiye-İsviçre maçına ben de gittim. Stadyumdan çıkarken her ikimiz de bir daha maça gitmeye tövbe ettik. 
Umur maçı koridordaki televizyondan, ben de önümüzdekiler ayakta olduğu için ayakta izledim.Zaman zaman kendimizi sanki bir mitingin ortasında, çatışmanın içinde bulduk. Fanatizmin bu kadarını gördüm ama stadyumda değil. Normal insanların bu kadar hırçınlaşabileceğine görmesem inanmazdım.Şifo Mehmet gibi bir eğitim gönüllüsü, eğitim sevdalısı, çocuk dostu bile bu kadar fanatikleşip rakibine tekme sallıyorsa gerisini siz düşünün. Şifo, jübile gelirinin tümünü eğitime bağışlayarak kazandığı prestiji bir tekme ile bitirdi. Çok yazık.Şifo gibi tüm Türkiye'yi bir çılgınlık girdabının içine sokanlar elbette bunun hesabını vermelidir. Yoksa benzeri sahnelerle karşılaşmaya hep devam ederiz.Maçlarda, sahadaki futboldan çok tribünleri izlerim. Bu kez de öyle oldu. Türkiye-Yunanistan maçına da gitmiş ve dönemin Milli Takım Teknik Direktörü Ersun Yanal'ın sahadaki futbolculara ne kadar çok müdahale ettiğini yazmıştım. Fatih Terim de ondan farklı değildi. Artı o bir de hakemlere verip veriştiriyordu.Maçlara sık gitmem, daha önce oldu mu bilmiyorum. Ama Allahuekber çekilmesi sanki ilkti. Maçta tekbirin ne işi vardı Dinin istismar edilmediği bir tek stadyumlar kalmıştı. Oraya da mı girdi Eğer böyleyse tribünlerdeki kargaşa daha da artabilir.Olimpiyatlar ve Dünya Kupası, neden bizde yapılmıyor diye hiç kimseye kabahat bulmayalım. Stadyuma gitmenin, otopark bulmanın, içeriye girmenin, müsabakaları izlemenin bu kadar eziyete dönüştüğü bir ülkede çuvaldızını önce kendimize batırmalıyız. Futbolcularımız, hakemin aleyhte çaldığı her düdüğe itiraz etmekten ne zaman vazgeçecekler Merakla bekliyorum. Yüzde yüz haksız oldukları konumda bile kıyameti koparıyorlar. Bugüne kadar itiraz sonucu değişen bir hakem kararı var mı Ben görmedim. Ama bizimkiler h l itiraza devam ediyorlar. Bu da bir kültürel zaaf olsa gerek.Falanca programda Türk bayrağı yere atıldı diye kıyametleri kopardık. Yurtdışındaki bazı mitinglerde ayaklar altında ezildi diye ültimatomlar verdik. Ama maç öncesinde dağıtılan bayraklar, yenilgi sonrasında ya parçalandı ya da ayaklar altında kaldı. Buna kimsenin hakkı yoktu Milli Takım Psikoloğu Prof. Dr. Acar Baltaş'ı yakından tanıyoruz. Futbolcularla ne kadar yakından ilgilendiğini de biliyoruz. Ama demek ki sadece milli maç öncesi seanslar yetmiyor. Futbolcuları ve teknik adamları sakinleştirmek için futbol kulüplerinin de sürekli psikolog bulundurmaları gerekiyor.Çuvaldızın belki de en büyüğünü, bizim arkadaşlarımıza yani medyaya batırmak gerekiyor. Çok azı dışında sağduyulu olanı bulmak çok zor. Yangına körükle gitmeye bayılıyorlar. Yeniçeriler gibi her şeye istemezük diyorlar. Almanya için Ersun Yanal'ı feda ettiler. Şimdi sıra Fatih Terim'de. Gerginlik konusunda spor basını da masum değil.İsviçre maçına çıkarkenki en kötü olasılık, kupaya veda etmekti. Ama, sorun ve kriz yaratma konusundaki ustalığımızı bu konuda da gösterdik. Sadece en kötü olasılıkla kalmayıp, sonraki maçları da riske atıp, prestijimizi iki paralık ettik.Hakemler ve İsviçreli futbolcular çok mu masumdu Kesinlikle hayır. Ama bugün dünya onları değil bizi konuşuyor. Üstelik finallere giden de onlar. 
Özetin özeti Hemen her konuda olduğu gibi sporda da hele hele futbolda eğitim şart. Milli Takım yol geçen hanı değil. Milli formayı hak edenler giymeli, Milli Takım'ı hak edenler yönetmelidir... 



</TEXT>
</DOC>
