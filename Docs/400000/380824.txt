<DOC>
<DOCNO> 380824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun41.html </URL>
<DATE> 2005/09/23/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Fransa'da, Türkiye karşıtı sesler yükseliyor... 
</HEADLINE>
<TEXT>

     Fransa’nın eski cumhurbaşkanlarından Valery Giscard d’Estaing, Türkiye’nin AB üyeliğine karşı olduğunu yineleyerek, AB’de tartışılacak Müzakere Çerçeve Belgesi’nden "üyelik" ifadesinin çıkarılmasını istedi. 
     Giscard d’Estaing, iktidardaki Halk Hareketi Birliği UMP 
     partisinin toplantısında, AB Konseyi’nin oybirliğiyle, yani Fransa’nın da onayıyla, Türkiye ile müzakereleri başlatmaya hazırlandığını ve Müzakere Çerçeve Belgesi’nde "Ortak amacın Türkiye’nin AB’ye üyeliği" olduğunun ifade edildiğini söyledi. Belgede "Görüşmelerin ortak hedefi tam üyeliktir" ifadesinin yer almasının kabul edilemez olduğunu savunan Giscard d’Estaing, "Bu ifade, Fransız halkının demokratik isteğini yansıtmıyor. Avusturya’nın da istediği gibi, bu ifade belgeden çıkartılmalı ya da değiştirilmeli" dedi. 
     
</TEXT>
</DOC>
