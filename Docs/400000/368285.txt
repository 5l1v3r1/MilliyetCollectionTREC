<DOC>
<DOCNO> 368285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun19.html </URL>
<DATE> 2005/08/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
FT AB politikacıları Türkiye'ye bahane yaratıyor... 
</HEADLINE>
<TEXT>

     Financial Times gazetesi, AB diplomatlarının, birliğin yapısı ile ilgili tartışmaları Türkiye ile müzakerelerin başlaması kararına saldırmak için bahane olarak kullandıklarını söyledi. 
     
     MÜSLÜMAN DEVLET 
     Türkiye’nin AB’de hoş karşılanmadığını her geçen gün daha fazla hissettiği belirtilen haberde, Türkiye’nin yayınladığı deklarasyon kastedilerek, "AB Politikacıları, birliğin yapısının reddini, ’Müslüman devletle’ müzakerelere başlama kararının alınmasına saldırmak için bahane oLarak kullanıyorlar" ifadeleri yer aldı. 
     Fransa Başbakanı Dominique de Villepin’in, Türkiye’nin Kıbrıs’ı tanımadan AB’ye üye olamayacağı sözlerine atıfta bulunulan yazıda, "Brüksel, Türkiye’ye yönelik saldırılardan rahantsızlık duyduğunu dile getiriyor. Bunu göstermek için de komik bir yöntemi var" ifadeleri yer aldı. 
     Avrupa Komisyonu’nun Kıbrıs’a bir Rum olan Themis Themistocleous’u atadığını belirten gazete, Kıbrıs Rum Kesimi’nin AB’nin KKTC ile doğrudan ticarete başlamasını ve 259 milyon Euro’luk yardım yapmasını engellediğini hatırlattı. 
     Themistocleous’un geçmişine de değinilen yazıda, "Themistocleous’un akademik vasıfları olabir ama verilen mesaj ne " diye soruldu. 
     Themis Themistocleous’un eskiden yönetici olarak çalıştığı Kıbrıs Haber Ajansı’nın Kıbrıs Rum Yönetimi kontrolünde bir medya kuruluşu olduğunu belirten gazete, kuruluşun Mehmet Ali Talat’a saldırılar yönündeki resmi politikayı devam ettirdiği ve BM’nin barış planına karşı çıktığı hatırlatıldı. 
     Haberde plana Türkler’in evet Rumlar’ın ise hayır dediğinin altı çizildi. 

ANKA 
     
</TEXT>
</DOC>
