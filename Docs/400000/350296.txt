<DOC>
<DOCNO> 350296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko01.html </URL>
<DATE> 2005/06/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
KARDEMİR, sermaye arttırma kararı aldı 
</HEADLINE>
<TEXT>

     Ali Faik ATAY DHA 

      KARABÜK Demir ve Çelik İşletmeleri A.Ş. KARDEMİR Yönetim Kurulu, şirketin sermayesini yüzde 166 oranında bedelsiz olarak artırma kararı aldı. 
     KARDEMİR Yönetim Kurulu tarafından sermaye arttırımı ile ilgili İstanbul Menkul Kıymetler Borsası'na gönderilen açıklamada şöyle denildi 
     Yönetim Kurulumuzun 31.05.2005 tarihli toplantısında, şirketimizin 30.05.2005 tarihinde tescil edilmiş olan 600 milyon YTL olan kayıtlı sermaye tavanı içerisinde kalmak üzere, 206 milyon 771 bin 813 YTL olan çıkarılmış sermayesine, ilgili Sermaye Piyasası Kurulu mevzuatına göre ve Ana Sözleşmemizin 7'inci Maddesi'nin Yönetim Kurulu'na verdiği yetki gereğince, 2004 yılı dönem sonu mali tablolarındaki enflasyon düzeltme farkları hesabından 343 milyon 228 bin 187 YTL'nin ilave edilerek 550 milyon YTL'ye çıkarılmasına ve artırılacak sermayenin mevcut ortakların rüçhan haklarını kullandırmak suretiyle A, B ve D grubundan 5 nolu yeni pay alma kuponları karşılığında yüzde 166 bedelsiz olarak gerçekleştirilmesine karar verilmiştir. Artırılan sermayeyi temsil eden hisse senetleri, üzerinde 6 numaralıdan 21 numaralıya kadar yeni pay alma kuponu, 2005'ten 2014 yılına kadar k r payı kuponu ihtiva edecek şekilde hamiline yazılı, 11'inci Tertip, A, B ve D grubu olarak bastırılacaktır.'' 
     
</TEXT>
</DOC>
