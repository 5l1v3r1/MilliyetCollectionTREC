<DOC>
<DOCNO> 355369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/yazar/theper.html </URL>
<DATE> 2005/06/25/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yasalar hazırlıksız yapıldı 
</HEADLINE>
<TEXT>


"Yeni yasaya göre polis bir evde arama yapamadığı için, savcılıktan izin gelene kadar sanık kaçtı." 
"Yeni yasaya göre polis bir eve girmek için savcılıktan izin gelmesini beklerken, içeride koca karısını öldürdü." 
Bu haberleri okudunuz, TV'de izlediniz. Peki neler oluyor 
Bizler hukukçu olarak, sokaktaki adam vatandaş olarak yılladır karakollarda baskı gördüklerini ileri sürdü. Bu iddialar yanlış mıydı Hayır değildi. Pek çok kişi karakollarda baskı gördü, ama profesyonel suçlardan büyük bir kesimi de baskı görmese dahi, baskı gördüğünü ileri sürüp mahkemelerde bu iddiayı kullandı. Ancak o zamanlardaki kural dahi şuydu "Geçerli olan beyan h kim önünde yapılandır. Tek başına poliste yapılan beyan delil olarak kabul edilmez." 
Kural bu olmasına rağmen bu kural tam uygulanmadı. 
Derken bugünlere geldik. Bugün Artık suçluyu yakalamak için veya suç işlenmekte olan eve girmek için zabıta savcılıkta izin bekliyor. Yani sütten ağzı yandı şimdi yoğurdu üfleyerek yiyor veya öyle görünmek işine geliyor. İyi ama bu arada da suçlu ya kayıplara karışıyor veya suç işlenmeye, birileri katledilmeye devam ediyor. Yani sözü getirmek istediğim noktaya geleyim. 
Yeni Ceza Kanunu da, yeni CMK da CMUK yerine geçen kanun öyle görülüyor ki, birer reaksiyon yasası. 
Arama yapmak çok önemli derecede kısıtlanmışsa, tutuklamama esas kabul edilip, tutuklama birkaç suç içine sıkıştırılmışsa, tutuklama yerine önemli ölçüde "adli kontrol" denilen, hiçbir zaman takibi mümkün olmayacak şekilde "adı var kendi yok" biçimde bir sisteme bel bağlanacaksa bu reaksiyon yasası suçluların ekmeğine tereyağı sürecektir. 
Bu yasaların yürürlüğe girmesinden önce eğitimli eleman ve kurulmuş sistem olmalıdır ki icraat yapılabilsin. Bugün trafiği kontrol edemeyen polis, yeni getirilen yükü nasıl kaldırır Bunun yanıtı "kaldıramaz"dır. Evet, özgürlük esastır, elbette buna itiraz yok, ancak özgürlük sadece suç işleyenlerin hakkı değil, suça maruz kalanların ve kalacakların da hakkıdır, yani masum vatandaşın da hakkıdır. Bu hal, masum vatandaşın aleyhine suçlunun lehine sonuç doğuracaktır, doğurmaya başlamıştır. 



</TEXT>
</DOC>
