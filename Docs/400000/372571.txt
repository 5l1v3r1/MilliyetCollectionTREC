<DOC>
<DOCNO> 372571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur21.html </URL>
<DATE> 2005/08/24/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İlkokul anketinde ürkütücü sonuç 
</HEADLINE>
<TEXT>

     ANKARA ANKA 

Türk Eğitim-Sen tarafından, çeşitli illerdeki 1136 ilköğretim öğrencisiyle yapılan anketten "Öğrenciler arasındaki taciz oranı yüzde 92 olduğu" yolundaki ürkütücü sonuç çıktı Türk Eğitim Sen’den yapılacan açıklamaya göre Türk Eğitim- Sen ve Hacettepe Üniversitesi Sosoyoloji Bölümü’nün birlikte gerçekleştirdiği ankete katılanların yüzde 50.3’ünü kız, yüzde 49.7’sini ise erkek öğrenciler oluşturuyor. 
     Ankette yöneltilen "Okulda arkadaşlarınızla oyun oynarken ya da teneffüslerde ’istemediğiniz halde’ size yaptığı ve ’ayıp’ olduğunu düşündüğünüz davranışlarda bulunan çocuklar var mı " sorusuna öğrenciler "evet" karşılığını verdiler. 
     
     ÖĞRENCİLERİN YÜZDE 27’Sİ CİNSEL TACİZE UĞRAMIŞ 

     Anket öğrenciler arasındaki karşılıklı sözlü, fiziksel, cinsel taciz oranının yüzde 92 olduğu sonucunu verdi. 
     Anketten, "öğrencilerle eğitim kurumu arasındaki kurumsal olana yönelik, kurumsal olanı temsil edenlerce yapılan taciz" oranının ise yüzde 8 olduğu sonucu çıktı. 
     Ankete katılan öğrencilerin yüzde 47’si sözlü, yüzde 26’sı fiziksel, yüzde 27’si ise cinsel tacize uğradığını belirtti. 
     Anket, öğrencilerin kendi aralarında maruz kaldıkları taciz türlerinin yüzde 79’la "şakaya yönelik taciz", yüzde 21’le "şiddete yönelik fiziksel taciz" olduğu sonucunu verdi. 
     Öğrencilerin en çok maruz kaldığı "şakaya yönelik fiziksel taciz" türleri arasında en başta yüzde 68 ile el-kol işaretleri, vurma ve dokunma gelirken, "şiddete yönelik fiziksel taciz" türünde ise en sık uygulanan taciz yönteminin yüzde 56’yla fiziksel darp ve dayak olduğu belirlendi. 
     Ankete katılan kız öğrencilerin yüzde 61.9’u, erkek öğrencilerin yüzde 38.1’i "Ayıp davranışları en çok erkeklerin yaptığını" söylemeleri dikkat çekerken, "Ayıp davranışları kızların daha çok yaptığını" söyleyen öğrencilerin yüzde 23.1’inin kız, yüzde 76.9’unun ise erkek öğrencilerin oluşturduğunun altı çizildi. 

     
</TEXT>
</DOC>
