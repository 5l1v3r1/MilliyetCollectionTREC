<DOC>
<DOCNO> 391417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko46.html </URL>
<DATE> 2005/11/01/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Avrupa'nın en büyük rafinerisinde grev... 
</HEADLINE>
<TEXT>

     Kuzey yarımkürede kışa girilirken Avrupa'nın en büyük petrol rafinerisinde dün başlayan grev, piyasalarda tedirginlik yaratıyor. 
     Shell işçilerinin Hollanda'da 1979 yılından beri yaptıkları ilk grev olan eylem, günlük 418 bin varil petrol arıtma kapasitesindeki Pernis rafinerisinde üretimin düşmesine neden oldu. 
     Shell yetkilileri, grev nedteniyle Rotterdam kentindeki Perdnis rafinerisindeki üretimin ''güvenlik, denetim ve çevresel etkiler göz önüne alınarak son derece düzenli bir şekilde kadieme kademe azaltıldığını'' bildirdi. 
     Grevci sendika yetkilileri de güvenlik nedenleriyle üretimin birden durdurulmadığı rafinerinin çalışmasının tamamen durmasının iki haftayı bulabileceğini belirtiyor. 
     Toplam 600 işçinin çalıştığı Pernis rafinerisinde Shell yönetiminin emeklilik yaşını 60'tan 65'e çıkarmak ve emeklilik fonuna işçilerin ücretlerinden katkı payı kesmek istemesi üzerine başlayan grev, piyasalarda tedirginlik yaratmıştı. 
     Pernis rafinerisinin Avrupa'nın büyük bölümüne olduğu kadar, kasırgalardan rafineri kapasitesi zarar gören ABD'ye de benzin sağladığına dikkat çeken gözlemciler, grevin uzaması durumunda işlenmiş petrol pazarında aksamalar yaşanabileceğine dikkat çekiyor. 
     
</TEXT>
</DOC>
