<DOC>
<DOCNO> 358518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/siyaset/siy01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çiçek' ertelemesi 
</HEADLINE>
<TEXT>


Adalet Bakanı'nın başkanı olduğu kurulun üyeleri, toplanarak bir açıklama metni hazırlanması kararı aldı. Hazırlık, Cemil Çiçek'in ricası üzerine ertelendi 

Gökçer Tahincioğlu - Ankara 


TBMM'de geçen hafta kabul edilen H kimler ve Savcılar Kanunu HSK ile son dönemde yasalaşan düzenlemelere karşı Yargıtay'ın bildirisiyle başlayan zincirleme tepkiye, Adalet Bakanı Cemil Çiçek'in başkanı olduğu, yargıyı yöneten kurum niteliğindeki H kimler ve Savcılar Yüksek Kurulu HSYK da ekleniyor. HSYK'nın asıl ve yedek üyelerinin açıklama yapma hazırlığı, Çiçek'in ricası üzerine ertelendi. 
Kaçak Kuran kursu açanlara ceza verilmemesini öngören düzenlemenin yasalaştırılması ve türbanla ilgili tartışmalardan sonra HSK'nın TBMM'de kabul edilmesiyle ayağa kalkan yargıda, hükümete yönelik tepki dinmek bilmiyor. 
Hükümete yönelik ilk tepki Yargıtay'dan geldi. Yargıtay Başkanlar Kurulu, geçen hafta yayımladığı bildiride, HSK'da yapılan değişikliklerin yürütmenin yargıyı etki altına alma düşüncesinin bir örneği olduğunu vurguladı. "Yargıtay'ın laiklik konusunda taraf olduğunun" da belirtildiği bildiri de, "h kim atamalarının Adalet Bakanlığı'nca yapılmasının yargıyı siyasallaştıracağı" kaydedildi. 
Türkiye Barolar Birliği Başkanı TBB Özdemir Özok da, bir gün sonra, "Hükümet elindeki büyük gücü marjinal bir grubun emrine tahsis etmiştir" dedi. 60 baro başkanının önceki gün yayımladığı bildiride de, "Yargıyı siyasallaştırabilecek nitelikteki düzenlemeler, kaygı verici" denildi. 
Danıştay Başkanlar Kurulu da önceki gün, yargıyı ilgilendiren düzenlemelerin değerlendirilmesi için bir çalışma grubu kurdu. Grubun raporu doğrultusunda, bir bildiri yayımlanabileceği öğrenildi. 
Yargı kurumlarından art arda gelen tepkiler, "yargıyı yöneten kurum" niteliğindeki HSYK'yı da harekete geçirdi. Çiçek ve müsteşarı Fahri Kasırga dışındaki HSYK asıl ve yedek üyeleri, önceki gün, gelişmeler karşısında bir açıklama metni hazırlanmasını kararlaştırdı. 
Ancak, HSYK üyelerinin dün canlı bomba saldırısı nedeniyle geçmiş olsun ziyaretinde bulundukları Çiçek, ortamın daha fazla gerilmemesi, kurumların karşı karşıya getirilmemesi gerektiğini belirterek, bildirinin yayımlanmaması ricasında bulundu. Taslak metin hazırlandıktan sonra konuyu yeniden değerlendirecek olan üyelerin genel eğiliminin birkaç gün içinde açıklama yapmak yönünde olduğu bildirildi. 

'Rejimle problemim yok 
Cemil Çiçek, CNN Türk'te dün katıldığı programda, Yargıtay Başkanlar Kurulu'nun bildirisiyle ilgili, "bir yargı kuruluşu ile Adalet Bakanı olarak polemiğe girmek istemiyorum" dedi. Çiçek, "Alındığım nokta şu Ülkemi seviyorum, benim rejimle problemim yok. Kim benim ülkeme, rejime sadakatimin kantarı olabilir Biz 2.5 yılı aşan sürede laikliğin neresine gölge düşürmüşüz " diye konuştu. 


</TEXT>
</DOC>
