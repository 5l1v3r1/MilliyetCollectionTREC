<DOC>
<DOCNO> 364750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo05.html </URL>
<DATE> 2005/07/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Trabzonspor'da Jun bugün imza atıyor... 
</HEADLINE>
<TEXT>

     Trabzon’a hayran kalan ve 5 yıllığına Bordo-Mavili renklere bağlanacak olan Jun, taraftarın huzuruna çıkacağı günü iple çektiğini söyledi 
     
     Problem kalmadı 
     Önceki gün yönetici Önder Bülbüloğlu ile birlikte Türkiye’ye gelen Jun’un bugün imzayı atacağı açıklandı... Resmi mukaveleyi Trabzon’u gördükten sonra yapmak istediğini söyleyen Çek yıldız, dün şehri, Avni Aker Stadı’nı ve Mehmet Ali Yılmaz Tesisleri’ni gezdi. İzlenimleri hakkında bilgi veren 22 yaşındaki futbolcu, Benim açımdan artık hiçbir problem kalmadı'' dedi ve kulüp yetkilileri bugün 5 yıllık sözleşme yapılacağını duyurdu. 
     
     21 numara giyecek 
     Sabah saatlerinde Jun’un son olarak bir sağlık kontrolünden geçeceği ve ardından kulüpte imza töreninin gerçekleştirileceği bildirildi. Çek futbolcu, Trabzonspor’dan yıllık 500 bin Euro kazanacak ve 21 numaralı formayı giyecek. Bordo-Mavili takımda oynayacağı için mutlu olduğunu söyleyen Jun, Doğruyu söylemek gerekirse başka teklifler de aldım ama en cazibi Trabzonspor’dan geldi. Çünkü büyük bir kulüp olduğunu biliyorum'' diye konuştu. 
     
</TEXT>
</DOC>
