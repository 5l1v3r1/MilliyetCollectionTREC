<DOC>
<DOCNO> 363026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun22.html </URL>
<DATE> 2005/07/21/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Cezayirli müsteşar ve ataşe kaçırıldı 
</HEADLINE>
<TEXT>

     Irak'taki Cezayir Büyükelçiliği Müsteşarı Billa Roussi ve bir diplomatik ataşenin bugün kaçırıldığı bildirildi. 
     Polis kaynakları silahlı kişilerin elçi ve ataşeyi başkent Bağdat'ın Mansur mahallesinde öğleden sonra zorla iki araca bindirerek kaçırdıklarını bildirdi. 
     Polis kaynakları kaçırılanların, Müsteşar Billa Roussi ve diplomatik ateşe İzzeddin bin Fadi olduğunu belirtti. 
     Cezayir müsteşarının kaçırıldığını, Cezayir büyükelçiliğinin bir çalışanı da doğruladı. 
     Silahlı kişiler bu ay başında Mısır'ın Bağdat Büyükelçisini kaçırmıştı. Düzenlenen iki ayrı saldırıda ise Bahreyn büyükelçisi hafif yaralı, Pakistan Büyükelçisi yara almadan kurtulmuştu. 
     Daha sonra Mısır Büyükelçisi'nin öldürüldüğü ileri sürülmüştü. 
     Irak'ta, 18'i Müslüman ülkeler olmak üzere toplam 49 ülkenin Büyükelçilik ya da diplomatik temsilciliği bulunuyor. 
     
</TEXT>
</DOC>
