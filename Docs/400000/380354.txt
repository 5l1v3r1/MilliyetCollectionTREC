<DOC>
<DOCNO> 380354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur20.html </URL>
<DATE> 2005/09/21/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Fatih'te ahşap bina kısmen çöktü 
</HEADLINE>
<TEXT>

     Fatih’te 3 katlı bir ahşap bina kısmen çöktü. 
     Yıkılma riski olduğu için daha önce çevresi çinkoyla kapatılan Unkapanı Salihpaşa Caddesi’ndeki 2. derecede tarihi eser nitelikli boş ahşap bina, kısmen çöktü. Bu binanın yanındaki 2 katlı başka bir ahşap bina da çökme tehlikesi geçirdi. 
     Kapıların sıkışması sonucu bu binada mahsur kalan Ali, Zahide, Selen ve Engin Can ile Recep ve Havva Çolak, komşuları tarafından kurtarıldı. 
     Olay yerine gelen belediye ekipleri, çökme tehlikesi bulunan binayı da içindeki bazı eşyayı tahliye ettikten sonra mühürledi. 
     Bu evde kalan Zahide Can, "Korkuyla uyandık. Evin kapıları sıkıştığı için bizi komşularımız kurtardı. Çocuklarımız korku içinde okula gitti. Evin mühürlenmesinden dolayı dışarıda kaldık. 
     Komşularımızda en fazla bir hafta kalırız. Ondan sonra ne olacak " dedi. 
     
</TEXT>
</DOC>
