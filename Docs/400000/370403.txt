<DOC>
<DOCNO> 370403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas03.html </URL>
<DATE> 2005/08/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Zayıflamak isteyenlere 5 tüyo 
</HEADLINE>
<TEXT>

     İngiliz Mirror gazetesi, her gün yapılan sıradan işlerle kilo verilebileceğini yazdı. İşte beş minik adımla kilo verme rehberi. 
     
     Ayakta sohbet 
     Telefonla konuşmanız gerektiğinde mutlaka ayağa kalkın. Araştırmalar, telefonla ayakta konuşan kadınların saatte 50 kalori yakabileceğini gösteriyor. 
     
     Okumadan yeme 
     Hazır gıda alacağınız zaman paketin üzerinde bakıp, yağ oranını muhakkak kontrol edin. İçinde yüzde üçten fazla yağ varsa, uzak durun. 
     
     Dilinizi fırçalayın 
     Yemekten hemen sonra dişlerinizi dilinizi uzun uzun fırçalayın. Bu sayede canınız tatlı yemek istemeyecek. 
     
     Kemerleri sıkın 
     İster kahvaltı ister akşam yemeği için olsun masaya oturmadan önce kemerinizi sıkın. Böylece yemek yerken kendinizi rahatsız hissedip, sofradan erken kalkarsınız. 
     
     Gökten üç elma 
     Canınız çikolata mı yemek istiyor Hemen üç elma yiyin. Bu, haftada 700 kalori daha az almanızı sağlayacaktır. 
     
</TEXT>
</DOC>
