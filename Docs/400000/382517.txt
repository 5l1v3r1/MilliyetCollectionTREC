<DOC>
<DOCNO> 382517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun21.html </URL>
<DATE> 2005/09/29/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Villepin Türkiye'nin üyelik süreci denetim altında olmalı 
</HEADLINE>
<TEXT>

     Fransa Başbakanı Dominique de Villepin, ülkesinin Türkiye'nin AB üyeliği sürecinin açık bir şekilde denetim altında olmasını istediğini söyledi. 
     De Villepin, gazetecilere yaptığı açıklamada, Türkiye'nin üyeliğinin Fransa'da halkoylamasına sunulacağını da anımsatarak, ''3 Ekim'de AB tarafından müzakereler başlatıldıktan sonra, açık, denetim altında ve her aşamasında isteklerin açıkça belirtildiği bir süreç olmasını istediklerini'' söyledi. 
     Türkiye'nin üyeliğinin hayata geçebilmesinin üyelik için gerekli şartların yerine getirilmesine bağlı olduğunu yineleyen de Villepin, açık denetim altındaki sürecin sonunda, Cumhurbaşkanı Jacques Chirac'ın isteğine uygun olarak Türkiye'nin üyeliğinin referanduma sunulacağını söyledi. 
     
</TEXT>
</DOC>
