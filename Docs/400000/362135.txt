<DOC>
<DOCNO> 362135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo25.html </URL>
<DATE> 2005/07/18/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Daum Antrenman teknik adam için çok önemli değil... 
</HEADLINE>
<TEXT>

     Almanya'nın Düsseldorf kentinde Uluslararası Antrenörler Kongresi'ne katılan Fenerbahçe Teknik Direktörü Christoph Daum, teknik direktörün başarılı olması için antrenmanların çok önem taşıdığını söyledi. 
     Dünyanın çeşitli ülkelerinden gelen antrenörlerin katıldığı ve Düsseldorf Kongre Merkezi'nde yapılan toplantıda konuşma yapan Daum, başarıyı yakalama sırrının antrenmanlardan geçtiğini ifade etti. 
     Daum kürsüden yüzlerce teknik çalıştırıcıya yaptığı konuşmasında, ''Benim başarım hırslı çalışma, dikkat ve aynı zamanda disiplinli olmamdan kaynaklanmaktadır'' dedi. 
     Sahada başarılı olmanın sırrında antrenmanlarda oyuncuyu motife etme ve onu hırslandırmanın faydalı olduğuna dikkati çeken Daum, ''Antrenman sorumluluk isteyen bir çalışmadır. Aynı zamanda oyuncuların motivasyonuna dikkat etmek, onları iyi analize etmek ve çalışma tempoları hakkında dikkatli olunmalıdır'' diye konuştu. 
     Oyuncularının her hareketine ve disiplinine dikkat ettiğini söyleyen Daum, şöyle konuştu 
     ''Oyuncunun sahada verimli pozisyonları erken fark etmesi her zaman avantaj sağlar. Oyuncu başkalarını ateşlemek yerine önce kendisini hırslandırmalı ki hızlı olabilsin. Oyuncu saha içinde uyanık olmalı.'' Daum, konuşmasını teknik bilgiler içeren sinevizyon gösterisiyle yaptı. 
     
</TEXT>
</DOC>
