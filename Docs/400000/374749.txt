<DOC>
<DOCNO> 374749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko44.html </URL>
<DATE> 2005/09/01/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Motorin rafineri çıkış fiyatına zam... 
</HEADLINE>
<TEXT>

     Motorinin rafineri çıkış fiyatına, yarından geçerli olmak üzere zam yapıldı. 
     Zammın pompa fiyatlarına, yüzde 1.9 civarında yansıması bekleniyor. 
     Alınan bilgiye göre, motorinin çıplak metreküp rafineri çıkış fiyatı, yüzde 4.2 oranında artarak 695.85 YTL'den 725.35 YTL'ye yükseldi. 
     Motorinin, dağıtım şirketlerini ilgilendiren ''vergili'' rafineri çıkış fiyatı ise yüzde 1.9 oranında artarak, metreküpte bin 807.58 YTL'den bin 842.39 YTL'ye çıktı. 
     Aynı şekilde düşük kükürtlü motorinin çıplak rafineri fiyatı yüzde 5.7 artarken, söz konusu artış, pompa fiyatlarına yansıtılırken ölçü kabul edilen ''vergili'' rafineri çıkışında yüzde 2.5 olarak hesaplandı. 
     Bu arada kalorifer yakıtı olarak bilinen 4 no'lu fuel oilin çıplak rafineri fiyatı yüzde 4.1, vergili çıkış fiyatı ise 2.1 oranında arttı. 
     TÜPRAŞ'ın yaptığı ayarlamanın ardından, dağıtım şirketlerinin motorin pompa fiyatlarını belirleyip açıklamaları bekleniyor. 
     
</TEXT>
</DOC>
