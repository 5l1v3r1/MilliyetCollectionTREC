<DOC>
<DOCNO> 377917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/guncel/agun.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaat halindeki liseden döndüler 
</HEADLINE>
<TEXT>


Hakk ri'de 10 YİBO ile 1 Pansiyonlu İlköğretim Okulu'nun güçlendirme çalışması bitmeyince 6 bin öğrenci okula başlayamadı. Yüksekova ilçesinde de 700 öğrenci 'inşaatı süren' liseye kayıt yaptırdı 

HAMİT ERKUT, BEHÇET DALMAZ, ERKAN ÇOBANOĞLU DHA 

AKP Hakk ri Milletvekili ve Pinyanişi Aşireti lideri Mustafa Zeydan'ın oğlunun 3 gün 3 gece süren düğününde damada 250 bin YTL, geline 18 kilo altın takılmasıyla gündeme gelen Yüksekova'da yeni eğitim - öğretim yılı acı başladı. 
"Okuyamayan çocuklar dağa çıkıyor" uyarılarına rağmen, 2005-2006 eğitim öğretim döneminin başladığı ilk gün 700 lise öğrencisi okula gidemedi. 
Öğrenciler, h l inşaat halinde olan yeni liseye kayıt yaptırmak zorunda kaldı. Hakk ri'nin 150 bin nüfusa sahip en büyük ilçesi Yüksekova'da geçen yıl ilköğretim okullarından mezun olan 2200 öğrenciden 1500'ü çok programlı liseler, Anadolu ve Yüksekova liselerine kayıt yaptırdı. Diğer öğrenciler için yapımı başlanan lise ise, yeni yıla sıvasız, tesisatsız ve kapı - pencereleri olmadan girdi. 

İlk gün okula gitmediler 
Hakk ri kent merkezinde de, 25 Ocak'ta meydana gelen 5.5 büyüklüğündeki depremde hasar gören 10 Yatılı İlköğretim Bölge Okulu YİBO ile 1 Pansiyonlu İlköğretim Okulu'nda PİO yapılan güçlendirme çalışmalarının tamamlanamaması nedeniyle 6 bin öğrenci ders başı yapamadı. Kent merkezindeki 6 bin öğrenciyle beraber il genelinde ders başı yapamayan öğrencilerin sayısı da 6 bin 700 oldu. Kent merkezindeki okullarda ilk gün öğrencilerin çoğu okula gelmedi. 
Hakk ri Milli Eğitim Müdürü Hekim Turgut, 5 YİBO'da güçlendirme çalışmalarının 10 gün içinde biteceğini, diğerlerinde çalışmaların ay sonuna kadar tamamlanacağını söyledi. Turgut, "Bu yıl öğretmen ve derslik sıkıntısı yaşamayacağız. Hakk ri'ye 850 branş ve sınıf öğretmeni atandı, geçen yıl bu sayı 214 branş, 450 vekil öğretmendi" dedi. 

Uyarı gelmişti 
Yüksekova'da yaşanan derslik sıkıntısı 2 hafta önce gündeme gelmiş, Yüksekova Öğrenci Dayanışma Derneği Başkanı Harun Kesici, "Yüksekova'da 30 bin öğrenci ve sadece 4 lise binası var. Tüm kesimlerin duyarlı olması gerek. Çoğu kız olan öğrenciler öğrenime devam edemedi" demişti. 
Yüksekova İlköğretim Okulu Aile Birliği Başkanı Naif Aslan ise, okula gidemeyen öğrencilerin başka adreslerin peşine düştüğünü belirterek "Öğrenciler okul olmayınca dağa gidiyor. Askeri yetkililer bize destek olacağını söyledi" diye konuşmuştu. 


</TEXT>
</DOC>
