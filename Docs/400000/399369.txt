<DOC>
<DOCNO> 399369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo35.html </URL>
<DATE> 2005/11/30/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Zenit Teknik Direktörü Beşiktaş maçında beraberlik bize yeter 
</HEADLINE>
<TEXT>

     Zenit Saint Petersburg Teknik Direktörü Vlastimil Petrzela, Beşiktaş ile yarın yapacakları UEFA Kupası H Grubu maçında, beraberliğin kendileri için yeterli olacağını söyledi. 
     Vlastimil Petrzela, maçın yapılacağı BJK İnönü Stadı'nda düzenlediği basın toplantısında, grupta kendileri için son maçı yapacaklarını belirterek, ''Bu maçta alacağımız beraberlik bizim için yeterli olur. Beşiktaş hakkında çok fazla bilgim yok, ancak son maçını izleyebildim. Tanıdığım bazı arkadaşlardan da tavsiyeler aldım'' diye konuştu. 
     Basın mensuplarının sorularına kısa yanıtlar veren Petrzela, Beşiktaş'ta hiçbir oyuncu için özel önlem almayı düşünmediğini ifade ederek, ''Beşiktaş'ın gruptaki durumunu çok iyi anlıyoruz. Kendi stratejimizi ona göre uygulayacağız'' dedi. 
     
</TEXT>
</DOC>
