<DOC>
<DOCNO> 377491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun16.html </URL>
<DATE> 2005/09/11/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Welt am Sonntag, muhabirlerinin Doğu Anadolu gezisini haber yaptı 
</HEADLINE>
<TEXT>

     Alman ''Welt am Sonntag'' gazetesi, muhabirlerinin Doğu Anadolu'daki bir gezisini haber yaptı. 
     ''Petrus İpek Yolu'nda'' başlığıyla verilen haberde, ''İran tarzı yapılar, Hıristiyan manastırları ve Arap pazarları Hiçbir yerde Türkiye'nin uzun geçmişi, Doğu Anadolu'da olduğundan daha canlı değil'' denildi. 
     Yolculuk boyunca çeşitli şehirlerin tanıtıldığı haberde, Adana'da çok fazla yüksek bina bulunduğu, şehrin görülmesi gereken yerleri arasında Roma İmparatoru Hadrian 117-138 tarafından yaptırılan 319 metre uzunluğunda ve 30 metre yüksekliğindeki taş köprünün bulunduğu belirtildi. 
     16. yüzyıldan kalan Büyük Cami'nin de görülmeye değer olduğu ifade edilen haberde, Hatay'ın ise bir dönemler Antiyokya adı altında Roma ve İskenderun'dan sonra Roma İmparatorluğu'nun 3. büyük kenti olduğuna işaret edildi. 
     Hatay'da camilerin yanı sıra Katolik, Rum-Ortodoks ve Protestan kiliselerinin bulunduğuna dikkat çekilen haberde, Çukurova'nın çok verimli olduğu, burada buğday, portakal, limon, ayçiçeği, şamfıstığı ve şarap üretildiği kaydedildi. 
     Urfa'nın da tanıtıldığı ve Nemrut efsanesinin anlatıldığı haberde, Nemrut dağındaki heykeller de 1. Antiochos'un MÖ 69-34 kendisi için yaptırdığı ''dünyanın 8. mucizesi'' olarak nitelendirildi. 
     Bu heykellerin 2150 metre yükseklikte gün batarken çok güzel bir görüntü oluşturdukları ifade edilen haberde, Gaziantep'in de turistlere sunacak çok sayıda tarihi esere sahip olduğu belirtildi. 
     
</TEXT>
</DOC>
