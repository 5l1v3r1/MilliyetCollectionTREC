<DOC>
<DOCNO> 391394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko22.html </URL>
<DATE> 2005/11/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Garanti Bankası Shop and Miles ile 5 yılda 11.7 milyar mil biriktirildi 
</HEADLINE>
<TEXT>

     Garanti Bankası, 5 yaşını dolduran Shop and Miles ile bugüne kadar 11.7 milyar mil biriktirildiğini açıkladı. 
     Garanti Bankası’ndan yapılan açıklamada, uçakla seyahat edenler için çıkarılan ve 5 yaşını dolduran kredi kartı Shop and Miles ile bugüne kadar biriktirilen 11.7 milyar mil karşılığında 780 bin mil iç hat, 585 bin mil Avrupa ya da 234 bin mil Amerika uçak bileti hakkı kazanıldığı kaydedildi. 
     
     SHOP AND MİLES’IN KULLANICI SAYISI 315 BİN 
     Açıklamada, pazara girdiği 2000 yılından bu yana 315 bin kullanıcıya ulaşan Shop and Miles’ın üye işyeri sayısını da 11 bine çıkardığı belirtildi. 
     Shop and Miles ile yapılan alışverişler karşılığında kazanılan millerin her ay Türk Hava Yolları’nın Miles and Miles programından kazanılan millere eklenerek bedava uçak bileti alınması için kullanıldığı anımsatılan açıklamada, şöyle denildi 
     "Her 2 YTL’lik harcama karşılığında 3 mil kazandıran Shop and Miles, üye işyerlerinden yapılan alışverişlerde daha fazla mil kazanma ve taksit imkanı sunuyor. Kart sahipleri, Atatürk Havalimanı’nda sunulan Garanti Otopark Vale Hizmeti VAP , Garanti Asistan, Garanti Gezi ve Garanti Kültür-Sanat gibi ek hizmetlerden de yararlanıyor. Ayrıca Shop and Miles’ın bir hizmeti olan ve üyelerinin hayatını kolaylaştırmak, onlara zaman kazandırmak için tasarlanan club card, 7 gün 24 saat congierge müşteriye özgü kişisel hizmeti hizmeti, Türkiye’nin ve dünyanın popüler mekanlarında indirim gibi ayrıcalıklı hizmetler sunuyor." 
     
     KART SAHİPLERİNİN YÜZDE 49’U İSTANBUL’DA YAŞIYOR 
     Açıklamada yer alan bilgilere göre Shop and Miles kart sahiplerinin yüzde 76’sının erkek, yüzde 24’ünün kadın olduğu belirtilirken, yüzde 49’unun İstanbul’da, yüzde 11’inin Ankara, yüzde 7’sinin İzmir’de yaşadığı kaydedildi. 
     Kart sahiplerinin yüzde 41’inin özel sektörde çalıştığı, yüzde 23’ünün serbest meslek sahibi olduğu bildirildi. 

ANKA 
     
</TEXT>
</DOC>
