<DOC>
<DOCNO> 356169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun21.html </URL>
<DATE> 2005/06/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AB Türkiye'yi Rumlarla ilişki kurmaya çağıracak 
</HEADLINE>
<TEXT>

     Avrupa Komisyonu’nun yarın sonuçlandıracağı Müzakere Çerçevesi Belgesi’nde Türkiye, "tüm AB devletleri" ile ilişkilerini normalleştirmeye çağrılıyor. Böylece AB, bir kez daha Türkiye’nin Rum Yönetimiyle ilişki kurması talebini dile getirmiş oluyor. 
     Türkiye ile AB arasında 3 Ekim’de başlayacak olan üyelik müzakerelerine ilişkin ilke, prosedür ve kuralların yer aldığı Müzakere Çerçevesi Belgesi’nin yarın Avrupa Komisyon Üyelerince görüşülerek sonuçlandırılması bekleniyor. 
     Belgede Türkiye, tüm AB devletleri ile ilişkilerini normalleştirmeye çağrılıyor. Böylece, AB’nin, Türkiye’nin Kıbrıs Rum Kesimi ile ilişkiler kurması talebi bir kez daha dile getirilmiş oluyor. 
     Türkiye’nin Kıbrıs sorununu çözüm çabalarına destek vermesinin de istendiği belgede Ankara Antlaşması’nı AB’nin yeni üyelerini genişleten Ek Protokol’ün imzalanması gereğine de işaret ediliyor. 
     
     RUMLAR EK İFADELERİ SOKMAYA ÇALIŞIYOR 

     Bu arada, Rum Yönetiminin belgeye Türk askerlerinin KKTC’den çekilmesi gibi bazı unsurları eklemeye çalışması bekleniyor. Ancak Rumların bu yöndeki çabalarının sonuç vermeyeceği düşünülüyor. 
     
</TEXT>
</DOC>
