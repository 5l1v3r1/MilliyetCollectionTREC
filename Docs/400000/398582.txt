<DOC>
<DOCNO> 398582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun17.html </URL>
<DATE> 2005/11/28/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
McCartney Çin'de asla konser vermem, köpekleri katlediyorlar 
</HEADLINE>
<TEXT>

     Ünlü İngiliz müzisyeni Paul McCartney, Çin'de kedi ve köpeklere çok korkunç muamele yapıldığını söyledi ve ''Çin'de bu yüzden asla konser vermem'' dedi. 
     BBC'de bu gece yayımlanacak TV programında konuşan eski Beatles üyesi McCartney, Çin'in güneyindeki Canton bölgesinde kedi ve köpeklere reva görülen muameleyi yansıtan video görüntülerini izledikten sonra gözyaşları içinde konuşurken, ''Barbarlık bu. Ortaçağ vahşeti...'' dedi. 
     ''Çin'e gidip konser veremem'' diyen ünlü müzisyen, ''Aynı şekilde ırk ayrımcılığı yapan bir ülkeye de gitmem'' diye konuştu. 
     İngiltere'deki hayvan hakları derneği PETA'nın hazırladığı belgeselde, kedi ve köpekler otobüslerin üzerinden yere fırlatılıyor, çuvallara doldurulan kediler kaynar suya atılıyor, kedi ve köpekleri sopalarla vura vura öldüren adamlar kahkahalarla gülüyor... 
     Paul McCartney, uzun zamandır hayvan hakları savunuculuğu yapıyor. Aynı BBC programına katlan karısı Heather de Çin mallarının boykot edilmesi için çağrıda bulundu. 
     
</TEXT>
</DOC>
