<DOC>
<DOCNO> 389684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/siyaset/siy02.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'li Sadak AB, Kürt sorununu da çözmeli 
</HEADLINE>
<TEXT>


Sadak, 'AB, müzakere sürecinde Kürt sorununu görmezden gelemez' derken, Baydemir, 'Silah susmazsa süreç ilerlemez' dedi 

NAMIK DURUKAN Ankara - FERİT ASLAN Diyarbakır DHA 


Eski DEP Milletvekili, Demokratik Toplum Partisi Hazırlık Komisyonu Üyesi Selim Sadak, AB Müzakere Çerçeve Belgesi'nde Kürtlere yer verilmemesini eleştirdi. 
Avrupa işleyişinin yolunun Kürt sorununu doğal olarak çözmeyi gerektirdiğini iddia eden Sadak, "Kürtleri görmeden, sorunu kaale almadan Türkiye'ye müzakere süreci verilmesi mümkün değil. Müzakere süreci bu şekliyle ilerlerse Avrupa kendisine ters düşer. Avrupa işleyişi doğal olarak sorunu çözmeyi gerektiriyor" dedi. 
Sadak, AB'nin sağlayacağı demokratik ortam sayesinde, başta Kürt sorunu olmak üzere, düşünce ve ifade özgürlüğü gibi temel hakların yerleşeceğini ve bir tartışma ortamının yaratılacağını belirterek, "Kürt sorunu çözülmeden başka sorunların çözülme imk nı yoktur" diye konuştu. 

Çatışma bitsin 
DHA Diyarbakır Bürosu'nu ziyaret eden Diyarbakır Belediye Başkanı Osman Baydemir de "Silahlar suzmazsa AB süreci ilerlemez" dedi. Çatışma ortamının koşulsuz sona erdirilmesini isteyen Baydemir, şunları söyledi "Sayın Başbakan Diyarbakır'da önemli açıklamalar yaptı. Bu açıklamaların devamının gelmesi gerekiyor. Söylediğini yaşama geçirmesi için çaba içinde olması gerekiyor. Somut adımlara ihtiyaç vardır. Silahların konuştuğu ortamda demokratikleşme derinleşemez." 


</TEXT>
</DOC>
