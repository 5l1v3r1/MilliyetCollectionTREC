<DOC>
<DOCNO> 359189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/siyaset/siy01.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tam üyelik' darbesi 
</HEADLINE>
<TEXT>


Avrupa Birliği Bölgeler Komitesi'nin Türkiye raporunda yer alan müzakerelerin hedefinin tam üyelik olduğu yönündeki ifadeler, Alman muhafazak rların itirazları sonucu metinden çıkarıldı 

Güven Özalp - Brüksel 


Avrupa Birliği Bölgeler Komitesi, Türkiye hakkında ilk kez hazırladığı raporu kabul etti. Rapor taslağında yer alan ve Türkiye'nin 3 Ekim'de başlayacağı müzakerelerin hedefinin tam üyelik olduğuna vurgu yapan ifadeler, Alman muhafazak rların itirazları nedeniyle metinden çıkarıldı. Raporda müzakerelerin başlayacağına yönelik ifade ise korundu. 

3 Ekim'e destek 
Danimarkalı Helen Lund tarafından hazırlanan raporda, Türkiye ile müzakerelerin 3 Ekim'de başlatılmasına destek verildi. Müzakerelerin hedefinin tam üyelik olduğu ifadesi, hemen her alanda Türkiye'nin AB perspektifini baltalama girişiminde bulunan Alman muhafazak rlar tarafından metinden çıkarılsa da, raporun daha olumsuz hale getirilmesi kabul görmedi. Rapora, Türkiye'yle imtiyazlı ortaklık ilişkisi kurulması yönünde ifadeler konulması için verilen değişiklik önergeleri reddedildi. 

Bağlayıcılığı yok 
AB açısından danışma organı olma özelliği taşıyan ve raporları bağlayıcılık taşımayan Bölgeler Komitesi'nin kabul ettiği belgede, AB'deki yerel yönetimler ile Türkiye'deki yerel yönetimler arasında doğrudan diyalog başlatılması gereğine vurgu yapılıyor. Raporda, Türkiye'ye diğer ülkelerle aynı kriterlerin uygulanacağı belirtiliyor. Yapılan yasal düzenlemelerin hayata geçirilmesinin önemine dikkat çeken belge, AB tarafından dikkat çekilen konularda daha fazla ilerleme sağlanmasına ihtiyaç olduğunu kaydediyor. 


</TEXT>
</DOC>
