<DOC>
<DOCNO> 376442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonsiy07.html </URL>
<DATE> 2005/09/07/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Öğretmen atamaları TBMM gündeminde... 
</HEADLINE>
<TEXT>

     CHP Bursa Milletvekili Mustafa Özyurt, öğretmen atamalarını TBMM gündemine taşıdı. 
     Özyurt, Milli Eğitim Bakanı Hüseyin Çelik’in cevaplandırması istemiyle TBMM Başkanlığı’na sunduğu önergede, 24 bin 756 adaydan yaklaşık 10 bin 338 adayın atandığını, ancak Eylül ayında müracaatla 20 bin öğretmenin sözleşmeli personel statüsünde istihdam edileceğini 
     öğrendiğini bildirdi. 
     Yüksek puan alan birçok öğretmenin ataması yapılmazken, düşük puan alan öğretmenin atamasının yapılmasının gerekçelerini soran Özyurt, öğretmen açığının fazla olmasına rağmen kontenjanlar fazla tutulmayarak müracaat eden yaklaşık 24 bin adaydan 10 bininin atamasının nedenlerinin açıklanmasını istedi. 
     Yaklaşık 20 bin öğretmenin de sözleşmeli personel statüsünde istihdam edilme koşuluyla alınacak olmasının gerekçelerini öğrenmek isteyen Özyurt, önergesinde şu sorulara yer verdi 
     "Bu durum, öğretmenler arasında ayrımcılık yaratmayacak mıdır 
     Ayrıca bu ayrımcılık, öğretmenler tarafından ister istemez, öğrencilere olumsuz yansıtılmayacak mıdır Sözleşmeli öğretmen alımı, okulların açılmasına kısa bir süre kalmışken geç kalınmış bir karar değil midir Bundan böyle öğretmenlerin daima sözleşmeli personel statüsünde mi istihdam edilmeleri söz konusu olacaktır " 
     
</TEXT>
</DOC>
