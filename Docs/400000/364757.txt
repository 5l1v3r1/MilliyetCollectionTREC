<DOC>
<DOCNO> 364757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo12.html </URL>
<DATE> 2005/07/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Cimbom'da tempo da yüksek moraller de... 
</HEADLINE>
<TEXT>

     Pazar ve pazartesi günleri takıma birer idman yaptıran Gerets, tempoyu tekrar yükseltti. Oyuncular, aşırı tempoya rağmen hayli neşeliydi. 
     Pazar ve pazartesi günleri takıma birer idman yaptıran Eric Gerets, tempoyu tekrar yükseltti. Sabah ve akşam olmak üzere çift antrenman yapan Sarı-Kırmızılılar’ın ilk çalışması aşırı tempoya rağmen hayli neşeliydi. Oyuncular zorlu istasyon çalışmalarına rağmen keyiflerinden hiçbir şey kaybetmedi. Gerets ilginç bir şekilde sıçrayan Iliç’e, Frog'' kurbağa Hakan Şükür’e ise Bravo captain'' diye seslendi. Sakatlıkları süren Ümit Karan, İbrahim, Hasan Şaş, Ergün ve Ayhan ile Üniversite Milli Takımı’nda bulunan Hasan Kabze idmanda yer almadı. Akşam saatlerinde yapılan çalışmaya ise bir süre denenecek olan Sırp sol kanat oyuncusu Dragon Radosavjlevic de katıldı. 
     
</TEXT>
</DOC>
