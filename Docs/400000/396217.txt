<DOC>
<DOCNO> 396217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/guncel/gun12.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eve giren hırsız, baba oğulu bıçakladı 
</HEADLINE>
<TEXT>


GÖKHAN KARAKAŞ İstanbul 

Kadıköy'de bir eve giren hırsız kendisini fark eden baba ile oğlunu bıçaklayarak kaçtı. Kayışdağı İrfanbey Sokak numara 4 1'de oturan Aziz Demirci dün sabah 06.00 sıralarında tuvalete gitmek için kalktığında mutfaktan sesler geldiğini duydu. Mutfağa doğru yönelen Demirci, eve giren hırsızla karşı karşıya kaldı. Hırsızla boğuşmaya başlayan Demirci, hırsızın 8 bıçak darbesiyle yaralanırken, sesler üzerine uyanarak babasına yardım için mutfağa gelen oğul Gökhan da, hırsızın bıçak darbesiyle göğsünden yaralandı. Hastaneye kaldırılan baba Demirci'nin sağlık durumunun iyi olduğu öğrenilirken, sol göğsünün altından bıçaklanan oğlu Gökhan Demirci'nin de 5 saat süren ameliyatın ardından hayati tehlikeyi atlattığı bildirildi. Baba ile oğlunu bıçaklayan hırsız ise kayıplara karıştı. 



</TEXT>
</DOC>
