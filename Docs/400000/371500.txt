<DOC>
<DOCNO> 371500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo31.html </URL>
<DATE> 2005/08/20/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Gençlerbirliği 0 - Beşiktaş 2 
</HEADLINE>
<TEXT>

     Turkcell Süper Ligi’nde yapılan maçta Beşiktaş, Gençlerbirliği’ni 2-0 yendi. 
     Karşılamanın ilk yarısında her iki takım da savunmasını sağlam tutarak kontraataklarla gol aradı. Özellikle orta alanda rakibine göre daha üstün olan taraf Gençlerbirliği olması nedeniyle daha çok pozisyona giren taraf da kırmızı-siyahlılardı. 
     10. dakikada Uğur’un sağ kanattan ceza alanına gönderdiği topa 
     Erhan, altıpas üzerinde kafayla vurdu. Top, az farkla üstten auta çıktı. 
     20. dakikada Mehmet, kendi kaptığı topla ceza alanına girerken 
     kaleci Cordoba’nın öne çıktığını görünce topu aşırtmak istedi. Ancak meşin yuvarlak kaleci Cordoba’nın ellerinde kaldı. 
     26. dakikada Isaac’ın sağ taraftan ceza alanına ortaladığı top 
     savunmadan sekti ve Sedat’ın önüne düştü. Bu futbolcunun topun gelişine attığı sert şutta, top filelere giderken kaleci Cordoba yumruklarıyla gole engel oldu. 
     38. dakikada ceza alanına yapılan ortada Gökhan, topu kafayla 
     Youla’nın önüne indirdi. Bu futbolcunun topa altıpas içinden vuruşunda, kaleci Gökhan meşin yuvarlağı son anda kornere çeldi ve tehlikeyi önledi. 
     Karşılaşmanın ilk yarısında her iki taraf da aradığı gole ulaşamadı ve bu yarı golsüz eşitlikle tamamlandı. 
     
     İlk yarı sonucu Gençlerbirliği 0 - Beşiktaş 0 

     İlk yarıdaki üstünlüğünü bu yarıda Beşiktaş’a kaptıran Gençlerbirliği, defansında da büyük hatalar yapınca yenilgiden kurtulamadı. 
     Konuk takım Beşiktaş’ta ise özellikle Ailton ile Youla’nın forvetteki yardımlaşması ve orta sahasındaki gücününde artmasıyla aradığı gollere ulaşarak Ankara’dan 3 puan alarak ayrıldı. 
     51. dakikada İbrahim Toraman’ın hatasından yararlanarak kaptığı 
     topla ceza alanına giren Mehmet, sol çaprazdan topa çok kötü vurunca takımını mutlak bir golden etti. 
     52. dakikada Ali Güneş’in ceza alanı önünden attığı sert şutta 
     topu kaleci Gökhan yumruklarıyla uzaklaştırdı. Dönen toptan siyah- beyazlı ekibin gol ayakları yararlanamayınca Beşiktaş bir golden oldu. 
     61. dakikada sağ taraftan Ali Güneş’in kullandığı serbest atışta 
     ceza alanına gönderdiği topu Youla kafayla Ailton’un önüne indirdi. Bu futbolcu topu kaleci Gökhan’ın sağından topu filelere gönderdi 0-1. 
     65. dakikada Kleberson’un serbest atıştan kaleye gönderdiği topu 
     kaleci Gökhan güzel bir planjonla doksandan çıkardı. 
     88. dakikada Tuna’ın ceza alanı dışından sert şutunda meşin 
     yuvarlak üst direkten geri geldi. 
     90. dakikada Kleberson’un pasıyla buluşan Veysel, ceza yayına 
     sokulduktan sonra boş pozisyondaki Tümer’i gördü. Tümer yerden plase bir vuruşla topu filelere gönderdi 0-2. 
     Karşılaşma Beşiktaş’ın 2-0 üstünlüğü ile sona erdi. 
     

Stat 19 Mayıs Hakemler Serdar Tatlı xx, Adil Sinem xx, Muhittin Gürses xxx Gençlerbirliği Gökhan xx, Ayman xxx, Erkan xx, Risp xx, Erhan xx, Uğur x Dk. 86 Baki , Hasan x, Sedat xx Dk. 68 Tuna xx , Oliveira xx Dk. 68 Kerem x , Isaac xxx, Mehmet xxx Beşiktaş Cordoba xxx, İbrahim Toraman xx, Koray xx, Gökhan xxx, Adem xx, Kleberson xxx, Ahmed Hassan xx Dk. 86 Veysel , Okan xxx, Ali Güneş xxx, Ailton xxx Dk. 67 Tümer xx , Youla xx Dk. 81 Pancu x Sarı Kartlar Dk. 59 Uğur, Dk. 64 Ayman Gençlerbirliği Goller Dk. 60 Ailton, Dk. 90 Tümer      
</TEXT>
</DOC>
