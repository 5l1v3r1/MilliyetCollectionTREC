<DOC>
<DOCNO> 380112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/ekonomi/eko10.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Linens'ten ev tekstiline sigorta 
</HEADLINE>
<TEXT>


EKONOMİ SERVİSİ 

Ev tekstili perakendeciliğinde faaliyet gösteren Zorlu Grubu şirketlerinden Linens, başlattığı "Ev Güzellik Sigortası" uygulamasıyla müşterilerine bir yıl süreli ürün, acil sağlık ve konut sigortası hizmetleri verecek. 
Linens Genel Müdürü Şule Zorlu, mağazalarından alınan tüm ev tekstili ürünlerinin fiyatı ne olursa olsun bir yıl boyunca sigortalı olacağını belirterek, "Ürününüzün başına lekelenmeden solmaya, yırtılmadan çalınmaya ne gelirse gelsin, üstelik tüketici hatası olsa bile zarar gördüğü anda yenisiyle değiştirebileceksiniz" dedi. 
Zorlu, tüketicilerin mağazalarından tek seferde 250 YTL üzeri yaptıkları alışverişlerde ürün sigortasına ek olarak yine bir yıl süreyle MedLine'dan Acil Sağlık Hizmetine, 500 YTL üzeri alışverişlerde de Şeker Sigorta'dan 10 bin YTL'lik konut sigortasına sahip olacaklarını söyledi. 


</TEXT>
</DOC>
