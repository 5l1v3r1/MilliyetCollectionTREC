<DOC>
<DOCNO> 362689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun28.html </URL>
<DATE> 2005/07/20/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İptal çıkmadı, Gazze'den çekilme sürecek 
</HEADLINE>
<TEXT>

     İsrail Parlamentosu, ağustos ortasında başlayacak Gazze'nin boşaltılması uygulamasının ertelenmesi amacıyla muhalefet partisi milletvekillerince verilen 3 ayrı teklifi reddetti. 
     Ulusal Dinci Parti Başkanı milletvekili Zevulun Orlev tarafından verilen ve geri çekilmenin bir yıl ertelenmesini öngören teklif 41'e karşı 69 oyla reddedildi. Maliye Bakanı Binyamin Netanyahu ve Eğitim Bakanı Limor Nivnat oylamaya katılmadı. 
     Dışişleri Bakanı Silvan Şalom ise teklife karşı oy verdi. 
     Orlev, geri çekilmenin ertelenmesini sadece insani amaçlarla bölgede yaşayanların hazırlıklarını kolaylaştırmak için istediğini belirtti. 
     Aynı doğrultudaki bir diğer teklif de reddedilirken, geri çekilmenin 3 ay ertelenmesini öngören teklif de 43'e karşı 68 oyla parlamento gündeminden düştü. 
     Netanyahu'nun oylamaya katılmamasının, İsrail'de Başbakan Ariel Şaron hükümetinde yeni bir krize yol açması bekleniyor. Daha önceki tartışmalarda, Şaron'un, geri çekilmeyle ilgili tekliflerin Knesset'teki oylamasına katılmaması halinde, Netanyahu'yu görevden alabileceği gündeme gelmişti. 
     
</TEXT>
</DOC>
