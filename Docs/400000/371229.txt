<DOC>
<DOCNO> 371229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo11.html </URL>
<DATE> 2005/08/19/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Nihat Kahveci sahaya çıkıyor... 
</HEADLINE>
<TEXT>

     MEHMET ÇİFTÇİ İspanya DHA 

      MİLLİ futbolcu Nihat Kahveci, Real Sociedad’ın, özel bir turnuvada Racing Santander ve Atletico Madrid takımları ile oynayacağı hazırlık maçlarının 18 kişilik kadrosuna dahil edildi. Nihat’ın bu karşılaşmaların son dakikalarında forma giymesi bekleniyor. 
     Nihat böylece, 5 ay 20 gün sonra formasına kavuşmuş ve Sevilla karşılaşmasında sakatlanmasının ardından ilk kez yeşil sahalara ayak basmış olacak. Milli futbolcunun bu karşılaşmalarda göstereceği performansa göre Real Sociedad’ın Atletic Bilbao ile 28 Ağustos Pazar günü oynayacağı ligin açılış maçında forma giymiş olacak. 
     Nihat Kahveci, teknik direktor Jose Mari Amorrortu’nun kendisini kadroya dahil etmesine ise, "Çocuklar gibi sevinçliyim" cümlesiyle karşılık verdi. Yaklaşık 3 haftadır arkadaşları ile antrenmanlara başladığını ifade eden Nihat, yüzde 100 olmasa bile kendisini hazır hissettiğini söyledi. 
     Turnuvada oynayacağı maçlarda sergileyeceği performansın lige hazır olup olmayacağının bir göstergesi olacağını savunan milli futbolcu, "Antrenmanlarda kendimi gayet rahat hissediyorum. Sakatlığımdan bu yana 5 ay geçti. Doktorlar bana 6 ay süre vermişti, ancak kendime iyi baktığımı zannediyorum. Başlangıçta fazla risk almadan oynamaya çalışacağım" dedi. 
     
</TEXT>
</DOC>
