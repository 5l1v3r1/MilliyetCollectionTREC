<DOC>
<DOCNO> 372003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonyas16.html </URL>
<DATE> 2005/08/22/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Gürcistan'da 1.8 milyon yıllık kafatası bulundu... 
</HEADLINE>
<TEXT>

     Gürcistan’da 1 milyon 800 bin yaşında insan kafatası bulundu. 
     Kafatasının bulunduğu kazıya katılan Gürcistan Ulusal Müze Müdürü David Lortkipanidze’nin verdiği bilgiye göre, başkent Tiflis’in 100 kilometre güneydoğusunda Dmanisi bölgesinde bulunan kafatası, 14 yıl önce aynı yerde bulunan çene kemiğiyle uyuşuyor. 
     Gürcistan’daki keşfin, "Avrupa’da insan soyunun bulunmuş en eski örneği olduğu" belirtiliyor. 
     Buluşun, Afrika ve Asya’da bulunmuş daha eski "insansı fosil" kalıntıları dikkate alındığında önemli olduğu hatırlatılıyor. Bulunan 1,8 milyon yıllık kafatası, insan kökenlerinin "Afrika’dan Avrupa’ya göç ettiği yönündeki" kuramdan, yarım milyon yıl daha eskiye gidişe işaret ediyor. George Washington Üniversitesi-İnsan Paleobiyoloji İleri Araştırma Bölümü’nden Prof. Dr. Brian Richmond, "buluş, insan soyunun yeryüzüne dağılımında, göçlerde eşsiz değerde" görüşünü aktardı. 
     
</TEXT>
</DOC>
