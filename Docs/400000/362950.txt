<DOC>
<DOCNO> 362950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/spor/spo12.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ayıba el koyun 
</HEADLINE>
<TEXT>



Türk futbolunun en köklü kulüplerinden Anadolu Üsküdar 1908 bir türlü çözüm bulunamayan mali problemler yüzünden kapısına kilit vurmanın eşiğine geldi. 
İkinci Lig B Kategorisi'nde yer alan kulüpten yapılan açıklamada, Başkan Abdülbaki Şimşek'in hiç kimseden destek bulamadığı için görevden ayrılmak zorunda kaldığı belirtildi. 
Anadolu Üsküdar 1908'in 12 yıldır İkinci Lig'de mücadele ettiğine dikkat çekilen açıklamada "Sayın Belediye Başkanımız Mehmet Çakır'ın destek olmaması ve kulübün kapanmasını istemesi yüzünden kimse sahip çıkmamaktadır. Birkaç gün içinde sonuç alınamaması halinde maalesef takımımız liglere katılamayacak, neticesinde de tarihi bir çınar yok olacaktır. Tüm Üsküdarlılar ve Futbol Federasyonu'nu tarihi çınarın yok olmaması için göreve davet ediyoruz" ifadeleri kullanıldı. 


</TEXT>
</DOC>
