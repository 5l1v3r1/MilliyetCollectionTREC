<DOC>
<DOCNO> 371327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonyas12.html </URL>
<DATE> 2005/08/19/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bodrum'a 24 saat yetmiyor 
</HEADLINE>
<TEXT>

     Yaşar ANTER DHA 

BODRUM'da hava sıcaklığının artmasıyla gündüz sahillere ve su parklarına akın eden yerli ve yabancı turistler, geceleri de bar ve diskolarda sabahlara kadar eğleniyor. 
     Her yıl yaklaşık 1.5 milyon yerli ve yabancı turistin tatil için tercih ettiği Bodrum'da günün her saati hareketli geçiyor. 42 dereceyi aşan hava sıcaklığı, 26 derecelik deniz suyu sıcaklığı ve yüzde 50'lerin üzerine çıkan nem oranı nedeniyle yerli ve yabancı turistler her fırsatta su parklarına ve sahillere akın ediyor. 
     
      Su parklarında kayarak serinlemeye çalışan bazı kadın turistler, eğlence kazaları geçiriyor, bikinilerinin üstü çıkınca zor durumda kalıyor. 
     Su parklarında ve denizden saatlerce çıkmayıp serinlemeye çalışan turistler, geceleri de Bodrum bar ve diskolarında düzenlenen eğlencelere katılıyor. Halikarnas Disko'da da da dün gece sahne alan Benny Benassi The Biz Grubu'nun gösterisi nefes kesti. Dünyaca ünlü Satisfaction, Ministry Of Sound ve DJ Mag dergileri tarafından yılın grubu seçilen Benny Benassi The Biz grubunun İngiliz ve Rus dansçılarını yaklaşık 6 bin kişi izledi. 
     
</TEXT>
</DOC>
