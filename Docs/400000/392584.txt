<DOC>
<DOCNO> 392584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo07.html </URL>
<DATE> 2005/11/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İsviçre'de Yakın kardeşler yok 
</HEADLINE>
<TEXT>

     Türkiye'nin Dünya Kupası elemeleri baraj maçında mücadele edeceği İsviçre'nin aday kadrosuna Yakın kardeşler çağrılmadı. 
     İsviçre Teknik Direktörü Koebi Kuhn'un açıkladığı kadroda sakatlıktan yeni çıkan Young Boys'lu Hakan Yakın ve sakatlığı süren kardeşi Basel'li Murat Yakın'ın adı bulunmuyor. 
     
     İsviçre'nin 21 kişilik aday kadrosu şöyle 
     Kaleciler Pascal Zuberbühler, Fabio Coltorti. 
     Defans Philipp Degen, Ludovic Magnin, Patrick Muller, Philippe Sendero, Boris Smiljanic, Christoph Spycher, Stephane Grichting , Valon Behrami. 
     Orta Saha Tranquillo Barnetta, Ricardo Cabanas, Daniel Gygax, Benjamin Huggel, Johann Vogel, Raphael Wicky, Johann Lonfat. 
     Forvet Alex Frei, Mauro Lustrinelli, Johan Vonlanthen, Marco Streller. 
     Türk Milli Takımı kadrosu da önceki gün açıklanmış, sarı kart cezası sınırındaki oyuncuların yanı sıra sakatlıktan yeni çıkan oyunculardan dolayı kadro geniş tutulmuştu. Fatih Terim'in açıkladığı 29 kişilik kadroya ligde başarılı performansını attığı gollerle süsleyen Kayserispor'lu Gökhan Ünal, ilk kez çağrılmıştı. 
     
</TEXT>
</DOC>
