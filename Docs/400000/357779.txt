<DOC>
<DOCNO> 357779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/yasam/ayas.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ'lü kızlar erkekleri geçti 
</HEADLINE>
<TEXT>


İstanbul Teknik Üniversitesi İTÜ Kimya, Gıda ve Metalurji Fakültesi'nde bu yıl kızlar erkekleri geride bıraktı. 3 mühendislik bölümünün ilk 3'ü de kız 

Gülay Fırat 

İstanbul Teknik Üniversitesi İTÜ bu yıl 3 kız 1. çıkardı. Kimya, Gıda ve Metalurji Fakültesi'nde bu yıl kızlar erkekleri geride bıraktı. İlk 3'ü paylaşan kızların tek şik yeti toplumdaki 'mühendis' imajının yarattığı karmaşa. Kızlar, gıda mühendisliğinin 'aşçılık', kimya mühendisliğinin 'kimyagerlik', metalurji mühendisliğinin de 'meteoroloji' ile karıştırılmasından yakınıyor. 

'Gurur verici' 
Kimya ve Metalurji Fakültesi Dekanı Prof. Dr. Hasancan Okutan, kimya ve gıda mühendisliğinde yüzde 50-70 oranında bulunan kız öğrencilerin genelde ilk 3'e girdiklerini belirtiyor. Ancak yüzde 90'ı erkek metalurji ve malzeme mühendisliği bölümünde bu yıl ilk 3'ü kızların paylaşmasının fakülte için bir ilk olduğunu da dikkat çekiyor. 
Okutan, "Metalurjide kızlar dereceye girerdi, ama 1. erkeklerden çıkardı. Bu kez dereceye giren 3 öğrencinin de kız olması, son derece gurur verici" diyor. 
Metalurji ve Malzeme Mühendisliği fakülte 1.'si İpek Nasuf 22 , 2.'si Bilge Seda Şentürk 22 , 3.'sü Reyhan Güler 22 , Gıda Mühendisliği 1.'si Nilay Çerçioğlu, 2.'si Çiğdem Suna Korkmaz, 3.'sü Melis Özümit, Kimya Mühendisliği 1.'si Elifcan Kaytaz, 2.'si Tülin Çavuş, 3.'sü Bahar Emeksizoğlu, başarılarının sırrının 'disiplinli çalışma' olduğunu söylüyor. 

Bir de işleri olsa... 
Kızlar hedeflerini, iş hayatına atılıp Türkiye için başarılı çalışmalara imza atmak olarak açıklıyor. Mühendisler, şimdi iş aradıklarını özellikle duyurmak istiyor. 


</TEXT>
</DOC>
