<DOC>
<DOCNO> 384619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/dunya/dun02.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avusturya'nın hareketi utanç verici' 
</HEADLINE>
<TEXT>


SEMA EMİROĞLU New York 


ABD'nin önde gelen gazetelerinden The New York Times, Avusturya'nın, Türkiye'nin AB ile tam üyelik müzakerelerini başlatmasını, "içeride oy kazanmak uğruna" engelleme girişimini "utanç verici" olarak nitelendirdi ve "bu tür oyunlara son verilmesini" istedi. 
Gazete, "Avusturya'nın Adi Oyunu" başlıklı başyazısında, Avusturya'nın son anda Türkiye - AB müzakerelerine "kabul edilemez" koşullar getirmeye çalıştığını bildirdi ve AB'nin bunu "akıllı biçimde" reddettiğini kaydetti. Gazete, "Avusturya'da ezici çoğunluk Türkiye'nin üyeliğine karşı çıkıyor ve başbakan Wolfgang Schüssel'in, bu konudan oy kazanacağını düşündüğü anlaşılıyor" dedi. Başyazıda, Türkiye'nin insan hakları, kadınların rolü, hukukun üstünlüğü ve Kürt azınlığın özlemleri konusunda yapması gereken değişikliklerin h l büyük ölçekli olduğuna da dikkat çekildi. 
Ancak Erdoğan hükümetinin 3 yıl önce göreve geldiğinden bu yana kaydettiği ilerlemenin, değişime bağlılılığını ortaya koyduğunu vurgulayan New York Times, "top yuvarlanmaya devam ediyor ve Avusturya'nın bu süreci kendi kısır iç mülahazaları yüzünden tehlikeye düşürmesi utanç vericiydi. Şimdi bu oyunların sona erdiğini umuyoruz" dedi. 


</TEXT>
</DOC>
