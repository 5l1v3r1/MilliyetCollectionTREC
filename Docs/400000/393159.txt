<DOC>
<DOCNO> 393159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sontur09.html </URL>
<DATE> 2005/11/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kızlarının kaçtığı gencin evini bastılar 
</HEADLINE>
<TEXT>

     Kerim BURUCU DHA 

      ERZURUM’un Tekman İlçesi'nde, kızlarının kaçtığı gencin evini, bıçak ve sopalarla basan ailesi, biri ağır 3 kişiyi yaraladı. 
     Sevdiği V.D.'yi defalarca ailesinden isteten İmdat Dalbudak, vermemeleri üzerine bayramın 3'üncü günü kaçırdı. V.D.'nin İmdat Dalbudak'a kaçmasına sinirlenen yakınları dün saat 15.00 sıralarında Dalbudak’ların Hürriyet Mahallesi’ndeki evine baskın düzenledi. Genç kızın yaklaşık 20 yakını bıçak ve sopalarla evdekilerin üzerine saldırdı. Kavgada damadın kardeşi Abdullah Dalbudak ve amcası Zülküf Dalbudak 58 ile amcasının oğlu Abdullah Dalbudak 26 , yaralandı. Olaydan sonra kaçan V.D.'nin yakınları kayıplara karışırken, yaralananlar ambulansla Erzurum Numune Hastanesi’ne kaldırıldı. Karnından ve göğsünden bıçakla yaralanan Sebahattin Dalbudak, Atatürk Üniversitesi Tıp Fakültesi Aziziye Araştırma Hastanesi’ne sevkedildi. 
     Numune Hastanesi'nde tedavi gören Abdullah Dalbudak, kardeşi İmdat’ın sevdiği V.D.'yi kendi isteği ile kaçırdığını belirterek, Defalarca istememize rağmen V.’yi vermediler. O da gönül rızası ile kaçırdı. Ancak, ailesi ellerinde bıçak ve sopalarla evimize baskın yaptı'' dedi. Olay sırasında V.D.'nin evde olmadığı öğrenildi. 
     
</TEXT>
</DOC>
