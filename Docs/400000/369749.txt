<DOC>
<DOCNO> 369749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo01.html </URL>
<DATE> 2005/08/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kleberson'un iki görevi var, Ailton "Hazırım"... 
</HEADLINE>
<TEXT>

     Rıza Çalımbay ile dün biraraya gelen Ailton, Denizlispor maçında forma giymek istediğini ifade etti. 
     Teknik direktör Rıza Çalımbay ile dün biraraya gelen Ailton, Denizlispor maçında forma giymek istediğini ifade etti. Kendisini hazır hissettiğini belirten Sambacı, Bir lig, bir de Avrupa maçında tribündeydim. Bu, bir futbolcu için hiç de hoş değil. Artık gerçek yerime, sahaya dönmeliyim'' dedi. 
     
     Kleberson'un iki ayrı görevi var 
     Manchester United’la Uzakdoğu kampına katılan ve her açıdan yeni sezona hazır olan Kleberson, bugün ön liberodaki yerini alacak. Brezilyalı yıldız, bu alanda Okan Buruk’la birlikte görev yapacak. Rakip akınları kesecek olan Kleberson, ayrıca Youla ile Ailton’a isabetli paslar çıkartacak. 
     Kleberson futbol hayatına PSTC Londrina’da başladı. Yıldızı Atletico Paranaense’de parladı ve Brezilya Milli Takımı’na kadar yükseldi. 2002 Dünya Kupası’nda final oynadı, Dünya Kupası’nı kaldırdı. Manchester United Teknik Direktörü Sir Alex Ferguson da Kleberson'u uzun süre takip etti. 
     
</TEXT>
</DOC>
