<DOC>
<DOCNO> 352386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/ekonomi/eko04.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN Türk'te görev değişimi 
</HEADLINE>
<TEXT>


EKONOMİ SERVİSİ 

CNN Türk İcra Kurulu Başkan Yardımcılığına Dinç Üner getirildi. Doğan Yayın Holding CEO'su Mehmet Ali Yalçındağ bu konuda şu açıklamayı yaptı 
"14.06.2005 tarihinde İstanbul'da toplanan CNN Türk Yönetim Kurulunda alınan kararlara göre, CNN Türk'ün kuruluşundan bugüne kadar Genel Müdür Yardımcılığı ve son olarak Genel Müdürlük görevlerini sürdüren Efe Önbilgin, 15.06.2005 tarihi itibariyle bu görevinden ayrılmış, aynı tarih itibariyle Kanal D Tematik Kanallardan Sorumlu Grup Başkanı olarak görevlendirilmiştir. 1996-1998 yılları arasında da Kanal D'de çeşitli görevlerde bulunan Efe Önbilgin'e yeni görevinde başarılar dilerim. Aynı Yönetim Kurulunda CNN Türk İcra Kurulu Başkan Yardımcılığına Dinç Üner'in atanmasına karar verilmiştir. 1989 yılından beri Doğan Grubunda çeşitli kademelerde görev yapan Üner, Milliyet ve DYH'de de Başkan Yardımcılığı görevlerinde bulunmuştur. Arkadaşımıza yeni görevinde başarılar dilerim." 
CNN Türk'te Taha Akyol İcra Kurulu Başkan Yardımcılığı, Ferhat Boratav da Genel Yayın Yönetmenliği görevlerini sürdürüyor. 


</TEXT>
</DOC>
