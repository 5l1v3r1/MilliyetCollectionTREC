<DOC>
<DOCNO> 380441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/siyaset/axsiy02.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'İsviçre boyun eğdi' 
</HEADLINE>
<TEXT>


Lozan Savcılığı'ndan Antenen, 'Soykırım yoktur' diyen Perinçek hakkında takipsizlik kararı verdi, Perinçek'in ihlal etttiği 'soykırım' maddesinin gözden geçirilmesini istedi 

UTKU ÇAKIRÖZER Ankara 


Lozan Savcılığı, Ermeni soykırım iddialarının gerçek olmadığı yönünde İsviçre'de yaptığı açıklamalar nedeniyle hakkında soruşturma başlatılan İP Genel Başkanı Doğu Perinçek hakkında takipsizlik kararı verdi. 
Perinçek, kararın, "Ermenilere yapılan soykırım olmadığının İsviçre mahkemesince tescili" anlamına geldiğini, Türk Tarih Kurumu Başkanı Yusuf Halaçoğlu'na ilişkin soruşturmayı sona erdirdiğini belirtti. Lozan Savcılığı Sorgu H kimi Jacques Antenen, önceki gece İsviçre Televizyonu SF-1'e, dün de Tagesanzeiger gazetesine açıklamalarda bulundu. 
Perinçek hakkında dava açmayı düşünmediklerini dile getiren Antenen, "Perinçek, Ermeni soykırımını ink r etmiştir. Ancak İsviçre Ceza Yasası'nın 261. maddesi uyarınca, bir ırka, etnik gruba veya dine mensup insanları sistematik olarak aşağıladığı veya ink r ettiğine dair bir kanıt yoktur" dedi. 
Antenen, SF-1'e yaptığı açıklamada da, Perinçek'in ihlal etmekle suçlandığı 261. maddenin tartışılması ve yeniden gözden geçirilmesi gerektiğini vurguladı. Antenen'in kararı SF-1 tarafından, "İsviçre Perinçek'e boyun eğdi" yorumuyla duyuruldu. 

'Tescil ettiler' 
Perinçek Milliyet'e, 261. maddenin soykırımın ink r edilmesini suç saydığını, kendisinin de tüm konuşmalarında Ermeni soykırımı iddialarını ink r ettiğini söyledi. Perinçek, "İsviçre yargısı bana 'suçsuz' diyerek, 1915 olaylarının soykırım olmadığını da tescil etmiş oluyor" dedi. 


</TEXT>
</DOC>
