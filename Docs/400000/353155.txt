<DOC>
<DOCNO> 353155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/siyaset/axsiy02.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal'dan Erdoğan'a 'komünist' yanıtı 
</HEADLINE>
<TEXT>


Baykal'dan 'Komünistler sizden ileri gitti' diyen Erdoğan'a Aklı komünist ülkelerde kalmış. 30 yıl önceye değil, bugüne bak 

ANKARA Milliyet 


Başbakan Erdoğan ile CHP lideri Deniz Baykal arasındaki "özelleştirme" polemiği, dün yeni bir boyut kazandı. Baykal, "Damat Ferit Paşa da devleti satmadı mı " diye göndermede bulunduğu Erdoğan'ın, "Komünistler bile sizden ileri gitti" yanıtına, "Aklı komünist ülkelerde kalmış. Sen Avrupa ülkelerine bak. 30 yıl önceye değil, bugün ne oluyor ona bak" karşılığını verdi. Baykal, partisinin Ankara Bölge Toplantısı'nda Erdoğan'a yüklendiği konuşmasında şunları söyledi 
AB EK PROTOKOLÜ Hükümeti uyarıyoruz AB avuntusuyla sakın ha Kıbrıs konusunda geri dönüşü olmayan bir büyük tavizi vermeyin. Ankara Anlaşması'nın, Gümrük Birliği'nin aralarında Kıbrıs Rum Yönetimi'nin de bulunduğu AB'ye yeni katılan 10 ülkeye uyarlanmasına ilişkin ek protokolü imzalamayın. GÜNEYDOĞU HASSASİYETİ AB elçileri, Erdoğan'ın verdiği yemekte, Güneydoğu'daki olaylarla ilgili askeri seçenek dışında seçenek aranması telkini yapılmıştır. Bir büyükelçiler platformunun Başbakan'ı sorguya çektiği, Başbakan'ın da hesap verdiği bir platform haline dönüşmesi doğal değildir. Anlamasını bilenler, bu sözlerin ne anlama geldiğini çok iyi biliyorlar. Ama Başbakan bunu anlamamış. ÖZELLEŞTİRME POLEMİĞİ Damat Ferit Paşa, fabrika falan satmadı, Türkiye'yi sattı. Bizim söylediğimiz Damat Feritlik konusunda dikkatli olun, ama onunla iş bitmiyor, bu memleketin ekonomisine güç katan büyük kuruluşlara da sahip çıkın. Damat Ferit, Erdemir'i satmadı Erdemir'i Erdoğan satmak üzere. 

Deniz Baykal mezun 

SERDAR ÖZSOY 

Baykal, ODTÜ Geliştirme Vakfı İlköğretim Okulu'ndan mezun olan 'adaş' torunu Deniz Baykal'ın diploma törenine katıldı. Baykal, törenin ardından torunu Deniz Baykal'la gazetecilere poz verdi. 


</TEXT>
</DOC>
