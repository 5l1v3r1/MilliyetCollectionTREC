<DOC>
<DOCNO> 393592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/ekonomi/eko12.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz işsizleri, hayat sigortasıyla geçindi 
</HEADLINE>
<TEXT>


Anadolu Hayat Emeklilik Genel Müdürü Mustafa Su, 2001 krizinde işsiz kalanların hayat sigortalarını sona erdirerek buradaki birikimleriyle geçindiklerini söyledi 


Anadolu Hayat Emeklilik Genel Müdürü Mustafa Su, hayat sigortasının sosyal boyutuna dikkat çekerek, 2001 krizinde işsiz kalanların geçimlerini hayat sigortasından sağladığını söyledi. 
Krizde birçok insanın işsiz kaldığını hatırlatan Mustafa Su, "Vadesi gelmeden hayat sigortasını sona erdiren çok sigortalımız oldu. Biz tabii ki süre dolduktan sonra ödeme yapmayı tercih ederiz. Ancak, bir de işin sosyal boyutu var" dedi. 
Bu dönemde işsiz kalanların yatırdıkları parayı çekerek iş bulana kadar o parayla geçimini sağladığını kaydeden Su, "Böylelikle hayat sigortasına güven arttı ve bu insanlar çalışmaya başladıklarında tekrar bizim müşterimiz oldu. Çünkü hayat sigortasının ne kadar faydalı olduğunu gördüler" diye konuştu. 

'Her zaman k rlı' 
Mustafa Su, Anadolu Hayat Emeklilik'in hayat sigortalarındaki pazar payının çok yüksek olduğunu da vurgulayarak, devalüasyon dönemleri hariç hep enflasyonun üzerinde kazandırdıklarının altını çizdi. 
Müşterilerine son dört yılda sırasıyla yüzde 75, 62, 48, 29 oranında k r payı verdiklerine dikkat çeken Su, "Enflasyonun oldukça üzerinde getirimiz var. Çok küçük portföyleri idare eden rakiplerimiz dışında, piyasadaki önemli oyuncular arasında k r payında öndeyiz" dedi. 
Mustafa Su, bireysel emeklilik sistemi BES ve hayat sigortaları gibi uzun vadeli fonlar büyümedikçe, ekonomide kalıcı bir istikrardan söz etmenin mümkün olmayacağını söyledi. 

İstikrarın şartı 
Ekonomide büyüme ve stabilizasyon sağlanırsa BES ve hayat sigortalarının ivme kazanacağı düşüncesinin h kim olduğunu belirten Mustafa Su, uzun vadeli fonlar büyümedikçe ekonomide kalıcı bir istikrardan söz etmenin söz konusu olmadığını söyledi. Ekonominin daha sağlam bir yapıya kavuşması için bu fonların gelişmesi gerektiğine işaret eden Su, şunları söyledi 
"Ortak kanaat, ekonomide istikrar olunca bu fonların artacağı yönünde. Ancak bu fonları ne yapıp edip geliştirmeliyiz ki, ekonomi kalıcı olarak istikrara kavuşsun. İstikrarlı ortamda gelecekten emin olununca sigorta sistemine giren insan sayısının artacağı düşünülüyor. Evet, krizden sonra iştiralar satın alma oldu ama biz çok da satış yaptık. İnsanların, emekliliklerinde kazançlarının düşüp, sıkıntıya girebileceklerini kendilerinin hissetmesi lazım. Gelecek endişeleri ortaya çıkınca bu tür fonlar daha fazla artıyor. Kriz dönemlerinde insanlar bunu hissetti. Hayat sigortası satışlarımız 2002'de 2001'e göre yüzde 600, bir sene sonra yüzde 200 arttı." 

'HSBC ve TEB ile anlaştık' Bireysel emeklilik sisteminde faaliyet göstermeyen banka gruplarını Anadolu Hayat Emeklilik'in acente ağına dahil etmeyi amaçladıklarını belirten Mustafa Su, "HSBC 150 küsur şubesiyle bu uygulamaya başladı. Türk Ekonomi Bankası'yla da hem acentelik sözleşmesi yaptık, hem de işbirliği anlaşması imzaladık. İki üç ay içinde bu banka da devreye girecek" dedi. 


</TEXT>
</DOC>
