<DOC>
<DOCNO> 365154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur25.html </URL>
<DATE> 2005/07/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
"Çıldır Gölü hangi ilin sınırları içinde" tartışması 
</HEADLINE>
<TEXT>

     Ardahan ve Kars arasında zaman zaman mülkiyet tartışmalarına yol açan Çıldır Gölü’nün hangi ilin sınırları içinde olduğu yapılan çalışmaların ardından belirlenecek. 
     AA muhabirinin edindiği bilgiye göre, Doğu Anadolu Bölgesi’nin 2. 
     büyük gölü olan Çıldır Gölü’nünde Tarım ile Tapu ve Kadastro Müdürlüğü ekipleri çalışma yapıyorlar. Kars ve Ardahan arasında mülkiyet tartışmalarına yol açan ve "göl bizim" şeklindeki iddiaların sonuçlandırılması amacıyla yapılan çalışmalarda gölün hangi ilin sınırları içinde yer aldığı belirlenecek. Çıldır Gölü’nün yüzde 61’lik bölümünün Ardahan il sınırları içerisinde yer aldığını anlatan Ardahan Tarım İl Müdürü Fevzi Karakoç, "Son dönemlerde gölün büyük bir kısmının Kars ili sınırları içinde yer aldığı iddiaları ortaya atıldı. Yaptığımız çalışma ile mülkiyet tartışmasına son vereceğiz" diye konuştu. Karakoç, çalışmanın sonuçlarına göre de gölün kullanımı ile kiralama işleminin yapılacağını söyledi. 
     
</TEXT>
</DOC>
