<DOC>
<DOCNO> 367355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/soneko39.html </URL>
<DATE> 2005/08/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Benzine zam... 
</HEADLINE>
<TEXT>

     Benzinlerin rafineri çıkış fiyatına, yarından geçerli olmak üzere zam yapıldı. 
     Zammın pompa fiyatlarına, yüzde 0.57 ile yüzde 1.13 arasında yansıması bekleniyor. 
     A.A muhabirinin edindiği bilgiye göre, süper benzinin çıplak metreküp rafineri çıkış fiyatı, yüzde 3.87 oranında artarak 565 YTL'den 586.88 YTL'ye yükseldi. 
     Dağıtım şirketlerini ilgilendiren "vergili" rafineri çıkış fiyatı ise yüzde 1.13 oranında artarak, metreküpte 2 bin 292.74 YTL'den 2 bin 318.56 YTL'ye çıktı. 
     95 oktan kurşunsuz benzinin çıplak rafineri çıkış fiyatı ise yüzde 1.91 artışla, metreküpte 583.41 YTL'den 594.55 YTL'ye yükseldi. 
     95 oktan kurşunsuz benzinde zam, "vergili" rafineri çıkış fiyatı ise yüzde 0.57 oranında artarak, metreküpte 2 bin 297.94 YTL'den 2 bin 311.09 YTL'yı çıktı. 
     98 oktan kurşunsuz benzinde ise rafineri çıkış fiyatı yüzde 3.68, "vergili" rafineri çıkış fiyatı ise yüzde 1.06 oranında arttı. Bu benzinde rafineri çıkış fiyatı metreküpte 605.13 YTL'den 627.39 YTL'ye, "vergili" rafineri çıkış fiyatı da 2 bin 467.53 YTL'den 2 bin 493.80'e yükseldi. 
     Tüpraş'ın yaptığı ayarlamanın ardından, dağıtım şirketlerinin pompa fiyatlarını belirleyip açıklamaları bekleniyor. 
     Benzine en son 24 Haziran 2005 tarihinde yüzde 1.1 oranında zam yapılmıştı. 
     
</TEXT>
</DOC>
