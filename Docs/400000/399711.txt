<DOC>
<DOCNO> 399711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo18.html </URL>
<DATE> 2005/12/01/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ankarasporlu futbolculara Fenerbahçe talip oldu... 
</HEADLINE>
<TEXT>

     Kadrosunda çok sayıda yıldız futbolcu bulunduran Ankaraspor, devre arası transfer döneminde bu oyuncularını takımda tutabilmek için büyük çaba sarf edecek. 
     Ligde ilk yarının bitimine 3 hafta kala Anadolu takımlarındaki ilgilendikleri futbolcularla dirsek temasına geçen büyük kulüpler, yavaş yavaş transfer çalışmalarını da şekillendirmeye başladı. 
     Uzun süredir Başkent ekibinin sol kanat oyuncusu Brezilyalı Wederson'u renklerine bağlamak isteyen Fenerbahçe'nin, devre arasında bu transferi sonuçlandırmayı hedeflediği bildirildi. 
     Sarı-Lacivertli kulübün ayrıca, orta alanda oynayan Erman Özgür ile forvette Galatasaray'lı Hakan Şükür'ün alternatifi olarak gösterilen Ersen Martin'i de masaya oturtmak istediği ve bu konudaki çalışmalarına hız verdiği öğrenildi. 
     
</TEXT>
</DOC>
