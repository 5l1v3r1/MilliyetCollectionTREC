<DOC>
<DOCNO> 375369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sonsiy01.html </URL>
<DATE> 2005/09/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Başbakan ve Bakanların karşılanma ve uğurlanması... 
</HEADLINE>
<TEXT>

     Başbakanı, yurtiçine karayolu ile yapacağı seyahatlerde il sınırında, havayolu seyahatinde havaalanında, vali, belediye başkanı, il jandarma komutanı ve emniyet müdürü karşılayıp, uğurlayacak. 
     Başbakan ve Bakanların yurtiçi ve yurtdışına yapacakları seyahatlerde uygulanacak usul ve esaslara ilişkin Başbakan Recep Tayyip Erdoğan imzalı genelge, Resmi Gazete'de yayımlanarak yürürlüğe girdi. 
     Buna göre Başbakan, karayolu ile yapacağı seyahatlerde il sınırında, havayolu ile yapacağı seyahatlerde havaalanında, vali, belediye başkanı, il jandarma komutanı ve emniyet müdürü tarafından karşılanıp, uğurlanacak. 
     Bakanlar ise karayolu seyahatlerinde hükümet binasının önünden, havayolu ile yapacakları seyahatlerinde ise havaalanlarında karşılanacak. Bakanlar, Ankara, İstanbul, İzmir dışındaki illerde vali, belediye başkanı, il jandarma komutanı, emniyet müdürü ve ilgili bakanlık müdürleri tarafından, Ankara, İstanbul ve İzmir'de ise mülki ve emniyet amirleri tarafından karşılanıp, uğurlanacaklar. 
     3. transit geçişlerde il sınırında kesinlikle karşılama yapılmayacak, sadece güvenlik ve trafik hizmetleri için gereken önlemler alınacak. 
     
</TEXT>
</DOC>
