<DOC>
<DOCNO> 352935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/soneko35.html </URL>
<DATE> 2005/06/17/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Vorkink Küçüklüğümde ben de koyun yetiştirdim 
</HEADLINE>
<TEXT>

     Mustafa Seven AA 

Dünya Bankası Türkiye Direktörü Andrew Vorkink başkanlığındaki heyet, Diyarbakır'ın Kuşlubağ Köyü'nde uygulanan ''Köy Koyunculuk Projesi''ni yerinde inceledi. 
     Vorkink, incelemelerde bulunmak üzere geldiği merkeze bağlı Kuşlukbağı Köyü'nde yetkililerden projeyle ilgili bilgi aldı. 
     Vorkink, burada gazetecilere yaptığı açıklamada, kendisinin de Amerika'da bir çiftlikte büyüdüğünü ifade ederken, ''küçüklüğümde ben de koyun yetiştiriciliğiyle uğraştım. Çiftlik hayatını yakından tanırım'' dedi. 
     Vorkink, hayvancılık projesinin tarımsal ve dolayısıyla ekonomik kalkınmada önemli bir unsur olduğunu belirtirken, bu tür projelerin desteklenmesinin istahdama da katkıda bulunacağını kaydetti. 
     Köylülerle bir süre Türkçe konuşan Vorkink, daha sonra bir koçla fotoğraf çektirdi. 
     Kuşlukbağı Köyü'ndeki ''Köy Koyunculuk Projesi'' kapsamında şimdiye kadar 350 koyun yetiştirilmiş bulunuyor. 
     
</TEXT>
</DOC>
