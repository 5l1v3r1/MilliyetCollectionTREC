<DOC>
<DOCNO> 367013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko24.html </URL>
<DATE> 2005/08/04/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Enerji Bakanı Nükleer enerjiye ihtiyacımız var 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Türkiye'nin, nükleer enerjiye ihtiyacı olduğunu belirtti. 
     Güler, 1941 yılında yapılan Gebere Barajı ile 10 yıl önce temeli atılan ve yapımı devam eden Gebere 2. Merhale Barajı'nda incelemelerde bulundu ve proje hakkında bilgi aldı. 
     Bakan Güler, ''Projeyi inceleyelim. Ne kadar ödeneğe ihtiyacımız var görelim. Hesabını çıkardıktan sonra bu projeyi kısa sürede bitirmeye çalışalım'' dedi. 
     Güler, bir gazetecinin, ''Nükleer enerji santrallerine karşı sivil toplum kuruluşları tepkilerini giderek artırıyor. Bu durumda bakanlığınızın tavrı ne olacak'' şeklindeki sorusunu şöyle yanıtladı 
     ''Dünyada nükleer enerji santralleri var. Halen inşa edilenler de var. Artan petrol fiyatları karşısında ucuz, güvenilir ve sağlıklı enerji kaynaklarına ihtiyacımız var. Nükleer enerji santrali de bunlardan biri. Ucuz elektrik için nükleer enerjiye ihtiyacımız var. Çalışmalarımız da sürüyor'' Bakan Güler'in inceleme yaptığı ve bugüne kadar 2 trilyon 500 milyar lira harcama yapılan Gebere 2. Merhale Barajı'nın, tamamlandığında 3.5 milyon metreküp su toplama kapasitesine sahip olacağı belirtildi. 
     
</TEXT>
</DOC>
