<DOC>
<DOCNO> 375470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/guncel/gun05.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan ailesine randevu yok 
</HEADLINE>
<TEXT>


GÖKÇER TAHİNCİOĞLU Ankara 

Adalet Bakanı Cemil Çiçek'ten, terörist Abdullah Öcalan'ın İmralı Adası'ndaki koşullarını görüşmek için randevu isteyen Öcalan'ın kardeşleri ve avukatları, yetkililerden "ret" yanıtı aldı. 
Önceki gün Adalet Bakanlığı'na gelerek Çiçek ya da yetkili genel müdürle görüşme talebinde bulunan aile ve avukatlara bakanlıktan "Dilekçenizi verip gidin. Görüşecek bir şey yok" yanıtı verildi. Avukatlar da görevlilere, "Sorunları bile anlatamıyoruz" diyerek tepki gösterdi. Muhatap bulamadıklarını iddia ederek, yaklaşıma tepki gösteren avukatların AİHM'ye başvurabilecekleri belirtildi. 
Avukatların, başvurularında bakanlığın "hükümlü veya tutuklularla ilgili sorunları görüşmek zorunda olmasına rağmen ayrımcılık yaparak Öcalan'la ilgili konuları görüşmeye bile yanaşmadığını" iddia edecekleri ifade edildi. 



</TEXT>
</DOC>
