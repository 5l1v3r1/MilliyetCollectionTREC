<DOC>
<DOCNO> 354945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/guncel/gun04.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistlerde kampanya 
</HEADLINE>
<TEXT>


GÜLAY FIRAT İstanbul 

'Baba Beni Okula Gönder' kampanyasına destek veren otomobil yarışçısı Didem Çoksayar, kampanya logolarını otomobiline yapıştırdı. 
Hello Dergisi Yazı işleri Müdürü Çoksayar 32 , h l kadın-erkek ayrımı yapılmasını anlamsız bulduğunu belirterek, "Otomobil yarışları erkek sporu gibi algılanıyor, oysa kadınlar da son derece başarılı. Bu ayrımcılığa acı bir tezat olması ve bu devirde okumayan kız çocuğu kalmaması için Milliyet'in kampanya logolarını arabamda kullanmaya karar verdim" dedi. 
2001'den beri katıldığı yarışlarda co-pilot olan Çoksayar, bu kez pilot koltuğuna oturmanın heyecanıyla, "Doğuş Motor Sport'un düzenlediği yarışlarda, bu sefer pilot koltuğundayım. Umarım, Milliyet'in kampanyası hem bana, hem de eğitim hakkı tanınmak istemeyen kız çocuklarına uğur getirecek" dedi. 
İlk yarışın 23 Mayıs'ta yapıldığını, ikincisinin 26 Haziran'da, kalan 3 yarışın Kurtköy'deki Formula 1 pistinde yapılacağını belirten Çoksayar, otomobilinde kampanya logosunun yanı sıra ilkokul öğrencilerinin kullandığı fişlere yazılı 'Baba Beni Okula Gönder' logosunun olacağını söyledi. 

Eğitim gönüllüleri listesi 36 

500 YTL ve üzerinde bağış yapanların listesi Şirvan Kaymakamlığı- Siirt 2.000 YTL , Mustafa Zeki Gençsoy URK Cemiyeti Kıbrıs 1.775 YTL , Nezahat Baktır 1.000 YTL , Özel Trakya Boyut Dershanesi 1.000 YTL , Ahmet Ünal 1.000 , Gaye Adamı 300 E , İsviçre Türk Kadınlar Derneği 3.200 YTL , Şükrü Calp 2.000 YTL , Nermin Şencan 1.130 YTL , Mine Yıldız Günay Şarsel Aylin Acar 1.000 YTL 
Not Eğitim destekçilerinin listesi devam edecek... 

Milliyet'e proje ödülü 

Fotoğraf Yavuz Özden 
Deulcom International Eğitim Merkezi'nin düzenlediği "En İyi Eğitim Projeleri 2005" töreninde Milliyet gazetesinin "Baba Beni Okula Gönder" kampanyası ödül aldı. AKP Bursa Milletvekili Faruk Ambarcıoğlu, ödülü Milliyet adına Ayhan Aydemir'e takdim etti. Deulcom International Eğitim Merkezi'nin geleneksel kep giyme ve mezuniyet töreni öncesi düzenlenen etkinlikte, Türk Eğitim Derneği, Turkcell, Savaş Ay-A Takımı ve Ankara Ticaret Odası da ödüle layık görüldü. 


</TEXT>
</DOC>
