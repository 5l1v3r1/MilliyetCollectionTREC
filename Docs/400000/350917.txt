<DOC>
<DOCNO> 350917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/siyaset/siy05.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Baskılara boyun eğdi' 
</HEADLINE>
<TEXT>


SEFA KARAHASAN Lefkoşa 


Başbakan Recep Tayyip Erdoğan'la önceki gün görüşen BM Genel Sekreteri Kofi Annan'ın, Kıbrıs sorununun çözüm çabalarının başarısızlığa uğramasının sorumluluğunu Rum Yönetimi lideri Tasos Papadopulos'a yüklediği "raporunu" BM Güvenlik Konseyi'ne yeniden sunacağını açıklaması, Rumların sert tepkisine neden oldu. 
Annan'ı 'Kıbrıslı Türklere yaranmakla' suçlayan ve açıklamayı talihsizlik olarak nitelendiren Rum Dışişleri Bakanı Yorgos Yakovu, Rumların sert protestolar göstereceği tehdidinde bulunarak şunları söyledi 
Raporun tekrar Konsey'e sunulmasıyla onaylanacağına inanmıyorum. Fileleftheros gazetesi de, 'Erdoğan, Annan'ı ikna etti" başlıklı haberinde, Annan'ın bu açıklamasıyla Türk tarafının taleplerini tatmin ettiğini ve ABD'nin perde arkasındaki baskılarına boyun eğdiğini yazdı. Genel Sekreter, KKTC'ye uygulanmakta olan izolasyonların kaldırılması ve Kıbrıslı Türklere ekonomik destek verilmesi önerisinde bulunacağını da söyledi. 




</TEXT>
</DOC>
