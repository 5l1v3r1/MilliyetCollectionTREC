<DOC>
<DOCNO> 392836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonspo18.html </URL>
<DATE> 2005/11/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Galatasaray kondisyon çalışması yaptı... 
</HEADLINE>
<TEXT>

     Galatasaray, iki günlük iznin ardından Turkcell Süper Ligi'nin 13. haftasında Çaykur Rizespor ile deplasmanda yapacağı karşılaşmanın hazırlıklarına başladı. 
     Sarı-kırmızılı ekip, teknik direktör Eric Gerets yönetiminde Florya Atatürk Ormanı'nda yaptığı ve 1 saat süren antrenmanda eksik kadrosuyla kondisyon depoladı. 
     A Milli Takım'da bulunan Hakan Şükür, Hasan Şaş, Necati ve Ergün'ün yanı sıra ülkelerinin milli takımlarına giden Heinz, Saidou, Song ile sakatlığı süren Sabri çalışmada yer almadı. 
     Ormanda yapılan idmanda ilk iki turda futbolcular grup halinde koşarken, daha sonra ise serbest koşuyu Cihan ile Yalçın ön sırada tamamladı. Bu futbolcuları Ayhan ve Suat Usta takip etti. 
     Galatasaray, Çaykur Rizespor maçının hazırlıklarını yarın sabah yapacağı idman ile sürdürecek. 
     
</TEXT>
</DOC>
