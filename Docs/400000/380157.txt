<DOC>
<DOCNO> 380157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/spor/spo06.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Harika gençler 3-2 
</HEADLINE>
<TEXT>


Peru'da düzenlenen 17 Yaşaltı Dünya Şampiyonası'nda Uruguay'ı 3-2'lik skorla deviren Ay-Yıldızlı ekibimiz, grubundaki sınavlarda ikide iki yapıp, çeyrek finale yükselmeyi garantiledi 


17 Yaşaltı Milli Takımımız, Avrupa Şampiyonu unvanıyla gittiği Peru'da fırtına gibi esmeye devam ediyor. Dünya Gençler Şampiyonası'ndaki ilk maçında Avustralya'yı 1-0 yenen Ay-Yıldızlı ekibimiz Lima'daki ikinci karşılaşmasında da Uruguay'ı 3-2 mağlup ederek, çeyrek finale yükselmeyi başardı. 
Ekibimiz, 12.dakikada Deniz'in golüyle öne geçti. 28'de Murat'ın kendi kalesine attığı golle devre 1-1 sonuçlandı. Uruguay 75. dakikada Figueroa ile 2-1'lik üstünlüğü yakaladı. Oyuna 78'de giren Özgürcan 2 dakika sonra fileleri havalandırıp, eşitliği getirdi. 84'te de Tevfik Ay - Yıldızlılar'a galibiyeti ve çeyrek finali getirdi. Grubun diğer maçında Meksika, Avustralya'yı 3-0'lık skorla yendi. Milli Takım gruptaki son maçını yarın Meksika ile yapacak. 

Maçın karnesi 
HAKEMLER Mourad Daami Tunus , Dramane Dante Mali , Mamadou Ndoye Senegal 
URUGUAY 1 Irrazabal 5 - 2 Kagelmacher 4 , 3 Diaz 5 , 4 Suarez 6 , 5 A.Gonzales 4 - 8 Roman 5 , 9 Figueroa 6 , 10 Putten 6 , 11 Scorza 79 - 14 Arismendi 5 19 Alfaro Dk.71 5 , 15 Paz 4 7 Acosta Dk.57 5 
TÜRKİYE 1 Volkan 6 - 2 Erkan 7 , 5 Serdar 7 , 6 Harun 6 3 Ferhat Dk.57 6 , 7 Deniz 7 - 8 Caner 7 , 9 Tevfik 8 , 10 Nuri 7 , 14 Aydın 7 16 Ergün Dk.85 - 18 Murat 6 11 Özgürcan Dk.78 7 , 19 Aykut 7 
GOLLER Deniz Dk.12 , Murat Dk.28 K.K , Figueroa Dk.75 , Özgürcan Dk.80 , Tevfik Dk.84 
SARI KARTLAR Aykut, Serdar, Harun, Murat Türkiye , Scorza, A.Gonzales, Suarez Uruguay 

B GRUBU Takımlar O G B M A Y P 1.Meksika 2 2 0 0 5 0 6 2.Türkiye 2 2 0 0 4 2 6 3.Uruguay 2 0 0 2 2 5 0 4.Avustralya 2 0 0 2 0 4 0 

Oynanan maçlar Uruguay - Meksika 0-2, Türkiye - Avustralya 1-0, Meksika - Avustralya 3-0, Uruguay - Türkiye 2-3 


</TEXT>
</DOC>
