<DOC>
<DOCNO> 357783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/yazar/altan.html </URL>
<DATE> 2005/07/03/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Elemtere fiş, kem gözlere şiş... 
</HEADLINE>
<TEXT>


Delikanlı, genç kıza 
- Asıl "canlı bomba" sensin, diyordu şu farkla ki, beni bakışlarınla paramparça ederken, kendine bir şey olmuyor. 
Genç kız da, delikanlıya 
- Sen de, diyordu bana bakarken bir "koruma görevlisi"ne benziyorsun şu farkla ki, fişek atmak için durmadan nişan alıyor, bir türlü çekemiyorsun tetiği... 
Sonra oğlan 
- Peki, et beni paramparça, dedi. 
Kız da 
- Peki, dedi çek tetiği at fişeğini... 
Bum bum bum... İki kişilik bir kargaşa ve müthiş bir eylem oldu. 
Neyse ki kimse görüp duymadı... 

Nasreddin Hoca'ya sordular 
- Hocam, yıllarca önce Saddam, Kuzey Irak'ta 5 bin Kürt'ü katliamdan geçirirken Talabani de, gövdesine dinamit lokumları sarıp, bir "canlı bomba" olsa ve kalabalık bir yerde tanımadığı kişileri kana bulayarak intihar etse, ne olurdu 
Nasreddin Hoca gülümsedi 
- Irak'a cumhurbaşkanı olacağına, dedi kahramanlık ettiğini sana sana, bir yığın ailenin lanetine uğrayarak parçalanıp gitmiş biri olurdu sadece... 

Bekri Mustafa, bindiği dolmuş minibüsünde, yanındaki yolcuya doğru eğildi 
- Siz, dedi hiç Brüksel'de bulundunuz mu 
Yanındaki adam 
- Hayır, dedi hiç görmedim Brüksel'i... 
Bekri 
- Ben de, dedi hiç görmedim Brüksel'i. Demek Brüksel'de tanışmış olanlar bizden başkaları. 
Sonra da içini çekti 
- Şayet Brüksel'de tanışanlardan olsaydık, dedi ikimiz de kim bilir ne demeçler verirdik, AB'nin geleceğiyle, Türkiye'nin üyeliği hakkında ah ah... 

Cennetmek n olmayı daha derinliğine hak etmek için, gençliğinde imam hatip okuluna gitmiş sonra başkalarının da cennetmek n olmalarına yardım etmek aşkıyla politikaya atılmış yaşlıca ak sakallı biri, bir gece rüyasında Hacı Bektaş-ı Veli'yi görmüş. 
Hacı Bektaş-ı Veli kendisine soruyormuş 
- Hiç hayatında içki içtin mi 
- Asla, bir damlasını bile ağzıma koymadım ne şarabın, ne rakının, ne votkanın, ne cinin, ne viskinin, ne likörün... 
- Hayatında hiç zina ettin mi 
- Asla, namahremimden başkasıyla hiçbir ilişkim olmadı. 
- Dansa falan gittiğin 
- Asla, ne münasebet dans mans bilmem ben... 
- Hiç kumar oynadın mı 
- Asla, ben iskambil kartını bile tanımam... 
- Tatil kentlerinde pisin kıyılarında oturduğun, plaj sefaları yaptığın da olmadı mı 
- Asla, öyle şeyler haramdır benim gözümde... 
- Önce bisiklet, sonra motosiklet, sonra da arabanla çevrendekilere hiç hava da atmadın mı 
- Asla, öyle şeyler bilmem tespih çeke çeke sadece yaya yürürüm ben... 
- Düğünlerde davul zurna çaldığın, halay çektiğin falan da mı olmadı 
- Asla olmadı... 
Hacı Bektaş-ı Veli, başını göklere doğru kaldırıp bağırmış 
- İki kanat getirin bana... 
Cennetmek nlığı daha derinliğine hak etmek isteyen yaşlı kişi, hemen sormuş 
- Melek mi oluyorum 
Ve o sırada tam uyanırken, bir ses çınlamış kulaklarında 
- Hayır kaz oluyorsun... 

İncili Çavuş'a sormuşlar 
- Neden aileler, kızlarını, yahut oğullarını birilerinin baştan çıkarmış olduğundan yakınıp duruyorlar 
- Baştan çıkınca, sonucun ne olduğunu da bildikleri için... 
- Sonuç ne oluyor baştan çıkınca 
- Üstünde ne varsa çıkarıp, donsuz kalmak oluyor... 

Bir tiyatro oyununda sahneye çıkmak için can atan genç bir kız, bir gün sevinçten deliye dönmüş bir heyecanla, erkek arkadaşına koşmuş 
- Müjde, demiş müjde. Nihayet istediğim oldu. Bir rol kaptım bir tiyatro oyununda... 
Erkek arkadaşı 
- Nasıl bir rol, demiş. 
- Zengin bir ailenin yanında ev işlerine bakan beyaz önlüklü genç bir kız rolü... Sahneye çıktığımda, yemeğin hazır olduğunu haber vermek için hanımefendinin oda kapısını vuruyorum. O da içeriden bağırıyor 
"- Sakın içeri girmeyin..." 
Erkek arkadaş sormuş 
- Hepsi bu kadar mı 
- O kadar... 
Oğlan gülmüş 
- Başbakan Tayyip Bey alınmasın ama, demiş senin rol de, bizim Ankara ile AB ilişkilerine benziyor biraz. Sadece sahnede görünmenle, bir ses duymandan ibaret, "Sakın içeri girmeyin"... 

Salah Birsel'den bir şiirle bitirelim yazıyı 
Yalnızlık 
Yalnızsın doğarken yaşarken 
Ey incik ey mincik 
Ozansan ressamsan 
Yalnızsın yalnız 
O kekeme yaşamlar 
O çelimsiz günler 
Çevren öpücükle kaynaşsa da 
Yalnızsın yalnız 
Seni kaçırırım diye fıslasa biri 
Sarılsa sana pembe beyaz 
Erguvanlar bordolar laciler 
Karanlıkta ışıkta 
Yalnızsın yalnız 



</TEXT>
</DOC>
