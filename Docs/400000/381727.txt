<DOC>
<DOCNO> 381727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonyas15.html </URL>
<DATE> 2005/09/26/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Alkol, tecavüzü kolaylaştırıyor 
</HEADLINE>
<TEXT>

     İngiltere'de tecavüz kurbanı kadınların yüzde 46'sının, sarhoş oldukları sırada tecavüze uğradıkları belirlendi. 
     İngiltere'de tecavüz olayları sırasında yaygın şekilde bazı uyuşturucu ilaçların kullanıldığına dair polis tarafından yapılan uyarının ardından, Adli Tıp Kurumu'ndan yapılan açıklamada, kadınları tecavüze açık hale getiren unsurların başında hala alkolün bulunduğu vurgulandı. 
     Kurumun 1014 tecavüz kurbanının kan tahlillerine dayanan araştırmasında, alkolün tecavüzleri kolaylaştırdığı sonucuna varıldı. Tecavüze uğrayan kadınların yüzde 46'sının, bu saldırı sırasında alkollü oldukları tespit edildi. 
     Uzmanlar, barların 24 saat açık kalması ve alkollü içki satabilmesine ilişkin hükümetin yasa hazırlığını eleştirirken, bu durumun daha çok sayıda kadını cinsel taciz ve tecavüze açık hale getireceği uyarısında bulundu. 
     Önde gelen İngiliz yargıçlar da, yaptıkları açıklamalarda, alkol satışına ilişkin planlanan serbestinin, tecavüz ve cinsel tacizleri artıracağı görüşüne katıldıklarını bildirdi. 
     
</TEXT>
</DOC>
