<DOC>
<DOCNO> 399732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur05.html </URL>
<DATE> 2005/12/01/ </DATE>
<TIME> 06.55 </TIME>
<AUTHOR>  </AUTHOR>
<HEADLINE>
Kadına sokak ortasında tokat 
</HEADLINE>
<TEXT>

     Cengiz ÇOBAN İSTANBUL, DHA 

BEŞİKTAŞ'ta bir kişi, tartıştığı kadın arkadaşını sokak ortasında tokatladı. 
     Sabahın erken saatlerinde Beşiktaş Dolmabahçe’de bir kadın ve bir erkek kendi aralarında tartışmaya başladı. Alkollü olduğu anlaşılan genç kadın taksiye binerek erkeğin yanından ayrılmak istedi. Uzun süre devam eden tartışmaya o sırada yoldan geçenler tanık oldu. Kadını taksisine almak için bekleyen şoför, erkeğin uzaklaş’ işaretiyle ayrıldı. Kadın ve erkek yine başbaşa kaldı. Bu sırada erkek, kadına sarılarak ikna etmeye çalıştı. Ancak, kadın onu iterek yine uzaklaşmak istedi. Ayakta durmakta zorlanan kadın ilerideki taksiye doğru yürürken düştü. Erkek, yere düşen kadının yüzüne tokat atmaya başladı. Erkek ve kadın ayrı taksilere binerek uzaklaştı. 
     
</TEXT>
</DOC>
