<DOC>
<DOCNO> 399325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy15.html </URL>
<DATE> 2005/11/30/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Erdoğan'dan kadınlara 3 sene önce aynı parayla kaç ekmek alıyordun 
</HEADLINE>
<TEXT>

     Başbakan Recep Tayyip Erdoğan, kadınlara seslenerek, "3 sene önce aynı parayla kaç ekmek alıyordun şimdi kaç ekmek alıyorsun. Az alıyorsan, bana bedduanı yap, çok alıyorsan duanı yap" dedi. 
     Başbakan Erdoğan, Düzce’ye doğalgaz verilmesi ve Toplu Konut İdaresi TOKİ tarafından yaptırılan 558 konutun anahtar teslimi için düzenlenen ortak törene katıldı. 
     Erdoğan, burada yaptığı konuşmada, iktidara geldiklerinde iç borç faizlerinin yüzde 70 olduğunu, ancak şu anda yüzde 14’e düştüğünü belirterek, yüzde 56’lık farkla Türkiye’ye son 3 yılda 90 katrilyon lira kazandırdıklarını söyledi. 
     Erdoğan, "Bunun adı finans yönetimidir. Sadece mal alışverişi yapılmaz, bir de para alışverişi yapılır. İşte biz parayı ucuza satın aldık, fark budur. Onlar bunu anlamadılar... Çünkü akılları başka şeylere çalışıyor" diye konuştu. 
     TOKİ tarafından yapılan dairelerin daha proje aşamasında satıldığını ifade eden Erdoğan, "Yetiştiremiyoruz. Yıl sonuna kadar 56 bin konutu teslim etmiş olacağız. 2006 yılında 200 bin, 2007 sonuna kadar 250 bin konuta ulaşmayı hedefliyoruz" dedi. 
     Başbakan Erdoğan, 20 yılda 43 bin konut yapıldığını, ancak kendilerinin son 3 yılda 56 bin konutu tamamlamış olacaklarını belirterek şöyle devam etti 
     "Biz laf değil iş üretiyoruz. Şu anda önceki iktidarların bıraktığı, 15-20 yıl önce temeli atılmış, ortada bıraktıkları yatırımları biz tamamlıyoruz. Onları da tamamen ortalıktan temizleyeceğiz. Çok proje yaparsın bu önemli değil, aslolan proje alıp da rafa koymak değil, bitirmektir, yoksa raflar dolu... 
     İstanbul Büyükşehir Belediye Başkanlığı’na geldiğimde baktım belediye rafları proje dolu. Ama projeleri hayata geçirmenin bir anlamı var. Bunun için takip etmek, inanmak gerekir. İş bilenin kılıç kuşananındır, bunu unutmayınız. Şu anda Anadolu’nun dört bir yanında konutlarımız yükseliyor. Dar gelirliye, orta tabakaya, üst gelir grubuna, hepsine göre konut üretiyoruz." 
     
     "KİRA ÖDER GİBİ..." 

     Ankara’nın Esenboğa Havalimanı girişinde yol boyunca gecekondular bulunduğunu hatırlatan Erdoğan, göreve geldiklerinde bunları yıkacaklarını söylediklerini, büyük bölümünün yıkıldığını, çalışmalarını hızla sürdürüldüğünü kaydetti. 
     Erdoğan, TOKİ’nin, "ev sahibi olmayı hayal bile edemeyen yüzbinlerce vatandaşı, 15-20 yıl gibi sürelerle kira öder gibi taksit ödemek suretiyle konut sahibi yaptığını" söyledi. 
     TOKİ’nin Düzce’deki çalışmalarını da anlatan Erdoğan, 558 konutun anahtar teslimini yapacaklarını belirtti. 
     Erdoğan, Düzce-TEM bağlantılı 7 kilometrelik yolun yapımı için de Ankara’ya döner dönmez Bayındırlık ve İskan Bakanı Faruk Özak’a talimat vereceğini bildirdi. 
     Düzce Nalbantoğlu mevkiinde, 15 bin metrekare büyüklüğündeki arsanın, engelli vatandaşlar için ayrıldığını söyleyen Erdoğan, Türkiye’nin ilk engelli köyü, engelli yaşam alanı haline gelecek projenin konut inşaatına başlandığını ifade etti. Erdoğan, bu konutların, yıl sonunda tamamlanarak hak sahiplerine teslim edileceğini kaydetti. 
     Başbakan Erdoğan, "verdikleri sözleri havada bırakan, attıkları temeli yarıda bırakan bir hükümet olmadıklarını" belirterek, verdikleri sözleri yerine getirmek için azami gayret gösterdiklerini dile getirdi. 
     
     "60 BİN DERSLİK BİTİRDİK" 

     Eğitimde, Cumhuriyet tarihinde ulaşılamamış neticeye vardıklarını belirten Erdoğan, 60 bin derslik bitirdiklerini kaydetti. 
     Erdoğan, "Hani bunlar ’çağdaşlık, mağdaşlık falan’ diyorlar ya bunların çağdaşlıkla mağdaşlıkla yakından uzaktan alakası yok. 
     Tüm okulları internet ağına almayı hedefliyoruz. 2006’nın 3. 
     ayının sonuna kadar bilişim teknolojisi sınıflarının açılmadığı bir tek okul kalmayacak. Bu, 320 bin bilgisayara tekabül ediyor. Bunun 120 binini MEB aldı, 120 binini hayırsever vatandaşlar aldı, 80 bin açığımız var. Bunu da MEB ve hayırsever vatandaşlar birlikte onu da halledeceğiz. Geçen Şemdinli, Hakkari, Yüksekova’yı ziyaret ettim. Şemdinli de girdim bir ilköğretim okuluna, girdim bir bilişim teknolojileri sınıfına, baktım yavrularımız bilgisayarların başında tuşlara basıyorlar, bundan büyük mutluluk olur mu Edirne’de, Sinop’ta, Hatay’da aynı tablo var. Bu, arzuladığımız, beklediğimiz Türkiye..." Muasır medeniyetler seviyesine çıkma budur. Olay budur yoksa lafla bunlar olmuyor. Yol, su bunlar medeniyettir. Biz bunları yapıyoruz eksiklerimiz yok mu Var. Ama kusura bakmayın, 3 Kasım 2002’yi unutmayın. Biz nasıl bir Türkiye devraldık unutmayın. Bunlar hesap kitap bilmiyor. Soruyoruz, ’2 kere 2 kaç eder, 5’ diyorlar, ’3’ diyorlar. Bilmiyorlar ki iki kere iki, dört. Yazın da kışın da gece de sabah da dört. Bu değişmez. Çünkü bunlar hakikati göremeyen, ama gözü olanlardan. Bunlar o takımdan." 
     
     "PAÇAYI KAPTIRIR" 

     Türkiye’nin borcunun artığı eleştirilerinin olduğunu ifade eden Başbakan Erdoğan, "Evet Türkiye’nin borcu artıyor. Fakat neden artan milli gelirimizi söylemiyorsun" dedi. 
     Milli gelirin de artığını, ifade eden Başbakan Erdoğan, şöyle devam etti 
     "Çünkü onu söylediği zaman paçayı kaptıracak. Bunun hesabı nasıl yapılır Milli gelir karşısında borcunuzun oranı nedir, buna bakılarak yapılır hesap. Biz geldiğimizde bunun oranı yüzde 90’ının üzerindeydi. 
     Şimdi ne yüzde 63.4. Yani 3.5 puan daha indirirsek, şuanda AB üyesi ülkelerin yakalamayı hedeflediği Mastrich kriterlerini yakalamış oluyoruz, olay bu. Enflasyon yüzde 34’tü, şimdi yüzde 8’lere düştü. 
     Enflasyon bir canavar değil miydi Cebinizdeki parayı çalan modern hırsızların mekanizması değil miydi " 
     
     "KURU SIKI ATIYORLAR" 

     Kadınlara da seslenen Başbakan Erdoğan, şöyle konuştu 
     "3 sene önce aynı parayla kaç ekmek alıyordun şimdi kaç ekmek alıyorsun. Az alıyorsan, bana bedduanı yap, çok alıyorsan duanı yap. 
     Bu kadar açık konuşuyorum. Hesap yapıyorum da onun için. Aynı şekilde, ne kadar kuru fasulye alıyordun, şimdi ne kadar alıyorsun ona bak. Kaç litre süt alıyordun, şimdi kaç litre alıyorsun ona bak. Halep ordaysa arşın burada. Olay bu. Onlar sadece kuru sıkı atıyorlar." Samimi ve dürüst olunması gerektiğini ifade eden Başbakan Erdoğan, "Ben hesapları böyle yapıyorum. Çünkü ben halkımın bir defa vücut diline göre hareket ediyorum. Devlet böyle yönetilir, yoksa otur masaya, önüne getirsinler kağıtları, o kağıtlara bak sonra halkın karşına çık, devlet böyle yönetilmez. Halkının karşısına çıkacaksın" dedi. 
     Başbakan Erdoğan, vatandaşlara beyaz eşya satan yerlere giderek, fiyatlarda artış olup olmadığını sormalarını isteyerek, gittiklerinde fiyatların düştüğünü, aynı zamanda satışların da iyi gittiğin göreceklerini söyledi. 
     Erdoğan, "bunun nedeni ne biliyor musunuz Bu ya evlenmelerin artığını gösterir. Ya vatandaş beyaz eşyalarını değiştiriyor ya da evlilikler arttı demektir. Bizim örfümüzde şu var, çeyizinizin içinde mutlaka buzdolabı, tv olacak. Demek ki bunda bir artış var" diye konuştu. 
     Erdoğan, aile hekimliği pilot uygulamasının Düzce’de yapıldığını belirterek, "Vatandaşımıza da diyoruz ki, hastalandığın zaman git, senin sağlığından birinci dereceden sorumlu doktoru bul, beklemeden tedavini yaptır. Gidin doktorunuzla, hemşirenizle tanışın" dedi. 
     Erdoğan, Düzce’ye doğalgaz verilmesi ve Toplu Konut İdaresi TOKİ 
     tarafından yaptırılan 558 konutun anahtar teslimi için düzenlenen ortak törene katıldı. 
     Başbakan Erdoğan burada yaptığı konuşmada, 12 Kasım’da meydana gelen depremde hayatını kaybeden vatandaşlara Allah’tan rahmet diledi. 
     Depremin üzerinden 6 yıl geçtiğini hatırlatan Erdoğan, ancak yaraların yeni yeni sarılmaya başlandığını kaydetti. 
     Türkiye’yi masa başında idare eden bir hükümet olmayacaklarını ifade ettiklerini ve sözlerini de tuttuklarını anlatan Erdoğan, bütün arzularının Düzce’yi en ideal seviyede modern, çağdaş bir şehir haline getirebilmek olduğunu söyledi. 
     Erdoğan, geçmişte Türkiye’nin krizler ülkesi olduğunu, ancak şimdi bir fırsatlar ülkesi haline getirdiklerini ifade ederek, "Gün olmuyor ki ülkemizin bir ilinde açılışlar yapmayalım. Artık açılışları tek tek değil, bir merkezden uydular aracılığıyla yapıyoruz" diye konuştu. 
     Samsun’da, Denizli’de çeşitli açılışlar yaptıklarını hatırlatan Erdoğan, Türkiye’nin yeniden silkinişi, ayağa kalkışı programını adım adım gerçekleştirdiklerini bildirdi. 
     Bugün Düzce’nin doğalgaz meşalesini yaktıklarını ifade eden Erdoğan, bunun gerçekleştirilebilmesi için 10 milyon doları aşan bir yatırım yapıldığını, 15 bin konutun, 50 sanayi sitesinin doğalgaza kavuşacağını, Karadeniz Ereğlisi, Düzce, Kaynaşlı, Kavaklı il ve ilçelerinde toplam 77 bin abonenin doğalgaza kavuşmasının sağlanacağını söyledi. Erdoğan, "Analar, artık bodrumlarda kömür taşıma dönemini kapatıyoruz. Artık kömürün genizlerimizi yakan ve bizleri zehirleyen acı kokusunu duymayacaksınız. Artan külleri evimizde temizleme dönemi bitmiştir. Tabii erkekler bunu anlamıyorlar, ama anneler anlıyor. Fark orada." Başbakan Erdoğan, Samsun’dan giriş yapan doğalgazı tüm şehirlere ulaştıracaklarını belirterek, şu anda doğalgaz giden il sayısının 20’yi aştığını, 30’a doğru gittiklerini bütün şehirlerin bu imkandan 
     eşit ve adil olarak yararlanacaklarını belirtti. 
     
     SAĞLIK 

     Sağlıkla ilgili çalışmalara da değinen Başbakan Erdoğan, Sağlıkta Dönüşüm programıyla Aile Hekimliği Sistemini getirdiklerini hatırlatarak, 20 yıldır hep vaatlerde kalan bu uygulamaya ilk olarak Düzce’de başlandığını söyledi. 
     Erdoğan, şöyle devam etti 
     "Her ailemizin her vatandaşımızın bir doktoru olacak demiştik. Bu doktor, kendisine bağlı olan vatandaşlarımızdan birinci derecede sorumlu olacak. Bunu biliyoruz değil mi Bütün vatandaşlarımın bunu bilmesini istiyorum. Sizin sağlığınızdan sorumlu bir doktorunuz var. 
     Bunu Düzce’de başlattık. Doktorunuzu arayın, bulun, ona ulaşın. Yani biz vatandaşımızın sağlığını, bu doktora birlikte çalıştığı ebeye, sağlık memurumuza emanet ediyoruz. 
     Diyoruz ki, doktorum, hemşirem vatandaşımın sağlığı sana emanet. 
     Onun tedavisinden, korunmasından sen sorumlusun. Vatandaşımıza da diyoruz ki, hastalandığın zaman git, senin sağlığından birinci dereceden sorumlu doktoru bul, beklemeden tedavini yaptır. Bu uygulamamız yeni olduğu için henüz hekimlerimizle tanışmamış olabilirsiniz. Gidin, doktorunuzla, hemşirenizle tanışın. Ülkemizde ilk olarak Düzceli’ye sağladığımız bu hizmetten faydalanın. Sağlık kadrolarımız sizin emrinizde." Başbakan Erdoğan, Düzce’yi yeniden ayağa kaldırmak için burada olduklarını belirterek, "Bu vatanın ak sütünü emmiş bir parti olarak, bizden inancını, desteğini esirgemeyen milletimize borcumuzu ödemek için buradayız. Türkiye’de artık saat gibi işleyen kurumlar var. 
     Halkın imkanlarını, kaynaklarını halkın hizmetine sunuyoruz. Kamu adına hizmet üreten kurumlar ürettikleri hizmet kadar başarılı sayılıyorlar" dedi. 
     
     "PETROL KUYUMUZ YOK" 

     Türkiye’nin petrol kuyularının olmadığını da anlatan Erdoğan, bunun için farklı kaynaklar üretmek durumunda olduklarını, iktidarlarının bu farklı kaynakları üretme gayreti içinde bulunduğu kaydetti. 
     Erdoğan, Teşvik Yasası’nı tamamlayan bir adım daha attıklarını, Kurumlar Vergisi’ni yüzde 30’dan yüzde 20’ye indirdiklerini hatırlattı. Bunun, düne kadar hayal edilemeyen bir adım olduğunu ifade eden Erdoğan, "Artık biz önümüzü görüyoruz. Sanayici, yatırımcı, üretici, ihracatçı önünü görüyor. Gelecek on yıl, yirmi yıl için adımlar atıyor bu ülke, fark bu. Şimdi sadece hükümet ve büyük sanayiciler değil, vatandaş da önünü görüyor. Şimdi kira öder gibi ev sahibi olma dönemi başladı. Biz önümüzü görmezsek, güven unsuru sağlamlaşmazsa, bunlar mümkün olabilir miydi " dedi. 
     Erdoğan, konuşmasının ardından doğalgaz meşalelerini ateşledi. 
     Başbakan Erdoğan’ın, bugün ilk defa bindiği "Oba" adlı helikopter, Düzce’de havanın sisli olması nedeniyle Kaynaşlı’ya indi. 
     Başbakan Erdoğan, Kaynaşlı’da çocuklarla bir süre sohbet etti. 
     Düzce’de törenin yapıldığı Hükümet Kavşağı’nın çevresinde yoğun güvenlik önlemleri alınırken, çatılarda keskin nişancıların olduğu gözlendi. Erdoğan, konuşmasının ardından konut sahiplerine anahtarlarını verdi. Nursel Kaya adlı konut sahibine anahtarını veren Erdoğan, "Konutları nasıl buldunuz " diye sorması üzerine, "Çok iyi" yanıtını aldı. 
     Rukiye Gençtürk adlı kadına da anahtarını veren Erdoğan, evi nasıl bulduklarını sordu. Gençtürk de "İyi, inşallah başka evlerimiz de olur" dedi. Bunun üzerine Erdoğan, "Torunlarına da istiyor" dedi. 
     Erdoğan, annesiyle birlikte gelen bir çocuğa da anahtarını teslim ederek, "Sakın kaybetme" nasihatında bulundu. 
     Erdoğan, daha sonra Düzce Atatürk Devlet Hastanesi’ne geçerek, hastaneyi açtı, incelemelerde bulundu. 
     
</TEXT>
</DOC>
