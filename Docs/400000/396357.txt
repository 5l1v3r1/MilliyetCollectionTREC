<DOC>
<DOCNO> 396357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur01.html </URL>
<DATE> 2005/11/19/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Üniversite öğrencilerini taşıyan midibüs devrildi... 
</HEADLINE>
<TEXT>

     Tokat’ın Niksar İlçesi yakınlarında, Karadeniz Teknik Üniversitesi KTÜ öğrencilerini taşıyan midibüsün devrilmesi sonucu ilk belirlemelere göre, 1 öğrenci öldü, sürücü ile 29 öğrenci yaralandı. 
     Alınan bilgiye göre, KTÜ’ye bağlı Rize’deki okullarda öğrenim gören öğrencileri taşıyan İbrahim Türüt’ün kullandığı DA 717 plakalı midibüs, Niksar-Akkuş yolu arasındaki Özdemir Köyü yakınlarında devrildi. 
     Kazada ilk belirlemelere göre, üniversite öğrencisi Esra Yılmaz 18 hayatını kaybetti. Sürücü Türüt ile 29 öğrenci ise yaralandı. 
     Sağlık durumu kötü olan 2 öğrencinin Tokat Dr. Cevdet Aykan Devlet Hastanesi’ne sevk edildiği, diğer yaralıların ise Niksar Devlet Hastanesi’nde tedavi altına alındığı bildirildi. 
     Öğrencilerin, haftasonu tatili için Tokat ve Amasya’ya gezi düzenledikleri öğrenildi. 
     
</TEXT>
</DOC>
