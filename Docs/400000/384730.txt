<DOC>
<DOCNO> 384730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun15.html </URL>
<DATE> 2005/10/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
FT Avusturya, Türkiye'den rahatsız oluyorsa AB'den çıkabilir 
</HEADLINE>
<TEXT>

     Financial Times gazetesinde yayınlanan bir makalede, Türkiye ile müzakerelere başlama kararı desteklenirken, Avusturya’nın muhalefetinde yalnız kaldığı hatırlatıldı. Yazıda, "Brüksel, Türkiye’ye kapıları açmışken Avusturya’ya da çıkışı göstermeli" ifadesi yer aldı. 
     Ünlü İngiliz ekonomi gazetesi Financial Times'ta bugün yayınlanan bir köşe yazısında, Türkiye ile müzakerelere karşı çıkan Avusturya’ya sert tepki gösterildi ve "Avusturya Türkiye’den rahatsız oluyorsa AB’den çıkabilir" denildi. 
     Philip Stephens imzalı yazıda, Avusturya’nın Türkiye ile müzakerelere başlanmasını engelleme konusunda yalnız kaldığı ve diğer 24 ülkenİn müzakerelerin başlamasını destekledikleri hatırlatıldı. Yazıda, "Sorunun cevabı çok basit görünüyor, "Brüksel, Türkiye’ye kapıları açmışken Avusturya’ya da çıkışı göstermeli" ifadesi yer aldı. 
     Bu görüşünde yalnız olmadığını belirten Stephens, üst düzey bir müzakerecinin "Eğer Viyana Hükümeti Türkiye’nin üyeliği ile bir kültürel kirliliğin oluşacağına inanıyorsa, İsviçre’ye katılmalı" dediğini aktardı. 
     Yazıda, "Eğer benim kızgınlığım abartılı ise, Avusturya’nın geçtiğimiz yıl attığı imzaladan kaçmaya çalışması da aynı şekilde kabul edilemezdir" denildi. 
     Philip Stephens, Avusturya-Macaristan tarihine sığınmanın da Viyana’nın Osmanlı birliklerinin Hristiyanlığın kapılarını tehdit ettiği önyargısını meşrulaştaramayacağını belirtti. 
     Ancak bu sefer Avusturyalılar’ın başarılı olamadığı belirtilen makalede, İngiltere Dışişleri Bakanı Jack Straw’un Abdullah Gül ile müzakerelere başlama kararını açıklaması "doğru bir karar" ve "tarihi bir an" olarak yorumlandı. 
     Makalede, Fransız Cumhurbaşkanı Jacques Chirac’ın açıklamaları da eleştiririldi ve "imzanın mürekkebi kurumadan bazıları ’eğer, ama, belki’lere başladı" denildi. 
     Avrupa’nın İslamiyet’in sınırında bulunduğu belirtilen yazıda, Türkiye’nin Ortadoğu, Akdeniz ve diğer bölgeler arasında bir köprü olduğunn altı çizildi. 
     Makalede, Türkiye’nin üyeliğinin her iki taraftan da büyük bir siyasi enerji gerektirdiği de belirtildi. 
     
</TEXT>
</DOC>
