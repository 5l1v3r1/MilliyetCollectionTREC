<DOC>
<DOCNO> 358404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo16.html </URL>
<DATE> 2005/07/05/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
FİFA'dan 5 Türk hakeme görev 
</HEADLINE>
<TEXT>

     FIFA ve UEFA, 5 Türk hakeme çeşitli uluslararası organizasyonlarda görev verdi. 
     Futbol Federasyonu'ndan yapılan açıklamaya göre, Bülent Demirlek, Mustafa Çulcu, Cem Papila, Metin Aydoğan ve İsmet Arzuman, FIFA ve UEFA tarafından görevlendirildi. 
     Bülent Demirlek, 7 Eylül'de Bulgaristan ile İzlanda arasında oynanacak 2006 Dünya Kupası eleme grubu maçını yönetecek. Bu maçta Demirlek'in yardımcılıklarını Ekrem Kan ve Erhan Sönmez yapacak. Metin Aydoğan ise 4. hakem olarak görev alacak. 
     Mustafa Çulcu 20 Temmuz'da FC Sheriff-Sliema Wanderers takımları arasında oynanacak Avrupa Şampiyonlar Ligi ön eleme maçında görev yapacak. Bu maçta Bülent Gökçü ve Alper Ulusoy yardımcı, Fırat Aydınus ise 4. hakem olarak görevlendirildi. 
     14 Temmuz'da UEFA Kupası'ndaki Khyl FC-FK Atlantis maçında Cem Papila düdük çalacak. M. Emre Eyisoy ve Cem Satman'ın yardımcı hakemlikleri yapacağı maçın 4. hakemi Bülent Yıldırım. 
     Aynı tarihte FK Bakü-MSK Zilina maçını Metin Aydoğan yönetirken, yardımcı hakemlikleri Bahattin Duran ve Mustafa Sönmez, 4. hakemliği Tolga Özkalfa yapacak. 
     Yine aynı tarihteki FC Nistru Otaci-FK Hazar Lenkoran maçında İsmet Arzuman görev yapacak. Maçın yardımcı hakemleri Muhittin Gürses ve Aleks Taşçıoğlu, 4. hakem ise Yunus Yıldırım. 
     
</TEXT>
</DOC>
