<DOC>
<DOCNO> 376277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/spor/axspo01.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler başka bahara 0-0 
</HEADLINE>
<TEXT>


Danimarka'yı uzatmada yıkan Ay - Yıldızlı ekibimiz, Ukrayna deplasmanında umduğunu bulamadı, sahadan golsüz beraberlikle ayrıldı. Bu sonuçla Avrupa Şampiyonası treni de mucize olmazsa kaçtı 


15. Avrupa Ümitler Futbol Şampiyonası 2. Eleme Grubu'nda yer alan Türkiye, deplasmanda Ukrayna engeline takıldı. Ay - Yıldızlılar, beklenen futbollarını ortaya koyamazken, grupta ilk ikiye girme şansını da kaçırdı. Ay - Yıldızlı ekibimiz, bir türlü istediği pozisyonları bulamazken, kaleci Fevzi yaptığı başarılı kurtarışlarla alkış aldı. 
2. Grup'ta son bir maçı kalan ekibimiz, mucize final şansı için rakiplerinin sınavlarına bakacak. 11 Ekim'deki rakibimiz Arnavutluk'un, 7 Ekim'deki mücadelede Ukrayna'yı mutlaka devirmesi, lider Danimarka'nın da Yunanistan'ı geçmesi gerekiyor. Ancak bu tabloya umut bağlamayan Teknik Direktör Reha Kapsal, "Gruptan çıkamadık ama Avrupa Şampiyonu olacak bir kadro yaratacağız" dedi. 

Terim'in öfkesi 
Karşılaşmayı UEFA Asbaşkanı Şenes Erzik ve Federasyon Başkanı Levent Bıçakcı da izledi. Fatih Terim, kendisi için iki kişilik yer ayrılmasına tepki gösterdi. Ekibiyle geldiğini belirten tecrübeli hoca, basın tribünün hemen yanındaki bölmeden mücadeleyi takip etti. 200 kadar Türk taraftarın "İmparator" diye tezahürat yaptığı Terim, ilk yarının ardından stattan ayrıldı. Bu arada basın ilişkilerinden sorumlu yetkililer stadı karıştırdığı için federasyon görevlileri Viktor Bannikov Stadı'na planlanandan daha geç saatte ulaştı. 

Maçın karnesi 

HAKEMLER Serge Gumienny, Walter Vromans, Bart Vandeweghe Belçika 
UKRAYNA Pyatov 6 - Bashlay 5 , Maksymov 5 , Yatsenko 6 - Nevmyvaka 5 , Milevskiy 7 , Pukanych 4 Dk. 60 Aliev 5 , Cheberyachko 6 , Yarmash 5 - Sytnyk 5 Dk. 90 Arzhanov , Fomin 5 Dk. 88 Pivnenko 
TÜRKİYE Fevzi 8 - Mehmet Topuz 7 , Emre 6 , Can 7 -Ergun 5 , Sabri 5 , Fahri 5 Dk. 68 Onur 4 , Bilal 5 Dk. 79 Olcan , Adem 5 - Semih 4 Dk. 57 Mehmet Çopur 6 , Umut 5 
SARI KARTLAR Ergun, Mehmet Topuz Türkiye , Aliev Ukrayna 

PUAN DURUMU Takımlar O G B M A Y P Danimarka 10 8 1 1 27 10 25 Ukrayna 11 6 2 3 17 7 20 TÜRKİYE 11 5 3 3 14 8 18 Yunanistan 10 5 2 3 14 7 17 Gürcistan 10 3 2 5 7 18 11 Ermenistan 10 2 2 6 8 21 8 Kazakistan 10 1 0 9 6 22 3 
DİĞER SONUÇLAR Kazakistan - Yunanistan 1-2, Danimarka - Gürcistan 1-0 

A2'lere Panzer freni 1-1 

A2 Milli Takımımız, Future Cup özel turnuvasında Ankara'da konuk ettiği Almanya ile berabere kaldı. Ay - Yıldızlılar, 18'de Madlung'un kornerden gelen topa arka direkte vurduğu voleyle devreyi 1-0 yenik kapattı. İkinci yarıda toparlanarak, oyuna ağırlığını koyan millilerimiz, 68'de Uğur Boral'ın şık pasını boş kaleye gönderen Gökhan'la eşitliği yakaladı. 59. dakikada rakibiyle çarpışan ve oyundan çıkan Fenerbahçeli kaleci Serdar'ın dizinde ödem oluştuğu, ancak durumunun ciddi olmadığı bildirildi. Daha önce Avusturya ve Polonya'yı deviren ekibimiz, bu beraberliğe rağmen şampiyonluğun en güçlü adayı konumunda bulunuyor. 

Maçın karnesi 
İLHAN GÜLER 

HAKEMLER Anton Genov, Krassimir Kerezov, Ivan Velchev Bulgaristan 
TÜRKİYE Serdar 6 Dk. 59 Hakan 6 - Erhan 6 Dk. 90 Mehmet , Baki Mercimek 5 , Hayrettin 6 - Güven 5 Dk. 46 Musa 5 , Hürriyet 6 , Uğur İnceman 5 Dk. 46 Erdal 5 , Uğur Boral 6 Dk. 78 Kazım 5 - Gökhan 6 , Ömer Rıza 5 Dk.46 Hasan Kabze 5 
ALMANYA Jentzsch 6 Dk. 46 Wessels 5 - Rau 6 , Madlung 6 , Friedrich 5 , Preub 6 - Kringe 6 Dk. 83 Stoll , Rolfes 5 Dk. 54 Gentner 5 , Kluge 6 , Marx 6 - Gomez 5 Dk. 46 Meier 5 , Broich 6 Dk. 88 Huber 
GOLLER Madlung Dk.18 , Gökhan Dk.68 
SARI KARTLAR Hürriyet Türkiye , Kluge Almanya 


</TEXT>
</DOC>
