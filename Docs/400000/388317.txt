<DOC>
<DOCNO> 388317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonspo08.html </URL>
<DATE> 2005/10/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Galatasaray'da Aysal da başkanlık için 'Canaydın' dedi 
</HEADLINE>
<TEXT>

     Futbol A.Ş.’nin yüzde 21 hissesine sahip olan Ünal Aysal, yönetime girmeyi düşünmüyorum ama Canaydın’a destek vermeye devam edeceğim dedi 
     
     İddiaları yalanladı 
     Galatasaray’ın AIG ile sıkıntı yaşadığı dönemde yüzde 21’lik hisseyi satın alarak kulübün önünü açan Ünal Aysal, Mart ayında yapılacak olan kongre öncesinde ilk kez FANATİK’e konuştu. Aysal, Futbol A.Ş.’nin başına geçeceği yolundaki iddiaları yalanlarken, kongre döneminde yine Başkan Özhan Canaydın’ın yanında olacağını dile getirdi. Aysal, Faal olarak yönetimde görev almayı düşünmüyorum. Ancak Özhan Canaydın’a destek vereceğim'' ifadesini kullandı. 
     
     Çare holdingleşme’ 
     Son dönemlerde Özhan Canaydın yönetimine karşı yapılan eleştirilerle ilgili yorum yapmaktan kaçınan Ünal Aysal, muhalefetin hiçbir oyunun içinde yer almayacağını da dile getirdi. Galatasaray’ın kurtuluşunun holdingleşmeden geçeceğini belirten Aysal, değişim kararı verilmesi durumunda kulübün kurtuluşu için her türlü yardımı yapmaya hazır olduğunu da açıkladı. Aysal’ın destek kararının kongre döneminde Canaydın’a önemli bir artı kazandıracağı belirtildi. 
     
</TEXT>
</DOC>
