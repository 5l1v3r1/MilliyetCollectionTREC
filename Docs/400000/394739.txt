<DOC>
<DOCNO> 394739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun46.html </URL>
<DATE> 2005/11/14/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
AKPM Başkanı Linden, din ile şiddetin bağdaştırılmamasını istedi 
</HEADLINE>
<TEXT>

     Avrupa Konseyi Parlamenter Meclisi AKPM Başkanı Rene van der Linden, din ile şiddet olayları arasında bağlantı kurulmaması gerektiği uyarısında bulundu. 
     Linden, son günlerde Fransa ve bazı Avrupa ülkelerindeki olaylarla ilgili olarak yaptığı açıklamada, din ile işsizlik, eğitim eksikliği ve toplumdaki dışlanmışlığın neden olduğu sosyal sorunlar arasında bağlantı kurulmasının önemli tehlikelere yol açabileceğini belirtti. 
     Fransa'daki olayların şiddet olaylarıyla ilgili bir gözlemevinin kurulmasının, hiç olmadığı kadar çok gerekli olduğunu gösterdiğini ifade eden Linden, olayların en iyi şekilde izlenmesi amacıyla dışişleri bakanlarından böyle bir gözlemevinin kurulmasını isteyeceğini kaydetti. 
     Linden daha önce yaptığı açıklamada, olaylarda dini bir bağlantı olduğu yönünde bir izlenim edinmediğini söylemiş, Fransa ve bazı Avrupa ülkelerindeki olaylar konusunda hükümetlere sağduyu çağrısında bulunarak, olaylara daha sakin yaklaşılması gerektiğini ifade etmişti. 
     
</TEXT>
</DOC>
