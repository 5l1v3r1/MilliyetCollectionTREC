<DOC>
<DOCNO> 396133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur08.html </URL>
<DATE> 2005/11/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bankacı kızın parmaklarını kırıp çantasını aldılar 
</HEADLINE>
<TEXT>

     
     Neşat DİŞKAYA, İZMİR 
     
İZMİR'in Konak ilçesi Gürçeşme semtinde, 32 yaşındaki Nalan Erdoğan, çalıştığı bankadan çıkıp eve giderken kapkaççıların saldırısına uğradı. Genç kızın her iki elinin parmaklarını kıran saldırganlar, daha sonra da çantasını alarak kayıplara karıştı. 
     Olay, Gürçeşme Caddesi Yahudi Mezarlığı önünde dün akşam saatlerinde meydana geldi. Bir bankanın Alsancak şubesinde Dışbank çalışan Nalan Erdoğan, işten çıktıktan sonra Şirinyer'deki evine gitmek üzere bir taksiye bindi. Gürçeşme Caddesi Yahudi Mezarlığı önüne geldiklerinde 3-4 kişilik bir grup, trafik sıkışıklığı nedeniyle duran taksinin arka kapısını açarak koltukta oturan Nalan Erdoğan'ın çantasını hızla çekti. Kapkaççılara karşı bir süre direnen Nalan Erdoğan'ın gerek sağ, gerekse elinin yüzük parmakları kırıldı. İçinde 50-60 YTL para, kredi kartları, cep telefonu ve kimlik kartı bulunan çantayı alan kapkaççılar, daha sonra kayıplara karıştı. Bunun üzerine taksiyle eve giderek emekli başkomiser olan babası Mehmet Erdoğan’ı alan Nalan Erdoğan, Alsancak Ege Sağlık Hastanesi'ne gitti. Genç kızın burada her 2 elinin de kırılan parmakları alçıya alındı. Erdoğan, tedavisinin ardından taburcu oldu. 
     Polis ekipleri ise kaçan saldırganların yakalanması için çalışma başlattı. 
     
</TEXT>
</DOC>
