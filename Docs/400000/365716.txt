<DOC>
<DOCNO> 365716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur03.html </URL>
<DATE> 2005/07/30/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Marmaris'te orman yangını 
</HEADLINE>
<TEXT>

     Kaan KAYA Gülşah GÜYÜK MARMARİS, DHA 

      MARMARİS'in Armutalan beldesi üst kısmında bulunan ormanlık alanda çıkan orman yangını kısa sürede söndürüldü. Kırta Mevkii Somaklı tepesinde, nedeni henüz belirlenemeyen bir nedenle çıkan orman yangınında, 1 dönümlük alan yandı. 
     Bugün saat 20.30 sularında 177 Orman Yangın ihbar hattına gelen yangın ihbarı üzerine harekete geçen Marmaris Orman İşletme Müdürlüğü, yangın söndürme ekipleriyle, Marmaris, Armutalan ve Beldibi Belediyelerine ait itfaiye ekipleri, kısa sürede yangına müdahale etti. 
     Yaklaşık 30 personelin müdahalesiyle kısa sürede kontrol altına alınan yangın, büyümeden söndürüldü. Bölgede, soğutma işlemleri yapılırken emniyet güçleri ve orman işletme müdürlüğü yetkilileri yangının çıkış nedenini araştırmaya başladı. 
     Marmaris Orman İşletme Müdürü Enver Demirci, Yangının çıkış nedenini bilemiyoruz. Fakat erken müdahaleyle kısa sürede kontrol altına alındı ve söndürüldü. Bir dönümlük bir alanda orman örtüsü zarar gördü'' dedi 
     
</TEXT>
</DOC>
