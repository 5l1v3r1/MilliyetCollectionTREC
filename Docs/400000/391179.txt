<DOC>
<DOCNO> 391179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur20.html </URL>
<DATE> 2005/10/31/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İzmir ve çevresi 8 günde 143 kez sarsıldı 
</HEADLINE>
<TEXT>

     Ege Denizi ve İzmir çevresinde 17 Ekim’de 5.7 büyüklüğünde depremle başlayan, aynı gün 5.9, 21 Ekim’de 
     5.9 büyüklüğündeki depremlerle süren hareketlilik devam 
     ediyor. 
     Boğaziçi Üniversitesi Kandilli Rasathanesi ve Deprem Araştırma Enstitüsü verilerine göre, İzmir, Ege Denizi, Seferihisar ve Urla’da 23-31 Ekim tarihleri arasında 2.7 ile 4.8 arasında 143 sarsıntı meydana yaşandı. 
     B.Ü. Ulusal Deprem İzleme Merkezi açıklamasına göre, bölge depremsellik açısından oldukça yoğun bir yöre ve Batı Anadolu ve Ege’nin genel tektonik rejimi içinde değerlendiriliyor. Özellikle Seferihisar-Sığacık Körfezleri, Urla, Karaburun açıkları ve Sakız Adası civarı yoğun deprem etkinliği ile dikkat çekiyor. Ancak bölgede bulunan faylar genel anlamda büyüklükleri 5.5-6.0 arasında depremler üretiyor. Özellikle Karaburun civarındaki depremlerde deprem oluş düzeni "deprem dizinleri şeklinde meydana geliyor. 
     
     SEKİZ GÜNDE 143 SARSINTI 
     Bugün sabah 4.8 büyüklüğündeki depremle yeniden sarsılan İzmir ve çevresi, uzun süredir hafif ve çok hafif şiddetlerle depremlerle sarsılıyor. B.Ü. Kandilli Rasathanesi ve Deprem Araştırma Enstitüsü verilerine göre, 23-31 Ekim tarihleri arasında merkezüssü Seferihisar ve 
     açıkları olan, şiddeti 2.8-4.8 arasında değişen 92 sarsıntı meydana geldi. Aynı tarihler içerisinde merkezüssü Uzunkuyu ve Urla olan şiddeti 2.7-4.0 arasında 24 deprem oldu. Ege Denizi’nde ise 2.8-3.7 şiddetinde aynı tarihlerde toplam 27 sarsıntı yaşandı. Böylece İzmir ve çevresinde sekiz günde hafif ve çok hafif şiddetli toplam 143 deprem yaşandı. 
     
</TEXT>
</DOC>
