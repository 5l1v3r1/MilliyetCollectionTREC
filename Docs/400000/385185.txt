<DOC>
<DOCNO> 385185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/siyaset/asiy.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakere mesaisi 
</HEADLINE>
<TEXT>


Müzakere sürecinin ilk toplantısı bugün Gül ve Babacan'ın katılımıyla yapılacak. Tüm bakanlıklar ile kamu kurumlarının üst düzey yöneticilerine işleyiş ve süreç anlatılacak 

Utku Çakırözer - Ankara 


Dışişleri Bakanı Abdullah Gül ile Devlet Bakanı ve Başmüzakereci Ali Babacan, bugün tüm bakanlık ve kamu kurumlarının AB ile ilgili üst düzey yöneticileri ile müzakere sürecinin ilk toplantısını yapıyor. Babacan yarın da basının önüne çıkarak birlikte çalışacağı müzakere heyetiyle ilgili açıklamalar yapacak. 
Müzakerelerin 3 Ekim'de resmi açılışının ardından, AB'nin Genişlemeden Sorumlu Üyesi Olli Rehn de müzakerelerin ilk aşamasını oluşturan tarama sürecinin 20 Ekim'de başlayacağını açıklamıştı. 

Toplantının konusu 
Rehn'in Türkiye ziyareti tamamlanır tamamlanmaz Gül ve Babacan, bugün tüm bakanlık ve kamu kurumlarının AB ile ilgili müsteşar yardımcıları ve diğer üst yöneticileriyle müzakere sürecini konu alan ilk toplantıyı gerçekleştirecek. Toplantıda, bürokratlara sürecin işleyişi ve bu kapsamda tanıtıcı tarama, ayrıntılı tarama ve müzakere aşamalarına ilişkin teknik bilgilerle Babacan'ın müzakereleri nasıl yürütmek istediği konusunda ayrıntılı bilgi verilecek. Babacan'ın kamu kurumlarından müzakere sürecine yönelik talepleri de gündeme gelecek. Edinilen bilgilere göre Türkiye müzakereleri şöyle yürütecek 
"Müzakere heyeti Başkanı" Dışişleri Bakanı Abdullah Gül Dışişleri bakanları seviyesinde yapılan hükümetlerarası konferans toplantılarında Türkiye'yi temsil edecek. "Başmüzakereci" Ali Babacan AB Komisyonu ve AB ülkelerinin Brüksel'deki daimi delegeleri ile yapılacak müzakere görüşmelerinde Türk heyetine başkanlık edecek. "Başmüzakereci Vekili" Türkiye'nin AB Komisyonu nezdindeki daimi büyükelçisi Oğuz Demiralp Kasımdan itibaren Volkan Bozkır Babacan'ın katılmadığı toplantılarda Türkiye'yi temsil edecek."Müzakere Sekreteryası" Dışişleri Bakanlığı'nın AB İşlerinden Sorumlu Müsteşar Yardımcısı Şu anda Volkan Bozkır, kasımdan itibaren Oğuz Demiralp , DPT Müsteşarı Ahmet Tıktık ya da yardımcısı Lütfi Elvan, AB Genel Sekreteri Genel Sekreter Yardımcısı Ahmet Acet vek let ediyor ve AB İletişim Grubu Başkanı Ahmet Sever. "Müzakere Heyeti" Tüm bakanlıkların AB ile ilişkilerden sorumlu müsteşar yardımcıları ve diğer kurumların başkan ya da yardımcıları. 

Sezer ikinci sırada 
Babacan, 11 Ekim'de Çankaya Köşkü'ne çıkarak Cumhurbaşkanı Ahmet Necdet Sezer'e müzakere yönetimi ve süreci hakkında bilgi verecek. Babacan bu nedenle, yarın yapılacağı duyurulan basın toplantısını 12 Ekim'e erteledi. Cumhurbaşkanı Sezer'e kamuoyundan önce bilgi verilmesinin anlamlı olduğu belirtildi. 

'Çözüme kadar Rum kesimini tanımayız' 

OKTAY ENSARİ Kayseri DHA 

Dışişleri Bakanı Abdullah Gül, gazetecilerin, Türkiye'nin AB'ye girmek için Kıbrıs konusunda taviz verip vermediğine ilişkin sorusunu yanıtlarken, "Kalıcı bir çözüm olana kadar Rum kesimini tanımamız mümkün değil. 'Rum kesimini tanıyoruz' dersek, adadaki Türkleri tanımıyoruz anlamı çıkar" dedi. 
Sözlerini, 'Şimdi Papadopulos'un Türkleri temsil ettiğine kim inanır Kim bu iddiada bulunabilir Buna dünya da, Avrupa da, Rumlar da inanmıyor" diye sürdüren Gül, çözüm yolları konusunda da şunları söyledi 
"Birincisi, BM önderliğinde kalıcı bir çözüm bulunur, yani ada birleştirilir. İkincisi, KKTC pekişerek yoluna devam eder. Türkiye de sonuna kadar KKTC'nin arkasında olur, gerek güvenlik, gerekse ekonomik ve manevi, her açıdan destek verir. En iyisi çözüm bulmak. Kuzey Avrupa ülkeleri, Batı Avrupa ülkeleri, İspanya ve Portekiz gibi çözüm bulunduktan sonra Türkiye, Yunanistan, birleşmiş bir Kıbrıs, AB içinde ayrı bir işbirliği bölgesi olur." 

Hilton'dan Kayseri manzarası 

Avrupa Birliği maratonu nedeniyle yoğun günler geçiren Dışişleri Bakanı ve Başbakan Yardımcısı Abdullah Gül, memleketi Kayseri'de bazı programlara katıldı. Kayseri'ye sık sık gelemediğini belirten Gül, Kayseri Hilton Oteli'nin balkonunda bir süre güneşlenerek Cumhuriyet Meydanı'nı seyretti. 


</TEXT>
</DOC>
