<DOC>
<DOCNO> 390995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/yasam/yas04.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanuni heykeline şartlı vize 
</HEADLINE>
<TEXT>


MUSTAFA SARIİPEK DHA 

Marmaris Belediyesi'nin 1999 yılında yaptırdığı ancak, Yunanistan ile ilişkilere zarar vereceği görüşüyle depoya kaldırılan Kanuni Sultan Süleyman heykelinin dikilmesine, Dışişleri Bakanlığı'ndan 'şartlı' izin çıktı. Bakanlık, heykelin, Rodos seferine ilişkin bir ibareye yer verilmezse dikilebileceğini bildirdi. 

Yeniden dikilsin 
Heykeltıraş Necmettin Yağcı'ya yaptırılan heykel, dönemin ANAP'lı Belediye Başkanı İsmet Karadinç'in talimatıyla belediyenin araç parkına konuldu. Park Mart 2005'te taşınınca, Marmaris Belediye Başkanı CHP'li Ali Acar eykelin Beldibi'ne dikilmesini kararlaştırdı. 

'İma ederiz' 
Dışişleri Bakanlığı da, "Heykelin dikilmesinde, Rodos'la ilgili bir ibareye yer verilmemesi kaydıyla, siyasi açıdan sakınca yoktur" görüşünü belirtti. Beldibi Belediye Başkanı MHP'li İdris İspirli ise "Açıkça ifade etmesek de ima yoluyla Rodos seferini akıllara getiririz" dedi. 


</TEXT>
</DOC>
