<DOC>
<DOCNO> 398192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/soneko08.html </URL>
<DATE> 2005/11/26/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, İngiliz Sterlini ve Japon Yeni dışındaki önde gelen para birimleri karşısında değer kaybederken, altın fiyatları da yükseldi. 
     Tokyo Borsası'nda ABD Doları Japon Yeni karşısında haftaya yükseliş eğilimi içersinde 119.36 yenden işleme başladı. Cuma günü kapanışta ABD Doları Japon Yeni karşısında 119.28 yene geriledi. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 118.92 119.64 İsviçre Frangı 1.3198 1.3184 Kanada Doları 1.1821 1.1686 
     Londra döviz piyasasında pazartesi 1.7120 dolarda kapanan avro, cuma kapanışta 1.1782 dolara çıktı. 
     Aynı borsada haftaya 1.7178 dolarda giren İngiliz Sterlini ise cuma kapanışta 1.7165 dolara geriledi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 484.70 495.70 Zürih 487.75 495.95 Hong Kong 493.25 496.00 
     Londra Borsası'nda pazartesi 8.13 dolardan kapanan gümüşün ons fiyatı da cuma kapanışta da değişmedi. 
     
     MENKUL KIYMET PİYASALARI 
     New York Borsası'ndaki endeksler, hafta başında petrol fiyatlarında görülen artış ve General Motors GM firmasının yeniden yapılan planına karşın Pazartesi günü ılımlı bir artış gösterdi. 
     Pazartesi günü Dow Jones Endeksi 10,820.28 puana, teknoloji endeksi Nasdaq 2,241.67 puana çıktı. 
     ABD'de perşembe günü ''Şükran Günü'' nedeniyle borsalarda işlem yapılmadı. Ulusal tatil ardından Cuma günü kısa süren seansta endeks yine yükseliş eğilimi içersinde Dow Jones Endeksi 10,931.62 puandan, Nasdaq 2,263.01 puandan haftayı kapattı. 
     Tokyo Borsası'nda da Nikkei Endeksi, haftaya yükseliş eğilimi içersinde 14,680.43 puandan işleme başladı. Endeks, Cuma günü kapanışta 14,784.29 puana çıktı. Nikkei Endeksi'nde görülen yükselmeye neden olarak yatırımcıların Japon ekonomisinin geleceğine yönelik olumlu bekleyişleri gösterildi. 
     
</TEXT>
</DOC>
