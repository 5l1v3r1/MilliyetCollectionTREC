<DOC>
<DOCNO> 397734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur29.html </URL>
<DATE> 2005/11/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Boşandığı eşinin anne babasını, çocuğunu göstermedikleri için öldürdü 
</HEADLINE>
<TEXT>

     Nevşehir’de bir kişinin, boşandığı eşinin anne ve babasını, çocuğunu kendisine göstermedikleri için öldürdüğü iddia edildi. Eski kayınpederini 9, kayınvalidesini 6 yerinden bıçakladığı öne sürülen zanlı, yakalandı. 
     İddiaya göre, G.Ç, eski eşi Şerife Kara ile çocuğunu görmek için, Kıratlıoğlu Mahallesi Alan Sokak’ta oturan eski kayınpederi İsmail Öncül’ün evine gitti. Gökmen Ç, daha sonra burada eski eşi Şerife Kara ile çocuğunu kendisine göstermeyen İsmail Öncül 78 ve eski kayınvalidesi Hatice Öncül 46 ile tartıştı. 
     Tartışmanın büyümesi üzerine, Gökmen Ç, üzerinde taşıdığı ekmek bıçağı ile İsmail Öncül’ü 9, Hatice Öncül’ü ise 6 yerinden bıçakladı. 
     Yetkililer, İsmail ve Hatice Öncül çiftinin olay yerinde öldüğünü, yakalanan Gökmen Ç’nin gözaltına alındığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
