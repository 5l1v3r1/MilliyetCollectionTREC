<DOC>
<DOCNO> 386209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/ekonomi/aeko.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fonlar aldı, altın fırladı 
</HEADLINE>
<TEXT>


Petrol fiyatları enflasyon korkusu yarattı. Fonlar altına yönelince altının onsu dün 3 dolar artarak 480 dolarla 1988'den bu yanaki en yüksek değerine ulaştı. K r satışları fiyatları biraz düşürse de tekrar artış bekleniyor 

EKONOMİ SERVİSİ 

Enflasyon baskısı altın fiyatlarını tırmandırıyor. Bu yılın başında 430'lar düzeyinde bulunan altın ons fiyatı 28.35 gr. dün 5 dolar artarak 480 dolarla son 18 yılın zirvesine çıktı. 
Fiyatların yükselmesinde, ABD ve Avrupa'da büyük fonların enflasyon korkusuyla paralarının değerini koruyabilmek için altına yönelmesi etkili oldu. Uzmanlar, spekülatif hareketlerin de fiyat artışına neden olduğunu belirtiyor. 
Analistlere göre altın fiyatlarının yükselme potansiyeli devam ediyor. Piyasa oyuncuları, fiyatların gelecek yılın ikinci yarısında psikolojik sınır olan 500 dolara kadar ulaşabileceğini belirtiyorlar. 

Petrol h l yüksek 
Petrol fiyatları ise geçen yılın bahar aylarında başladığı yükseliş trendini sürdürüyor. ABD'de petrol, 30 Ağustos tarihinde varil başına 70.85 dolara kadar çıkarak rekor kırmıştı. Petrol fiyatları o tarihten bu yana düşse de halen 64 dolar gibi yüksek bir seviyeden işlem görüyor. 
Yüksek enerji fiyatları da enflasyon tehdidi oluşturuyor. ABD Merkez Bankası da FED son toplantısında enflasyon riskinin büyüdüğüne dikkat çekmişti. Paranın 'güvenli liman' kabul edilen altına yönelmesinin nedeni de bu. 

Enflasyon korkusu 
Avrupa borsalarında dün altın fiyatlarında önemli artışlar yaşandı. Londra'da güne 476.05 dolardan başlayan altın fiyatı 480 dolara ulaştı. Daha sonra da kar satışları ile birlikte 5 dolar gerileyen altın fiyatları 475.60 dolara kadar indi. 
Fiyatlar, yaşanan son artışlarla 1988 yılının başlarındaki seviyeye ulaştı. 
Uzmanlar fiyatları enflasyonla ilgili bekleyişlerin etkileyeceğini belirtiyor. 



1 yılda yüzde 16 değerlendi Altının ons fiyatının devam eden güçlü talep nedeni ile '500 dolara çıkabileceği' yorumları yapılıyor 


Altın fiyatları bir yıl öncesine göre yüzde 16 değer kazandı. ABD piyasa otoritelerinin verdiği son verilere göre, büyük fonların elinde 21.75 milyon ons gibi rekor bir seviyede altın stoku bulunuyor. 
Fiyatların yükselmesinde özellikle altın fiyatlarının güçlü dolara karşı değer kazanması ve birçok para biriminden daha iyi durumda gelir getirmesinin etkili olduğu belirtiliyor. 
TheBulliondesk.com. yetkilisi James Moore ise "Hindistan ve Ortadoğu'dan çok büyük miktarlarda alım söz konusu. Özellikle önümüzdeki 8 hafta fiyat inişlerinin çok kısa süreli olacağını ve güçlü bir taleple karşılanacağını düşünüyorum" dedi. 

K r realizasyonu 
Dünyanın en büyük altın tüketicisi Hindistan'da da festival sezonuna girilmesi ile birlikte fiyatların yükselmesi bekleniyor. 
ABD'deki son ekonomik veriler de altın işlemcileri tarafından yakından takip ediliyor ve önümüzdeki birkaç gün içerisinde bunların da altın fiyatları üzerinde etkili olması bekleniyor. Diğer metallerden platinyumun fiyatı da 3 dolarlık artışla onsu 939.50 dolara kadar çıktı. 
İşlemciler, altın fiyatlarının bir k r realizasyonuna son derece duyarlı olacağını, ancak bu duruma karşı yine de altın alıcılarından güçlü bir talep gelmesinin beklendiğini kaydediyorlar. 

Telekom korkusu borsayı düşürdü Türk Telekom'un özelleştirilmesine karşı açılan davalardan olası bir iptal çıkabileceği endişesi, borsada satış getirdi. Hisse senetleri dün yüzde 2.71 değer kaybederken, İMKB - 100 Endeksi de 921 puanlık düşüşle 33.118 puana indi. İşlem hacmi ise 1 milyar YTL düzeyinde gerçekleşti. 
Çimento hisselerinde önceki gün başlayan düşüşler dün de devam etti. En çok değer kaybeden 10 hisseden 4'ü çimento sektörü hisselerinden oluştu. Çimento sektörü endeksindeki düşüş ise yüzde 3.4 oldu. 
Uzmanlar, yılbaşından bu yana yüzde 150'lere varan prim yapan çimento hisselerinde kar amaçlı satışların yanısıra, çimento ihalelerini alan şirketlerden para çıkacağı beklentisi de çimento hisselerinde satışlara neden oldu. 

Reel kesimin güveni zirvede ANKARA ANKA 
Reel kesimin güveni genel ekonomik gidişatla ilgili iyimserlik, alınan sipariş hacmi ve yatırım harcaması eğilimi gibi beklentilerde kaydedilen olumlu gelişmelerle eylülde bu yılki en yüksek noktasına çıktı. 
Merkez Bankası, reel kesim güven endeksinin eylül ayı sonuçlarını açıkladı. Buna göre bu yıl temmuzda 100'e kadar inen ağustosta ise 101.2 olarak gerçekleşen reel kesim güven endeksi eylülde 3.5 puanlık bir artışla 104.7'ye kadar yükseldi. Güven endeksi, 2005 yılı başından bu yana en yüksek değerini eylül ayında aldı. 
Reel kesimin geçen ay yüzde 8.8 olan bu yıl sonuna ilişkin enflasyon ÜFE tahmini yüzde 8.6'ya kadar gerilerken, gelecek 12 aylık dönem için beklenen enflasyon ise yüzde 8.3 olarak gerçekleşti. Sanayi sektöründeki genel gidişatla ilgili olarak bir ay öncesine göre daha iyimser düşünenlerin oranı yüzde 21.4'ten yüzde 28.5'e çıkarken, kötümserlerin oranı ise yüzde 15.1'den yüzde 10.5'e geriledi. 


</TEXT>
</DOC>
