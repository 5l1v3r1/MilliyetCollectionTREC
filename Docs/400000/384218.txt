<DOC>
<DOCNO> 384218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonsiy03.html </URL>
<DATE> 2005/10/05/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Rehn, Türkiye'de AB kararını anlatacak... 
</HEADLINE>
<TEXT>

     Avrupa Birliği Komisyonu’nun Genişlemeden Sorumlu Üyesi Olli Rehn, Avrupa Birliği’nin Türkiye ile müzakere kararına ilişkin bilgi vermek üzere Ankara’ya gelecek. 
     ABHaber’e göre, Rehn, 6-7 Ekim tarihlerinde Ankara’da temaslarda bulunacak. Rehn’in gündeminde ise AB’nin Türkiye ile müzakereleri başlatma kararı var. Rehn’in TBMM’deki siyasi parti temsilcileri başta olmak üzere üst düzey temaslarda bulunması bekleniyor. 
     Lüksemburg’da yapılan AB Konseyi toplantılarında alınan kararlar ile ilgili Avrupa Parlamentosu Dışişleri Komisyonunda bilgi veren Rehn, Türkiye ile AB Dönem Başkanı İngiltere arasında yapılan uzun soluklu müzakerelerden sonra tünelin ucunda ışık görüldüğünü belirterek, uzlaşının kolay olmadığını ifade etti. 
     AB’nin Türkiye kararının tarihi olarak niteleyen Olli Rehn, bunun hem AB hem de Türkiye için önemli olduğunu vurguladı. AB ile Türkiye arasında yürütülen müzakerelerde birliğin yeni üyeyi hazmetme kapasitesi ile Rum Kesiminin uluslararası kuruluşlara üyeliğinin veto edilmemesi konularının öne çıktığını kaydeden Rehn, Türkiye ile müzakerelerin objektif bir şekilde sürdürüleceğini ve üyeliğin de otomatik olmadığını belirtti. 
     AB’nin Türkiye kararının dengeli ve kabul edilebilir olduğuna işaret eden Rehn konuşmasını şöyle sürdürdü 
     "Ek Protokol’un TBMM tarafından bir an önce onaylanması gerekiyor. Ankara’ya gittiğimde bunu dile getireceğim. Türk limanları da Kıbrıs bandıralı gemilere açılmalı. Avrupa kamuoyunun Türkiye hazır olmadığı görüşünü paylaşıyorum. Ancak buradaki sorun başka. Halk genişleme ile işsizlik ve istihdam konularında sorunlar ile karşı karşıya kalacağını sanıyor. 
     Bence sorunun temelinde bu var. İşsizlik ve istihdam konularına çözüm bulunması lazım. Güneydoğu Avrupa’da istikrarı sağlamak bizim açımızdan önemli. İspanya, Portekiz 20 yıl önce neredeydi şimdi nerede. 10 yıl önce Polonya ve 
     Estonya ne durumdaydı şimdi ne durumda. Genişleme Avrupaya istikrar ve kalkınmayı da getirmiştir." Öte yandan AB Komiseri Olli Rehn 6-7 Ekim tarihlerinde Ankara’da temaslarda bulunacak. Alınan bilgilere göre,Rehn’in Türkiye’de yapacağı görüşmelerin ana konusunu AB’nin Türkiye ile müzakereleri başlatma kararı oluşturuyor. Rehn’in Ankara’da TBMM’deki siyasi parti temcilcileri başta olmak üzere üst düzey temaslarda bulunucağı bildirildi. 
     
</TEXT>
</DOC>
