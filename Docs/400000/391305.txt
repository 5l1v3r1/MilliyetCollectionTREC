<DOC>
<DOCNO> 391305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/spor/yyilmaz.html </URL>
<DATE> 2005/11/01/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Duygu haftası 
</HEADLINE>
<TEXT>



Zalim Yorumcu CAN DARK 
Burgu gökdelenli ve manik-depresif süper ligimizde hafta sonu yapılan maçlar sonunda alfabetik lider, matematik lider oldu. Son 3-4 haftadır iyi futbol oynamayan Eric'in Aslanları bu kez Ankara'da zıplayamadı ve rakibi Gençlerbirliği'nin daha iyi oynadığı maçta mağlup olarak yenilmezliğine de veda etti. Bu arada "Ramazan gelir, Aslan uyur" isimli bezdirici tezler de yavaş yavaş gündeme gelmeye başlamıştı ki Ramazanın bitiyor olması bu tartışmaların kısa kesilmesi için imkan verdi. Bu hafta Galatasaraylı Bülent ve Beşiktaşlı İlhan Mansız şimdi onlar yine duygulanacaklar ancak isimlerinin başına eski sıfatı geliyor için klişeler güzeli bir deyimle "duygusal maçlar" yaşandı. "Profesyonellikte duyguya yer var ama mantık ön planda olmalı" deseydi daha güzel bir cümle olacaktı Bülent Korkmaz'ın cümlesi. Neyse her şeye rağmen forma sevgisiyle ve cengaverlikle futbol oynayan son topçulardan Bülent Korkmaz'a selam olsun deriz yine de. Galatasaray'ın patlayamayan bomba transferi İliç'in en güzel oynadığı maçta takımının yenilmesi de kaderin kötü bir cilvesi herhalde. Şimdi İliç tutup da "Oynamıyorsun, oynayamıyorsun dediniz, oynadık da ne oldu kardeşim" derse kim ne cevap verir acaba 

Aman kimse duymasın 
Fenerbahçe ölüp ölüp dirildiği maçta yine uzatmalarda ölmedi, dirildi. Sarı Kanaryaların her maçından sonra bir dolu hakem ve karar tartışması yaşanması da artık bu ligin vazgeçilmezlerinden oldu. Schalke'yle oynayacağı Şampiyonlar Ligi maçında 'Fener'in güvencesi Alex'in yokluğuymuş' diye duyumlar aldık. Biz söyleyenlerin yalancısıyız, zaten. Nobre yedek kalıyor diye Alex küsmüş dedikoduları varken, adamı iyice küstürmeyelim. Birkaç hafta sonra "Fener'e küs, Madrid'e barış" falan der de, Aziz ve Ulu Başkan bizden bilir, aman aman yanarız... 
Yeni hocası Tigana'ya "görücüye çıkan" Beşiktaşlı futbolcular 2 yiyip 4 attılar da, defansın halini gören Tigana neler düşündü kimbilir Bu arada perşembe günü Bolton'la, pardon Arsenal'le, hayır hayır Sevilla'yla maçı var Beşiktaş'ın. Herhalde bizim gibi soruyordur Tigana da "Du bakalim nolcek " İYİ HAFTALAR 

Futbolda kazanmak tabii ki çok önemli. Fakat kazanmak, bazen tüm sorunları çözmeye de yetmiyor. Çünkü birileri bazen, kazanırken çok şeyi kaybediyor Birileri ise kaybederken kazanıyor 
Zeki Çol 


Haberiniz var mı 

İngiltere'de 1974 yılına kadar yalnızca amatör takımların katılabileceği Amatör Kupası organizasyonu yapılıyordu. 1894 yılında Old Carthusians takımı, Middlesbrough takımını yeneceklerinden ve iki yıldan beri kendilerinde olan kupayı yeniden kazanacaklarından o kadar eminlerdi ki turnuvaya kupayı yanlarına almadan gelmişlerdi. Fakat maçı kaybettiler ve kupa Middlesbrough takımına ancak bir süre sonra verilebildi. 


Yeneni Allah çarpar sonra 
Şimdi gelin de, hacısıyla hocasıyla, namazıyla niyazıyla bu Fenerbahçe'yi yenin bakalım 
Hulki İlgün - Fanatik 


Eeee 
İftar ve sahur yemeklerindeki lezzet sarmalına yakalandığını tahmin ettiğim Dereli'nin koşarken kendini belli eden göbekliği de doğrusu ona pek yakışmış. Dereli'nin görüntüsüne baktıkça aklıma "göbeksiz adam, balkonsuz eve benzer, makbul değildir" diyen Adanalılar geldi. 
Turgay Renklikurt - Akşam 


Yangına körükle gitme 
Herkes MHK Başkanı Ufuk Özerten'in Galatasaraylılığı'ndan bahsediyor. Ama hakemlerin asıl önemsediği gözlemcilerin başında fanatik bir Fenerbahçeli olduğunu kimse hesaba katmıyor. 
Fatih Altaylı - Sabah 


Demiryolu işçilerini mi toplayacaksın 
Galatasaray iki tane transfer yaptı Marek Heinz ve Sasa Iliç. Bahse girerim ki, Haydarpaşa'dan çıkıp İzmit'e kadar koşarak gitsem, bunlardan daha iyi top oynayan 50 kişi bulurum. 
İsmet Tongo - Fanatik 


Sen arada uyumuşsun 
Adnan Aybaba Gökmen Abi, sen jübileni hangi statta yaptın 
Gökmen Özdenak Sana ne 
Adnan Aybaba Niye kızıyorsun ki Gökmen Abi Ne dedim ki ben şimdi 
Gökmen Özdenak Sana ne Adnan nerde yaptımsa yaptım 
Adnan Aybaba Peki, Gökmen Abi sen hangi dönemde futbol oynadın 
Gökmen Özdenak Biz futbol oynarken Taş Devri'ydi. Vitamindin sen o zaman 
Adnan Aybaba Ya Abi niye cevap vermiyorsun Vitamindim evet... 
Gökmen Özdenak Yahu Adnan saçmalıyorsun, niye cevap vereyim sana 
Ziya Şengül Bak hayatım Gökmen Abin senin saçmalamaman için cevap vermiyor. Seni düşünüyor yani 
Serhat Ulueren Ya biz F.Bahçe'den jübile, saçmalama, vitamin olayına nasıl geldik 
Telegol, Star 







Foto-jenerik 
Futbol engel tanımaz. 2 kaleniz ve topunuz varsa, yeter de artar bile. Belki bir ağacı da alırsınız sahaya, yorulduğunuz zaman gölgesinde dinlenmek için... 





</TEXT>
</DOC>
