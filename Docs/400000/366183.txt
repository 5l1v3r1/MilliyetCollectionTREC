<DOC>
<DOCNO> 366183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sontur34.html </URL>
<DATE> 2005/08/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Hasta taşıyan ambulansın şoförü kazada öldü 
</HEADLINE>
<TEXT>

     Samsun’da, Gazi Devlet Hastanesi’nden Ondokuzmayıs Üniversitesi OMÜ Tıp Fakültesi Hastanesi’ne hasta nakleden ambulansın sürücüsü, trafik kazasında hayatını kaybetti. 
     Edinilen bilgiye göre, Sağlık Müdürlüğü’ne ait, Turgut Er’in 46 
     kullandığı 55 LV 105 plakalı ambulans, Gazi Devlet Hastanesi’nden Ondokuzmayıs Üniversitesi OMÜ Tıp Fakültesi Hastanesi’ne hasta naklederken, Atakent Beldesi’nde, sürücüsü henüz belirlenemeyen 55 FB 505 plakalı otomobilin devirdiği elektrik direğine çarpmamak için direksiyonu kırınca, başka bir elektrik direğine çarptı. Kazada ağır yaralanan ambulans sürücüsü, kaldırıldığı Ondokuzmayıs Üniversitesi OMÜ Tıp Fakültesi Hastanesi’nde yapılan müdahalelere rağmen kurtarılamadı. Ambulansta bulunan sağlık görevlisi ile hastanın ise kazadan yara almadan kurtulduğu bildirildi. Kazada hayatını kaybeden ambulans sürücüsü Turgut Er’in, daha önce Köy Hizmetleri bünyesinde görev yaptığı, kurumun kapatılmasının ardından, nakil yoluyla Sağlık İl Müdürlüğü’nde görevlendirildiği öğrenildi. 
     
</TEXT>
</DOC>
