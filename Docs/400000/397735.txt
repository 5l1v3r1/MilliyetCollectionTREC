<DOC>
<DOCNO> 397735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur30.html </URL>
<DATE> 2005/11/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yanlış kanser teşhisi intihara götürdü 
</HEADLINE>
<TEXT>

     Hakan AYDIN GİRESUN, DHA 

İSTANBUL’da önceki gün Boğaziçi Köprüsü’nden atlıyarak intihar eden Kadir Has Üniversitesi Fen Edebiyat Fakültesi öğretim görevlisi Şadiye Kocabaş, Giresun’un Görele İlçesi’nin Kuşçulu Köyü’nde toprağa verildi. Kocabaş’ın acılı annesi Hidayet Kaya, sarıldığı tabutun başında, Öğretmenler günün kutlu olsun kızım'' diyerek gözyaşlarına boğuldu. 
     Yıldız Teknik Üniversitesi’nde İngilizce Eğitmenliği yaptığı 1995 yılında konan kanser teşhisi nedeniyle işinden emekliliğini isteyerek ayrılan Şadiye Kocabaş, 2 yıllık bir tedavinin ardından, raporlar karıştığı için yanlışlıkla kendisine kanser teşhisi konulduğunu öğrendi. Yeniden doğdum'' diyerek tekrar iş hayatına dönen 50 yaşındaki Şadiye Kocabaş, Kadir Has Üniversitesi Fen Edebiyat Fakültesi’nde işe başladı. Ancak Kocabaş moral çöküntüden kurtulamadı. Kocabaş ayrıca 2000 yılında "Ölüm son değil" isimli şiir kitabı çıkardı. Kocabaş'ın kitabında ölüm temasını işlemesi dikkat çekti. 
     2 çocuk annesi Kocabaş, önceki akşam evinden teyzesinin kızına gideceğini söylerek ayrıldıktan sonra, Boğaziçi Köprüsü’nden atlayarak intihar etti. 
     Şadiye Kocabaş’ın cenazesi memleketi olan Giresun’un Görele İlçesi’ne bağlı Kuşçulu Köyü’nde toprağa verildi. Kızının tabutuna sarılarak gözyaşları döken anne Hidayet Kaya, Görele’ye en son Ramazan ayında geldi ve 3 gün kaldı. Kurban bayramında tekrar geleceğini söylemişti. Ama çok erken geldi. Hayatını eğitime adamıştı. Çevresine eğitim konusunda yardım ederdi. Bir çok öğrenciye burs sağlamıştı. Görele’ye İngilizce kursu açmayı düşünüyordu'' dedi ve öğretmenler günün kutlu olsun kızım'' diyerek kızını son yolculuğuna uğurladı. 
     Kızı 24 yaşındaki Evrim ve oğlu 22 yaşındaki Evren ile birlikte cenazeye katılan acılı eş Kimya Mühendisi Arif Kocabaş ise, hiç bir sorunları olmadığını, eşinin saat 19.00’da evden ayrıldığını, saat 20.30’da da intihar haberini aldıkların belirterek, Eve döndüğümüzde intihar nedenini araştıracağız. Bize mutlaka bir not bırakmıştır. Bu notu bulabilirsek intihar nedenini de öğrenmiş olacağız'' dedi. 
     
</TEXT>
</DOC>
