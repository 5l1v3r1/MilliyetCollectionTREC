<DOC>
<DOCNO> 367731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun04.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ustaca' olmayan yalana ceza yok 
</HEADLINE>
<TEXT>


Yargıtay, "soyut" yalanla "dolandırıcılık" yapılmasını suç saymadı ve hırsızlık yapan sanık hakkında beraat kararı verilmesini istedi 

GÖKÇER TAHİNCİOĞLU Ankara 

Yargıtay, ustaca olmayan, mağdurun denetleme olanağının bulunduğu yalanla "dolandırıcılık" yapılmasını suç saymadı. Yargıtay, bu gerekçeyle, İzmir'de vize sırasındaki vatandaşın para ve pasaportunu çalan sanık hakkında beraat kararı verilmesini istedi. 
Ülkenin İzmir'deki büyükelçiliğine başvurarak vize talebinde bulunan vatandaşa elçilikten "red" yanıtı geldi. Vize alamayan vatandaş beklerken, S.E. adlı kişi, 600 YTL ve pasaportunu vermesi halinde vize alabileceğini söyledi. 
S.E. kayıplara karışırken, vatandaş da dolandırıldığını belirterek suç duyurusunda bulundu. Yakalanan E. hakkında dolandırıcılık suçundan dava açıldı. Yerel mahkeme, E.'nin "dolandırıcılık" suçundan 1 yıl 8 ay hapis ve 1 milyar lira para cezasına mahk m edilmesini kararlaştırdı. 
Karar, Yargıtay'a geldi. Yargıtay, davada alışılmadık bir yorum yaparak sanığın beraatini kararlaştırdı. Yargıtay, dolandırıcılık suçundan birine ceza verilebilmesi için failin bir kişiyi kandırabilecek nitelikte hile ve desiselerle aldatma hataya düşürmesi gerektiğine işaret etti. 

Mağdur bilmiyor mu 
Kararda, "Yalan, belli oranda ağır, ustaca olmalı, sergileniş açısından mağdurun denetleme olanağını ortadan kaldırmalıdır. Desise ise maddi nitelikteki fiil ve hareketlerle mağduru hataya düşürmelidir" denildi. 


</TEXT>
</DOC>
