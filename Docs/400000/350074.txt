<DOC>
<DOCNO> 350074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo37.html </URL>
<DATE> 2005/06/08/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Trabzonspor'da transfer toplantısı... 
</HEADLINE>
<TEXT>

     Trabzonspor’da, transfer çalışmaları sürüyor. 
     Bu sabah İstanbul’a giden teknik direktör Şenol Güneş, kulüp başkanı Atay Aktuğ ve Futbol A.Ş’deki yöneticiler bir araya gelerek toplantı yaptı. 
     Bugüne kadar izlenilen futbolcular konusunda Güneş’in karar vereceği ve yönetim kurulunun bundan sonra transferleri bitirmek için harekete geçeceği öğrenildi. 
     Bu arada Türkiye Futbol Antrenörler Derneği Trabzon Şubesi’nin dayanışma yemeği için dün Trabzon’a gelen Gençlerbirliği Teknik Direktörü Ziya Doğan’ın, Şenol Güneş’e forvet oyuncusu Mehmet Yılmaz’ın durumunu sorduğu öğrenildi. 
     Güneş’in de Ziya Doğan’a takımda yerli olan hiçbir futbolcusunu bırakmak niyetinde olmadığını söylediği kaydedildi. 
     
</TEXT>
</DOC>
