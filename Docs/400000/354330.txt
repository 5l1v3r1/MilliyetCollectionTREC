<DOC>
<DOCNO> 354330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun39.html </URL>
<DATE> 2005/06/22/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
En pahalı "kaç-göç" ABD'ye... 
</HEADLINE>
<TEXT>

     Avrupa Konseyi tarafından hazırlanan bir rapor, insan ticareti yapanların, en fazla parayı ABD’ye, en az parayıysa Makedonya’ya soktukları kaçaklardan kazandıklarını ortaya koydu. 
     Kaçakların çıkacağı ülke ve kökenine göre istenen paranın değiştiği belirtilen raporda, "ABD için bunun ortalama bin ila 100 bin dolar arasında olduğu" belirtildi. 
     "Çin’den İtalya’ya götürülecek kaçaklardan 13 bin dolar talep edildiği" hatırlatılan raporda, "Güney Asya ülkelerinden İspanya’ya kaçak gireceklerden 6 bin avro, sahte kimlik de tanzim edilmesi halinde bunun 13 bin avroya kadar çıktığı" bildirildi. 
     Raporda, "Rusya’dan, Macaristan üzerinden batı Avrupa ülkelerine yapılan insan kaçılması içinse istenen ücretin 800 ile 10 bin avro arasında değiştiğine" işaret edildi. 
     Avrupa Konseyi raporuna göre, Kıbrıs Rum kesimi üzerinden örgütlenen kaçakçılıktaysa kişi başına 3 ile 5 bin dolar arasında para isteniyor. 
     Raporda, Avrupa’da insan ticareti yapanların en az para kazandığı ülkeninse Makedonya olduğu belirtildi. Komşu ülkelerden Makedonya’ya geçmek isteyenlerin 250 ile 300 avro ödemesi yeterli oluyor. 
     
</TEXT>
</DOC>
