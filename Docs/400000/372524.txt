<DOC>
<DOCNO> 372524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo13.html </URL>
<DATE> 2005/08/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ribery atıldı, Marsilya turladı 
</HEADLINE>
<TEXT>

     Intertoto Kupası'nda dün gece Marsilya ve Lens UEFA Kupası'na kaldı. Hamburg ise Valencia'yı safdışı bıraktı. 
     Marsilya, deplasmanda 2-0 yenildiği Deportivo'yu Velodrome Stadı'nda çok sert geçen rövanş maçında 5-1 yenerek UEFA Kupası'nda mücadele etme hakkını elde etti. 
     Marsilya'nın Intertoto Kupası'nda Deportivo'yu 5-1 yendiği maçta görev alan eski Galatasaraylı futbolcu Ribery, 4. dakikada takımını 1-0 öne geçirdi. 8. dakikada Deportivo'dan Jorge Andrade'nin golüyle beraberlik sağlandı. 
     Beraberlik golünden sonra Duscher ile Ribery'nin kavgası sonucu iki futbolcu da kırmızı kart görerek oyundan atıldı. 
     Marsilya 65. dakikada Marlet ile durumu 2-1 yaptı. 
     71. dakikada Deportivo'dan Capdevilla kırmızı kart görerek oyun dışı kaldı. 
     Marsilya'nın son üç golünü ise 73. ve 88. dakikalarda Niang, 90. dakikada ise Oruma kaydetti. 
     2-0 yenilgilinin rövanşında Ribery'nin takımı Marsilya UEFA Kupası vizesi aldı. 
     Lens de, Cluj'u 3-1 devirerek UEFA Kupası'na yükseldi. 
     Hamburg ise sahasında 1-0 yendiği Valencia ile deplasmanda 0-0 berabere kaldı ve UEFA Kupası'nda mücadele etme hakkını kazandı. 

     
</TEXT>
</DOC>
