<DOC>
<DOCNO> 358829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/siyaset/siy02.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
H kimler Baskı var 
</HEADLINE>
<TEXT>


H kimler ve Savcılar Yüksek Kurulu, tarihinde ilk defa bir hükümeti hedef alan bir açıklama yaptı. "Gelişmelerin yargıyı siyasallaştıracağı açıktır" denildi 

ANKARA Milliyet 


TBMM'nin geçen hafta yasalaştırdığı Hakimler ve Savcılar Kanunu HSK ile son dönemde yasalaştırdığı düzenlemelere karşı Yargıtay'ın bildirisiyle başlayan zincirleme tepkiye, Adalet Bakanı Cemil Çiçek'in başkanı olduğu ve "yargıyı yöneten kurum" niteliğindeki H kimler ve Savcılar Yüksek Kurulu HSYK üyeleri de katıldı. 
HSYK tarihinde bir hükümeti hedef alan ilk bildiri olma niteliği de taşıyan açıklamada, "gelişmelerin yargıyı siyasallaştıracağının açık olduğu" vurgulanırken, "Hükümet yargıyı etki altına almaya çalışmaktadır" ifade kullanıldı. 
HSYK'nın Yargıtay'dan ve Danıştay'dan seçilen 5 asil ve 5 yedek üyesinin imzasını taşıyan metinde, açıklamanın bu isimlerin kişisel görüşlerini yansıttığı vurgusu yapıldı. Böylece Çiçek'in başkanı, bakanlık müsteşarı Fahri Kasırga'nın üyesi olduğu kurulun ismi, açıklamada kullanılmamış oldu. 

'Baskı var' mesajı 
Yargı üzerinde yürütme erkine denetim ve vesayet yetkileri tanınması halinde yargı bağımsızlığı ve h kim teminatının gerçekleşemeyeceği kaydedilen açıklamada, bu alandaki müdahale izlenimlerinin yargı içinde ve dışında huzursuzluklara yol açtığı vurgulandı. 
Açıklamada, hassas dengelerin bozulmaması gerektiği belirtilerek, "Yargı, hak ettiği konuma getirilemiyorsa mutlaka baskı altındadır ve bağımsız değildir" denildi. "Yargının ihmal edildiği, sorunlarının çözülmediğinin" dile getirildiği açıklamada, AB raporlarında da yargı bağımsızlığının sağlanmasının istendiği anımsatıldı. 

'Etki altına almak' 
Yürütmenin, "HSYK'da yapılan değişiklikle biriken sorunları çözmekten uzaklaşarak yargıyı etki altına almayı hedeflediğinin" savunulduğu açıklamada, "H kim adayı ve avukatlıktan alınacakların mülakatının bakanlıkça yapılacak olması, HSYK'nın bütçesi ve binasının bulunmaması, bu sorunların çözümü için gayret gösterilmemesinin, yargı bağımsızlığını engelleyeceği gibi yargıda siyasallaşma yaratacağı da açıktır" denildi. 
Açıklamada, "bu sorunların defalarca bildirilmesine rağmen sonuç alınamadığı, bu nedenle, yargı bağımsızlığının önündeki engellerin kaldırılması ve yargının siyasallaşmasının önlenmesi için açıklama yapıldığı" vurgulandı. 





</TEXT>
</DOC>
