<DOC>
<DOCNO> 364210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas13.html </URL>
<DATE> 2005/07/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Ayda 2.5 kilo verdiren hormon 
</HEADLINE>
<TEXT>

     İngiliz bilimadamları, bağırsak tarafından salgılanan bir hormonun, yemeklerden önce kilo sorunu olan kişiye enjekte edildiğinde, bu kişinin zayıflamasına yardımcı olduğunu ortaya çıkarttılar. 
     Imperial College'de görevli bilimadamları, ''oxyntomodulin'' adlı hormonun yemeklerden önce enjekte edildiğinde iştahı kapatarak, zayıflamaya yardımcı olacağını kaydettiler. ''Diabetes'' dergisinde yayımlanan araştırmaya göre, 4 hafta boyunca oxyntomodulin hormonu enjekte edilen kişilerin her biri ortalama 2,3 kilogram zayıfladılar. 
     Kontrol grubu olarak kullanılan deneklere placebo verildi. Bu kişiler 4 haftada sadece 0,5'er kilogram verebildiler. 
     Araştırma başkanı Steve Bloom, oxyntomodulin hormonunun doğal olmasının büyük bir avantaj olduğunu belirtti. 
     Ulusal Obezite Forumu'ndan uzman Ian Campbell, oxyntomodulin hormonunun bu olumlu etkisinin teyit edilmesi için daha fazla araştırma yapılması gerektiğini söyledi. 
     Oxyntomodulin hormonu, yemek yenildiğinde ince bağırsak tarafından salgılanıyor. Bu hormon beyne tokluk sinyali gönderiyor. 
     
</TEXT>
</DOC>
