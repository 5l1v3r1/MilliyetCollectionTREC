<DOC>
<DOCNO> 394987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/siyaset/siy09.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından YÖK'e davet tepkisi 
</HEADLINE>
<TEXT>


ANKARA Milliyet 


YÖK'ün dün düzenlediği Uluslararası Yükseköğretim Konferansı'na, Yeni Şafak, Vakit, Cihan Haber Ajansı, TGRT, ATV gibi bazı basın kuruluşlarını davet etmemesi gazetecilerin tepkisine neden oldu. YÖK Başkan Vekili Prof. İsa Eşme'nin hazırladığı davetli listesinde Milliyet, Hürriyet, Sabah, Radikal, Anadolu Ajansı, NTV, CNN Türk, Cumhuriyet ve Zaman'a yer verildi. Bilkent Oteli'ndeki toplantının açılışının NTV'de canlı yayımlanması üzerine davetli olmayan kuruluşlar, konferansı televizyondan öğrendi. Unutulan TRT'ye ise toplantının başlamasından sonra haber verildi. Davetli olmayan kuruluşlar otele gelerek konferansı izledi. Yeni Şafak ve Vakit muhabirleri, "YÖK akreditasyon mu başlattı " diyerek davet listesine tepki gösterdi. 


</TEXT>
</DOC>
