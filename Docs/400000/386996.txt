<DOC>
<DOCNO> 386996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonyas03.html </URL>
<DATE> 2005/10/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
'ABD halkı, 20-30 yıl öncesine göre çok daha kaba' 
</HEADLINE>
<TEXT>

     Associated Press-Ipsos tarafından yapılan bir anket, Amerikalıların bugün 20-30 yıl öncesine göre ''çok daha kaba'' olduğunu ortaya koydu. 
     Ankete katılanların yaklaşık yüzde 70'i, Amerikalıların 20-30 yıl öncesine göre ''çok daha kaba'' olduğunu belirtirken, bu konudaki eğilimin hem şehirlerde, hem de küçük kasabalarda bulunduğu görüldü. Anket, buna rağmen şehirlilerin davranışlarındaki kabalığın kırsal bölgelere göre daha fazla olduğuna dikkati çekti. 
     Buna göre, katılımcıların yüzde 74'ü şehirlilerin kaba olduğunu söylerken, bu oran kırsal bölgelerde yaşayanlar için yüzde 67'de kaldı. Ankete katılanların yüzde 93'ü, ''Amerikan halkının her geçen gün daha da kaba hale gelmesinin sorumlularının ebevynler olduğunu, çünkü anne-babaların çocuklarına yeterince terbiye ve eğitim veremediğini'' kaydetti. 
     Amerikan toplumunda çekirdek ailenin yerini tek ebeveynli ailelerin aldığı belirtilirken, bu ailelerdeki tek sorumlu olan anne ya da babanın çatal-bıçak tutmak dahil, çocuklarına temel nezaket kurallarını bile öğretecek vakit ayıramadığı ifade edildi. 
     
</TEXT>
</DOC>
