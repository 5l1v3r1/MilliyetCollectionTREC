<DOC>
<DOCNO> 384274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo40.html </URL>
<DATE> 2005/10/05/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
A Milli Futbol Takımı hazırlıklarını sürdürüyor 
</HEADLINE>
<TEXT>

     A Milli Futbol Takımı, 8 Ekim Cumartesi günü İstanbul'da Almanya ile yapacağı özel, 12 Ekim Çarşamba günü de Tiran'da Arnavutluk ile oynayacağı 18. Dünya Kupası Avrupa Eleme Grubu maçlarının hazırlıklarını, bugün yaptığı çift antrenmanla sürdürdü. 
     Milliler, akşam BJK Nevzat Demir Tesisleri'nde, Milli Takımlar Teknik Direktörü Fatih Terim yönetiminde çalıştı. Basına kapalı antrenmana, sabah fizyoterapist eşliğinde çalışan Emre Belözoğlu da katıldı. 
     A Milli Futbol Takımı, yarın akşam BJK Nevzat Demir Tesisleri'nde yapacağı antrenmanla hazırlıklarını sürdürecek. 
     
     ÜMİTLER FLORYA'DA ÇALIŞTI 
     Ümit Milli Futbol takımı da günü çift antrenman yaparak tamamladı. 
     Avrupa Şampiyonası Eleme Grubu'nda 11 Ekim'de Arnavutluk ile yapacağı maçın hazırlıklarını sabah İstanbulspor Tesisleri'nde yapan Ümit Milliler, akşam da teknik direktör Reha Kapsal yönetiminde Florya Metin Oktay Tesisleri'nde tam kadro çalıştı. 
     Ümit Milli Takım, yarın yapacağı iki antrenmanla hazırlıklarını sürdürecek. 
     
</TEXT>
</DOC>
