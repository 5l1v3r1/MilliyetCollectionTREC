<DOC>
<DOCNO> 372660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/siyaset/siy02.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Yine özel olacaksa görüşüm aynı 
</HEADLINE>
<TEXT>



Sert sözleriyle konferansın ertelenmesinde etkili olan Hükümet Sözcüsü ve Adalet Bakanı Cemil Çiçek, Milliyet'e şu açıklamayı yaptı "Ben, tek taraflı propaganda niteliğinde düzenlenecek bu tür konferansla ilgili düşüncemi o zaman açıklamıştım. Bir konunun çok yönlü biçimde bilimsel olarak tartışılması başka şeydir, tek taraflı propaganda amaçlı konferans başka şeydir. 

'Geniş katılımlı' vurgusu 
Türkiye üniversitelerinde 350 tarihçi var. Bildiğim kadarıyla Sayın Yusuf Halaçoğlu davet edilmemiş. Eğer tek taraflı propaganda amacıyla yapılacaksa, Amerika'da bu konuyla ilgili olarak yapılanlardan ne farkı kalır Yine özel olacaksa benim görüşüm de aynı olur. Sayın Gül'ün dünkü açıklamasındaki 'geniş katılımlı' vurgusu önemlidir." Çiçek, "Türk milletini arkadan hançerlemek" diyerek konferansın ertelenmesinde rol oynadı. Erdoğan ise, yapılması telkininde bulunduğu konferansın ertelenmesine bir anlam veremediğini belirterek, Çiçek'in söylediklerinin hükümetin görüşü olmadığını söylemişti. 



</TEXT>
</DOC>
