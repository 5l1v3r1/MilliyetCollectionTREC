<DOC>
<DOCNO> 398105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/magazin/amag.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hakkımı aradığım için pişmanım' 
</HEADLINE>
<TEXT>


Ebru Şimşek, Adnan Oktar'ın yargılandığı davanın zamanaşımına uğraması üzerine, 'Hakkımı aradığıma pişmanım, yıllarım adliye koridorlarında geçti' dedi 

Lube Ayar 

Kamuoyunda "Adnan Hoca" olarak tanınan Adnan Oktar'ın "tehditle menfaat sağlamak" ve "çıkar amaçlı suç örgütü kurmak" iddasıyla 18 yıla kadar hapis istemiyle yargılandığı 34 sanıklı davanın 'zamanaşımı'ndan düşmesi, Ebru Şimşek ve Fatih Altaylı'yı hayal kırıklığına uğrattı. Şimşek, "Hakkımı aradığım için pişmanım" dedi. 
19 kişinin şik yetiyle, kaldırılan Devlet Güvenlik Mahkemesi'nde 10 Ocak 2000'de açılan ve önceki gün İstanbul 2. Ağır Ceza Mahkemesi'nde karara bağlanan davada sadece Şimşek ile Altaylı şik yetlerini sürdürdü. Şimşek, kararın kendisini hiç şaşırtmadığını ama çok üzdüğünü belirterek şunları söyledi 

'Temyize gitmem' 
"Dava, 7.5 yıldır sayısız mahkeme değiştirdi. Hakkımda açılan 300 dava ve 1000 suç duyurusu için yaklaşık 1500 kez adliyeye gittim geldim. Ana dava bitti, h kim kalemi kırdı, fakat benim için istemesem de devam ediyor. Temyize gitmeyeceğim. Bunun için gücüm kalmadı. Yıllarım adliye koridorlarında geçti. Maddi ve manevi olarak tükendim. Eşime ve aileme bile dava açıldı. Mücadelem sırasında bana Altaylı dışında kimse destek vermedi. Bu davanın sanıklarını Allah'a havale ediyorum." 
Altaylı, "Bu karar, Türk yargısının ne durumda olduğunun bir göstergesidir. Ciddi toplumsal sıkıntı yaratmış, ardından siyasete kadar uzanmış bir grubun yargılandığı dava böyle bitmemeliydi. Ben asla pişman değilim hakkımı aradığım için. Fakat, bu sonuç çok üzücü" dedi. 

Zamanaşımı kimleri kurtardı 
İbrahim Şahin, uyuşturucu kaçakçısı Lokman Gudsi'yi sahte belgelerle yurtdışına kaçırdığı iddiasıyla yargılanıyordu. 
M. Emin Cankurtaran'ın silahla yaralanması olayından yargılanan Alaattin Çakıcı ve üç sanık hakkındaki suçlama düştü. 
Kırmızı bültenle aranan Orhan Aslıtürk ile ortağı Muhammet Ciğer hakkındaki hayali ihracat davası da zamanaşımına uğradı. 
Sendikacı Süleyman Yeter'in de aralarında bulunduğu 15 kişiye işkence yaptıkları gerekçesiyle yargılanan dört polisin davası zamanaşımıyla ortadan kaldırıldı. 


</TEXT>
</DOC>
