<DOC>
<DOCNO> 358445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur30.html </URL>
<DATE> 2005/07/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Hareket eden kamyonun içinden oğlunu çıkarmaya çalışan anne öldü 
</HEADLINE>
<TEXT>

     Gaziosmanpaşa’da oğlunu, oynarken hareket ettirdiği kamyonetin içinden çıkarmaya çalışan anne, aracın üzerine devrilmesi sonucu hayatını kaybetti. 
     AA muhabirinin aldığı bilgiye göre, Tayakadın Köyü kanal boyu mevkiinde piknik yapan bazı kişiler, daha sonra toplanmaya ve çeşitli eşyasını kamyonete yüklemeye başladı. 
     Eşya yüklenirken kamyonetin şoför mahalline giren ve oynarken aracın hareket etmesine neden olan Ö.F.T’yi ise annesi Makul T. 
     araçtan çıkarmaya çalıştı. 
     Bu sırada devrilen kamyonetin altında kalarak ağır yaralanan Makul T, kaldırıldığı hastanede yapılan müdahaleye rağmen kurtarılamadı. 
     Çocuk ise olaydan yara almadan kurtuldu. 
     
</TEXT>
</DOC>
