<DOC>
<DOCNO> 356387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur44.html </URL>
<DATE> 2005/06/28/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Yaralı komşusunu hastaneye götürürken çocuğa çarptı .. 
</HEADLINE>
<TEXT>

     Şanlıurfa’nın Viranşehir İlçesi’nde, elektrik akımına kapılarak ağır yaralanan komşusunu hastaneye götürmek isteyen bir kişi, otomobiliyle çocuğa çarptı. 
     AA muhabirinin aldığı bilgiye göre, ilçeye bağlı Ayaklı Köyü Karatepe Mezrası’nda Halil Aslan, buzdolabının prizine dokununca akıma kapılarak, ağır yaralandı. 
     Bunun üzerine aynı köyden Reşat Çakar, 63 HL 603 plakalı otomobiline bindirdiği Aslan’ı, şehir merkezindeki hastaneye götürmek üzere yola çıktı. 
     Otomobil Ayaklı Köyü yakınlarında Hatice Kaya’ya 6 çarptı. Olay yerinde yaşamını kaybeden küçük kızın cesedini de aracına alan Çakar, hastaneye yetişmek üzere yola devam etti. 
     Çakar, komşusu Halil Aslan’ın da yolda ölmesi üzerine, polis merkezine giderek teslim oldu. 
     Çakar’ın gözaltına alındığı soruşturmanın sürdüğü bildirildi. 
     
</TEXT>
</DOC>
