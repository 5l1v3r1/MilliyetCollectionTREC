<DOC>
<DOCNO> 354055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo04.html </URL>
<DATE> 2005/06/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
FIFA, Ribery konusunda ses verdi 
</HEADLINE>
<TEXT>

     Franck Ribery kaosunda takınacağı tavır merak konusu olan FIFA, ilk hamlesini yaparak, Türkiye Futbol Federasyonu'na başvurdu Franck Ribery’nin Marsilya’ya imza atmasının ardından konuyla ilgili soruşturma başlatan FIFA, Türkiye Futbol Federasyonu’na başvurdu. FIFA yetkililerinin TFF’ye faks çekerek, Galatasaray’ın, Ribery’yle yaptığı anlaşmanın detayları hakkında bilgi istedi. Futbol Federasyonu Hukuk Kurulu’nun konuyla ilgili çalışmalara başladığı ve sözleşmeyi kapsamlı bir şekilde inceledikten sonra FIFA’ya konuyla ilgili net görüşünü bildireceği ifade edildi. 
     
     Davranış bozukluğu var’ 

     Sportif direktör Bülent Tulun ise, ülkesinde Fransız futbolcuyla yaptıkları görüşmeden detaylar aktardı. TRT 1’deki Futbolvizyon adlı programda konuşan Tulun, Ribery, haziran ayı maaşını da alarak, ülkesine döndü. Galatasaray’da toplam 120 gün kalan bir oyuncunun ödemesi, 105 gün nasıl gecikir '' diyerek tepki gösterdi. Ribery’yle yaptığı görüşmedeki tespitlerini de açıklayan Tulun şunları söyledi Davranış bozukluğu içinde olduğu çok belli...'' 
     
     Menacer Bruno kaçtı’ 

     Galatasaray’da oynadığı süre içerisinde mutlu olduğunu söylemesine rağmen, çok sağlıklı bir görüntü çizen bir oyuncumuz değildi. En büyük üzüntüm, bu kadar kaliteli bir oyuncunun kandırılarak futbol hayatını risme atmasıdır. Kaldı ki, onu Marsilya’ya götüren menacer Bruno Heiderscheit, artık bu oyuncuyla ilgisi olmadığını deklare etti. Olayın nereye gittiğini farketti ve kaçıyor. Ama peşini bırakmayaacağız. Yaşanan durumun cezasını çekecek.'' 
     
     Bico ateş püskürdü 

     Bu arada Ribery’yi Galatasaray’a getiren eski menaceri John Bico, genç futbolcu hakkında çarpıcı iddialarda bulunmaya devam ediyor. France - Soir gazetesine konuşan Bico, Ribery, ahlaksız ve yalancı birisi. Onun menacerliğini üstlendiğimde ayda bin Euro kazanıyordu. Şimdi milyoner ama ahlakı yok. O, her an ihanet etmeye müsait yalancı biri. Ayrıca Galatasaray’dan alacağı yok. Kendisine tam 506 bin Euro’luk ödeme yapıldı'' ifadesini kullandı. 

     
</TEXT>
</DOC>
