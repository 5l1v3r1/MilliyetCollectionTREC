<DOC>
<DOCNO> 382705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/ekonomi/eko03.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların k rları yüzde 47.3 arttı 
</HEADLINE>
<TEXT>


Bankacılık sektörünün toplam k rı geçen yılın aynı ayına göre yüzde 47.3 artışla 5.1 milyar YTL'ye ulaştı 

EKONOMİ SERVİSİ 

Bankacılık sektörünün net dönem k rı temmuz ayı itibariyle bir yılda yüzde 47.3 oranında artarak 5.1 milyar YTL olarak gerçekleşti. Bankacılık Düzenleme ve Denetleme Kurumu'nun BDDK aylık bültenine göre, 2005 yılı temmuz ayı itibariyle bankacılık sektörü yıllık net dönem k rındaki artış, haziran ayı ile kıyaslandığında ise yüzde 20.3 olarak hesaplandı. 
Sektörün toplam net aktifleri yüzde 0.2 oranında artarak, temmuz ayı itibarıyla 338.1 milyar YTL seviyesine yükseldi. 
2005 yılı haziran ayında 121.7 milyar YTL seviyesinde olan toplam krediler yüzde 1.6 oranında artarak, temmuz ayı itibariyle 123.6 milyar YTL seviyesine ulaştı. Kredilerin toplam aktifler içerisindeki payı, 2004 yılı sonunda yüzde 32.4 iken, temmuzda yüzde 36.6 seviyesine yükseldi. 
Haziranda 812 milyon YTL olan takipteki alacaklar, temmuzda yüzde 2.7 artarak 834 milyon YTL'ye çıktı. Bankaların toplam mevduatları ise hazirana göre yüzde 1.9 artarak 208.5 milyar YTL oldu. 


</TEXT>
</DOC>
