<DOC>
<DOCNO> 384290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur15.html </URL>
<DATE> 2005/10/05/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kocası tarafından burnu kesilen kadından tüyler ürperten ifade 
</HEADLINE>
<TEXT>

     Özgür CEBE DİYARBAKIR, DHA 

DİYARBAKIR’da 12 yaşındayken hamile kaldığı tecavüzcüsü Sabahatttin Gezginci'yle imam nikahıyla evlendirilen ve dışarıda fazla dolaştığı gerekçesiyle İbret olsun’ diye burnu ekmek bıçağıyla kesilen 15 yaşındaki R.G.’yle ilgili ikisi tutuklu 4 sanığın yargılanmasına devam edildi. Talimatla ifadesi alınan R.G., Beni fuhuşa zorladılar, karşı çıkınca bana o.....luk yapıyorsun’ diyerek burnumu kestiler. Çok kan akınca burnuma arpa buğday haşlayıp tıktılar. Hepsinden şikayetçiyim'' dedi. 
     3 yıl önce mahalle komşusu Sabahattin Gezginci'nin tecavüzüne uğrayan R.G. hamile kalınca başına gelenleri ailesine anlattı. R.G., 2002 yılında ailesinin baskısı üzerine henüz hamileyken, imam nikahıyla Gezginci'yle evlendirildi. 
     Gezginci, R.G.'yle evliyken 2003 yılında 7 yaşındaki bir erkek çocuğuna tecavüz etmekten tutuklanıp cezaevine kondu. Gezginci'nin ailesiyle kalmaya başlayan R.G., dışarda fazla dolaştığı gerekçesiyle geçen 11 martta ibret olsun’ diye burnu ekmek bıçağıyla kesildi. 
     R.G.'nin bağrışlarını duyan komşularının ihbarı üzerine olay yerine gelen polis, kanlar içindeki kızı hastaneye götürdü. Tedavisi yaptırılan R.G.'nin şikayeti üzerine gözaltına alınan 3 kayınbiraderi ile kayınpederi tutuklanarak cezaevine kondu. 
     Önceki duruşmalarda ikisi tahliye edilen ve haklarında reşit olmayan mağdureyi zorla ayıkoymak, burnunu kesmek’ suçundan 15'er yıl hapisleri istenen 4 sanıktan tutuklular Feyyat Gezginci, Turan Gezginci'nin hazır bulunduğu Diyarbakır 3'üncü Ağır Ceza Mahkemesi'ndeki duruşmaya müdahil avukatlar da katıldı. Duruşmada suçu tek başına üstlenen Feyyat Gezginci savunmasında şunları söyledi 
     Kardeşim cezaevine girince isteğimiz dışında babasının evine gidiyordu. Birkaç defa getirdik. Sabah çıkıp geç vakitte geliyordu. 3 gün devam edince kendisini takip ettim ve 4 erkekle konuştuğunu gördüm. Eve geldiğinde o kişilerin kim olduğunu sorduğumda bana, Sen karışamazsın’ dedi. Bunun üzerine kendisine tokat attım ve ellerini dizimin altına alıp bıçakla burnunu kestim.'' Can güvenliği nedeniyle duruşmaya çağrılmayan ve talimatla ifadesi alınan R.G. ise, evde uyuduğu sırada sanıkların el ve ayaklarını bağlayıp kendisine tecavüz etmek istediklerini belirterek şöyle konuştu 
     Benim O.....luk yaptığımı, çevreye ibret olsun’ diye burnumu keseceklerini söylediler. Beni fuhuş yaparak para kazanmaya zorluyorlardı. Kendilerine kardeşim gibi olduklarını söylediğimde bana, Biz seni alıştırırız’ dediler. Burnum kesilince çok kanama oldu. Kanı durdurmak için arpa ve buğday haşlayarak burnuma tıktılar. Sabahattin bana tecavüz ettiği için kendisiyle evlenmek zorunda kaldım. Kendisi de 7 yaşında bir erkek çocuğuna tecavüz ettiği için 2 yıldır tutukludur. Hepsinden şikayetçiyim.'' Mahkeme heyeti R.G’nin kesilen burnu ve uğradığı fiziksel şiddet nedeniyle Diyarbakır Devlet Hastanesi’nden aldığı iş göremez raporunun istenmesine, sanıkların işledikleri suçun cezasının 5 yıldan fazla olması nedeniyle tutukluluk hallerinin devamına karar verip duruşmayı erteledi. 
     
</TEXT>
</DOC>
