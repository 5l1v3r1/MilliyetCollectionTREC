<DOC>
<DOCNO> 358480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/astro/index.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniay doğuyor 
</HEADLINE>
<TEXT>


Bugün Yengeç burcunda gerçekleşen yeniay 15.02 hedeflerimize ilerlerken yoğun hassasiyet, koruma ve korunma ihtiyacı getirmekte. Ailevi konular, güvenlik arayışı göze çarpmakta. 
Koç'lar günlük işler ve evle ilgili konuların üstesinden gelmeye çalışmalı. Bugün verimli olmaları ve evleriyle ilgili değişiklikler yapmaları için uygun şartlar var. Boğa'lar akıcı enerjilerle birlikteler. İletişim ve hareket onları çok heveslendiriyor. Kardeşlerle ilgili konularla ilgilenmek durumunda kalabilirler. İkizler gereksiz alışverişleri yüzünden pişmanlık duyabilir. Kazançlarını yeniden gözden geçirmelerinde fayda var. Yengeç'ler kendilerini daha iyi gösterebilirler. Duygusal konularda ve ilişkilerinde kendilerini daha güçlü ifade edebiliyorlar. Aslan'lar sabırla pek çok sorunu aşabilir. Duygusal alanda yetersizlik hissetseler bile, iyimserlikleri sayesinde yeni girişimlerini netleştirecek durumdalar. Başak'lar rahat enerjiler altında başarıya yakınlar. Yenilikler yapmak, arkadaşlarla duygusal paylaşımlar ve beraberliklerden memnunlar. Sosyal olanaklara açık olmaları fayda sağlayabilir. 
Terazi'ler bugün oldukça yoğunlar ve iş hayatına yönelik önemli gelişmeler var. Bu arada aşırı iddialı olmaktan kaçınmaları gerekiyor. Akrep'ler genel olarak pozitif düşünceler içindeler. Yeni görüşlere açık olmaları onlara yarar sağlarken, verimli geçebilecek seyahatler de mümkün. Yay'lar maddi durumları ile ilgili önemli kararlar verebilir. Bu alanda yeteri kadar esnek olmaları halinde ortaklaşa konularda olumlu adımlar atabilirler. Oğlak'lar ortaklıkla ilgili problemleri aşmaya yönelik kararlar alabilirler. Bu arada ilişkilerinde samimi ve açık olmaları gerekiyor. Kova'lar kendilerine zaman ayırmakta zorlanacaklar. Tamamlanması gereken konular ve yeni sorumluluklar var. Sağlık konusunda ise özenli olmalılar. Balık'lar keyifleri yerinde hareket edebilecek. Yenilikler denemek ve sevdiği kişilerle beraberlikler onları mutlu ediyor. 
</TEXT>
</DOC>
