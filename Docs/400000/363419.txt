<DOC>
<DOCNO> 363419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonsiy08.html </URL>
<DATE> 2005/07/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Bakan Aksu, şehit teğmenin ailesini ziyaret etti 
</HEADLINE>
<TEXT>

     İçişleri Bakanı Abdülkadir Aksu, şehit Jandarma Teğmen Tuna Kara'nın ailesini ziyaret ederek, başsağlığı diledi. 
     Bakan Aksu, helikopterle geldiği ilçede Şehit Teğmenin evine giderek Kara'nın babası Mehmet Kara'ya sarılarak, taziye dileklerine iletti. 
     Bakan Aksu'nun, baba Kara ile konuşurken duygulanıp, gözlerinin dolduğu gözlendi. 
     Baba Kara, Bakan Aksu'ya oğlunun devlet için şehit olduğunu belirterek, ''Torunlarım bile bu ülkenin askerleridir'' dedi. 
     Şehit Teğmenin komiser olan ağabeyi Özkan Kara ise Bakan Aksu'dan Hakkari'ye gönderilmesini isteyerek, ''Kardeşimin şehit olduğuna seviniyorum. Ben de oraya gitmeliyim. Beni müdür yapın Hakkari'ye gönderin. Orada kardeşimi öldürenlerle mücadele edeyim'' diye konuştu. 
     Hakkari'nin Çukurca İlçesi'nin Köprülü Köyü'ndeki Köprülü Jandarma Komutanlığı'na bağlı askeri araç, Çığlı Köyü'ne giderken terör örgütü PKK üyelerince yola döşenen mayına çarpmış, mayının patlaması sonucu, araçta bulunan iki subay ile 2 er şehit olmuş, 4 asker yaralanmıştı. 
     
</TEXT>
</DOC>
