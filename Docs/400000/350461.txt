<DOC>
<DOCNO> 350461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur40.html </URL>
<DATE> 2005/06/09/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Oğlunun cenaze namazını kıldırdı... 
</HEADLINE>
<TEXT>

     Bursa’nın Mustafakemalpaşa İlçesi’nde arkadaşlarıyla yüzmeye gittiği çayda boğulan ilköğretim okulu öğrencisinin cenaze namazını, imam olan babası kıldırdı. 
     Okul arkadaşlarıyla birlikte yüzmeye gittiği Hisaraltı Köyü’ndeki Kırmasti Çayı’nda akıntıya kapılarak boğulan Mehmet Akif Ersoy İlköğretim Okulu 6. sınıf öğrencisi Mehmet Çetin’in 12 cenazesi, ailesinin yaşadığı Yalıntaş Beldesi’nde öğle namazını takiben kılınan cenaze namazının ardından, belde mezarlığında defnedildi. 
     Mehmet Çetin’in cenaze namazını, beldenin imamı olan babası Muhittin Çetin kıldırdı. Çetin’in, oğlunun cenaze namazını kıldırırken çok üzgün olduğu gözlendi. 
     Cenazeye, Çetin’in ailesi, yakınları, okul arkadaşları ve öğretmenlerinin yanı sıra İlçe Milli Eğitim Müdürü Sadi Kurtulan ve Saadet Partisi Bursa İl Başkanı Hilmi Tanış katıldı. 
     
</TEXT>
</DOC>
