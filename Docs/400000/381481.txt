<DOC>
<DOCNO> 381481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/spor/ymese.html </URL>
<DATE> 2005/09/26/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
The End 
</HEADLINE>
<TEXT>



Rıza Çalımbay'ın işine karışmak bize düşmez düşmesine de Ailton gibi sakatlığı henüz tam geçmeyen bir oyuncuyu ilk on birde sahaya sürmenin doğruluğunu bize kim anlatabilir Adam sahaya baldırına bandaj takarak çıktı. Sağlamlar yedekte otururken, böylesi hazır olmayan bir oyuncuyu sahaya sürerseniz, mağlubiyete davetiye çıkarmış olursunuz Brezilyalı futbolcu doksan dakika süreyle forvette gezindi, durdu Adamın ismi büyük, oyunu kötü. Kimden torpilli, doğrusu anlayamadım Doksanda bir pozisyonu var. Penaltı noktasına yakın yerde bomboş öyle kötü vurdu ki, top önce kaleciye ardından da üst direğe çarparak kornere gitti. Bunu da at be kardeşim 
Sadece Ailton mu Hayır... Örnek Veysel... Sezon başında kulüp bulması istendi, bulamadı, kaldı Kurtarıcı gibi sahaya sürülüyor, Ahmed Hassan yedekte oturtuluyor. Bunun mantığını kim izah edebilir 
Sezon başında büyük umutlarla yola çıkan Kartal, her geçen gün kan kaybediyor. Dedik ya özgüvenin yok olduğu yerde başarı beklemek, karanlığa kürek çekmekten başka bir şey değildir. 
Kim ne derse desin Ankaraspor, Beşiktaş gibi bir takıma karşı mükemmel oynadı. Maç öncesi yorumlarımızda Jaba-Tita ikilisinin ne denli tehlikeli olduğunu dilimiz döndüğünce anlattık. Ama bizi anlayan olmadı Jaba'nın attığı gole bakın, Kartal'ın savunmasının ne hale geldiğini anlarsınız. Adam ufak-tefek... Boyu 1.65 var ya da yok Çıkıyor, kulelerden oluşmuş Kartal savunması arasından kafayı çakıyor, hepsinin maşallahı var 
Bundan sonra ne olur İşte sorun burada yatıyor. Beşiktaş'ta radikal kararlar gerekiyor. Bu kararları da alacak iş başındaki yönetimdir. Attıkları zaman mangalda kül bırakmayan, medyayı hedef alan konuşmaları pek başarıyla yapan futbolcular kendi işlerine baksınlar önce. Çenelerini konuşturacaklarına sorumluluklarının yüzde kaçını yerine getirdiklerini bir düşünsünler. 
Rıza Çalımbay gönderilir, ya da kendisi istifa eder. Gitmesi de sorunu kökten çözmez. Anahtar Ümraniye'dedir arkadaşlar... Radikal kararlara burada başlanmaktan fayda vardır. 
Bu sezon da gitti, gidecek. Beşiktaş her geçen hafta eriyor 
Hadi biraz cesaret... 


</TEXT>
</DOC>
