<DOC>
<DOCNO> 367767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/spor/spo04.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplan ayıldı 2-1 
</HEADLINE>
<TEXT>


Trabzonspor, Avrupa'ya havlu atmanın ağır baskısı ve gerilimiyle çıktığı maçta Kayserispor'u ilk yarıdaki Szymkowiak ve Yattara'nın golleriyle devirdi. Konuk ekibin tek sayısı ise Bülent'ten geldi 


2005 - 2006 sezonuna taraftarlarının huzurunda "merhaba" diyen Trabzonspor, son dakikalarında zorlandığı maçta Kayserispor'u 2 - 1'lik skorla geçti. 26. dakikada Yattara'nın ortasını iyi takip eden Szymkowiak kafayla topu filelere yolladı 1 - 0. 
32. dakikada sahneye günün yıldızı çıktı. Szymkowiak'ın pasıyla hareketlenen Yattara kaleci ile karşı karşıya kaldı. Başarılı futbolcu şık bir vuruşla topu ağlara yolladı. 80. dakikada Erdinç'in hatasından faydalanan Bülent, Kayserispor'un tek sayısını filelere yolladı 2 - 1. 
Bu arada maçın ikinci yarısında Teknik Direktör Şenol Güneş'in Yattara'yı oyundan çıkarması tepki çekti. Bordo - Mavili tribünler kararı ıslıklarla protesto etti. 

Güneş'in mutluluğu 

Trabzonspor'un, Kayserispor önünde aldığı galibiyet, Anorthosis hüsranı nedeniyle sıkıntılı günler yaşıyan Teknik Direktör Şenol Güneş'in yüzünü güldürdü. Tecrübeli hoca, "Farklı kazanacağımız maçtan 2-1'lik skorla galip ayrıldık. Moralsizliğe rağmen sahanın tek hakimi bizdik. Taraftarın desteği sevindiriciydi. Bu galibiyetle moral kazandık. İnşallah bunun devamını da getireceğiz" dedi. Güneş, taraftaların Yattara'nın oyundan alınmasına gösterdiği tepkiyi doğal karşıladığını sözlerine ekledi. 

Yattara'ya öfke 

Trabzonspor Başkanı Atay Aktuğ, Anorthosis Famagusta rövanşından sonra, "satabiliriz" dediği İbrahima Yattara'ya yönelik eleştirilerine dün de devam etti. Başkan Aktuğ, Kayserispor karşılaşmasının yıldızı olan Gineli futbolcuyla ilgili bir soru üzerine, "Yattara önce Kıbrıs maçının hesabını versin" dedi. 

14 istifa cepte 

Trabzonspor Başkanı Atay Aktuğ'un istediği anda kongreye gidebilmek için yönetici arkadaşlarından istifalarını aldığı iddia edildi 


Trabzonspor Yönetimi'nde Famagusta yenilgisinin ardından yaşanan kriz, kapalı kapılar ardında devam ediyor. Bordo - Mavili camiada kongre iddiaları kulaktan kulağa dolaşırken, Başkan Atay Aktuğ'un birlikte çalıştığı yönetici arkadaşlarından istifa yazılarını aldığı öğrenildi. Aktuğ'un bu adımı atma gerekçesinin istediği anda kongre kararı alabilmek olduğu belirtildi. 
Trabzonspor Başkanı'nın bu kararının ardından 14 yöneticinin istifasını yazarak kulübe ulaştırdığı belirtildi. İbrahim Şahin ile Murat Bozoğlu'nun ise istifa dilekçelerini göndermediği iddia edildi. 
Aktuğ'un çalışmak istemediği bazı isimlerin istifasını kabul edip, diğerleriyle birlikte yola devam edebileceği konuşuluyor. 

YILDIZ TABLOSU 

TRABZONSPOR 1 Jefferson 5 34 Emrah 4 38 Erdinç 4 4 Eller 5 99 Celaleddin 4 11 Yattara 8 21 Tomas Jun Dk.77 5 Hüseyin 5 7 Szymkowiak 7 25 İbrahim Ege Dk.84 8 Volkan 3 19 Lee Yong Dk.32 6 61 Gökdeniz 6 9 Fatih Tekke 5 

YEDEKLER 
29 Tolga Zengin, 10 Mehmet Yılmaz, 14 Özgür, 20 Ufukhan 

KAYSERİSPOR 1 Metin 7 3 Bülent Bölükbaş 4 4 Muhammet Hanefi 4 15 Johnson 4 41 Ergün 4 66 Mehmet Topuz 4 11 Köksal Dk.65 4 38 Kamber 5 8 Ragıp 4 26 Bayram 4 79 B.Kahraman Dk.46 6 10 Yordanov 4 19 Kemal Dk.74 4 9 Gökhan 6 

YEDEKLER 
27 Ivankov, 6 Altan, 17 İlhan, 25 Aydın 

HAKEMLER 
Bülent Demirlek, Serkan Akarca, Timur Direkler 

GOLLER 
Szymkowiak Dk.26 , Yattara Dk.32 , Bülent Bölükbaş Dk.80 

SARI KART 
Muhammet Hanefi, Bülent Bölükbaş Kayserispor 

KIRMIZI KART 
Yok 


</TEXT>
</DOC>
