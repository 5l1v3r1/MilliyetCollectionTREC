<DOC>
<DOCNO> 371300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur46.html </URL>
<DATE> 2005/08/19/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Yeşilırmak'ta toplu balık ölümleri 
</HEADLINE>
<TEXT>

     Amasya'da, kent içinden geçen Yeşilırmak'ta, oksijensizlik ve atık suya bağlı zehirlenme nedeniyle çok sayıda çok sayıda balık öldü. 
     Edinilen bilgiye, Amasya'da önceki yıllarda yine aynı dönemlerde yaşanan toplu balık ölümlerine yenisinin eklenmesi üzerine ırmaktan numuneler alındı. 
     Yapılan analizlerde, toplu balık ölümlerine, oksijensizlik ve atık suya bağlı zehirlenmenin neden olduğu anlaşıldı. 
     Çevre ve Orman İl Müdür Vekili Orhan Aydemir, ırmaktaki kirliliğin Turhal Şeker Fabrikası'ndan kaynaklanmış olabileceği şüphesiyle Tokat Valiliği'ne yazı gönderdiklerini belirtti. 
     Bu arada, karaya vuran balıkların, yenilmemesi için toplatıldığı bildirildi. 
     
</TEXT>
</DOC>
