<DOC>
<DOCNO> 389268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo09.html </URL>
<DATE> 2005/10/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Basketbol... Avrupa kupalarındaki takımlarımızın mücadelesi sürüyor 
</HEADLINE>
<TEXT>

     Basketbolda Türkiye'yi, FIBA'nın düzenlediği Avrupa kupalarında temsil eden takımlardan 5'i, kupalardaki mücadelelerini bu hafta da sürdürecekler. 
     FIBA Erkekler Avrupa Kupası'nda Türkiye'nin 2 takım kontenjanı olmasına karşın, kupada yer alacağını ifade eden Pınar Karşıyaka'nın geçen hafta bu kararından vazgeçmesi üzerine Fenerbahçe, bu kupada tek Türk temsilcisi olarak kaldı. 
     E Grubu'nda yer alan Fenerbahçe, gruptaki ilk maçını, yarın Yunanistan'ın PAOK Selanik takımıyla İstanbul Abdi İpekçi Spor Salonu'nda yapacak. Karşılaşma, saat 19.00'da başlayacak. 
     FIBA Avrupa Erkekler Çalenç Kupası F Grubu'nda geçen haftaki ilk maçını sahasında kazanan Bandırma Banvitspor, bu haftayı maç yapmadan geçirecek. 
     FIBA Bayanlar Avrupa Kupası'nda gruplarındaki ilk maçlarını geçen hafta yapan E Grubu'ndaki Beşiktaş, F Grubu'ndaki Fenerbahçe ve G Grubu'ndaki Mersin Büyükşehir Belediyesi, 27 Ekim Perşembe günü gruplarındaki 2. maçlarına sahalarında çıkarlarken, Ceyhan Belediyesi ise H Grubu'ndaki ilk maçını 26 Ekim Çarşamba günü yine evinde yapacak. 
     Bu kupada 4 Türk takımının bu haftaki maç programı şöyle 
     26 Ekim Ekim Çarşamba 
     Adana'da Yüreğir Serinevler Spor Salonu 
     19.30 Ceyhan Belediyesi-Vojvodina Nis Gas Novi Sad Sırbistan-Karadağ 
     27 Ekim Perşembe 
     İstanbul'da Akatlar Spor Salonu 
     19.00 Beşiktaş-BC Stara Zagora Bulgaristan 
     Kadıköy Caferağa Spor Salonu 
     19.30 Fenerbahçe-Lukoil Neftochimik Burgaz Bulgaristan 
     Mersin'de Edip Buran Spor Salonu 
     18.30 Mersin Büyükşehir Belediyesi-KK Jedinstvo Sırbistan-Karadağ 
     
</TEXT>
</DOC>
