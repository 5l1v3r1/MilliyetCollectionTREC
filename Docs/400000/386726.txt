<DOC>
<DOCNO> 386726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo24.html </URL>
<DATE> 2005/10/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
19 Yaş Altı Milli Takım'ın kadrosu açıklandı... 
</HEADLINE>
<TEXT>

     28. Avrupa 19 Yaş Altı A Gençler Futbol Şampiyonası 1. tur 9. grup eleme müsabakalarına katılacak milli takımın kadrosu ve kamp programı açıklandı. 
     Futbol Federasyonu'ndan yapılan açıklamaya göre, Kuşadası ve Söke'de 23-27 Ekim tarihleri arasında yapılacak müsabakalarda, 23 Ekim'de Romanya ile Söke Stadı'nda karşılaşacak milliler, gruptaki 2. maçını 25 Ekim'de Arnavutluk ile Kuşadası Özer Türk Stadı'nda oynayacak. Genç milliler, grubun 3. ve son maçında, 27 Ekim'de Makedonya ile aynı statta karşı karşıya gelecek. 
     Grupta ilk 2 sırayı alan takımlar bir üst tura çıkarak, 2. tur eleme grubunda mücadele etme hakkı kazanacak. 
     Cem Pamiroğlu'nun teknik direktörlüğünü yaptığı milli takım, 17 Ekim Pazartesi günü saat 13.00'te Kuşadası'nda toplanacak. 
     Milli takımın kadrosu şöyle 
     Enis Kahraman, Ergin Keleş Akçaat Sebatspor , Korcan Çelikay, Mehmet Seyfettin Sedef Beşiktaş , Nizamettin Çalışkan BV Borussia Dortmund , Cafercan Aksu, Fatih Gültekin Çaykur Rizespor , Volkan Zemen Çanakkale Dardanelspor , Mevlüt Edinç FC Sochaux , Ali Melih Özçelik, Gürhan Gürsoy, Güven Güneri Fenerbahçe , Arda Turan, Ferhat Öztorun, Hakan Canbazoğlu, Mülayim Erdem, Oğuz Şabankay Galatasaray , Emre Karaman Giresunspor , Ufuk Arslan Karşıyaka , İlhan Parlak Kayserispor , Ferhat Çulcuoğlu Turgutluspor . 
     
</TEXT>
</DOC>
