<DOC>
<DOCNO> 367791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/yazar/pulur.html </URL>
<DATE> 2005/08/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>


ASLAN, eşek ve tilkiyi yanına çağırmış 
"Hadi gelin, ava çıkalım " Aslanın emrine uymamak olur mu 
Akşama kadar avlanmışlar, ormana dönünce aslan eşeğe, "Haydi şunları pay et " demiş... 
Eşek başlamış paylaşmaya 
"Şu aslanın, şu tilkinin, bu da benim " 
Avlar üç eşit parçaya bölünmüş, aslan bunu görünce kükremiş 
"Bu nasıl bölüşme " 
Eşek boynunu bükmüş 
"Kardeş payı efendim " 
"Ne kardeşi, nerede benim aslan payım " 

ZAVALLI eşek kem küm ederken, aslan onu bir pençede yere yıkmış, sonra dönmüş tilkiye 
"Hadi bakalım, sen yap " 
Tilki başına gelecekleri bildiği için hepsini aslanın önüne sürmüş 
"Aman efendim, siz burada dururken bize pay mı düşer Buyrun hepsini afiyetle yiyin " 
Aslan hayret etmiş 
"Sen bu sosyal adaleti nerede öğrendin " 
Tilki boynunu bükmüş 
"Şu aptal eşeğin akıbetini gördükten sonra..." 
Kıssadan hisse... 
Kim aslan, kim eşek, kim tilki 
Çevrenize dikkatle bakarsanız, üçünün de benzerlerini bulacaksınız ve sosyal adaletin ne olduğunu anlayacaksınız 

KİLİSENİN kapısında iki dilenci birinin göğsünde haç var, diğerinin yakasında Yahudilerin sembolü altı köşeli yıldız... 
Kilisenin kapısında kim Yahudiye sadaka verir 
Biri Yahudinin haline acımış 
"Sana burada kimse sadaka vermez, git sinagogun kapısına .." 
Dilenci, yanında duran, göğsünde haç olanı işaret etmiş, fısıldamış 
"Bu da bizden, adı Mişon, bana kızanlar ona para veriyorlar, akşama paylaşıyoruz." 
Kıssadan hisse... 
Ticaretin okulu yoktur 

BİR "ticari fıkra" daha... 
Kasabada, iki hinoğluhin varmış, işleri güçleri birbirlerine kazık atmak, birinin adı Ali, diğerininki Veli... 
Ali bir gün panayırdan aldığı eşekle gelmiş, "Satıyorum " der demez Veli atılmış 
"Kaça " 
"100 liraya " 
"Aldım gitti " 
Veli gidince, ikisini kızıştırmak isteyenler Ali'ye takılmışlar 
"İyi paraya sattın " 
Ali kıs kıs gülmüş 
"Üstelik eşek topaldı " 
Bu defa Veli'ye koşmuşlar 
"Ali seni kazıklamış, eşek topalmış " 
Veli gülmüş 
"O öyle sansın, eşek topal değil, tırnağının arasına taş saplanmış, çıkardım " 

BU defa Ali'ye koşmuşlar 
"Eşek topal değilmiş, tırnağına taş kaçmış " 
Ali gülmüş 
"O öyle sansın, eşek topal olmasına topaldır ama, onu kandırmak için taşı ben soktum " 
Veli'ye koşmuşlar 
"Ali seni kazıklamış, eşek gerçekten topalmış, taşı seni kandırmak için o koymuş " 
Veli başlamış oynamaya 
"Ya eşeği alırken Ali'ye verdiğim para sahte olmasaydı yanmıştım " 
Kıssadan hisse... 
Eeee, ticaretin okulu yoktur, dedik ya 



</TEXT>
</DOC>
