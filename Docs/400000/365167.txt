<DOC>
<DOCNO> 365167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur38.html </URL>
<DATE> 2005/07/28/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
'Sayın Öcalan' sözüne 10 ay hapis 
</HEADLINE>
<TEXT>

     Erzurum DEHAP İl Başkanı Bedri Fırat, terör örgütü PKK'nın propagandasını yapmak suçundan yargılandığı davada 10 ay hapis, 400 YTL para cezasına çarptırıldı. 
     Örgüt propagandasını yaptığı gerekçisiyle 10 ay hapis cezasına çarptırılan ve bu cezası ertelenen Fırat, Yargıtay'ın kararı üzerine bugün yeniden hakim karşısına çıktı. 
     Erzurum İkinci Ağır Ceza Mahkemesi, Fırat'ı yine 10 ay hapis ve 400 YTL para cezasına çarptırdı. 
     Mahkemenin gerekçeli kararında idam cezası almış bir suçlunun saygı ifadelerini hak etmediği vurgulandı. 
     Kararda Fırat'ın Abdullah Öcalan için 'sayın' sözcüğü kullanarak ve posterlerini başkanı olduğu partinin bekleme salonuna asarak örgütün propagandasını yaptığı görüşüne yer verildi. 
     Karar dosyası onaylanmak üzere Yargıtay'a gönderildi. 
     
     Fırat'ın cezası ertelenmişti 

     DEHAP Erzurum İl Başkanı Bedri Fırat hakkında, 2002 yılında genel seçimlerden önce Tekman ilçesinde yaptığı bir konuşmada, Abdullah Öcalan'dan 'sayın' diye bahsettiği gerekçesiyle TCY'nin 312 2'nci maddesi uyarınca dava açılmıştı. 
     Geçtiğimiz yıl mayıs ayında sonuçlanan davada, mahkeme Fırat'ı 10 ay hapis ve 416 milyon 666 bin Türk Lirası para cezasına mahkum etmişti. Ceza daha sonra ertelenmişti. 
     
</TEXT>
</DOC>
