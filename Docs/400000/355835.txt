<DOC>
<DOCNO> 355835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun48.html </URL>
<DATE> 2005/06/27/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Caferi "Irak güveliğini yeniden sağlamak için 2 yıl yeter" 
</HEADLINE>
<TEXT>

     Irak Başbakanı İbrahim Caferi, Irak’ta güvenliği yeniden sağlamak için 2 yıl yeteceğini belirtti. 
     Caferi, İngiltere Başbakanı Tony Blair’le görüşmesinin ardından yaptığı açıklamada, "Ülkemizde güvenliğin yeniden sağlanması için 2 yıl yetecektir. Gitgide daha az direnişçi operasyonuna rastlıyoruz" dedi. 
     İbrahim Caferi, "katliamlara karışmamaları şartıyla" ve "Irak’ın siyasi sürecine yeniden girebilmeleri amacıyla" direnişçilerle temastan yana olduğunu ifade etti. 
     Irak’ta güvenliğin yeniden sağlanabilmesi için gereken sürenin üç faktöre bağlı olduğunu söyleyen Caferi, bunları Irak güvenlik güçlerinin geliştirilmesi, sınırların kontrolü konusunda Irak’ın komşularıyla işbirliği ve Irak’taki siyasi süreçte ilerleme kaydedilmesi olarak açıkladı. 
     Caferi, "Eğer komşu ülkeler bizimle sınır kontrolü konusunda işbirliği yaparsa güvenliğin sağlanması daha kısa süre alır" dedi. 
     Caferi ayrıca, Blair’i Bağdat’a davet etti, Blair de bu davete olumlu yanıt verdi. 
     
</TEXT>
</DOC>
