<DOC>
<DOCNO> 383070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun06.html </URL>
<DATE> 2005/10/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Danimarkalı vekil Müslümanları Rus hapishanelerine gönderelim 
</HEADLINE>
<TEXT>

     Danimarka Milletvekilinin ülkede yaşayan Müslümanlar ilgili ırkçı sözleri büyük tepki çekti. 
     Danimarka Halk Partisi’nden milletvekili ve Kopenhag Anakent Belediye başkan adayı Louise Frevert internet sitesine yayınladığı bir makalesinde Danimarka’da yaşayan "bazı Müslümanları", "katil ve ırz düşmanı" olarak nitelendirdi ve bu kişilerin "Rus Hapishanelerine gönderilmesi gerektiğini" söyledi. 
     Kendine ait sitede yayınladığı ve Danimarka’nın Politiken gazetesine de yansıyan bir yazıda Frevert, Danimarka’da yaşayan bazı Müslüman gençlerin fanatik dinci hocalar tarafından beyinlerinin yıkandığını belirtti. 
     Frevert, "Bu gençlerden kurtulmanın yolunun onları burada hapse tıkmak değil, çünkü Danimarka hapishanelerinin dolu. Bu yüzden bu gençleri, Rus hükümetine günlük 25 kron ödeyerek Rusya’daki hapishanelere gönderilmeliyiz" sözleri büyük tepki çekti. 
     Yazıda ayrıca ’Bizim yasalarımız suçluları öldürmemizi engelliyor, bu yüzden onları hapse tıkabiliriz" ifadeleri yer aldı. 
     Irkçı sözler için metnin tamamının Politiken gazetesinde yayınlanmasının ardından artan tepkilerden çekinen Frevert, yazıyı sitesinden derhal çekti. 
     Danimarka’nın Türkçe yayınlanan "Haber" gazetesi, ırkçı açıklamayı, "Danimarka’da yerel seçimler yaklaşırken yabancılara küfretme yarışı da hızlanmaya başladı" şeklinde yorumladı. 
     Öte yandan Danimarka’daki Müslüman gençleri "katillik ve ırz düşmanlığı" ile suçlayan Louise Frevert’in yıllarca oryantal dansözlük yaptığı ortaya çıktı. 

ANKA 
     
</TEXT>
</DOC>
