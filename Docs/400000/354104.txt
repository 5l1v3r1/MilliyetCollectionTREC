<DOC>
<DOCNO> 354104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur09.html </URL>
<DATE> 2005/06/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Cem Yılmaz'ın ikizi gibi 
</HEADLINE>
<TEXT>

     Erdem SÜREK - Burak GEZEN DHA 

      ÇANAKKALE’nin Gökçeada İlçesi'nde yaşayan 32 yaşındaki inşaat ustası Muzaffer Çelik, Cem Yılmaz’a benzerliğiyle dikkat çekiyor. Hareket ve mimikleriyle Cem Yılmaz'ı taklit eden Çelik, Buradayım işte, Gökçeada’dayım. Herkesin aradığı adam. Beklerim hepinizi'' dedi. 
     Aslen Iğdırlı olduğunu, 30 yıldır Gökçeada’da yaşadığını belirten Muzaffer Çelik, saçlarını kazıtıp, bıyık bırakınca herkesin kendisini Cem Yılmaz’a benzettiğini, bir daha da tipini değiştirmediğini söyledi. Muzaffer Çemlik, Cem Yılmaz'a benzetilmekten bir rahatsızlık duyuyor musunuz '' sorusuna Ünlülerin halinden anlıyorum artık. Sokakta beni görenler Cem Yılmaz sanıyor. Birlikte fotoğraf çektirmek istiyor, imza istiyor'' yanıtını verdi. 
     Cem Yılmaz'la tanışmadığını belirten Muzaffer Çelik, Ama tanışmak isterim. Ben buradayım, kendisini bekliyorum. Dublör aramasın boşuna. Aradığı dublör Gökçeada’da. Tekliflere açığım'' dedi. Çelik, kendisini görüntüleyen basın mensuplarına ise Taklitlerimden kaçının'' diye espri yaptı. 
     
</TEXT>
</DOC>
