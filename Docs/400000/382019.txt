<DOC>
<DOCNO> 382019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur20.html </URL>
<DATE> 2005/09/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Öğrenci servisi devrildi 2 ölü, 6 yaralı 
</HEADLINE>
<TEXT>

     Tokat’ın Erbaa İlçesi’nde, öğrenci servisinin devrilmesi sonucu 2 öğrenci öldü, sürücü ile 6 öğrenci yaralandı. 
     AA muhabirinin aldığı bilgiye göre, ilçeye bağlı Tanoba Beldesi’ndeki özel bir erkek öğrenci yurdundan ilçe merkezindeki liselere öğrenci taşıyan İsmail Bilgili 32 yönetimindeki 60 KK 961 plakalı öğrenci servisi, Erbaa Mezarlığı önünde devrildi. 
     Kazada, Erbaa Coşkun Önder Lisesi 1. sınıf öğrencisi Mehmet Çelen 13 olay yerinde hayatını kaybetti. Kazanın ardından Tokat Dr. Cevdet Aykan Devlet Hastanesi’ne kaldırılan Erbaa Coşkun Önder Lisesi 1. Sınıf öğrencisi 14 yaşındaki Bekir Güler, tüm müdahalelere rağmen kurtarılamadı. 
     Kazada yaralanan diğer öğrenciler Hamza Er 15 , Soner Yıldırım 15 ile servis sürücüsü İsmail Bilgili’nin Tokat Dr. Cevdet Aykan Devlet Hastanesi’nde, diğer öğrenciler İbrahim Olta 13 , Erhan Dilek 14 , Fırat Ayan 14 , Şaban Er’in 14 ise Erbaa Devlet Hastanesi’nde tedavileri sürüyor. 
     
</TEXT>
</DOC>
