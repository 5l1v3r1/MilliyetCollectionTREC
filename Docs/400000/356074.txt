<DOC>
<DOCNO> 356074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/magazin/yazdud.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul kazan, ben kepçe 
</HEADLINE>
<TEXT>


buzAda'da Doğa Balık, Kuruçeşme'de Ece, Taxim Hill, BKM devleri buluşturdu, Şamdan tatile çıktı, Arnavutköy'de her keseye Lipari, Bülent Nurcan Eren Caliante'de... 



Başlığı görünce köşemin içeriğini anlamışsınızdır. Geçen hafta durum aynen böyleydi. Üstüne üstlük iki günlüğüne de Bodrum'a gidip geldim. Strese gelemediğim için mide ağrılarım yine başladı. Ama olsun, ben hayatımdan memnunum. İnşallah siz de öylesinizdir. Yurt içi ve yurt dışından gelen mailler de bunun ıspatı. Egeli olmam nedeniyle otun her çeşidini çok severim. Sortie'nin Genel Koordinatörü Ali Sayar, can dostum İzzet Çapa'yı, ortak arkadaşımız Murat Özalp'i ve beni Galatasaray buzAda'nın içinde bu yaz açılan Doğa Balık'a davet etti. Bir kaç kez Cihangir'dekine gitmiş, bayılmıştım. Hava serin olmasına rağmen soba yanında keyifli bir yemek yedik. Tam on çeşit ot söyledik Karalahana kökü, pazı ve ıspanak kavurma, deniz börülcesi, kuzu kulağı, ısırganotu, radika, şevketi bostan... Ara sıcak olarak ahtapot ve pavurya istedik. Finali de birer parça kalkan ile yaptık. Tatlı almadık, bir şişe şarap içtik. Engin Çakır, Engin Çörekçi, Ramazan Ünal masayla ilgilendiler. Ali'nin Ankara'dan çocukluk arkadaşı Açelya Kulaksızoğlu da sağolsun bizi yalnız bırakmadı. Dört kişiye indirimli fiyat geldi 350 milyon lira. Hesabı biraz ağır buldum. İndirim olmasa 700 milyona mı kalkacaktık acaba Geçen gün bir dostum Kuruçeşme'deki sevgili Ece'nin yerine gitmiş. Ece ot mutfağını 22 yıl önce İstanbul'a getiren ilk isimdir. Şehir pazarlarını dolaşarak onca otu toplar. Kalamarı en iyi Ece yapar. Mönüsünde sebze, mantar, taze fasulye köftesi, yöresel tatlar da vardır. Dostum anlattı İçki eşliğinde keyifli bir yemek yemişler. Ana yemek balıkmış üstelik. Kişi başı 50 milyon TL vermişler. En kısa sürede gideceğim. Ama Doğa Balık'ın telefon numarasını yine de vereyim 0212 263 42 59. Ece'nin telefon numarası ise 0212 265 96 00. Tercih sizin tabii. 

Yemek keyfi Ethemefendi 36'da 
Sırdaşım İsmal Akkaya'yı soranlara haber Kendileri Bayramoğlu'ndaki yazlık evinin tamiri için 10 günlüğüne Bodrum'dan geldiler, o arada görüştük. Güzel kız kardeşi Tansel, Anadolu yakasının eğlence yaşamıyla ilgili olarak bana bilgi verdi. Efendim, Bağdat Caddesi'nde, yazı tüm güzellikleriyle karşılayan, yeşilin bütün tonlarını önünüze seren, toz ve topraktan uzak bahçesiyle Ethemefendi 36 sizi bekliyor. Burası da şehrin merkezinde aslında. Ama trafik yok. Ağaçlar altında dinleneceğiniz, tanıdığınız lezzetlerin yanında yaza özel yeni tatlar bulacağınız bir mekan arıyorsanız Ethemefendi 36'ya gidin derim. Balık, tavuk, et ve vejetaryen seçenekleri geniş. Mönüden 'su perisi'ni seçerseniz masanıza karidesli ve soslu bir pilav gelecek. 'Aşk gemisi'ni isterseniz mevsim yeşillikleriyle hazırlanmış somonlu spagettiyi tadacaksınız. Genel mönüden 'rakıya davet' ile giriş yapıp Bahar Mönüsü'nden 'bahar fıstığı' veya 'ayrılmaz ikili' ile devam edebilirsiniz. Rakı ya da şaraba uygun mönülerden sonra 'çıldırtan cazibe'yi mutlaka denemeniz öneriliyor. Dondurma ile servis edilen hurma tatlısı gecenizin rengi olacak. Ethemefendi 36 pazartesi hariç her gün 11.00 -24.00 arası hizmet veriyor. Rezervasyon için telefon numarası 0216 385 41 31. 

Taxim Hill Hotel, 
Taksim'e gittiğimde Taxim Hill Hotel beni keyiflendirir. Havalar da güzelleşti, buranın terası muhteşem oluyor. Bir Boğaz manzarası var... Görmelisiniz. Alfa Yayınları'ndan çıkan ikinci kitabım 'Yüreğim Hala Biten Aşkımıza Ağlıyor -Şehir hikayeleri 2' ile ilgili Beyoğlu'ndaki kitapçıları turlayayım istedim. Sevgili menajerim Sayım Çınar çok yoğun olduğundan ben üstlendim satış kontrolünü de. Soluklanmak için Taxim Hill Hotel bünyesindeki Taksimoda'yı tercih ettim. Taksim Meydanı'nda. Her gün 08.00'de sabah kahvaltısıyla kapılarını açan Taksimoda hafta içinde 02.00'ye, hafta sonunda ise 04.00'e kadar hizmet veriyor. Kafede kokteyl ve salata çeşitleri zenginleşmiş. Taze meyva püreleriyle hazırlanan frozen margaritalar, alkollüalkolsüz limonatalar, meyva likörleriyle tatlandırılan dondurmalı kokteyller... Diyet yapanlar için de düşük kalorili ve lezzetli mozzarella peynirli ızgara sebze salatası, rokalı hindi füme salatası, Ege salatası ve okyanus salatası gibi pek çok alternatif var. Hem de herkesin kesesine uygun. POSTA Gazetesi'nin güzel yazı işleri müdürlerinden sevgili kankam Hande Özcan o güzel kızın ve yakışıklı oğlunla bir git istersen. Telefon numarası 0212 334 85 00. 

Dostlarla Reina'da bir akşam 
Melek Boz kendisini genç yaşta emekliye ayıran o meşhur M M Balık'ı kapattı. Melek kısa süre önce aldığı ve çok şık döşediği Göltürkbükü'ndeki evde keyif yapıyor. Melek'in kızları Senem Çapa Kutluel ve Şebnem de yakın arkadaşlarım. Geçen gün Melek, Senem ve Şebnem'in halkla ilişkiler şirketinde koordinatörlük yapan sevgili arkadaşım Sinan Engin'in dünya güzeli eşi Ayşe Karasu ile birlikte Reina'da yemek yedik. Tıklım tıklımdı. Ne Ali Ünal'ı ne de Memo'yu Mehmet Koçarslan görebildim. Ben başlangıç olarak enginar, ana yemek olarak ızgara kuzu sırtı filetosu, enginar kalbi mous ve sarıkız mantarı 'trüffle' sos ile aldım. Melek enginar, süt danası madalyonları yanında porcini mantarlı risotto yedi. Senem ise kuşkonmaz ve rokalı sığır eti carpaccio, risotto, scallops ızgara karides, porcini mantar kızartma, parmezan peynirli taze fesleğen yedi. Ayşe de Senem'in mönüsünü tercih etti. Masaya Reina'nın yakışıklısı müdür Erkan Ünal baktı. Ama sağolsunlar, diğer şefler Sabri ve Sırrı da yakın ilgi gösterdiler. Tatlı seçiminde kararsız kaldık, mutfak şefi sevgili Tevfik'in gönderdiği sufleyi afiyetle yedik. Öyle keyifli bir geceydi ki vaktin nasıl geçtiğini anlamadık. Reina'nın telefon numarası 0212 259 59 19. 

Lipari, Caliante'de eğlence 
Geçen gün Arnavutköy'deki Deepblue'ya uğradım. Sevgili Zafer Malkoç ile sohbet ettim. Zafer bana Lipari'den söz etti. Keyifli bir balık lokantasıymış. Bir mekan sahibinin başka bir mekanı, üstelik de aynı mönülere sahip bir yeri övmesi hoş. Niyazi Cengiz'in patronluk yaptığı Lipari'de şef Hüseyin Zargana, aşçılar Adil Aslan ve Musa Usta, garsonlar Nuh Mete ve Hikmet Karabulut gülümseyerek karşıladılar beni. Karnım tok olduğu için çay içtim ama mönüyü incelemekten geri kalmadım Somon sarma, kalkan yumurtalı levrek sarma, fırında hazırlanmış deniz mahsulleri salatası, ada salatası, közde pişirilmiş patlıcan, levrek marine... Sıcaklar da pek zengin. Seçtiklerim Zencefilli fırında ahtapot, balık çöp şiş, kiremitte balık kavurma, Lipari sürpriz sarma, ısırganotlu fırında lagos... Tatlı olarak da dondurmalı sufle, kireç kaymağında hazırlanmış kabak tatlısı. Kişi başı, içki dahil, 35-45 milyon liraymış. Telefon numarası 0212 263 25 74. Efendim çarşamba akşamları Caliante'de Bülent Nurcan Eren müthiş performanslarıyla eğlenceyi doruğa çıkarıyor. Sanat, sosyete, iş dünyasının ünlüleri Caliante'de. Telefon numarası 0212 274 20 45. Evet, bugünlük de bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın efendim. 

Devler aynı sahnede 

Bu akşam Sortie'de Amerika'nın R B yıldızı Kelis ve Türkiye'nin sahne performansı en yüksek isimlerinden olan Kenan Doğulu'nun müthiş konseri var. Yani K K parti. Bence kaçmaz. Biletler 75 milyon TL. Telefon numarası 0212 327 85 85. Efendim, Etiler'in ünlü Şamdan'ı, yazın On The Beach adıyla Çeşme -Dalyan'da. Sevgili dostum Nedim Demirağ'ın oteli Plaza'da. Şamdan mönüsü ve eğlenceleriyle, Mehmet Tuna ve ekibi bu kez Antalya ve Çeşme'de esecek. Bir konser haberi daha Fazıl Say, Genco Erkal ve Zuhal Olcay yarın BKM Beşiktaş Kültür Merkezi organizasyonu ile Harbiye Açıkhava Tiyatrosu'nda sahne alacak. Biletler Biletix ve tiyatro gişesinde. 



</TEXT>
</DOC>
