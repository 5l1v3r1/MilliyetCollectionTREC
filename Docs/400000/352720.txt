<DOC>
<DOCNO> 352720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas01.html </URL>
<DATE> 2005/06/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kiminin bacağı güzel kiminin kalçası 
</HEADLINE>
<TEXT>

     US Weekly dergisinin güzellik uzmanları, oturmuş ve hangi ünlünün neresi güzel diye bir liste çıkarmışlar. İşte kusursuz bir güzele giden yol 
     
     En güzel kalça Jessica Simpson 

     Kalçaların kusurları, kadının güzelliğine zarar veriyor. En güzel kadın yaratılırken, acaba kimin kalçaları örnek alınacak dersiniz Güzellik uzmanları, yüzlerce ünlü güzelin arasından Jessica Simpson’ı seçtiler. Jessica Simpson’ın kalçalarını kıskanan kıskanana... Yıldız, kalçalarının mükemmel olması için günde iki saat egzersiz yapmayı göze almış. Jessica Simpson, iki eli kanda da olsa bu egzersizleri yapıyor. 
     
     
     En güzel kollar Jennifer Aniston 

     Jennifer Aniston, uzun süreden beri, kollarını güçlendirip, güzelleştiren egzersizleri uyguluyor. Dünyanın en güzel kadınına, Jennifer Aniston’un kolları çok yakışacak. Yıldız, kollarının güzelliğini korumak için günde 15-20 dakika kol egzersizleri yapıyor. 36 yaşındaki yıldızın kolları gerçekten de kusursuz. 
     
     En güzel bacaklar Eva Longoria 

     Çaresiz Evkadınları’ dizisini izliyorsanız, dizinin oyuncularından Eva Longoria’nın düzgün bacakları mutlaka dikkatinizi çekiyordur. 30 yaşındaki yıldız, düzenli olarak yoga yapıyor. Bacak kaslarını çalıştırması için önerilen egzersizlere ağırlık veriyor. Haftada üç kez, 15’er dakika bu egzersizleri uyguluyor. 
     
     En güzel göğüsler Rachel Stevens 

     Doğal ve kusursuz göğüsler deyince Rachel Stevens’ın göğüslerinden güzelini bulmak zor. Genç yıldız haftada iki kez, ikişer saat göğüsler için yararlı olduğu bilinen egzersizleri uyguluyor. Daha sonra 20 dakika koşu bandını kullanıyor, 15 dakika egzersiz bisikletinde, 15 dakika da kürek makinesinde çalıştıktan sonra hafif ağırlık kaldırıyor. Haftada bir kez de yüzüyor. Ee, daha ne yapsın 
     
</TEXT>
</DOC>
