<DOC>
<DOCNO> 395274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonyas09.html </URL>
<DATE> 2005/11/15/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Karıncalar hastanede bir kadının gözünü yedi 
</HEADLINE>
<TEXT>

     Hindistan'da karıncalar, hastanede tedavi görmekte olan bir kadının gözünü yedi. 
     Kalküta'daki hastane yetkililerinin açıklamasına göre, şeker hastalığı nedeniyle ameliyat olan ve ameliyat sonrası enfeksiyon tedavisi gören kadın hasta, pazar gecesi karıncaların saldırısı sonucu gözünde ağrı hissedince yardım istedi. 
     Ancak hemşireler, enfeksiyon nedeniyle böyle ağrılar hissetmesinin normal olduğunu söyleyerek hastayla ilgilenmedi. 
     Hastayı pazartesi gecesi ziyarete gelen yakınları, hastanın sol gözündeki bandajı kaldırınca, gözünde açılan boşlukta bir sürü karınca gördü. 
     Hastane müdürü, ''karıncaların şeker hastalarına saldırmasının seyrek görülen bir şey olmadığını'' söyledi ve soruşturma komisyonu kurduklarını belirtti. 
     Milyonlarca yoksul ve orta sınıftan insanın gittiği Hindistan'ın aşırı kalabalık devlet hastanelerinde, farelerin yanı sıra kedi ve köpeklerin hastalarla aynı yatağı ''paylaşmasının'' sık görülen bir manzara olduğu belirtildi. 
     
</TEXT>
</DOC>
