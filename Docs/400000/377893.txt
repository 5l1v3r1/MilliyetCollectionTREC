<DOC>
<DOCNO> 377893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas07.html </URL>
<DATE> 2005/09/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yunan adalarında 'Yabancı Damat' izdihamı 
</HEADLINE>
<TEXT>

     Yaşar ANTER DHA 

      GEÇEN sezon Kanal D Televizyonu'nda yayınlanan Türk kızı Nazlı Nehir Erdoğan ile Yunanlı genç Niko'nun Özgür Çevik zorlu aşk hikayesini anlatan Yabancı Damat’ adlı dizinin yeni bölümlerinin çekimine Yunanistan'ın Sömbeki Simi Adası'nda başlandı. Nazlı ile Niko yerli ve yabancı turistlerin sevgilisi haline gelirken, Türkiye ve Yunanistan'da rayting rekorları kıran dizinin çekimlerini izlemek isteyenlerin akın ettiği Yunan adalarındaki otellerde yer kalmadı. Yunan basının büyük ilgi gösterdiği çekimlerde, Simi Belediye Başkanı oyuncular onuruna şölen düzenledi, çekimlerde hamile olan Nazlı'nın doğurması beklenen erkek çocuğun adı da belirlendi. 
     Türkiye'de geçen sezon Kanal D'de yayınlanan sevilen Yabancı Damat’ dizisinin yeni sezonda gösterime girecek 39 bölümünün çekimleri, dizide Türk kızı Nazlı ile Yunanlı genç Niko arasındaki aşkın başladığı, Datça sahillerine 3 mil uzaklıktaki, Yunanistan'ın Sömbeki Simi Adası'nda başladı. 
     Yapımcılığını Türker İnanoğlu, yönetmenliğini ise Yağmur Taylan- Durul Taylan kardeşlerin yaptığı, aşkın zorlukları ve iki kültür arasındaki çekişmeyi anlatan Yabancı Damat’ dizisinin çekimleri için Sömbeki'ye gelen Nazlı ile Niko, Sömbeki Belediye Başkanı Eleftherios Papakalodoukas ve Belediye Meclis üyeleri tarafından karşılandı. 
     
     ADA'DA KONAKLAYACAK YER KALMADI 
     Üç gün sürecek ilk bölümün çekimleri sırasında ada halkı film ekibine büyük ilgi ve kolaylık gösterdi. Yunanistan Basın Bakanlığı ve Yunan polisinin denizde ve karada tüm kolaylığı sağladığı çekimler hafta sonuna denk gelince, Rodos, İstanköy Kos , Kalimnos, Leros ve Patmos adalarında yaşayan Yunanlılar ve Türk uyruklu vatandaşlar dizinin kahramanları Niko ve Nazlı'yı görmek için adaya akın etti. 
     Anes isimli Yunan feribot şirketi tarifeli seferlere günde iki kez ek seferler koymak zorunda kalırken, 2 bin 500 nüfuslu küçük balıkçı kasabası Sömbeki Adası'nda otel, pansiyon ve motellerde yatacak yer kalmadı. Ada halkı ve turistler Sömbeki sokaklarında, limanda ve tarihi mekanlarda yapılan çekimler sırasında Nazlı ile Niko'ya yoğun sevgi gösterisinde bulundu. 
     Sanatçıları ve televizyon ekibini bir an olsun yalnız bırakmayan, sürekli imza almak ve fotoğraf çektirmek için peşlerinden koşan Yunanlı gençler ve çocuklar yüzünden çekimlerin yapıldığı dar sokaklarda izdiham yaşandı. 
     
     NAZLI BEBEK BEKLİYOR 
     Dizinin 16 Eylül Cuma günü Kanal D'de yayımlanmaya başlanacak yeni dönemin ilk bölümünün Sömbeki'de yapılan çekimlerinde, hamile olan Nazlı'nın bebeğinin adının ne olacağı aileler arasında büyük tartışma yaşanmasına neden oluyor. Hamileliğin verdiği gerginlikle Niko ile sık sık tartışan Nazlı ilk aşkı yaşadıkları tekneden kaçıp kayıplara karışırken, doğacak erkek bebeğin adı, olası 70 isim arasından büyük ihtimalle Stavro Can Stavro Niko'nun babasının adı olarak belirlenecek. 
     
     YUNAN TV'LERİNDE İZLENME REKORLARI KIRILDI 
     Yunanistan'dan 34 gazeteci ve 8 televizyon kanalının çekimlerini izlediği Yabancı Damat’ dizisinin Yunanistan tarihinde yerli ve yabancı diziler arasında yüzde 58 gibi yüksek oranla rekor kırdığı ve yüzde 16 raytingi yakaladığı belirtildi. 
     Tilerama isimli derginin kapak yaptığı ve sekiz sayfasını diziye ayırdığını belirten Epsilon TV yapımcısı ve yönetmeni Nino Elmacıoğlu, Yunanistan basınında ve televizyon tarihinde uzun yıllar kimsenin hayal bile edemeyeceği bir rekor gerçekleşti. Birçok insan Yabancı Damat dizisinin yakaladığı başarıyı kıskanırken, bu dizinin barış, dostluk, kardeşlik ve iki ülke insanını bu kadar kaynaştırabileceğini kimse tahmin bile edemezdi. Yunan dergi, gazete ve televizyonlarında hemen her gün bahsedilen dizi ve dizinin kahramanları Yunan basının vazgeçilmezi oldular. Buraya gelen Yunan basın mensuplarının çokluğundan da bu rahatlıkla anlaşılıyor'' dedi. 
     
     NEHİR ERDOĞAN'I BAŞBAKAN'IN KIZI SANIYORLAR 
     Adalarda yapılan çekimler sırasında Recep Tayyip Erdoğan ile soyadı benzerliğinden dolayı Yunanlı'ların kendisine Siz Başbakan'ın kızı mısınız '' diye hayretle sorduğunu ve imza istediğini belirten başrol oyuncusu Nehir Erdoğan, Sayın Başbakanımız Yunan halkı tarafından çok iyi tanınıyor ve seviliyor. Yunanlı'ların Başbakanımıza duyduğu sevgi ve saygı soyadı benzerliği nedeniyle bana da yansıyor. Kızı değilim ama kızı olarak anılmak ve bilinmek beni hem şaşırtıyor, hem de sevindiriyor'' dedi. 
     
     BELEDİYE BAŞKANINDAN ŞÖLEN 
     Sömbeki Belediye Başkanı Eleftherios Papakalodoukos, dizinin yapımcısı Türker İnanoğlu, çekimleri izlemeye gelen oğlu İlker İnanoğlu ve başrol oyuncuları Nazlı ve Niko onuruna Cumartesi gecesi Kali Strada Meydanı'nda düzenlediği şölende Yabancı Damat'' dizisinin Türk- Yunan dostluğuna ve adanın turizmde atağa kalkmasına önemli katkı sağladığını söyledi. 
     Başkan Papakalodoukos, dizinin yapımcı, yönetmenleri, Nazlı ile Niko ve Hürriyet Gazetesi Atina Temsilcisi Yorgo Kırbaki'ye plaket vererek teşekkür etti. Yaklaşık 6 bin kişinin izlediği ve Yunan halk oyunları ekiplerinin gösteriler sunduğu gecede konuşan Papakalodoukos, şunları söyledi 
     Gerek Sömbeki halkı, gerekse adalarda yaşayan vatandaşlarımız Yabancı Damat dizisi ile son yıllarda kültür, sanat ve spor şenlikleri ile hızla gelişen ikili ilişkilerimizi evlerimizin içine, odalarımıza kadar sokarak bir inanılmazı başardılar. Gerek adamızın tanıtılmasında gerekse gelecekteki Türk Yunan ilişkilerinde büyük etkisi olacak bu dizide rol alan ve artık yaşantımızın bir parçası haline gelen Nazlı ve Niko ile Türk yöneticilere büyük teşekkür ediyor, onlara ev sahipliği yapmaktan büyük onur ve gurur duyuyoruz. Barış ve dostluk adına yapılacak her türlü projeye destek vermeyi sürdüreceğiz.'' 
     
</TEXT>
</DOC>
