<DOC>
<DOCNO> 372830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo10.html </URL>
<DATE> 2005/08/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Samsunspor'dan Ertuğrul Sağlam'a suçlama 
</HEADLINE>
<TEXT>

     Murat SANDIKÇI DHA 

SAMSUNSPOR Başkanı Adnan Ölmez, transferde sıkıntı yaşadıklarını, bunun sebebinin de eski teknik direktörleri, şu anda Kayserispor’u çalıştıran Ertuğrul Sağlam ve ekibinin olduğunu ileri sürdü. 
     Ölmez, Samsunspor’un arşivinde bir tek izlenmiş futbolcu ismi bile yok. Maalesef geçen sezonki teknik heyet dosyayı koltuğunun altına koyup gitmiş. Bu nedenle transfer yapmakta geçiktik'' dedi. 
     Fenerbahçe maçı hazırlıklarını günde tek idmanla sürdüren kırmızı beyazlı takımda Başkan Adnan Ölmez, kadroyu güçlendirmek ve mutlaka takviye yapmak zorunda olduklarını, ancak bunu yaqarken çık zorlandıklarını söyledi. 40 yıllık mazisi ve profesyonel bir kulüp olan Samsunspor’un arşivinde bir tek futbolcu ismi dahi bulunmadığını söyleyen Başkan Adnan Ölmez, Geçen sezon Samsunspor adına izlenen yerli ve yabancı futbolcu listesi, Samsunspor’la yollarını ayıran teknik ekip tarafından alınmış. Arşivimizde bir tek futbolcu bile bulunmuyor. Bu nedenle transfer yapmakta zorlanıyoruz. Tavsiye üzerine oyuncu bakıyoruz. Bu nedenle transfer için bu kadar geç kaldık. Maalesef geçen sezonki teknik heyet, izlenen futbolcuların isim listesinin bulunduğu dosyayı koltuğunun altına koyup gitmiş'' dedi. 
     
     BİZİM PARALARIMIZLA FUTBOLCU İZLEDİLER 

     Samsunsporlu bazı yöneticiler ise Kayserispor Teknik Direktörü Ertuğrul Sağlam ve ekibini suçlayarak, Bizim paralarımızla yurt dışına futbolcu izlemeye gittiler. Ancak buradan ayrıldıktan sonra futbolcu isimlerinin bulunduğu dosyayı da yanlarında götürdüler. Kayserispor’un aldığı Bulgar kaleci Dimitri İvankov ve Sloven golcü Rodic geçen sezon Samsunspor adına izlenildi. Ancak bu oyuncuların bilgileri buradan alınıp gidildi. Bu nedenle transfer yapmakta geciktik'' diye konuştular. 
     
     İVANOV-ALPER TAKASI 

     Öte yandan transfer çalışmalarını sürdüren kırmızı beyazlı takım, Brezilyalı golcü Marcos Antoneli Romulo’yu Samsun’a getiriyor. Brezilya’da bulunan antrenör Besim Durmuş’un sambacı hakkında olumlu rapor vermesi yönetimi hareket geçirdi. Bunun üzerine yönetim, teknik heyetin raporu doğrultusunda, Gaziantepspor ile İvanov-Alper takası yapacak. Yabancı kontenjanı açmak isteyen yönetim, ilk olarak İvanov’u gözden çıkardı. İvanov’u gönderecek olan Samsunspor, Alper ile Romulo’yu renklerine bağlayacak. Galatasaraylı İbrahim Yavuz içinde görüşmelerini sürdüren kırmızı beyazlılar, transfer döneminin bitmesine kadar bu oyuncuyu da kadrosuna katmayı hedefliyor. 
     
     YILDIRIM LUNGU FLORİN’İ BEĞENMEDİ 

     Bu arada Romanya’nın Farul Constanta takımında forma giyen ön libero Lungu Florin’i teknik direktör Şaban Yıldırım veto etti. Bu oyuncunun kasetlerini izleyen Yıldırım, Florin’in aradığı özellikte olmadığını yönetime bildirdi. 
     
</TEXT>
</DOC>
