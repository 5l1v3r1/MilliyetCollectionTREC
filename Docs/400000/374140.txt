<DOC>
<DOCNO> 374140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo29.html </URL>
<DATE> 2005/08/30/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hüseyin Kalpar İçerde maç kaybetmek istemiyoruz... 
</HEADLINE>
<TEXT>

     Diyarbakırspor Teknik Direktörü Hüseyin Kalpar, içerde maç kaybetmek istemediklerini söyledi. 
     Kalpar, AA muhabirine yaptığı açıklamada, hafta sonu deplasmanda oynadıkları Beşiktaş maçının kendileri açısından iyi geçtiğini belirterek, ''İstediğimiz sonuçla ayrıldık diyebiliriz'' dedi. 
     Beşiktaş maçından hak ettikleri 3 puanla ayrılmaları gerektiğini ifade eden Kalpar, şunları söyledi 
     ''Kazanılması gereken bir maçtı. İyi bir takım oyunu sergiledik. Ancak beraberlikle ayrıldık. Beşiktaş maçını unutup cumartesi günü sahamızda ilk kez taraftarımızla buluşacağımız Kayserispor maçına bakacağız. Yarın top başı yapacağız ve hafta sonuna kadar yoğun bir tempoyla hazırlıklarımızı sürdüreceğiz. Bizim için her takım aynıdır. Kim takım oyununu sahaya yansıtabilirse o takım kazanır. Biz içerde maç kaybetmek istemiyoruz. Taraftarımızın da desteğiyle kazanan taraf olmak istiyoruz.'' 
     
</TEXT>
</DOC>
