<DOC>
<DOCNO> 350268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun17.html </URL>
<DATE> 2005/06/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Avustralya, tsunamizedelere slikon göğüs göndermiş .. 
</HEADLINE>
<TEXT>

     Avustralya'nın güneydoğu Asya'daki tsunami felaketzedelerine silikon göğüs implantı gibi uygun olmayan ve son kullanma tarihi geçmiş tıbbi malzeme gönderdiği ortaya çıktı. 
     Felaketten 3 ay sonra Endonezya'nın Açe bölgesine giden Avustralya'nın Melbourne kentindeki Monash Üniversitesi'nden bir tıbbi uzmanlar heyeti, buradaki incelemeleri sırasında, silikon göğüs implantları, son kullanma tarihi geçmiş ilaçlar ve başka yararsız tıbbi malzemenin stoklanmış halde bulunduğunu belirtti. 
     Bu ekipten Jane Rice isimli bir hekim, ayrıca yerel hastanelere bağışlanan tıbbi malzemelerin bir bölümünün sular altında kaldığını ya da Açe gibi bazı bölgelerde yüksek nem oranı yüzünden kullanılamaz hale geldiğini kaydetti. 
     Asya'yı vuran deprem ve tsunami felaketinin ardından Avustralya halkının topladığı yardım miktarı 760 milyon doları ve özel bağışlar da 85 milyon doları bulmuştu. 
     
</TEXT>
</DOC>
