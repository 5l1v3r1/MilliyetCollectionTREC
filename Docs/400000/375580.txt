<DOC>
<DOCNO> 375580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur10.html </URL>
<DATE> 2005/09/04/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hatay’da şiddetli yağmur 1 ölü 
</HEADLINE>
<TEXT>

     Mehmet EZER DHA 

Hatay'da şiddetli yağışta çok sayıda ev ve iş yerinin sular altında kalırken, sele kapılan 51 yaşındaki Yusuf Dikkaya boğularak yaşamını yitirdi. 
     Bugün saat 01.00 sıralarında başlayan yağmur nedeniyle özellikle Akevler, Sümerler, Elektrik, Saraykent ve Zenginler Mahallesi’ndeki ev ve iş yerleri ile şehir merkezinde bulunan bir çok ana cadde ve sokak yağmur sularının altında kaldı. 
     3 saat süren şiddetli yağmurun ardından belediye görevlileri su basan ev ve iş yerlerinde tahliye işlemi yaptı. Bu arada görevliler tarafından Elektrik Mahallesi Çekmece Kavşağı’nda suda boğulan bir erkek cesedi bulundu. Cesedin hemen yakında oturduğu anlaşılan ve evine ulaşmaya çalıştığı belirlenen Yusuf Dikkaya'ya ait olduğu saptandı. 
     Asi Nehri kıyısında bulunan bazı istinat duvarları yıkılarak suyun yatağı değiştirilip taşkınların önüne geçilmeye çalışıldı. Hasar tespit çalışmalarına başlanırken, Metooroloji yetkilileri yağmurun aralıklarla devam edebileceğini söyledi. 

     
</TEXT>
</DOC>
