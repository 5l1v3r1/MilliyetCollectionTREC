<DOC>
<DOCNO> 351780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun42.html </URL>
<DATE> 2005/06/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ukrayna birliğinin eski komutanı döviz kaçakçısı çıktı 
</HEADLINE>
<TEXT>

     Irak'taki Ukrayna askeri birliklerinin eski komutanı, döviz kaçakçılığı yaptığı gerekçesiyle Ukrayna savcılığının istemi üzerine tutuklandı. 
     Savcılıktan yapılan açıklamada, Irak'taki Ukrayna askeri birliklerine mayıs ayına dek komuta eden Serhiy Savçenko'nun tutuklanarak, cezaevine gönderildiği belirtildi. 
     Ukrayna'da Devlet Başkanı Viktor Yuşçenko'nun Leonid Kuçma'dan görevi devralmasından sonra, eski rejime bağlı birçok üst düzey subayın yolsuzlukla mücadelede tutuklanması bekleniyor. 
     Yuşçenko, aralık ayında özellikle yolsuzlukla mücadele sözü vererek, iktidara gelmişti. 
     Irak'ta Polonya'nın komutası altında görev yapan Ukrayna birliğinde görev yapan asker sayısı 1650'den 900'e indirilmişti. Ukrayna askerleri yıl sonunda tamamen çekilecek. 
     
</TEXT>
</DOC>
