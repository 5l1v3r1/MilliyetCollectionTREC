<DOC>
<DOCNO> 379393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sondun09.html </URL>
<DATE> 2005/09/18/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Endonezya askerleri Açe'den çekilmeye başladı 
</HEADLINE>
<TEXT>

     Endonezya, isyancılarla yapılan barış anlaşması çerçevesinde Açe'den askerlerini çekmeye başladı. 
     Yaklaşık 800 asker, Sumatra adasındaki Medan'a gidecek savaş gemisine, sevinç gösterilerinde bulunarak bindiler. 
     Tedrici çekilme çerçevesinde gelecek birkaç hafta içinde 6 bin asker Açe'den ayrılmış olacak. 
     Özgür Açe Hareketi'nin GAM bağımsızlık talebinden vazgeçmesi üzerine barış anlaşmasına varılmıştı. Anlaşma, hükümet ile GAM arasında Finlandiya'da geçen ay imzalanmıştı. 30 yıllık çatışma döneminde 15 bin kişinin öldüğü bildiriliyor. 
     Endonezya'nın Açe'de 30 bin askeri ve 15 bin polisi bulunuyor. Anlaşmaya göre, Açe'de 14.700 asker ve 9100 polis kalacak. 
     Hafta başında isyancılar silahlarının 4'te 1'ini AB ve Güney Asya gözlemcilerine teslim etmişlerdi. İsyancıların kalan silahları 31 Aralık'a kadar teslim etmeleri gerekiyor. 
     
</TEXT>
</DOC>
