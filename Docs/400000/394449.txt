<DOC>
<DOCNO> 394449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/siyaset/asiy.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den 'nokta' atışı 
</HEADLINE>
<TEXT>


Başbakan Erdoğan, "AİHM kararıyla nokta konmuştur" yorumlarını art niyetli olarak değerlendirirken, AKP'liler, Cumhurbaşkanı'na tepki gösterdi. Kuzu, Öcalan kararını anımsattı 

Bülent Sarıoğlu - Ankara 


AKP'liler, Başbakan Recep Tayyip Erdoğan'ın türban konusundaki "AİHM kararıyla nokta konmuştur görüşü art niyetli" yorumunun ardından, "Konu hiç kuşkusuz hukuken kapanmıştır" diyen Cumhurbaşkanı Ahmet Necdet Sezer'e, "Öcalan kararını" anımsatarak tepki gösterdi. AİHM'nin, terörist Abdullah Öcalan hakkındaki "yeniden yargılama" kararına dikkat çeken Anayasa Komisyonu Başkanı Burhan Kuzu, "Gereğini yapabilecek miyiz " diye sordu. 
Başbakan Erdoğan ise Katar'a giderken yaptığı açıklamada Cumhurbaşkanı ile "atışma"ya girmek istemediğini söyleyerek, "AB sürecine saygı duyanlar, AB üyesi ülkelerin icraatlarına da saygı duysunlar. Bu uygulama, hangi AB ülkesinde var " dedi. Erdoğan, AİHM'nin kararıyla, "konunun hukuken kapandığı" da belirtti. 
Üniversitede türbana serbestlik hedefinden vazgeçmediklerini belirten AKP'lilerin değerlendirmeleri şöyle 

Leyla Şahin'i bağlar 
BURHAN KUZU Hukuken nokta konduğu söylenemez. Evet, Leyla Şahin açısından prensip olarak bağlayıcı karar ama bunu genellemek doğru değil. AİHM, kararında "Türkiye'nin özel durumu var" diyor. "İlla böyle bir yasak uygulayın" anlamında değil. Mesela işkence gibi genel bir yasak olsa, o zaman Avrupa ülkelerinde de yasak olması lazım. Türkiye'de konsensüsle bir düzenleme yapılırsa, AİHM bunu aykırı bulmaz. Kaldı ki, AİHM dediğimiz mahkemenin üyeleri hukukçu da değil, ülkeleri temsil ediyorlar. Verdikleri kararın isabetliliği her zaman tartışılabilir. Bu karar yüzde 100 doğruysa o zaman Öcalan konusuna da aynı mahkeme karar vermedi mi Ona da "helal olsun, ne güzel verdi" diyebildik mi Bittiyse gereğini yapın o zaman, yapabiliyor musunuz "Mahkemenin üniter yapı konusundaki kararı doğrudur" diyebiliyor musunuz Özgürlük, özgürlüktür, buna bakmak lazım. 
SADULLAH ERGİN GRUP BAŞKAN VEKİLİ Evrensel insan hakları, kurumların ya da mahkemelerin "var" demesiyle var olan, "yok" demesiyle yok olan haklar değildir. Bunlar doğuştan, insan olmamızdan dolayı taşıdığımız haklardır. İçtihatlar ve kararlar zamanla değişir ama evrensel haklar ilanihaye devam edecektir. Mahkeme, Şahin lehine karar verse duracağımız zemin yine aynıydı. 

'Özgürlük' noktası 
RAMAZAN CAN ADALET KOMİSYONU SÖZCÜSÜ Karar, hukuken süreç açısından son karardır. Fakat son noktanın özgürlük noktası olması lazım. İnsanların doğuştan gelen devredilmez hakları vardır. Yargılama sürecinin sonuçlanmış olması, hukuki olmasını gerektirmez. 

Tarihin yargısı 
SEMA RAMAZANOĞLU AKP MKYK ÜYESİ "Hukuken bitmiştir" denilemez. Bu bir hukuki süreçtir ama hukuken bitmiş konular bile ileride farklı yorumlanıp farklı sonuçlanabiliyor. 


</TEXT>
</DOC>
