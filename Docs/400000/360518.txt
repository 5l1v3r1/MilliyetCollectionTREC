<DOC>
<DOCNO> 360518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur44.html </URL>
<DATE> 2005/07/12/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Cip almak için otomotiv bayisine 130 bin YTL yatırdılar, bayi yokoldu 
</HEADLINE>
<TEXT>

     Gaziantep’te bir otomotiv bayisinin kendilerini dolandırdığını iddia eden 2 kişi, Cumhuriyet Savcılığı’na suç duyurusunda bulundu. 
     AA muhabirinin edindiği bilgiye göre, M.D. ve C.Y, Cumhuriyet Savcılığı’na verdikleri dilekçede, bir otomotiv firmasının Gaziantep’teki bayisinin kampanyayla cip sattığını duyduklarını, bunun üzerine kendilerinin de cip alma talebinde bulunduklarını ve firmaya 130 bin YTL yatırdıklarını öne sürdü. 
     Parayı yatırmalarına rağmen istedikleri aracı alamadıklarını, otomotiv firmasının kapalı olduğunu, tüm aramalarına rağmen yetkililere ulaşamadıklarını savunan M.D. ve C.Y, bayi sahibi A.B. 
     hakkında suç duyurusunda bulundu. 
     Cumhuriyet Savcılığı’nın olayla ilgili soruşturma başlattığı ve A.B’nin arandığı bildirildi. 
     Bu arada, Gaziantep Emniyet Müdürlüğü yetkilileri, çok sayıda vatandaşın, aynı firmanın kendilerini dolandırıldığı iddiasıyla kendilerine başvurduğunu, vatandaşları Cumhuriyet Savcılığı’na yönlendirdiklerini belirttiler. 
     
</TEXT>
</DOC>
