<DOC>
<DOCNO> 380342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur08.html </URL>
<DATE> 2005/09/21/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Namazdan çıkan imama silahlı saldırı 
</HEADLINE>
<TEXT>

     Malatya’nın Darende İlçesi’nde, yatsı namazından çıkan imam ile cemaatten bir kişi, av tüfeğiyle açılan ateş sonucu yaralandı. 
     AA muhabirinin aldığı bilgiye göre, ilçe merkezi Mehmet Paşa Mahallesi’ndeki Mehmet Paşa Camii’nin İmamı Ökkeş Korkmaz 51 , yatsı namazını kıldırdıktan sonra cemaatten İlhan Toktaş 57 ile camiden çıktı. 
     İmam Korkmaz ile Toktaş birlikte yürürlerken arkalarından av tüfeğiyle 2 el ateş açıldığı bildirildi. 
     Vücuduna 40’ın üzerinde saçma isabet eden imam Korkmaz ile yine çok sayıda saçmayla vurulan Toktaş, çevredekiler tarafından Darende Devlet Hastanesi’ne kaldırıldı. Yaralılar buradaki ilk müdahalenin ardından Malatya Devlet Hastanesi’ne sevk edildi. 
     İmam Ökkeş Korkmaz, kimseyle kavgasının olmadığını, bir hasmının bulunmadığını bildirirken, İlhan Toktaş’ın ise belediyeden emekli olduğu öğrenildi. 
     Olay yerinde incelemelerde bulunan polis ekiplerinin, av tüfeğiyle ateş edildiğini belirledikleri, soruşturmanın devam ettiği bildirildi. 
     
</TEXT>
</DOC>
