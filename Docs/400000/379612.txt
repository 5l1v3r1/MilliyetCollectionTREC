<DOC>
<DOCNO> 379612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun30.html </URL>
<DATE> 2005/09/19/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Rusya Afganistan 500 ton uyuşturucu 'ithal' edebilir 
</HEADLINE>
<TEXT>

     Rusya Savunma Bakanı Sergey İvanov, Afganistan'dan Rusya ve Batı Avrupa'ya bu yıl sonuna kadar 500 ton uyuşturucu gönderilebileceğine dair kaygılarının bulunduğunu söyledi. 
     Rus haber ajansı RİA Novosti, İvanov'un Rusya Devlet Başkanı Vladimir Putin ile görüşmesinde, ''Afganistan'da saf eroin üretimi bu yıl giderek artıyor. Yani 500 ton uyuşturucunun bu yıl sonuna kadar Rusya ve Batı Avrupa piyasasına gönderilebileceği söyleyebiliriz'' dediğini duyurdu. 
     Berlin'de yapılan resmi olmayan NATO Savunma Bakanları toplantısında Afganistan'dan Rusya ve Batı Avrupa'ya yasadışı uyuşturucu trafiği konusunu ele aldıklarını belirten İvanov, bu yıl sonunda Brüksel'de uyuşturucuyla mücadele konusunda bir toplantı yapılmasının planlandığını kaydetti. 
     İvanov, Rusya'nın liderliğini yaptığı eski Sovyet cumhuriyeti 6 ülkenin üyesi olduğu Ortak Savunma Anlaşması Teşkilatı'nın üst düzey yetkililerinin de Brüksel'de yapılması planlanan bu toplantıya katılacağını söyledi. 
     
</TEXT>
</DOC>
