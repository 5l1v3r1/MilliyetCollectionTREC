<DOC>
<DOCNO> 355999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur37.html </URL>
<DATE> 2005/06/27/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Diyarbakır'da teröristin cenazesinde olaylar çıktı 
</HEADLINE>
<TEXT>

     
     Şeyhmus ÇAKAN DİYARBAKIR, DHA 

     
BİNGÖL’de 4 gün önce operasyonda öldürülen PKK’lı terörist Ahmet Okur’un, Diyarbakır’da cenaze töreninden sonra slogan atarak yürüyen kalabalığa polis müdahale etti. Polisin havaya uyarı ateşe açarak dağıtmaya çalıştığı grup, karakol ve güvenlik güçlerine taş atarak karşılık verdi. Arbede sırasında 10 gösterici yaralandı, 15 kişi gözaltınha alındı. 
     Bingöl’de 24 Haziran’da Karacehennem Ormanlarında çıkan çatışmada öldürülen Serxwebun’ kod adlı Ahmet Okur’un cenazesi bugün Diyarbakır’a getirildi. 30 araçlık konvoy ile kent girişindeki Karaçalı Köyü’nde karşılanan Okur’un cenazesi buradan, Yeniköy Mezarlığı’na götürüldü. 
     Mezarlıkta yaklaşık bin kişilik bir grup yasadışı örgütün demokratik konfederalizm bayrağı taşıyarak, Şehit namırın’ Şehitler ölmez , öcalan halktır, halk burada’, PKK halktır, halk burada’, HPG halk savunma birlikleri cepheye, misillemeye’, Güneşin yoldaşı ölümsüzdür’ sloganları atılırken, cenaze toprağa verildi. Okur’un yakınları sinir krizi geçirdi. 
     Cenazeden sonra kalabalık bu kez kol kola girerek Şehit Namırın’ Şehitler ölmez sloganı atarak 5 Nisan Mahallesinde yürümeye başladı. Yoğun güvenlik önlemleri alan polis, slogan atılması durumunda müdahale edileceği uyarısında bulundu. Kalabalık, uyarılara rağmen slogan atmayı sürdürünce polis panzerler eşliğinde havaya uyarı ateşi ve göz yaşartıcı bomba atarak kalabalığa müdahale etti. Ara sokaklara dağılan kalabalık 10 Nisan Karakolu ile polislere taşla karşılık verdiler. Yaşanan arbedede 10 gösterici yaralandı, 15’i de gözaltına alındı. 
     
</TEXT>
</DOC>
