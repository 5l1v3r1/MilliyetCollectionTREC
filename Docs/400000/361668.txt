<DOC>
<DOCNO> 361668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonsiy04.html </URL>
<DATE> 2005/07/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rahşan Ecevit Kıbrıslı Türkler, Temel Reis gibi davransın... 
</HEADLINE>
<TEXT>

     Rahşan Ecevit, Türkiye’nin AB’ye girebilmek uğruna KKTC’den vazgeçebilmenin yollarını aradığını savundu. 
     
     "TÜRKİYE AB’YE GİRERSE BAŞINA KUŞ MU KONACAK " 
     Yaptığı yazılı açıklamada, Türkiye ’nin başlıbaşına bir güç olduğunu ve kimseye sığınmaya ihtiyacı olmadığını söyleyen Rahşan Ecevit, "Türkiye Cumhuriyeti kendi AB’ye girerse başına kuş mu konacak " diye konuştu. 
     KKTC’nin bu durumdan rahatsız olmaması gerektiğini söyleyen Ecevit, Kıbrıslı Türkler için de "Eğer AB ve başka ülkeler onu tanımıyorsa Karadenizli kahramanımız Temel Reis’in dediği gibi ’biz de seni tanımayruz’ derler olur biter" dedi. 
     
     AB’NİN SÖMÜRGESİ OLURLAR 
     Kıbrıslı Türklerin haklı oldukları bir davayı Anavatanları Türkiye’nin yardımıyla kazandıklarını da söyleyen Ecevit, "Bugün daha da özgür olacaklarını sanarak içlerinde Türkiye’den kopmayı planlayanlar varsa, bu yüzden 30 yıllık bağımsızlıklarını kaybedeceklerini bilmelidirler. AB’nin üyesi değil, ancak sömürgesi olurlar" dedi. 
     KKTC’yi Türkiye’den başka kimsenin tanımadığını hatırlatan Ecevit, "Bunu ABD ve AB ülkeleri önlüyor" dedi. AB ülkelerinin bile AB’den kopmaya başladıklarını savunan Ecevit, "Türkiye, AB’ye girebilmek uğruna neredeyse KKTC’den vazgeçebilmenin yollarını arıyor" dedi. Rahşan Ecvit ayrıca Kıbrıslı Türklerin 20 Temmuz Bağımsızlık Günlerini kutladı. 

ANKA 
     
</TEXT>
</DOC>
