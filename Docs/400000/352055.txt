<DOC>
<DOCNO> 352055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/siyaset/siy05.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaptan hülyada kriz kapıya dayandı' 
</HEADLINE>
<TEXT>


Başbakan'dan 'Padişah' diye söz eden Erkan Mumcu, yolsuzlukların arttığını ve kriz çıkacağını öne sürdü 

FERAH IŞIK Denizli DHA 


ANAP Genel Başkanı Erkan Mumcu, AKP iktidarının Türkiye tarihinde görülmemiş biçimde siyaseti yozlaştırdığını, yolsuzlukların büyük boyutlara ulaştığını savunarak krizin kapıda olduğunu öne sürdü. 
Denizli'ye gelen Mumcu, AKP'den neden istifa ettiğinin herkes tarafından sorulduğunu belirterek şunları söyledi 

Uyandırmak lazım 
"Teşvik Yasası diye saçma sapan yasa çıkarmaya kalktılar, itiraz ettim, padişah anlamadı. Mavi akım için yeniden anlaşma yaptılar, Türkiye tarihinin en önemli soygunlarından biri oldu. Halkın cebinden her yıl 7.5 milyar dolar para çalacaklar. İddia ediyorum, belki 6 ay, belki 2 yıl sonra AKP'nin yolsuzlukları gün yüzüne çıkacak. 5 Nisan gibi yeni bir kriz kapımızda." 
Mumcu, "Özgürlük verdiğimiz padişah, önce bizim özgürlüğümüzü elimizden aldı. Duble yol, sivil havacılıktaki atılımlar hep benim eserim... Hükümet, müteahhitlere çalışıyor. Kaptan hülyaya dalmış uyuyor, uyandırmak lazım" diye konuştu. 


</TEXT>
</DOC>
