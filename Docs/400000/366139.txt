<DOC>
<DOCNO> 366139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo26.html </URL>
<DATE> 2005/08/01/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Trabzonspor-Anorthosis Famagusta maçına geniş güvenlik önlemleri 
</HEADLINE>
<TEXT>

     Trabzonspor'un 3 Ağustos Çarşamba günü Güney Kıbrıs Rum Kesimi takımı Anorthosis Famagusta ile yapacağı Şampiyonlar Ligi 2. ön eleme turu rövanş karşılaşmasında yaklaşık bin güvenlik görevlisinin görev yapacağı bildirildi. 
     Trabzon Emniyet Müdürlüğü yetkilileri, AA muhabirine yaptıkları açıklamada, Hüseyin Avni Aker Stadı'nda Çarşamba günü yapılacak karşılaşmada herhangi bir olumsuzluk yaşanmaması için Trabzonspor yetkilileri ile sürekli iletişim içinde olduklarını ve tüm güvenlik önlemlerini aldıklarını belirtiler. 
     Karşılaşmayı izleyecek taraftarların en az 2 noktada arandıktan sonra stada alınacaklarını ifade eden yetkililer, stadyuma 9 noktadan giriş yapılacağını, UEFA'nın isteği doğrultusunda güvenlik önlemleri en üst düzeyde alındığını, güvenlikle ilgili herhangi bir sorunun yaşanmayacağını tahmin ettiklerini kaydettiler. 
     Öte yandan, karşılaşmada 750 polis ile 200 özel güvenlik görevlisinin görev alacağı bildirildi. 
     Bordo-mavililer, geçen hafta Rum Kesimi'nde yapılan 2. ön eleme turu ilk maçında rakibine 3-1 yenilmişti. 
     
</TEXT>
</DOC>
