<DOC>
<DOCNO> 388264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko36.html </URL>
<DATE> 2005/10/20/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Merkez Bankası döviz rezevleri 44.2 milyar dolara çıktı... 
</HEADLINE>
<TEXT>

     Merkez Bankası'nın döviz rezervleri, 7-14 Ekim tarihleri arasında 259 milyon dolar artarak, 43 milyar 972 milyon dolardan yeni bir rekor olan 44 milyar 231 milyon dolara çıktı. 
     Merkez Bankası'nın verilerine göre, Türkiye'nin ''uluslararası rezervleri'' ise 23-30 Eylül tarihleri arasında 2 milyar 326 milyon dolar artarak, 30 Eylül itibarıyla 68 milyar 773 milyon dolar seviyesine yükseldi. Uluslararası rezervler, 23 Eylül'de 66 milyar 447 milyon dolar idi. 
     Bankalar ve özel finans kurumlarının ÖFK toplam döviz rezervleri, 1 milyar 20 milyon dolar artarak 30 Eylül itibarıyla 25 milyar 237 milyon dolara çıktı. Bankalar ve ÖFK'ların toplam döviz rezervi 23 Eylül'de 24 milyar 217 milyon dolar olarak belirlenmişti. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 7-14 Ekim tarihleri arasında yaklaşık 198.1 milyon YTL azalarak, 14 Ekim itibarıyla 1 milyar 903.2 milyon YTL oldu. Repo işlemleri 7 Ekim'de 2 milyar 101.3 milyon YTL idi. 
     Mali kuruluşlar arası repo işlemleri ise 7 Ekim'de 8 milyar 503.7 milyon YTL iken, 14 Ekim itibarıyla 949.2 milyon YTL azalarak 7 milyar 554.5 milyon YTL'ye yükseldi. 
     
     DIŞ BORÇ ÖDEMELERİ 
     Türkiye, 3-19 Ekim tarihleri arasında toplam 1 milyar 111.15 milyon dolar dış borç ödemesi yaptı. 
     Ödemelerin 926.90 milyon doları Hazine, 17.30 milyon doları Merkez Bankası ve 10.41 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 156.54 milyon dolar ödeme gerçekleştirildi. 
     Bu arada, bu yıl başından itibaren bugüne kadar yapılan toplam dış borç ödemesi 20 milyar 281.36 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 7 Ekim itibarıyla 79 milyar 135 milyon dolar oldu. Toplam döviz mevduat hesapları 30 Eylül'de 79 milyar 737 milyon dolar idi. 
     Döviz tevdiat hesapları toplamı 7 Ekim itibarıyla 63 milyar 89 milyon dolara, yurtiçi döviz tevdiat hesapları 59 milyar 987 milyon dolara, yurtdışı döviz tevdiat hesapları toplamı 3 milyar 102 milyon dolara indi. 
     
</TEXT>
</DOC>
