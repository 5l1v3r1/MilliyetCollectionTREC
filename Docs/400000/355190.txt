<DOC>
<DOCNO> 355190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur14.html </URL>
<DATE> 2005/06/24/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İşkembeci, çorba parasını ödemeyip bıçak çekenlere kurşun yağdırdı 
</HEADLINE>
<TEXT>

     Ali Faik ATAY DHA 

      KARABÜK'te bir işkembecide çorba içip, bedelini ödemeyen 4 kişi ile işletme sahibi arasında kavga çıktı. 4 müşterisinin kendisine bıçak çekip saldırması üzerine silahını çeken işletmeci kurşun yağdırdı, 2 kişi yaralandı. 
     Olay, Demir Çelik kavşağında bulunan işkembe salonunda saat 22.00 sıralarında meydana geldi. İddiaya göre, alkollü oldukları belirlenen M.Ç, S.Ç, D.G. ve E.A., içtikleri çorbanın parasını vermeyince işyeri sahibi İ.G. ile tartıştı. Müşterilerin bıçakla saldırması üzerine üzerinde bulunan ruhsatlı tabancasını çekerek rasgele ateş eden İ.G, E.A. ve S.Ç.'yi ayaklarından yaraladı. Yaralılardan E.A. kanlar içinden olay yerinden kaçarken, diğer yaralı S.Ç. polis otosuyla Karabük Devlet Hastanesi'ne kaldırıldı. 
     Kaçtıktan bir süre sonra yolda yere yığılan E.A. ile koşarak uzaklaşan D.G. ve M.Ç.'de polis tarafından yakalandı. Kendisini görüntüleyen basın mensuplarına kızıp, tehditler savuran E.A. polislere Götürün beni'' diye yalvardı. Çağrılan ambulans gecikince, yaralı genç polis otosu ile Karabük Devlet Hastanesi'ne kaldırıldı. 
     Bu arada, işkembe salonunda 5 boş mermi kovanı bulundu. Karabük Emniyet Müdürü Zekeriya Kahraman bir süre sonra olay yerine gelip, incelemelerde bulundu. Bölgeye gelerek arbede çıkarmaya çalışan yaralı gençlerin yakınları ve arkadaşları da, polis ekiplerince gözaltına aldı. Görgü tanıklarından Mehmet Tünay, 4 kişinin her gece geldikleri mekanda çorba içip para vermediklerini söyleyerek, İş yeri sahibi İ.G.'ye bıçakla saldırdılar. Kendisini korumak isteyen G'de silahına sarılıp, ateş etti'' dedi. 
     Olayla ilgili, işyeri sahibi İ.G ve 4 kişi gözaltına alınırken, Karabük Emniyet Müdürlüğü soruşturma başlattı. 
     
</TEXT>
</DOC>
