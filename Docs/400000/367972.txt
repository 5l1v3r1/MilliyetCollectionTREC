<DOC>
<DOCNO> 367972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun05.html </URL>
<DATE> 2005/08/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İsrail'in yüzde 55'i Gazze'den çekilmeyi destekliyor 
</HEADLINE>
<TEXT>

     İsraillilerin çoğunluğu, Gazze'den çekilmeyi desteklemeye devam ediyor. 
     Yediot Ahronoth gazetesinde yayımlanan kamuoyu yoklamasına göre, İsraillilerin yüzde 55'i Başbakan Ariel Şaron'un çekilme planına destek veriyor. 
     İsraillilerin yüzde 39'u plana karşı çıkarken, yüzde 6'sı kararsız olduğunu ifade etti. 
     Araştırmaya katılanların yüzde 47'si de dün çekilme planını protesto etmek amacıyla istifa eden Maliye Bakanı Benjamin Netanyahu'nun siyasi çıkarları doğrultusunda hareket ettiğini düşünüyor. 
     Geçen ay yapılan kamuoyu araştırması, İsraillilerin yüzde 62'sinin çekilmeyi desteklediğini ortaya koymuştu. 
     İsrail kabinesi Gazze'den çekilmenin ilk aşamasına dün onay vermiş, çekilmeye karşı çıkan Netanyahu ise istifasını sunmuştu. 
     
</TEXT>
</DOC>
