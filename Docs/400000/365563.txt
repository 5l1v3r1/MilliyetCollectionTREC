<DOC>
<DOCNO> 365563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/guncel/gun03.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
760 bin dolarlık 'sahte' satış 
</HEADLINE>
<TEXT>


Daha önce fidye için kaçırılan işadamının bu kez de sahte evrakla arsası satıldı. 6 kişi gözaltına alındı 

ERDAL KILINÇ İstanbul 

Daha önce şirket müdürünün planı çerçevesinde fidye için kaçırılan işadamı Ali Galip Çalık'ın, bu kez de Kurtköy'deki arsası sahte belge ve evraklarla Saray Halıları sahibi Necati Kurmel'e satıldı. Çalık, şirketinde müdür olarak görev yapan Nail Kahraman Koçbay'ın planıyla 3 ay önce 2 milyon dolarlık fidye için kaçırılmıştı. Kurtköy'deki trilyonluk arazisinin dikenli tellerle çevrildiğini öğrenen Çalık, harekete geçti. 
Araziyi Saray Halıları'nın sahibi Necati Kurmel'in çevirdiği anlaşıldı. Kısa bir süre önce araziyi aldığını söyleyen Kurmel, noter tasdikli tapu ve evrakı Çalık'a gösterdi. Çalık ise arazinin kendisine ait olduğunu söyleyince, iki işadamı savcılığa başvurdu. Organize Suçlarla Mücadele Şube Müdürlüğü ekipleri, arazinin Kurmel'e sahte belgelerle satıldığını tespit etti. 6 kişi gözaltına alındı. 

Dolarlar bulunamadı 
Kurmel'in arsa için ödediği 760 bin doların izi bulunamadı. Koçbay'ın her yerde aranan kayınpederinin bu parayla yurtdışına kaçmış olabileceği öne sürüldü. Operasyonlar sırasında savcılığın talimatı ile sahte tapu ve belgeleri tasdik ettiği öne sürülen İstanbul 10. Noteri İsmet Büyükkılıç ve k tibesinin de ifadesi alındı. Büyükılıç'ın adının benzeri bir arazi satışına karıştığı kaydedildi. 


</TEXT>
</DOC>
