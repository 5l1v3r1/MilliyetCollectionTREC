<DOC>
<DOCNO> 367042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonsiy08.html </URL>
<DATE> 2005/08/04/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
IMF'nin Türkiye'ye bakış açısı değişmiyor 
</HEADLINE>
<TEXT>

     Uluslararası Para Fonu’nun IMF yeni stand- by anlaşmasının ilk gözden geçirmesini sosyal güvenlik yasasının TBMM’den geçirilmemesi nedeniyle askıya almasının ardından Türkiye’ye bakışında değişiklik olmadı. IMF Dış İlişkiler Direktörü Tom Dawson, gözden geçirmenin parlemontunun yeniden çalışmaya başlayıp alınmayan kararları ele alıncaya kadar ertelediğini kaydetti. 
     IMF Dış İlişkiler Direktörü Tom Dawson, düzenlediği basın toplantısında, Türkiye ile ilgili yeni bir gelişme olup olmadığına ilişkin soru üzerine, yetkililerin alması gereken bir çok önlem bulunan Türkiye’de TBMM’nin çalışmalarına ara verdiğini hatırlattı. Dawson olağan tatilinde bulunan TBMM’nin dönüşüne ertelenmiş konular bulunduğunu belirtti. 
     Dawson, Türkiye’deki ekonomik programın güçlü kaldığını, ancak gözden geçirmenin, TBMM’nin tatilden dönüp, "ertelenmiş olan konuları" ele alıncaya kadar ertelendiğini bildirdi. 
     Dawson’un "henüz kesinleşmeyen konular" olarak açıkladığı düzenlemelerin başında sosyal güvenlikle ilgili düzenleme geliyor. Ancak veto edilen Bankalar Yasası’nın TBMM’den ikinci kez geçirilmesinin de yeniden gözden geçirme koşulları arasında yer alması bekleniyor. Ayrıca IMF’yle yapılan stand- by anlaşması çerçevesinde yapılan takvimlendirmeye göre, Türkiye’nin eylül ayı itibariyle yerine getirmesi istenen yeni yükümlülükler de bulunuyor. 
     
</TEXT>
</DOC>
