<DOC>
<DOCNO> 388589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonspo04.html </URL>
<DATE> 2005/10/21/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Volkan hata yapınca, Rüştü yeniden kıymete bindi... 
</HEADLINE>
<TEXT>

     Yedek kulübesine demir atan Rüştü, Volkan’ın Schalke maçında yediği hatalı gol sonrası dün gözlerden uzak özel olarak çalıştırıldı 
     
     Immel işi sıkı tutuyor 

     Yeniden anlaşma sürecinin uzaması ve sakatlığının tam olarak geçmemesi nedeniyle kaleyi genç Volkan’a kaptırarak yedek kulübesine adeta demir atan Rüştü Reçber yine kıymete bindi. Genç kalecinin, Şampiyonlar Ligi’nde oynanan kritik Schalke 04 karşılaşmasında, hatalı çıkış yaparak topu ıskalaması ve takımının gol yemesine sebebiyet vermesi üzerine harekete geçen teknik direktör Daum, Immel’e Rüştü ile özel olarak ilgilen'' talimatı verdi. 
     
     Hırsı ve formu yerinde 

     Alman teknik adamın emri üzerine hemen harekete geçen kaleci antrenörü de, dün Rüştü Reçber ile birebir ilgilendi. Samandıra Tesisleri’nde sabah yapılan takım antrenmanına katılmayan, Schalke karşısında forma giymeyenlerin Maltepe ile oynadığı hazırlık maçına da çıkartılmayan tecrübeli oyuncu, tüm gözlerden uzak olarak üst sahada 1 saati aşan bir çalışma yaptı. Hırsı ve formuyla dikkati çeken başarılı kaleci, şöyle konuştu 
     
     Volkan’a destek çıktı’ 

     Dünyanın 1 numarası olan kaleciler bile zaman zaman hatalı goller yiyebiliyor. Volkan da böyle bir maç yaşadı. Kalecilerin kaderi bu. Volkan, Milli Takım’da ve Fenerbahçe’de uzun yıllar görev yapacaktır. Çünkü yetenekli bir isim. Ancak ben de kendimi her an oynayacakmışım gibi hazır tutuyorum. Profesyonelliğin gereği bu. Hoca kime görev verirse, çıkıp elinden geleni yapmak zorunda. Ben de her an forma bekliyorum.'' 

     
</TEXT>
</DOC>
