<DOC>
<DOCNO> 391665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sondun07.html </URL>
<DATE> 2005/11/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Avusturlya Terör tehdidiyle karşı karşıyayız 
</HEADLINE>
<TEXT>

     Avustralya Başbakanı John Howard, ülkesinin bir terör tehdidiyle karşı karşıya bulunduğunu bildirdi. 
     Howard, başkent Canberra'da gazetecilere yaptığı açıklamada, hükümetinin bu hafta, olası bir terörist tehditle ilgili ciddi endişeye sebep verecek önemli istihbarat aldığını söyledi. 
     John Howard, bununla birlikte halkı korkutmak istemediğini ve saldırı olasılığının bulunduğunu uzun süredir söylediğini de belirtti. 
     Bu tehdidin ne olduğu ya da neresi olacağıyla ilgili detayları vermekten kaçınan Howard, hükümetinin, polisin karşılık verebilmesi için terörle mücadele yasalarında değişiklik yapabileceğini bildirdi. 
     Howard'ın bu uyarısını, Avustralya Güvenlik İstihbarat Örgütü'nün ASIO , Avustralya'da bazıları denizaşırı ülkelerde terör eğitimi almış, ülke içinden yetişmiş ayrılıkçıların bulunduğunu ilk defa açıklamasından sonra yaptığına dikkat çekildi. 
     Avustralya'da terör alarmı, ABD'deki 11 Eylül saldırılarından sonra düşükten orta düzeye yükseltilmişti. 
     
</TEXT>
</DOC>
