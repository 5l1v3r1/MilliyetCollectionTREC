<DOC>
<DOCNO> 353597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun01.html </URL>
<DATE> 2005/06/20/ </DATE>
<TIME> 07.40 </TIME>
<AUTHOR>  </AUTHOR>
<HEADLINE>
Japonya bir kez daha sallandı, 4.9 büyüklüğündeki depremde hasar yok 
</HEADLINE>
<TEXT>

     Japonya'nın kuzeyinde 4.9 büyüklüğünde deprem oldu. 
     Meteoroloji yetkilileri, son 12 saatteki 3. sarsıntının, Niigata eyaletinde olduğunu ve can veya mal kaybına yol açmadığını söylediler. 
     Niigata'da Ekim ayında meydana gelen 6.8 büyüklüğündeki deprem, 40 kişinin ölümüne, 2700'den fazla kişinin de yaralanmasına yol açmıştı. 
     
     5.6 VE 4.1 BÜYÜKLÜĞÜNDE 2 DEPREM OLMUŞTU 

     Japonya’nın doğu sahilinde Richter ölçeğine göre 5.6 ve 4.1 büyüklüğünde 2 deprem meydana geldiği bildirilmişti. 
     Japonya’daki Meteoroloji Ajansı’ndan yapılan açıklamada, Richter ölçeğine göre 5.6 büyüklüğündeki ilk depremin yerel saatle 01.19’da TSİ 18.19’da Chiba eyaletinde meydana geldiği belirtildi. Ajans, Richter ölçeğine göre 4.1 büyüklüğündeki ikinci depremin ise yerel saatle 01.34 TSİ 18.34 yine aynı bölgede meydana geldiğini duyurdu. 
     Depremin en güçlü olarak Tokyo havaalanı yakınındaki Hikari ve Narita kentlerinde hissedildiği, ayrıca başkent Tokyo’nun ana caddesindeki binalarında 10 saniyeden daha az bir süre sallandığı kaydedildi. 
     
</TEXT>
</DOC>
