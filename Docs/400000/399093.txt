<DOC>
<DOCNO> 399093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonyas16.html </URL>
<DATE> 2005/11/29/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Maymunların da farklı aksanları var 
</HEADLINE>
<TEXT>

     Japonya’da yapılan bir araştırma, maymunların, insanlar gibi farklı aksanları olduğunu ortaya koydu. 
     Japon bilimadamları, ülkenin güneyindeki Yakuşima adasında yaşayan 23 ve orta kesimindeki Ohira Tepesi’ne 1956’da göç eden 30 Makak 
     maymunu üzerinde araştırma yaptılar. 
     Araştırmada, Yakuşima’daki maymunların çığlık frekanslarının Ohira’da yaşayanlara göre 110 hertz daha yüksek olduğu ortaya çıktı. 
     Araştırmacılar, Yakuşima’daki büyük ağaçların maymunların çığlıklarını engellediğini ve bu durumun maymunları, ses tonlarını yükseltmeye zorladığını belirttiler. 
     Daha küçük ağaçların bulunduğu Ohira’da ise maymunların, benzer bir çaba göstermek zorunda kalmadığı, dolayısıyla iki farklı gruptaki maymunların, yaşadıkları bölgeye göre farklı bir aksan edindiği kaydedildi. 
     Kyoto Üniversitesi Maymun Araştırmaları Enstitüsü’nden Profesör Nobuo Masataka, "maymunların çığlıklarındaki farklılıkların insanlardaki lehçe farklılıklarına benzediğini" söyledi. 
     Bu alanda yapılan ilk araştırmanın sonucunda bilimadamları, ses farklılıklarının kalıtımsal olmayabileceğini belirttiler ve araştırmanın insan dilinin kökenlerine ışık tutabileceği sonucuna vardılar. 
     
</TEXT>
</DOC>
