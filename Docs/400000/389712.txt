<DOC>
<DOCNO> 389712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/yasam/yas01.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç doktordan örnek davranış 
</HEADLINE>
<TEXT>


Sağlık Bakanı'nın '158 hekim gerek' dediği Hakk ri'nin 55 doktoru oldu. Elif Demiralay, hiç doktor yüzü görmemiş Durankaya'ya atandı 

BEHÇET DALMAZ Hakk ri DHA 

İstanbul Kadir Has Üniversitesi Tıp Fakültesi'nden bu yıl mezun olan 15'i kadın 20 pratisyen hekim, Sağlık Bakanlığı'nın "zorunlu hizmet" uygulaması kapsamında görev yerlerine gönderildi. Bu mezunlar arasında yer alan Dr. Elif Küçük Demiralay'ın ataması, daha önce hiç doktor yüzü görmeyen Hakk ri Durankaya beldesine çıktı. 
Üç ay önce evlenen 24 yaşındaki Demiralay, "Buraya renkli bir kent hayaliyle gelmedim. Hizmet için geldim, görevimi sonuna kadar yapacağım" dedi. Demiralay, yasa kapsamında 300 gün görev yapacak. 

Arkadaşları dava açtı 
Aynı okuldan mezun olan bazı arkadaşlarının, yasanın yürütmesini durdurmak için Bölge İdare Mahkemesi'ne başvurduğunu söyleyen Demiralay, kendisinin başvurusu olmadığını kaydetti. Milliyet, Hakk ri'de yaşanan sağlık sorunlarını sayfalarına taşımış, Sağlık Bakanı Recep Akdağ da 64 uzman, 94 pratisyen hekim gerektiğini açıklamıştı. Hakk ri Sağlık Müdürü Dr. İdris Ethemoğlu, ilde uzman doktor sayısının 22'ye, pratisyen doktor sayısının da 33'e yükseldiğini kaydetti. 

Sınıfta muayene 

5 bin nüfuslu Durankaya Sağlık Ocağı'na atanan, ayrıca 9 köye de hizmet verecek olan Elif Demiralay, sağlık ocağında onarım olduğu için ilköğretim okulunun bir sınıfında hasta kabul ediyor. Hakk ri'ye kendi imk nlarıyla ulaştığını belirten Demiralay, "Maaşım 1200 YTL, döner sermayeden de pay alacağım" dedi. 


</TEXT>
</DOC>
