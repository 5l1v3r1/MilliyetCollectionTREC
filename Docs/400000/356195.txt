<DOC>
<DOCNO> 356195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun47.html </URL>
<DATE> 2005/06/28/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Bulgaristan parlemento seçimlerinin kesin sonuçları açıklandı... 
</HEADLINE>
<TEXT>

     Bulgaristan’da cumartesi günü yapılan parlamento seçimlerinin kesin sonuçları Merkez Seçim Komisyonu tarafından açıklandı. 
     Türklerin oluşturduğu Hak ve Özgürlükler Hareketi HÖH 240 sandalyeli parlamentoda son 15 yılın en yüksek oy oranına ulaşarak toplam 34 milletvekilliği kazandı. 
     HÖH, Kırcaali seçim bölgesinde siyasetçilerin tabiriyle "tulum çıkararak" 5’te 5 yaptı. 
     Merkez Seçim Komisyonu’ndan yapılan açıklamaya göre, yeni parlamentoda 240 milletvekilliğinin siyasi parti ve koalisyonlara dağılımı şöyle oldu 
     Bulgaristan Sosyalist Partisi BSP 82, 2’inci Simeon Ulusal Hareketi NDSV , 
     Hak ve Özgürlükler Hareketi HÖH-DPS 34, ATAKA ittifakı 21, Birleşik Demokratik Güçler ODS 20, Güçlü Bulgaristan için Demokratlar DBS 17, Bulgaristan Halk Birliği BNS 13. 
     Kesin sonuçlara göre, daha önceden de tahmin edildiği gibi hiçbir siyasi parti tek başına iktidara gelemiyor. 
     Siyasi gözlemciler üçlü bir koalisyon hükümetinin kurulmasının en yakın ihtimal olduğu görüşünde birleşiyorlar. Hakim görüşse koalisyonun BSP, HÖH ve NDSV arasında kurulacağı yolunda. 
     Siyasi partiler koalisyon görüşmelerine yarından itibaren başlayacaklar. 
     ODS, BNS ve DBS bugün yaptıkları ortak toplantıda, ne şekilde olursa olsun Bulgaristan Sosyalist Partisi BSP ile koalisyona gitmeyeceklerini açıkladılar. 
     
</TEXT>
</DOC>
