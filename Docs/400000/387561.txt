<DOC>
<DOCNO> 387561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/yazar/sazak.html </URL>
<DATE> 2005/10/18/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Zeytin dalı 
</HEADLINE>
<TEXT>


SHP lideri Murat Karayalçın aradı, Hrant Dink söyleşisini okumuş, Dışişleri Bakanlığı sırasında 'Ermenistan hava sahasının açılması' kararından sonra Erivan'dan gelen Ter Petrosyan'ın özel temsilcisi ile yaptığı görüşmeden, bugünkü politikalara da ufuk açacak anılar nakletti. 
Agos Gazetesi Yayın Yönetmeni Hrant Dink, kendi toplumuna ve Türkiye kamuoyuna seslenirken, Ermeni meselesini 'soykırım'a girmeden 'Ölenler üzerinden değil de kalanlar üzerinden konuşmak mümkün değil mi ' diye soruyordu. 
Hrant Dink, Milliyet'e, Ermeni bir tarihçiyle yaptığı görüşmeyi aktardı "Peki, ölenler ve sürülenler dışında kaç kişi kaldı Anadolu'da .. '500 bin dolayında' dedi. Sonra da 'Biz bunun araştırmasını çok yapmayız, gerek yok' diye ekledi. Çünkü 1,5 milyon tezine zarar getirebilir, biz onları 'öldü' kabul ediyoruz, dedi." 
Karayalçın, 'tehcir'den sonra Anadolu'da 500 bin Ermeni'nin kaldığının ve bunun bir Ermeni tarihçi tarafından ifade edildiğinin Agos Gazetesi Yönetmeni Hrant Dink tarafından açıklanmasını çok önemli buluyor. Hrant'la görüşmemizde, bir fotoğraf albümünde İstanbul'daki eski Ermeni patriğinin Yozgat'a, kendi köyüne yaptığı ziyaret resimlerine baktık. Yaşıtı olan Türk köylüsü, yemenili köylü kadınlardan birini gösteriyor ve 'Bunu tanıdın mı diyor ' Patrik duraklayınca, 'Senin bacının kızı' diyor. Heyet şoke oluyor 
Dink'e göre Anadolu'da bu tür 'akrabalıklar' hiç de şaşırtıcı değil. Ancak kalanları 'yok saymak' Ermeni diasporasının da işine geliyor. 1950-60'lı yıllara kadar Ermeni nüfusunun da bugüne göre daha yüksek olduğu kesin. Özellikle 6-7 Eylül olaylarından 'son kalanlar' da İstanbul'dan göç etmiş. 
Karayalçın'ın anısına gelince. 
Dışişleri Bakanlığı döneminde Türkiye'nin Ermenistan hava sahasını açması üzerine, Ter Petrosyan, Ankara'ya teşekkür için bir tarih profesörünü göndermiş. 
Konu Dağlık Karabağ'daki işgalin kaldırılmasına gelince, Karayalçın 'jest' sırasının Ermenistan'da olduğunu söylüyor. 
Özel temsilci 'Yapamayız' diyor. 
'Neden ' diye soruyor. Ermeni temsilci açıklıyor "Ermeni diasporasını aşamayız. Yahudi lobisini İsrail yönetir, Rum lobisini Yunanistan. Bizde durum tersinedir. Diaspora, Ermenistan'ı yönetir. Çünkü Erivan, dışarıdan gelen yardıma bağımlıdır." 
Karayalçın'a iç politikayı soruyoruz. 
Ne olacak solun hali 
İtalya'daki son gelişmeyi anlatıyor, 'zeytin dalı ittifakı' bir yıl sonraki seçimler için Prodi'nin başbakan adaylığında anlaşmış. SHP, Türkiye solunun birliktelik umudunu koruyor. 



</TEXT>
</DOC>
