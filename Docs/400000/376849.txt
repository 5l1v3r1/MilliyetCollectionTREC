<DOC>
<DOCNO> 376849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur38.html </URL>
<DATE> 2005/09/08/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
4 kardeş, Marmara Depremi'nde ölen annelerinin mezarını aradı 
</HEADLINE>
<TEXT>

     Darülaceze'de kalan ve Sakarya Valiliği'nin düzenlediği gezi kapsamında kente gelen 4 kardeş, Marmara Depremi'nde ölen anneleriyle kardeşlerinin mezarını aradılar. 
     Darülaceze'de kalan bir grup çocuk, Sakarya Valiliği'nin düzenlediği gezi kapsamında kente geldi. Vali Nuri Okutan'ı ziyaret eden çocuklar, daha sonra hayvanat bahçesi ve lunaparka götürüldü. 
     Grupta bulunan Şennur 13 , Sevil 10 , Aylin 9 ve Mustafa Meydan 7 kardeşler için ise gezinin bambaşka bir anlamı vardı. Marmara Depremi'nden önce Adapazarı'nda yaşayan 4 kardeş, depremden sonra ilk kez kente geldi. 
     Depremde hayatlarını kaybeden anneleri Sevgi Meydan ve kız kardeşleri Zübeyde'nin mezarlarını görebilmeleri için Serdivan Deprem Şehitliği'ne götürülen Meydan kardeşler, şehitlikteki isim listesinde anne ve kardeşlerinin isimlerini buldular. 
     Sevgi ve Zübeyde Meydan'ın isimlerinin yazılı olduğu bir mezar bulamayan kardeşler, isimsiz bir mezarın başında anne ve kardeşleri için dua ettiler. 
     
</TEXT>
</DOC>
