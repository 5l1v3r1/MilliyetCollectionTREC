<DOC>
<DOCNO> 350096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur18.html </URL>
<DATE> 2005/06/08/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Dikkat Yaz yağmuruna yakalanmayın 
</HEADLINE>
<TEXT>

     Milliyet İNTERNET 

Haziran ayının başında görülen güneşli günler cuma gününden itibaren yerini batı bölgelerimizde sağanak yağışa bırakacak. Batı bölgelerimizde yer yer görülen sağanak yağışlar özellikle cumartesi günü yurdun büyük bölümünü etkileyecek. 
     Meteorolojinin verdiği bilgiye göre, İstanbul ve İzmir cuma-cumartesi sağanak yağış altında, Ankara önümüzdeki 3 gün yağış alıyor. Adana ve Antalya ise cumartesiyi yağışlı geçirecek. Doğu ve Güneydoğu'da hava açıyor... 
     Hava sıcaklığı iç ve doğu kesimlerde artmaya devam edecek, Marmara, Ege ve Karadeniz'de biraz azalacak... Sıcaklıklar İstanbul'da 25, Ankara'da 27, İzmir'de 26, Adana'da 29, Antalya'da 28 ve Erzurum'da 24 derece olacak. 
     YARIN Trakya, Kastamonu-Eskişehir arasında sağanak yağış görülürken, bütün yurt parçalı bulutlu, Doğu ve Güneydoğu Anadolu açık... 
     CUMA günü Marmara, Batı Karadeniz, Ege, İç Anadolu'nun kuzeyi ve Orta Karadeniz'in iç kesimleri sağanak yağış alıyor. Yağışlar özellikle Trakya ve Bolu çevresinde etkili olacak. Güneydoğu Anadolu ve Van çevresi açık, diğer yerler yine parçalı bulutlu... 
     CUMARTESİ günü ise yağışlar etki alanını genişletiyor. Marmara, Ege, Mersin dışında Akdenizin tamamı, İç Anadolu'nun kuzeyi ve batısı, Orta ve Batı Karadeniz ile Doğu Karadeniz'in iç kesimlerinde sağanak yağmur bekleniyor. 
     

     
</TEXT>
</DOC>
