<DOC>
<DOCNO> 367751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/siyaset/asiy.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Koruma ve lojman tepkisi 
</HEADLINE>
<TEXT>


Orgenerallikten emekli olmayanların korumalı lojmandan çıkarılmasına tepki gösteren emekli Tümgeneral Özkasnak'a göre olay 'çifte standart' 

HABER MERKEZİ 


Genelkurmay Başkanlığı, kendilerine yakın koruma ve korumalı lojmanı tahsis edilen bazı generallerden bu imk nları geri almaya başladı. Orgeneraller söz konusu uygulama kapsamı dışında tutulurken, emekli Korgeneral Altay Tokat, yürütmeyi durdurmak için dava açtı. 
28 Şubat döneminin Genelkurmay Genel Sekreteri, emekli Tümgeneral Erol Özkasnak da, tepkisini, "Buna neden gerek görüldüğünü Genelkurmay Başkanı'na sormak gerekir. Türk Ordusu sadece orgeneraller ve emeklilerinden ibaret değildir" diyerek belirtti. 

'Lojmanı boşaltın' denildi 
Tempo dergisi son sayısında, Genelkurmay Başkanlığı'nın aralarında Özkasnak, eski Diyarbakır Asayiş Komutanı Emekli Korgeneral Altay Tokat ve eski GATA Komutanı Ömer Şarlak'ın da bulunduğu isimlerden korumalı lojmanlarını boşaltmasını istediğini, yakın korumalarını da geri çektiğini duyurdu. 
28 Şubat süreci ve sonrasında bazı kesimler tarafından devamlı hedef gösterildiğini anımsatan Özkasnak, korumalı lojmandan çıkarılmasının, kendisini ve kendisi gibi olan komutanların can güvenliğini tehlikeye soktuğunu kaydetti. Halen emekli orgenerallere de sağlanan "özel" korumadan yararlandığını kaydeden Özkasnak, uygulamada çifte standart olduğunu söyledi. 
Emekli orgenerallere profesyonel korumalar tahsis edildiğini kaydeden Özkasnak, şöyle konuştu "Bir kısmı zırhlı olmak üzere son model yüksek performanslı araçlar tahsis edilmektedir. Hemen hemen tamamına özel hazırlanmış, konforlu ve en üst düzeyde korunan askeri lojmanlar tahsis edilmektedir. Buna karşılık, özel korumaya müstahak olan diğer emekli general ve albaylara 6 - 7 yaşında Renault Toros marka araç verilmekte, aracın şoför ve bir kişilik koruma personeli vatani hizmetini yapan ve 2 ay gibi kısa süre koruma eğitimi alan mehmetçiklerden seçilmektedir. Bir suikast teşebbüsünde bu vatan evlatlarının şehit olmaları büyük ihtimaldir." 

'Konfor için mi veriliyor ' 
TSK'nın en yüksek rütbesine yükselmenin şüphesiz bir ayrıcalık gerektireceğini kaydeden Özkasnak, orgenerallere tanınan koruma imk nını 'olması gereken' olarak tanımlayarak şöyle devam etti 
"Yaptıkları hizmetler ve geçmişteki konumları nedeniyle güvenlik riski yaşayan diğer personelin daha mütevazı koruma imk nlarının bugün ortadan kaldırılmış olması düşündürücüdür. Akla ister istemez şu geliyor Acaba sadece emekli orgenerallere sağlanan bu sınırsız imk nlar, can güvenliği için değil de onların yaşam boyu konfor ve refahları için mi verilmektedir Uygulama hiçbir yasal dayanağa sahip değildir." 


</TEXT>
</DOC>
