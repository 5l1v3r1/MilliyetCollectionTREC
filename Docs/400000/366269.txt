<DOC>
<DOCNO> 366269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/siyaset/siy04.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vatanseverlik' soruları 
</HEADLINE>
<TEXT>


Başbakan'ın "Herkesten daha vatanseveriz" sözlerini, bir dizi soruyla eleştiren CHP'li Haluk Koç, basın toplantısında N zım Hikmet'ten şiir okudu 

ANKARA Milliyet 


CHP Grup Başkan Vekili Haluk Koç, Başbakan Recep Tayyip Erdoğan'ın, "Kendini vatansever ilan eden herkesten daha vatanseveriz" sözlerini bir dizi soruyla eleştirdi. 
Koç'un, dün TBMM'de düzenlediği basın toplantısında Erdoğan'ın vatanseverlikle ilgili sözlerini anımsatarak sorduğu soruların bazıları şöyle 
"ABD'yi stratejik ortak ilan etmek bahtsızlığı mı vatanseverlik Bu stratejik ortağın egemenliğindeki Kerkük'te PKK irtibat bürosunun kendi bayrağını çekmesini seyretmek mi vatanseverlik Dubai'de 80 milyar dolar kredi karşılığında, 'Kuzey Irak'a girmeyeceğim' siyasi koşullu anlaşma imzalayanlar mı vatansever Telekom'u, Ermeni Diasporası destekçisi Arap sermayesine yok pahasına peşkeş çeken siyasi irade mi vatansever Bu ülkenin ulusal değerlerini ve 85 yıllık birikimlerini küçümsemek, bunları kötülemek ve Sümerbank için, 'Yakında tarihten siliniyor, ismini de kaldırıyoruz' kinini diyebilen naylon fatura sanıkları mı vatansever 17 Aralık kararlarını her türlü ek siyasi koşula rağmen bayram yaparak kutlayanlar mı vatansever " 

'İmza'yı eleştirdi 
"PKK terörü her gün insan öldürürken, sünnet törenlerinde el ele tutuşarak, 'Beraber yürüdük biz bu yollarda' diye şarkı söylemek mi vatanseverlik 2 yıl önce eve dönüş yasasıyla bölücü ve Hizbullah teröristlerine af getirmek mi vatanseverlik Kıbrıs konusunda Türk Kıbrıs'ın ekonomik ve siyasi teslimiyetine yol açan imzayı atabilmek mi vatanseverlik Bugünün Ali Kemallerinin baş yazılarını, 'Bu milletin genel yorumu budur, doğru yapıyorum, doğru gidiyorum' diye değerlendirenler mi vatansever " 



</TEXT>
</DOC>
