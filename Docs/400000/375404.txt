<DOC>
<DOCNO> 375404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur08.html </URL>
<DATE> 2005/09/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İstanbul hafta sonu yağışlı... 
</HEADLINE>
<TEXT>

     
     CNNTURK.com 

     
İstanbul Valiliği, ilde hafta sonu beklenen sağanak yağış konusunda kamu kurum ve kuruluşlarının uyarıldığını, vatandaşların da alınan tedbirlere duyarlı olması gerektiğini bildirdi. 
     İstanbul Valiliği Afet Yönetim Merkezi'nden yapılan açıklamada, Meteoroloji Bölge Müdürlüğü'nden alınan hava tahmin raporuna göre, İstanbul'un bu akşam saatlerinden itibaren sağanak ve gök gürültülü sağanak yağışın etkisine gireceği, yağışların pazar günü akşam saatlerinden sonra etkisini kaybedeceği belirtildi. 
     Yağışın olumsuz etkilerine karşı ilgili kamu kurum ve kuruluşlarının gerekli tedbirleri almaları konusunda uyarıldığına dikkat çekilen açıklamada, vatandaşların da alınan tedbirlere duyarlı olmaları istendi. 
     
</TEXT>
</DOC>
