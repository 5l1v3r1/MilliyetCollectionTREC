<DOC>
<DOCNO> 390896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonspo23.html </URL>
<DATE> 2005/10/30/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Kartal gol oldu yağdı 4-2 maç sonucu 
</HEADLINE>
<TEXT>

     Turkcell Süper Ligi’nde karşı karşıya gelen Beşiktaş ve Ankaragücü arasındaki karşılaşma Beşiktaş’ın 4-2’lik üstünlüğü ile tamamlandı. 
     Karşılaşmanın ilk yarısının hemen başında kazanılan serbest vuruşu gole çeviren Sergen Yalçın, takımının 1-0 öne geçmesini sağladı. Sergen golün ardından sakatlığı nedeniyle yerini İbrahim Akın’a bıraktı. 
     İlk yarıda başka gol olmadı ve ev sahibi Beşiktaş soyunma odasına önde gitti. 
     İkinci yarıya hızlı başlayan Ankaragücü 49. dakikada eski Beşiktaşlı İlhan Mansız’ın gölü ile beraberliği yakaladı. İlhan Mansız, golü atmasının ardından kendisini tebrik eden arkadaşlarına susmasını söyleyerek gole sevinmedi. 
     İlhan’ın golünün bir dakika sonrasında bu kez Çağdaş sahneye çıktı ve durumu attığı kafa golüyle 2-1 öne geçirdi. 
     Bu golün ardından 72’de Ailton ve 75’te Ahmed Hassan’ın golleriyle durumu 4-1’e getiren Beşiktaş’a 81. dakikada Umut cevap verdi ve durumu 4-2 yaptı. 
     Karşılıklı ataklarla geçen karşılaşmanın ilerleyen dakikalarında gol olmadı ve Beşiktaş 3 puanın sahibi oldu. 
     Kartal, bu galibiyetle hafta içerisinde UEFA Kupası Grup maçlarında karşı karşıya geleceği Sevilla maçı için de moral bulmuş oldu. 
     
</TEXT>
</DOC>
