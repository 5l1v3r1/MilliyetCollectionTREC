<DOC>
<DOCNO> 387336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko37.html </URL>
<DATE> 2005/10/17/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
İspanya'da ulaştırma sektörü genel grevde... 
</HEADLINE>
<TEXT>

     Şenhan Bolelli AA 

İspanya'da artan dizel benzin fiyatlarını protesto eden kamyon ve tır şoförleri dernekleri tüm ülkede greve gitti. 
     Bu sabah itibariyle tüm yurtta başlayan grevi sona erdirmek için İspanyol Ulusal Ulaştırma Dernekleri Federasyonu, sosyalist hükümet ile görüşmelerini devam ettiriyor. 
     Dizel benzin fiyatlarında son 1 yıl içerisinde yüzde 30'a varan zam olduğunu kaydeden ulaştırma sektörü yetkilileri, krizden çıkabilmeleri için hükümetten, vergi indirimi ve sosyal güvenlik sigortalarında kesilen primlerin düşürülmesi gibi ekonomik önlemler talep ediyor. 
     Pazarın yüzde 60'ını elinde bulunduran İspanyol Ticari Ulaştırma Konfederasyonu CETM ise greve katılımın yüzde 100 olduğunu, anlaşma sağlanana kadar grevin son bulmayacağını duyurdu. 
     Başbakan Yardımcısı Maria Teresa Fernandez De La Vega da, anlaşma sağlamaya çok yakın olduklarını açıkladı. 
     
</TEXT>
</DOC>
