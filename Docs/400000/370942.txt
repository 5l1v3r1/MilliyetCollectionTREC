<DOC>
<DOCNO> 370942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo14.html </URL>
<DATE> 2005/08/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Bulgar basını Terim'in işi zor 
</HEADLINE>
<TEXT>

     BİLGEHAN DEMİR Sofya DHA 

MİLLİ Takımımızın dün oynadığı hazırlık maçında Bulgaristan’a 3-1 yenilmesi Bulgar basınında geniş yer buldu. Bulgar gazeteleri, Türkiye’nin Bulgaristan’ın iyi oyununa boyun eğdiğini ifade ederken, Berbatov ve Petrov’un performanslarının en üst seviyede olduğunu yazdılar. 
     Bulgaristan’ın 7 Gün spor gazetesi, Türkler diz çöktü'' başlığıyla manşetten verdiği haberinde, Hiç bu kadar kolay olmamıştı. Berbatov ve Petrov olağanüstü futboluyla ayakta alkışlandı. Türk takımında büyük eksikliler var. Terim’in işi zor'' ifadelerine yer verdi. 
     Maç gazetesi ise Türkiye maçıyla yeniden doğduk'' başlığını kullandığı haberde, Hasan Şaş büyük efor sarfetti, ama Türk takımının golcüleri yetersiz kaldı. Hakan Şükür bile Türkiye’ye çare olamadı'' diye yazdı İşçi gazetesi de haberinde Dünya üçüncüsüne üç gol'' başlığına yer verdi. Bulgaristan’ın çok üstün futbol oynadığını yazan gazete, Berbatov ve Petrov’un da çok iyi mücadele ettiklerini vurguladı. Gazete, Bulgaristan Ümit Milli Takım’ın galibiyetine ise uzatma dakikaların engel olduğunu belirtti. 
     
</TEXT>
</DOC>
