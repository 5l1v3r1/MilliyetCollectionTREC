<DOC>
<DOCNO> 390294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/ekonomi/eko06.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet üzerinden vergi ihbarı dönemi 
</HEADLINE>
<TEXT>


EKONOMİ SERVİSİ 

İstanbul Vergi Dairesi Başkanı Mehmet Akif Ulusoy, vergi beyanlarının komedi olduğunu söyledi. Bu yıl başta esnaf ve sanatk r odaları olmak üzere İstanbul Sanayi Odası'ndan İstanbul Diş Hekimleri Odası'na kadar tüm meslek oda ve birlikleriyle 'Nasıl daha fazla vergi toplarız' zirvesi yaptıklarını kaydeden Ulusoy, ancak beklenen ilgiyi göremediklerini söyledi. Ulusoy, "Biz, beyanların komedi olduğunu ve bunun düzeltilmesini istedik. Ancak beklenen ilgiyi göremedik' dedi. 
2004'te gelir vergisi mükelleflerinin dörtte birinin '0' matrah veya zarar gösterdiğini, dörtte birinin 0 ile 1 milyar lira arasında ve dörtte birinin de 1 milyar ile 5 milyar lira arasında vergi beyanında bulunduğunu kaydeden Ulusoy, 184 bin kurumsal vergi mükellefinin de 104 bininin zarar gösterdiğini bildirdi. 
Ulusoy, ağustos ayında başlattıkları çalışma ile doktor ve avukatları incelemeye aldıklarını belirterek, lüks semtlerde çalışıp düşük vergi beyan eden doktorları incelediklerini belirtti. 

Yeni hizmet 
Hizmete koydukları internet sitesinde, vergi kaçağı ile ilgili ihbarları değerlendirdiklerini kaydeden Ulusoy, ayrıca mükellefiyet araştırma bölümünden de vatandaşların istedikleri kişilerin vergi mükellefi olup olmadığını öğrenebileceklerini söyledi. 


</TEXT>
</DOC>
