<DOC>
<DOCNO> 388196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun15.html </URL>
<DATE> 2005/10/20/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
İngiltere, her İngiliz için iki doz kuş gribi ilacı stokluyor 
</HEADLINE>
<TEXT>

     İngiltere, her İngiliz için iki doz kuş gribi ilacı stoklayacak. 
     Asya’da onlarca kişinin ölümüne sebep olan kuş gribinin Avrupa Birliği sınırlarında da görülmeye başlaması üzerine AB ülkeleri kendi önlemlerini almaya başladı. İngiltere 120 milyon doz kuş gribi ilacı stoklayacağını duyurdu. Bu, her İngiliz için 2 doz ilaç anlamına geliyor. 
     İngiliz Guardian gazetesinin haberine göre, İngiltere’de olası bir salgından korunmak isteyen İngiliz yetkililer, bu konuda küresel bir krizin yaşanması halinde İngiltere’nin hazırlıksız yakalanmasını istemiyor. 
     Olası bir kuş gribi salgınını önüne geçemeyeceklerini söyleyen İngiliz yetkililer, ancak alacakları önlemlerle gribin etkisini mümkün olduğunca azaltalabileceklerine inandıklarını söyledi. 
     Öte yandan uzmanlar, olası bir kuş gribi salgının tesbiti ile yeterince ilaç stoklamak arasında 4 ila 6 aylık bir sürenin geçebileceğini belirtiyor. 
     Bir kuş gribi salgının yaşanması halinde İngiltere’de 50 bin kişinin ölebileceği tahmin ediliyor. Bu sayının dünya genelinde 700 bin kişiye çıkabileceği belirtiliyor. 
     
</TEXT>
</DOC>
