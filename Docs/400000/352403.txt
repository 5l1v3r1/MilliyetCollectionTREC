<DOC>
<DOCNO> 352403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/guncel/gun07.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandil'den kaçan PKK'lı şıklar serbest 
</HEADLINE>
<TEXT>


ÖZGÜR CEBE Diyarbakır DHA 

PKK'nın Kandil Dağı'ndaki kampından kaçarak Irak Kürdistan Demokrat Partisi IKDP peşmergelerine sığınan ve Habur'da Türk yetkililerine teslim edilen 4 PKK'lı, yeni TCK'da yer alan "etkin pişmanlık" nedeniyle tahliye edildi. Haklarında 15'er yıl hapis istemiyle dava açılan PKK'lı şıklar Gülistan Tekin 25 ve İsmail Akyol 28 ile Songül Oğuz 38 , Nusret Bayındır'ın 26 yargılanmalarına devam edildi. Diyarbakır 5. Ağır Ceza Mahkemesi'nde h kim karşısına çıkan Oğuz ve Bayındır, pişman olduklarını, silahlı hiçbir eyleme katılmadıklarını söyledi. 

'Mutlu bir yuva için kaçtık' 
Güvenlik güçlerine verdiği ifadeyi tekrar eden Bayındır, PKK'nın Kandil Dağı'nda ABD heyetiyle görüştüğünü, DEHAP tabanı üzerinde baskı kuran örgütün 28 Mart yerel seçimlerinde belediye başkan adaylarını belirlediğini iddia etti. 4. Ağır Ceza Mahkemesi'nde yargılanan Tekin ve Akyol da birbirlerine şık olduklarını, mutlu bir yuva kurabilmek için örgütten kaçtıklarını söyledi. 


</TEXT>
</DOC>
