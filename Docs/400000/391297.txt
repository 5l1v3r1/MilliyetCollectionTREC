<DOC>
<DOCNO> 391297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/spor/spo07.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker direnemedi 
</HEADLINE>
<TEXT>


Turuncu-yeşilliler, Abdi İpekçi Salonu'nda gerçekleştirilen Euroleague 2005 - 2006 sezonunun açılış karşılaşmasında Yunan rakibi Panathinaikos'a farklı mağlup oldu 


Ülkerspor, Euroleague 2005 - 2006 sezonunun açılış maçında güçlü Yunan rakibi Panathinaikos ile başa çıkamadı, lige farklı yenilgiyle başladı 66 - 82 
İbrahim'in sakatlığı nedeniyle oynamadığı karşılaşmada İstanbul'a kısa bir süre önce gelen iki ABD'li uzunu Jerome Beasley ve Ernest Brown'ın da hazır olmamasıyla sıkıntı yaşayan turuncu - yeşilliler, ilk çeyreğin son bölümünden itibaren üstünlüğü rakibine kaptırdı. Devreyi de 45-32 önde bitiren Panathinaikos zorlanmadan galibiyete ulaştı. 

HAKEMLER Arteaga İspanya , Ryzhyk Ukrayna , Lefwerth İsveç 
ÜLKERSPOR Stefanov 4 7, Mirsad 7 14, Ömer 6 12, Trepagnier 7 18, Oğuz 3 , Beasley 6 13, Pasalic 4 , Cüneyt 4 , Brown 4 2 
PANATHINAIKOS Lakovic 8 19, Batiste 7 10, Chatzivrettas 5 6, Tsartsaris 7 10, Diamantidis 6 9, Tomasevic 4 2, Alvertis 6 8, Papanikolau 6 8, Femerling 4 2, Spanoulis 6 8 
1.PERİYOT 16 - 22 Panathinaikos , 2.PERİYOT 16 - 23 Panathinaikos , DEVRE 32 - 45 Panathinaikos , 3.PERİYOT 17 - 21 Panathinaikos , 4.PERİYOT 17 - 16 Ülkerspor , MAÇ SKORU 66 - 82 Panathinaikos 
BEŞ FAUL Mirsad 36.44 
ÜÇ SAYI Lakovic 4 , Alvertis, Papanikolau, Mirsad, Ömer, Trepagnier, Tsartsaris, Diamantidis 1 

Açılışta şölen 

Ülkerspor - Panathinaikos arasındaki açılış maçına taraftarlar büyük ilgi gösterdi. Abdi İpekçi Spor Salonu'nu dolduran basketbolseverler, ellerindeki Türk ve Ülker bayraklarıyla turuncu-yeşilli ekibe destek verdi. Karşılaşmadan Anadolu Ateşi Grubu danslarıyla mücadeleyi izlemeye gelen taraftarları coşturdu, ayrıca ses ve ışık gösterileri de yapıldı. Maç sırasında Yunanistan'da da izlenen yerli dizi "Yabancı Damat"ın çekimleri gerçekleştirildi. Ülker coachu Ergin Ataman, "Sakat oyuncularımız var. Henüz tam takım olamadık" dedi. 


</TEXT>
</DOC>
