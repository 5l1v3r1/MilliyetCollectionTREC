<DOC>
<DOCNO> 355619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sondun22.html </URL>
<DATE> 2005/06/26/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Rumsfeld "Irak'taki direnişi biz değil, Iraklılar bastıracak" 
</HEADLINE>
<TEXT>

     ABD Savunma Bakanı Donald Rumsfeld, Irak’taki direnişin yenilgiye uğratılması işinin 12 yılı bulabileceğini söyleyerek, "Bu işi Iraklılar yapacak, çünkü biz ayrılacağız" dedi. 
     "Fox News Sunday" programında konuşan Rumsfeld, "ABD güçleri, giderek artan direnişin üstesinden gelebilecek güçte mi " şeklindeki bir soruyu yanıtlarken, "Direnişi yenilgiye uğratacak olan biz değiliz, Irak halkı. Direniş yıllarca sürebilir. 5, 6, 8, 10, 12 yıl gibi. Bu direnişi bastıracak olan koalisyon güçleri, yabancı güçler değil. Biz o zamana kadar ayrılacağız" dedi. 
     Kendilerinin görevinin, "Irak halkının ve güvenlik güçlerinin, direnişi bastırabilecekleri bir ortamı yaratmak olduğunu" kaydeden Rumsfeld, "Direniş, Iraklı liderlerin anayasa hazırlama ve demokratik bir hükümet oluşturma süreci içerisinde olduğu bu yıl boyunca daha da artabilir" şeklinde konuştu. 
     
     VİETNAM BENZETMESİ 
     Rumsfeld, ABD’nin Vietnam’daki yenilgisine de atıfta bulunarak, "Irak’taki durum farklı" dedi. 
     Donald Rumsfeld, "Irak’ta Ho Şi Minh Vietnam direniş lideri 
     veya Mao yok. Yalnızca, Iraklıları öldüren Ürdünlü bir terörist var. 
     Ulusal bir hareket de yok. Belirli bir vizyona sahip değiller. 
     Kaybetmeye mahkumlar ve kaybedecekler" diye konuştu. 
     
</TEXT>
</DOC>
