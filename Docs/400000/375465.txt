<DOC>
<DOCNO> 375465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/guncel/agun.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlike 'büyüdü' 
</HEADLINE>
<TEXT>


Tinerci çocuklar sorunu yıllar boyunca çözümsüz kaldı. İstanbul'un çeşitli semtlerini, eğlence mek nlarının önlerini mesken tutan tinerci çocuklar, artık 'tinerci gençler' olarak karşımızda 

Nezih Gürol 

Kamuoyu yıllardır tinerci çocukları tartışıyor. İstanbul'da cinayet, yaralama, kapkaç olaylarına karışan, insanların önünü keserek para isteyen bu çocukların rehabilite edilmesi için herkes bir şey söylüyor. Sonuç Artan tinerci sayısı ve artık çocukluklarını geride bırakan "tinerci gençler. 

Para istediler 
Ayakta durmakta zorlanan T. 17 ve S. 23 isimli iki genci Kabataş Parkı'nda bulduk. Yanımıza geldiklerinde ilk sözleri, "Para verir misin abi " oldu. Ellerinde tinere bulanmış bezleri vardı, küçük pet şişedeki tinerlerini de ceplerine saklamışlardı. 
Haber yapmak istediğimizi söylediğimizde önce sert bir şekilde tepki gösterdiler. Biraz sohbet edince, bizi arkadaşlarının bulunduğu parka çağırdılar. Çimenlere uzanmış birkaç genç daha vardı. 

Lider gibi karşıladı 
İyi giyimli 23 yaşındaki C., sanki bir lider gibi bizi karşıladı. 7 yaşından beri sokaklarda yaşadığını söyleyen C., geçimlerini yolda geçenlerden aldıkları paralarla sağladıklarını söyledi. 
1.5 yıldır İstanbul'da olduğunu söyleyen T. de, Bursa Şırameşeler Çocuk Yurdu'nda yetiştiğini ve şarkıcı Doğuş'un yurt arkadaşı olduğunu iddia etti. İzmir, Ankara ve İstanbul'da turladığını anlattı. 
S. ise Almanya'da bir olaya karışmış. Ailesinin Almanya'da yaşadığını belirten S., "Almanya'ya beni almazlar. Buralarda bir senedir takılıyorum. Bazen para gönderiyorlar" dedi. 

'İş imk nı sağlanmalı' 
Sokak çocuklarına yönelik çalışmaları yürüten İstanbul Vali Yardımcısı Mehmet Seyman, 2000'de başlattıkları çalışmalarla 11 bin çocuğa ulaştıklarını belirtti. Seyman, sokakta yaşayan, çalıştırılan çocukların yanı sıra istismara uğramış kız çocuklarına tedavi, koruma, rehabilitasyon, meslek eğitimi ve işe yerleştirme gibi olanaklar sağladıklarını ifade etti. 
18 yaşına kadar baktıkları, meslek eğitimi verdikleri çocuklara iş imk nı sağlamakta sıkıntı yaşandığını kaydeden Seyman, özel sektörün bu gençlere duyarlı olması gerektiğini söyledi. 
Kendisinin de bir tinerci çocuğa para verdiğini anlatan Seyman, "Bir yemek dönüşü arabadan indiğimde, tinerci çocukla karşılaştım. Bana, 'Bir ekmek parası verir misin ' dedi. Ben de, 'Bozuk yok' dedim. Sonra cebimi karıştırdım. Biraz bozuk para çıkarıp verdim. Sonra gitti. Ben çocukların ruh hallerini biliyorum" diye konuştu. 

Terslemeyin 
Seyman, kronik madde bağımlısı çocuk ve gençlerle karşılaşıldığında ne yapılması gerektiğini de şöyle anlattı 
"Eğer uzaklaşabilme olanağınız varsa hiç cevap vermeden uzaklaşın. Hemen 155'ten polisi arayın. Mobil ekipler çocukları bulur. Kesinlikle ilişkiye girmeyin. Ters sözler söylemeyin." 

'Sokakları bize dar edebilirler' 

Kurdukları Türkiye Çocuklara Yeniden Özgürlük Vakfı'yla çocuklara yardım ettiklerini belirten Avukat Güney Haştemoğlu ise sorunun yasayla çözümlenemeyeceğini ifade etti. 
Haştemoğlu, "Tek yönlü bir yasal çalışmayla veya çocukları bir yerde toplayıp okula göndermek şeklindeki tedbirlerle önlecek bir durum değil. Çok daha fazla sayıda uzmanlık isteyen bir çalışma gerektirir. Polisiye tedbirlerle bu sorunları çözemezsiniz. Yaşam onlara dar edilmiş. O yüzden onlar da bizlere sokakları dar edebilirler" dedi. 

Risk altındalar 
Okulların son derece ihmal edildiğine değinen Haştemoğlu, şöyle konuştu "Okul şiddet kaynağı oldu. Okullarda çocuklar para istiyor, arkadaşının elindekini alıyor. 
Bütün çocuklar risk altında. Yeni oluşan semtlerde, Ümraniye, Sultanbeyli gibi semtlerde okula devam eden çocukların da büyük bir bölümü risk altında." 

Meslek kazandırmalıyız 

Umut Çocukları Vakfı Başkanı Yusuf Kulca, "tinerci çocukların" 18 yaşı geçtiğinde büyük sorunlar yaşayacağını yıllardır dile getirdiğini belirterek, "İstanbul'da çoğunluğunu gençlerin oluşturduğu yaklaşık 1000 - 1500 sokak çocuğunun yaşadığını" söyledi. 
Kalabalık yerlerde her zaman karşılaşılabilecek bu çocukların artık tehdit unsuru olduğuna değinen Kulca, "Çocuklar geleceğini düşünmüyorlardı. Gençlerde artık panik var. Mesleği olmayınca her türlü riski alabilirler. Kaybedecek bir şeyleri yok. Acil çözümler tedavi, rehabilite edilerek meslek eğitimiyle yönlendirmek gerekir" diye uyardı. 

Önlem almalı 
AB'ye üyelik sürecinde gençlik kanunlarının çıkarılması gerektiğini savunan Kulca, bu çocukların sokakların tüm kurallarını öğrenerek büyüdüğünü, önlem alınmazsa lider özellikleriyle evden kaçan yeni çocukları çevrelerinde toplayabileceklerini iddia etti. 


</TEXT>
</DOC>
