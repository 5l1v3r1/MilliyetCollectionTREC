<DOC>
<DOCNO> 370018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo36.html </URL>
<DATE> 2005/08/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
F1 takımları, TIR'ları ile padok alanlarını adeta kasabaya çevirdi... 
</HEADLINE>
<TEXT>

     İstanbul'da gerçekleştirilecek Formula 1 Türkiye Grand Prix'si öncesi yarışacak takımların TIR'ları, İstanbul Park Pisti'nin padok alanını adeta küçük bir kasabaya çevirdi. 
     Ferrari'den Renault'a, Red Bull Racing'den BMW Williams'a, McLaren Mercedes'ten BAR Honda'ya dek Formula 1'de yarışacak olan takımların TIR ve görevlileri, padok alanında yoğun bir çalışma sürdürüyor. 
     Padok alanında TIR'larla getirilen ''motor evler'' kurulurken, mekanik yarışacak arabaları getiren TIR'lar da padok alanında bulunuyor. 
     Otomobil Sporları Federasyonu Başkanı Mümtaz Tahincioğlu, İstanbul Park Pisti'ne yaklaşık 425 TIR'ın giriş yapacağını belirterek, ''Takımların mekanik olarak getirdiği TIR'lar var. Bunlar yarış araçlarına hizmet ediyor. Ayrıca elemanları ve misafirlerine catering veya benzeri hizmetleri, ofis hizmetleri veren motor evleri var. Burada sadece takımlar değil, VIP ve padoklara hizmet eden şirketin, Bernie Ecclestone'un ekibi ve FIA da burada. TIR'ların hepsi burada kalmayacak, bazıları yüklerini boşalttıktan sonra parka gidecekler'' diye konuştu. 
     
</TEXT>
</DOC>
