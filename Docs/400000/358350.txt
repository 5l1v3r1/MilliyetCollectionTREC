<DOC>
<DOCNO> 358350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/soneko30.html </URL>
<DATE> 2005/07/05/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Sayısal Loto talihlisi ikramiyesini banka aracılığıyla aldı... 
</HEADLINE>
<TEXT>

     Sayısal Loto'nun bu haftaki çekilişinde, 6 sayıyı tek başına bilerek büyük ikramiyeyi kazanan talihlinin, Bursa'da yaşan bir esnaf olduğu bildirildi. 
     Sayısal Loto'nun 451. hafta çekilişinde, toplam 1 milyon bin 946 YTL 75 YKr'lik 1 trilyon milyar 946 milyon 750 bin lira ikramiyeyi kazanan talihli adına çekini, Vakıfbank Bursa Şube Müdür Yardımcısı Barış Balkanoğlu, Milli Piyango İdaresi Muhasebe Daire Başkan Vekili Reşat Sivri'den aldı. 
     Balkanoğlu, talihlinin isminin açıklanmasını istemediğini belirtirken, talihlinin 4 kolon oynadığını ve ikramiyenin, ikinci kolonda oynanan ''7-30-34-35-42-44'' numaralarına çıktığını kaydetti. 
     Bursa'da yaşayan talihlinin 52 yaşında, 4 çocuk babası bir esnaf olduğunu anlatan Balkanoğlu, talihlinin evi ve taksitle aldığı bir arabası olduğunu ifade etti. 
     Talihlinin bir miktar borcu olduğunu ve ikramiyeyi kazandığını öğrenince çok sevindiğini belirten Balkanoğlu, talihlinin ilk iş olarak borçlarını kapatacağını söyledi. 
     Talihlinin ikramiyeyi Bankaya danışarak değerlendireceğini belirten Balkanoğlu, talihinin kazandığı parayla yeni bir iş kurma düşüncesi olduğunu kaydetti. 
     Bu arada Balkanoğlu, 1 trilyon liranın ortalama günlük faiz getirisinin 13-14 milyar lira olduğunu sözlerine ekledi. 
     
</TEXT>
</DOC>
