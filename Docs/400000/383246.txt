<DOC>
<DOCNO> 383246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/siyaset/siy04.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Devrim yapıyoruz' 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Türkiye'de son 3 yılda devrim niteliğinde değişimler yaşandığını belirterek, "İş bilenin, kılıç kuşananındır. Sadece 60 bin derslikle rekor kırdık" dedi. Bayındır Barajı'nda oluşturulan "Mavi Göl" rekreasyon boş zamanlarda, eğlence ve spor amacı ile gönüllü olarak katılınan faaliyetler alanının açılış töreninde "Hizmeti ibadet telakki etmişiz" diyerek sözlerine başlayan Erdoğan, dünyadaki değişim ve dönüşüme paralel olarak Türkiye'de de devrim niteliğinde adımlar atıldığını söyledi. Bugüne kadar bunların yapılmadığını savunan Erdoğan, şöyle konuştu 

'Çok koşacağız' 
"Çünkü bunların derdi yoktu, bunların heyecanı yoktu, bunların aşkı yoktu. Bunların bu konuda dertli olmak gibi her an stres içinde olmak gibi yapısı yoktu. Şunu hiç unutmayalım ki, iş bilenin, kılıç kuşananındır. Arayacaksın, soracaksın, bulacaksın. Bizler işimizin delisiyiz. Onun için de çok koşacağız. Bazen bize akıl verenler oluyor. Bu kadar koşmayın, kendinize de zaman ayırın. Ayırabildiğimizi ayırıyoruz, daha fazla ayırıp da ne olacak Ama halkımızın bir güler yüzünden daha fazla bir dinlence bize olamaz." 
Erdoğan, yeniden büyük Türkiye kurmak istediklerini de belirterek, kendi dönemlerinde 60 bin derslik yaptıklarını, bunun bir rekor olduğunu kaydetti. 


</TEXT>
</DOC>
