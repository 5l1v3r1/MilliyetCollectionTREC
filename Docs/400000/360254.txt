<DOC>
<DOCNO> 360254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/siyaset/siy06.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıdan Ata'ya saygı 
</HEADLINE>
<TEXT>



Uyuşmazlık Mahkemesi'nin kuruluşunun 60. yıldönümü dolayısıyla Başkan Tülay Tuğcu ve beraberindeki heyet, Anıtkabir'i ziyaret etti. Tülay Tuğcu ile başkan Vekili, üyeler, savcılar ve raportörler, Ata'nın mozolesine çelenk koydu ve saygı duruşunda bulundu. Daha sonra Misak - ı Milli Kulesi'ndeki Anıtkabir Özel Defteri'ni imzalayan Tuğcu, şunları yazdı "Kuruluşunun 60. yılında, Uyuşmazlık Mahkemesi başkan, başkanvekili, üye, savcı ve raportörleri, temelini attığın hukuk devletinin temsilcileri olarak huzurundayız. Gösterdiğin laik, demokratik yolda, çağdaş uygarlık hedefine ulaşmak için yılmadan, usanmadan ilerleyeceğiz. Bu yolda önümüze çıkacak engelleri aşma azmi ve gücüne her zaman olduğu gibi şimdi de sahibiz. Aziz hatıran önünde, minnet ve özlem duyarak, saygıyla eğiliriz." Uyuşmazlık Mahkemesi adli, idari ve askeri yargı arasında çıkan görev uyuşmazlıklarında son kararı veren mahkeme olarak görev yapıyor. 


</TEXT>
</DOC>
