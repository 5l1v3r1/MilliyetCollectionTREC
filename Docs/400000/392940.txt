<DOC>
<DOCNO> 392940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/siyaset/siy01.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız yurdunda ikinci ihale de AKP'liye 
</HEADLINE>
<TEXT>


Sabancı Kız Yetiştirme Yurdu'ndaki taciz iddialarını araştıran CHP heyeti, "Yurdun giyim ihalesi, AKP ilçe başkanına verilmiş" dedi. Bazı kızlar da müdür ve eşinin kendilerine hakaret ettiğini söyledi 

ANKARA Milliyet 


Sabancı Kız Yetiştirme Yurdu'ndaki taciz iddialarını araştıran CHP heyetinin başkanı, CHP İstanbul Milletvekili Güldal Okuducu, Sosyal Hizmetler İl Müdürlüğü'nü vek leten yürüten Yurt Müdürü Aytekin Erdoğan'ın ihaleler konusunda "çok hassas olduğunu" belirterek ağır suçlamalarda bulundu. Okuducu, "Kız yurdunun giyim ihalesi, AKP Merkez İlçe Teşkilatı'nın başkanına veriliyor. Düşük ücretle verildiği için iptal ediliyor. 
İlçe başkanının başka bir şirketine yüksek fiyatla veriliyor. Oranın rantını yeme konusunda derin hassasiyetle karşılaştık" dedi. 

Arkada milletvekili var 
Okuducu, dün TBMM'de düzenlediği basın toplantısında, "Her il müdürü veya bürokratın arkası bir milletvekiline çıkıyor. Devlet Urfa'da AKP milletvekillerinin akrabaları ve yandaşları arasında paylaşılmış. Azgın, insafsız bir kadrolaşma" diye konuştu. 
Erdoğan hakkında birçok soruşturma bulunduğunu belirten Okuducu, "O müdürün 3 çocuğu bile yetiştirme olanağı yok. Bu yönetim döneminde çocuklar yurttan kaçmaya başlamış. Kaçan 3 çocuk biz dönerken daha gelmemişti. 'Bu çocukların başına ne gelir' diye kimsenin en ufak bir yürek sızlaması yok. 7 çocuğun intihara kalkıştığını sorduğumuzda 'Bunlar zaten problemli çocuklar' diyor" dedi. 

Akşam sohbetleri 
AKP iktidarı döneminde yurtta 7 çocuğun intihara kalkıştığını anımsatan Okuducu, ildeki SHÇEK kurumlarında sosyal hizmet uzmanı, doktor ve psikolog bulunmadığını, ancak din görevlisi kadrosunda açık olmadığını belirtti. 
Okuducu, geceleri yurtlarda müftülükten gelen özel görevlilerin sohbet toplantısı düzenlediğini, yurtlarda dinsel yayınlar dağıtıldığını anlattı. 

Bakan Çubukçu telefona çıkmadı 

BÜLENT SARIOĞLU Ankara 

CHP milletvekilleri, kız çocuklarının dayak, baskı, küfür ve hakaretleri anlattığı bir kasedi izlerken sarsıldı. "Her yurtta muhbirim var" diyen Devlet Bakanı Nimet Çubukçu'nun cep telefonu yazılı kartını kameraya gösteren çocuklar, "Bakan bizi kandırdı, günde 10 kere arıyoruz, telefon açılmıyor" diyor. Kasette Yurt Müdürü Aytekin Erdoğan'a ilişkin şik yetler şöyle 
Erdoğan, "Sürtük, it, köpek, adi" diyor. Biri intihar ettiğinde "Damarını kes, kendini at, Birisi daha eksilmiş olur" diyor. İntihara kalkışan çocuk "Soracağına üstüme yürüdü" İki kez intihara kalkışan çocuk Müdür beni teşvik etti, "Tekrar yap senden kurtulayım" dedi. Müfettiş Ergenç, "Gözünde sürme var. Müdür olsam seni tutmazdım" dedi. Eşi kızlara hakaret ediyor, dövmeye kalkıyor, "Sizi peydahlayan babanız nerede " diyor. 


</TEXT>
</DOC>
