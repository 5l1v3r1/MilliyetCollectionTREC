<DOC>
<DOCNO> 386015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun14.html </URL>
<DATE> 2005/10/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Afganistan'da bomba ve kıyım 
</HEADLINE>
<TEXT>

     ABD uçaklarının, Afganistan'ın güneyindeki bir militan kampını bombaladığı bildirildi. 
     Bölge valisi Muhammed Han, yaptığı açıklamada, uçakların, uzun süredir militanların yuvası durumunda olan Uruzgan bölgesindeki kampa düzenlediği saldırıda 10 militanın öldüğünü kaydetti. 
     Amerikalı askeri sözcü Marina Evans da, operasyonda çok sayıda düşmanın öldürüldüğünü söyledi. 
     Afganistan'ın güneyindeki saldırılarda da 6 polis ve 5 sağlık görevlisi öldürülmüştü. 
     
     Kamu görevlileri vuruldu 

     Afganistan'ın güneyindeki saldırılarda 6 polis ve 5 sağlık görevlisi öldürüldü. 
     Yetkililerin verdikleri bilgiye göre, Uruzgan ilinde Taliban militanlarının kurduğu pusuda 6 polis öldü. 
     Sağlık görevlilerine saldırı ise Kandahar kenti yakınında yapıldı. Görevlilerin Afgan Yardım Gelişme Hizmetleri'ne bağlı olarak çalıştıkları belirtildi. 
     Bu arada Devlet Başkanı Hamid Karzai, ülkesini ziyaret eden ABD Dışişleri Bakanı Condoleezza Rice ile yaptığı basın toplantısında, isyancıların uyuşturucu ticaretinden pay aldıklarını söyledi. 
     
</TEXT>
</DOC>
