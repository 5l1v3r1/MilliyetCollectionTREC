<DOC>
<DOCNO> 384607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonyas10.html </URL>
<DATE> 2005/10/06/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Türkler mutlu olamıyor ... 
</HEADLINE>
<TEXT>

     30 ülkede yapılan araştırmada Türkler, Macarlar ve Ruslar'ın ardından kendini mutsuz hisseden ülkelerde ilk üçe girdi. 
     Dünya çapında yapılan bir araştırmaya göre Türkler dünyanın en mutsuz halklarından biri... 
     İngiliz pazar araştırma şirketi GfK NOP tarafından 30 ülkede toplam 30 bin kişi üzerinde yapılan araştırma, İngiliz Times gazetesinde yayımlandı. 
     Araştırmaya katılanlar aile içi yaşamdan, bulundukları sosyal düzeye kadar birbirinden farklı bir çok noktayı dikkate alarak mutluluk oranları üzerinde karar verdi. En mutsuz ülkeler Macaristan ve onun ardından Rusya olurken, Türkiye de en mutsuz 3'üncü ülke oldu. 
     Türkiye'yi mutsuzluk sıralamasında Güney Afrika ve Polonya takip etti. En mutsuz olan kişilerin genellikle işsiz ve bağımlılık sahibi kişiler olduğu belirtildi. Ankete göre en mutlu kişiler Avustralya'da yaşıyor. Onu sırasıyla Amerika, Mısır, Hindistan ve İngiltere takip etti. 
     
</TEXT>
</DOC>
