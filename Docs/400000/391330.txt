<DOC>
<DOCNO> 391330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yazar/uras.html </URL>
<DATE> 2005/11/01/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
'Turning Torso' ve 'Torso Tower' 
</HEADLINE>
<TEXT>


Bugüne kadar yapılan ve de yapımı yeni tamamlanan , tek "burgulu gökdelen", İsveç'in Malmö şehrindeki "Torso Tower" binası. 
Sayın okuyucularıma bu binanın hik yesini nakledeceğim. Hik yeye başlamadan yabancı kelimelerle ilgili açıklama yapayım. "Torso" insan gövdesi demektir. Başı, kolları ve bacakları olmayan insan gövdesi heykeline de "torso" adı verilir. "Turning" dönüş demektir. "Turning Torso", deyimi insan gövdesinin kendi ekseninde burgu gibi dönüşünü ifade eder. "Tower" kule demektir. "Torso Tower" Türkçe karşılığı "İnsan gövdesi gibi kule bina"dır. 
Şimdi de hik yeyi anlatayım. İspanya'nın Valencia şehrinde doğan Santiago Calatrava, günümüzün en önemli mimarlarından biri olarak kabul ediliyor. 
Santiago Calatvara çok yönlü bir sanatçı. İnsan gövdesinin kendi ekseni etrafında dönüşünden esinlenerek yaptığı ve "Turning Torso" Dönen Gövde adını verdiği bir heykel var. Bu heykel üst üste konulmuş 7 küpün kendi eksenleri etrafında 90 derece dönüşüyle oluşuyor. Dönen 7 küpü etraflarındaki çelik korse destekliyor. 

İlk ve tek 'Burgu Bina' 
Santiago Calatrava işte bu "Dönen Gövde" Turning Torso heykelini esas alarak bir gökdelen çizimi yaptı. "Torso Tower" Gövde Kule adını verdiği bu projeye dayalı olarak, eşinin memleketinde eşi İsveçli Malmö kentinde ilk ve tek "burgu bina"nın inşaatına 2000 yılında başlandı. Şu günlerde binanın yapımı tamamlandı. 
Torso Tower binası, üst üste konulmuş 9 küpten oluşuyor. Her küpte 5 kat var. Toplam bina 54 kat. Yüksekliği 190 metre. İlk 2 katı işyeri, kalan katları ikametg h. Toplam 17.500 metrekare kapalı alanı var. Kule yapımında çok miktarda çelik ve beton kullanıldı. 
Binanın içindeki asansör ekseni ve de gövdeyi çevreleyen çelik korse, "burgu yapının" güvenliğini oluşturuyor. Yepyeni bir teknolojiye dayandığı için ve pahalı olduğu için yapımı uzun sürdü. Her ne kadar Avrupa'nın en yüksek konut işyeri değil konut projesi olduğu söyleniyor ise de şimdilerde rekor Moskova'da yapımı tamamlanan 264 metre yükseklikte Triumph Place'de. İkametg h bölümündeki 147 daire şu günlerde kiralanıyor. En küçük 90 metrekare dairenin aylık kirası 950 dolar. En büyük 5 odalı 190 metrekare dairenin kirası 3.500 dolar. 

Resimler 'hayal' 
Bunları neden yazıyorum Günlerdir gazetelerde İstanbul'da yapılacak ikiz burgu binanın tam sayfa "temsili resimleri" yayımlanıyor. Bu binaların projesi var mı Böyle bir binanın projesini dünyada çizen, çizecek mimar var mı Belli değil. Melih Aşık köşesinde "Torso Tower"dan söz edince neyin ne olduğunu anlamaya çalıştım. 
Son bir bilgi. Ünlü mimar Doğan Tekeli'den Santiago Calatrava'nın İstanbul macerasını öğrendim. 
Önceki Belediye Başkanı Ali Müfit Gürtuna Haliç Köprüsü için bir proje hazırlaması için Santiago Calatrava'yı İstanbul'a davet etmiş. Calatrava, 300 milyon dolara çıkacak Haliç Köprüsü'nün projesi için 20 milyon dolar istemiş. Bu rakam yüksek bulunmuş. Doğan Tekeli diyor ki "Haliç Köprüsü projesini Calatrava çizse idi İstanbul önemli bir eser kazanırdı." 



</TEXT>
</DOC>
