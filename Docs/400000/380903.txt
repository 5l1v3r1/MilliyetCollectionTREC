<DOC>
<DOCNO> 380903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy21.html </URL>
<DATE> 2005/09/23/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
YÖK'ten de konferansın durdurulma kararına tepki... 
</HEADLINE>
<TEXT>

     Yükseköğretim Kurulu Başkanlığı YÖK , "İmparatorluğun Çöküş Döneminde Osmanlı Ermenileri" başlıklı konferansın mahkeme kararıyla durdurulmasının, "yargı yetkisinin sınırlarını zorlayan, Anayasa’nın 130. maddesiyle güvence altına alınan üniversitelerin bilimsel özerkliğine müdahale niteliğinde olduğunu" bildirdi. 
     YÖK’ten yapılan konuya ilişkin yazılı açıklama şöyle 
     "Mahkeme kararlarının hukuka uygunluğunu değerlendirmek üst yargı yerlerinin yetkisi dahilinde olup, bu kararlara uymak Anayasa’nın 138. 
     maddesinin öngördüğü hukuki bir zorunluluktur. 
     Ancak, toplantının iptaline yol açan söz konusu yürütmeyi durdurma kararı, kamuoyuna yansıyan içeriği ve sonuçları itibariyle yargı yetkisinin sınırlarını zorlayan, Anayasa’nın 130. maddesiyle güvence altına alınan üniversitelerin bilimsel özerkliğine müdahale niteliğindedir. 
     Kurulumuzca daha önce de açıklandığı gibi başından beri üniversite dışı ve çok yönlü müdahale ve zorlamalara maruz kalma talihsizliği yaşayan bu süreç, üniversitelerimizin özerkliği bakımından endişe verici ve Türkiye’nin ulusal değerlerini zaafa uğratma tehlikesi taşıyan bir hal almıştır." 
     
</TEXT>
</DOC>
