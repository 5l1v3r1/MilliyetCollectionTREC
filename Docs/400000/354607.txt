<DOC>
<DOCNO> 354607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/siyaset/siy01.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere destekli 'kitapçık' tartışması 
</HEADLINE>
<TEXT>


'Başbakanlık İnsan Hakları Başkanlığı' kitapçığına İngiltere Büyükelçiliği'nin sponsor olmasına CHP'liler tepki gösterdi 

ANKARA Milliyet 


Başbakanlık İnsan Hakları Başkanlığı'nın, İngiltere Büyükelçiliği'nin maddi desteği ile bastırdığı "T.C. Başbakanlık İnsan Hakları Başkanlığı 2005" başlıklı tanıtım kitapçığı tartışma yarattı. CHP'li Kemal Kılıçdaroğlu, TBMM Plan ve Bütçe Komisyonu'nda tüm üyelere dağıtılan kitapçıkla ilgili, "Burası bir sömürge ülke mi " dedi. 

'Paranız mı yetmiyor ' 
"Bu ülkenin paraları, Başbakanlığın paraları 48 sayfalık bir kitapçığı basmaya yetmiyor mu " diyen Kılıçdaroğlu, hükümete de, "AKP iktidarının ülkeyi bu duruma düşürmeye hakkı var mı Yeri gelince Mercedes alıyorsunuz Elbette Türkiye Cumhuriyeti Devleti'nin de bir onuru var. Bu korunmalı. Hadi bilboardlara ilan veriyor ama TBMM çatısı altında bunların dağıtılmasını kabul etmiyoruz" diye seslendi. 

'Kitapları toplatın' 
Kılıçdaroğlu'nun bu sözlerine, AKP'li komisyon üyeleri, "Bunun AKP ile ne ilgisi var " diye itiraz etti. Kılıçdaroğlu ise kitabın Başbakanlık bünyesindeki İnsan Hakları Başkanlığı'na ait olduğunu anımsattı ve Komisyon Başkanı Sait Açba'ya, "Lütfen bu kitapları toplatın ve İngiltere Büyükelçiliği'ne de komisyonun hassasiyetini iletin" dedi. Açba ise, "Hassasiyetinizde haklısınız. Bu kitabı Başbakanlık dağıtılmak üzere gönderdi. Ben de kitabın son sayfasına dikkat etmedim" yanıtını verdi.. 
Kılıçdaroğlu kitaba ilişkin protestosunu TBMM Genel Kurul'una taşıyarak kürsüden sert bir konuşma yaptı. 



</TEXT>
</DOC>
