<DOC>
<DOCNO> 358129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur18.html </URL>
<DATE> 2005/07/04/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Cep telefonu elinde patladı 
</HEADLINE>
<TEXT>

     Göksel Yunusoğlu’nun, evinde şarj halindeki cep telefonunun bataryası patladı. Ev eşyaları hasar gören Yunusoğlu, Çankaya Kaymakamlığı Tüketici Sorunları Hakem Heyeti’ne başvurdu. Nokia’yı haksız bulan Heyet, telefonun aynısının şirket tarafından Yunusoğlu’na verilmesini kararlaştırdı. 
     Yunusoğlu, maddi ve manevi tazminat davası da açacak. 

ANKA 

Elindeki cep telefonunun bataryası patlayan vatandaş başlattığı hak arayışı mücadelesinden sonuç alarak patlayan telefonun aynısını üretici firmadan almayı başardı. 
     Göksel Yunusoğlu isimli vatandaşın cep telefonunun 24 Nisan 2005 tarihinde evinde şarj halindeyken bataryası patladı. Yunusoğlu’nun, evindeki perde, koltuk ve parke de hasar gördü. Yunusoğlu, bunun üzerine, Çankaya Kaymakamlığı bünyesinde oluşturulan Tüketici Sorunları Hakem Heyeti’ne başvurdu. Yunusoğlu, hak arama mücadelesinden sohuç aldı ve patlayan telefonunun aynısının üretici firma tarafından kendisine verilmesini sağlayacak kararı çıkartmayı başardı. 
     
     MADDİ MANEVİ TAZMİNAT DAVASI YOLU AÇILDI 

     Tüketici Sorunları Hakem Heyet, telefonu patlayan Yunusoğlu’nun başvurusu üzerine yaptığı incelemede, cep telefonu bataryası üreticilerini haksız buldu. 
     Heyet, firmanın Yunusoğlu’na, yeni bir cep telefonu tahsis etmesine karar verdi. Ayrıca, Yunusoğlu’nun da maddi ve manevi tazminat talebiyle dava açmasını uygun bulduğunu açıkladı. 
     
</TEXT>
</DOC>
