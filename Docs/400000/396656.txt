<DOC>
<DOCNO> 396656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun07.html </URL>
<DATE> 2005/11/21/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
CİA Başkanı Teşkilat işkenci yapmaz, nadir yöntemler kullanır 
</HEADLINE>
<TEXT>

     Amerikan Merkezi Haberalma Teşkilatı CIA Başkanı Porter Gross, teşkilatın işkenceye karşı olan kanunlara sıkı bir şekilde uyduğunu, mahkumlardan ''hayati'' bilgi almak için ''nadir'' yöntemler uyguladığını kaydetti. 
     Goss, ''USA Today'' gazetesine verdiği demeçte, ''Teşkilat işkence uygulamaz. İşkence işlemez. Hayati bilgi toplamak için yasal, nadir, yenilikçi ve işkence olmayan yöntemler kullanırız'' dedi. Goss, teşkilatın sorgulama yöntemlerini ise anlatmadı. 
     Washington Post gazetesinin ve İnsan Hakları Örgütü'nün ''CIA'nin Orta Avrupa ülkelerinde gizli cezaevi kampları kurduğu'' iddialarını da yanıtlamayan Porter Gross, medyanın, yakalama ve sorgulamada CIA'ye yardım eden müttefikler hakkında haber sızdırmasının, misilleme saldırılara neden olabileceğini ifade etti. 
     Arizonalı Cumhuriyetçi Senatör John McCain, CIA ile askeri makamların herhangi bir yerde gözaltında tuttuğu kişilere, kötü, acımasızca ya da aşağılayıcı biçimde davranılmasını veya bu kişilerin bu şekilde cezalandırılmasını yasaklayan değişiklik önergesini Senato'ya sunmuştu. 
     ABD Başkan Yardımcısı Dick Cheney, Kongre'de bu yasaktan CIA'nin muaf tutulması için çaba gösteriyor. 
     
</TEXT>
</DOC>
