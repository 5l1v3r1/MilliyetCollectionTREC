<DOC>
<DOCNO> 357890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur33.html </URL>
<DATE> 2005/07/03/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Eşcinseller Taksim'de yürüdü... 
</HEADLINE>
<TEXT>

     "Eşcinsel Sivil Toplum Girişimi Lambdaistanbul " üyesi bir grup, Taksim’den Galatasaray’a kadar yürüdü. 
     Taksim’de toplanan yaklaşık 50 kişilik grup, Lambdaistanbul’u simgeleyen, üzerinde çeşitli renklerin bulunduğu bayrak açtı. "Lezbiyenler vardır", "Travesti kimliğimiz engellenemez" yazılı dövizler taşıyan grup, İstiklal Caddesi’nden Galatasaray’a kadar yürüyüş yaptı. 
     Burada gruptan bir kişi tarafından okunan basın açıklamasında, "birçok kişi ve kuruluşun eşcinsel düşmanı söylemler ürettiği" belirtilerek, "eşcinsellerin sapık, hastalıklı, çürük, gülünç ya da teşhirci olmadığı" ifade edildi. 
     "Eşcinsellerin varlığını sorun olarak gören kuruluş ve kişilere ’Hormonlu Domates Ödülleri’nin değer görüldüğü" kaydedilen açıklamanın ardından, ödüller sembolik olarak dağıtıldı. 
     
</TEXT>
</DOC>
