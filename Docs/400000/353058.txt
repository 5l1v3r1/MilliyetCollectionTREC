<DOC>
<DOCNO> 353058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur35.html </URL>
<DATE> 2005/06/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Polisin kıskançlık cinayeti 
</HEADLINE>
<TEXT>

     Kahramanmaraş’ın Pazarcık İlçesi’nde bir polis memurunun, evine çağırdığı kişiyi tabancayla öldürdüğü iddia edildi. 
     AA muhabirinin aldığı bilgiye göre, Nurettin Aydın Mahallesi’nde oturan Pazarcık İlçe Emniyet Müdürlüğü’nde görevli polis memuru Y.K. 31 , Çağrı Kopar’ı telefonla evine çağırdı. İddiaya göre, Çağrı Kopar’la bir süre tartışan Y.K, yanında bulunan beylik tabancasıyla ateş etti. 
     Olay yerinde ölen Çağrı Kopar’ın cesedi, otopsi yapılmak üzere Pazarcık Devlet Hastanesi morguna kaldırıldı. Polis memuru Y.K. gözaltına alındı. 
     Evli ve 3 çocuk babası Y.K’nın 1 yıldır Pazarcık’ta görev yaptığını ve bir süre önce eşinden boşanmak için dava açtığını ifade eden yetkililer, cinayetin kıskançlık nedeniyle işlenmiş olabileceğini öne sürdüler. 
     Yetkililer, olayla ilgili soruşturmanın devam ettiğini kaydettiler. 
     
</TEXT>
</DOC>
