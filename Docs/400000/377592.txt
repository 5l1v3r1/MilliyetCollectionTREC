<DOC>
<DOCNO> 377592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sontur24.html </URL>
<DATE> 2005/09/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Kaçakları taşıyan kamyon, Erzurum'da devrildi. 2 ölü, 17 yaralı 
</HEADLINE>
<TEXT>

     Erzurum’da, yurda kaçak giriş yapan 47 yabancı uyrukluyu taşıyan kamyonunun devrilmesi sonucu 2 kişi öldü, 17 kişi yaralandı. 
     AA muhabirinin edindiği bilgiye göre, yurda kaçak giriş yaptığı belirlenen 47 yabancı uyrukluyu kasasında taşıyan ve sürücüsünün kimliği belirlenemeyen 34 GSA 02 plakalı kamyon, Ağrı-Horasan karayolunun 17. kilometresinde şarampole yuvarlandı. 
     Kazada, Pakistan uyruklu Ercan Arif 20 ile soyadı henüz belirlenemeyen Abdulcebbar 23 adlı kişi öldü, 17 kişi yaralandı. 
     Horasan Devlet Hastanesi’ne kaldırılan yaralılardan 6’sı, durumları ağır olduğu için Erzurum’daki hastanelere sevk edildi. 
     Diğer kaçakların Horasan İlçe Jandarma Komutanlığı’na götürüldüğünü belirten yetkililer, işlemlerinin tamamlanmasının ardından kaçakların sınır dışı edileceğini bildirdiler. 
     Kaçakları İstanbul’a götürmeye çalışırken meydana gelen kazanın ardından olay yerinden kaçan kamyon sürücüsünün yakalanmasına çalışıldığı belirtildi. 
     
</TEXT>
</DOC>
