<DOC>
<DOCNO> 371063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/siyaset/siy01.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlara mahsus mescit yanlıştır 
</HEADLINE>
<TEXT>


Başbakanlık binasında kadınlara özel mescit açılmasını yorumlayan ilahiyatçılar, "İbadethanede cinsellik olmaz", "Mescitte kadın erkek ayrımı yapılamaz" dedi 

İSTANBUL Milliyet 


Başbakanlık binasının bodrum katında erkek mescidinin yanına, kadınlara özel mescit açılmasını değerlendiren ilahiyatçılardan Prof. Dr. Beyza Bilgin, "ibadethanelerde cinselliğin ön plana çıkarılmasını yadırgadığını" söyledi. 
Prof. Dr. Salih Tuğ ise Hz. Peygamber'in kadınları camiye teşvik ettiğini belirterek, "Erkek mescidine girmiş kadına, sen git kendi mek nında namaz kıl" denemeyeceğini belirtti. İlahiyatçıların görüşleri şöyle 

Kadın hattat istemediler 
Prof. Dr. Beyza Bilgin Ankara Ü. İlahiyat Fak. Emekli Öğretim Üyesi Peygamber döneminde önde erkekler, arada çocuklar ve arkada kadınlar aynı mek nda namaz kılmışlar. Ancak ayrı mek nlar daha sonra uygulanır olmuş. Yani aynı mekan ama ya balkon ya da arkada ayrılmış bir bölüm yapılmış. Kadınlara özel mescit, çok nadir bir uygulama. Kocatepe Camii'nde kadınlara balkonlar yaptılar, en üst katta olduğundan çıkmak için çok genç olmak lazım. Bu kadınların gelmesini pek istemediklerinden kaynaklanıyor. 
Erkekler kadınları kendi mekanlarına sokmuyor ve kadınlar bundan dolayı sıkıntı çekiyor. Köşede olsa da kadınların nefesini bile duymak istemeyen erkekler var. Biliyorsunuz kadın hattatın imzasını bile camiye koymuyorlardı. İbadethanede bile cinsellik ön plana çıkarılıyor. 

Prof. Dr. Salih Tuğ Marmara Ü. İlahiyat Fak. Mescitlerimizde sürekli hanımlara yer ayrılmıştır. Arka ve yan balkonlarda özel yerleri vardır. Ancak sadece hanımlara özel mescit uygulaması yoktur. 
Camiler, mescitler kadın erkek ayrımı yapılmaksızın herkese açık. Peygamberimiz, hanımların mescide gelmeleri için teşvik ediyordu. Aynı mek n içinde onlarla namaz kılıyor, onlara vaaz ediyordu.Başbakanlık'taki mescit ayrımı biraz yer yokluğundan yapılmışa benziyor. 
Bir hanım, mescidin rahatlıkla arka kısmında namazını kılabilir. Ona, 'git sana ayrılmış yerde namazını kıl' denemez. Erkekler mescidine hanımlar giremez, ya da kadınlar mescidine erkekler giremez gibi bir yasaklama İslam tarihinde hiç görmedim. 

Her iki cinse açık 
Prof. Dr. Ahmet Yaman Selçuk Ü. İlahiyat Fak. İslam geleneğinde mescitler her iki cinse de açık olarak yapılmıştır. Toplumsal barışı sağlamak için de bu gereklidir. Sadece hanımlara özel cami olmaz. Hanefi mezhebinde kadınların sadece kendi aralarında namaz kılmaları pek tasvip edilen bir durum değildir. 

'Mescidi kadınlar talep etti' 

ANKARA Milliyet 

TBMM'de geçen yıl açılan kadın mescidinin bir benzerinin de Başbakanlık'ta olduğu ortaya çıktı. 
Başbakanlık Merkez Bina'da, personele yönelik hizmet birimlerinin bulunduğu bodrum katında kadınlar için mescit açıldı. 

Uygun yer yok 
Erkek mescidinin yan tarafında bulunan ve daha önce depo olarak kullanılan mescidin kapısına "bayanlara aittir, erkekler giremez" yazısı asıldı. Karşısındaki bir oda kadınların abdest alabilmesi için hazırlandı. 
Başbakanlık bürokratları, "Kadınların namaz kılması için uygun bir yerin bulunmadığını, kadın personelden bu konuda talep geldiğini, bu nedenle mescidin açıldığını" belirtti. 


</TEXT>
</DOC>
