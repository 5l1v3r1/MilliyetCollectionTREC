<DOC>
<DOCNO> 367593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun22.html </URL>
<DATE> 2005/08/06/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Tunus havayollarına ait yolcu uçağı Sicilya açıklarında düştü 
</HEADLINE>
<TEXT>

     İtalya’dan Tunus’a giderken Sicilya adası yakınlarında düşen yolcu uçağında hepsi İtalyan vatandaşı 39 kişi bulunduğu, 20 kişinin kurtarıldığı, 19 kişinin öldüğü belirtildi. 
     ANSA ajansı, Palermo savcısı Piero Grasso’ya dayandırarak verdiği haberde, kıyıya 13 kilometre mesafede düşen uçakta 19 kişinin öldüğünü duyurdu. Havaalanı yetkilileri, kurtulan 20 kişiden bazılarının uçağın kanatlarına tutunarak hayatta kaldığını kaydetti. 
     İtalya hava güvenlik ajansı ENAV sözcüsü Nicoletta Tommessile, teknik sorun yaşayan uçağın Sicilya’nın Palermo kentine acil iniş yapmaya çalıştığını bildirdi. 
     Uçağın teknik sorunu bildirmek için Roma havaalanı kulesiyle TSİ 16 24’te temas kurduğunu ifade eden sözcü, Palermo havaalanına inmesi 
     beklenen uçağın mürettebatının 16 dakika sonra kule yetkililerine "denize iniyoruz" dediğini belirtti. 
     Daha önce ATR-42 tipi olduğu bildirilen uçağın ATR-72 tipi olduğu kaydedildi. 
     
</TEXT>
</DOC>
