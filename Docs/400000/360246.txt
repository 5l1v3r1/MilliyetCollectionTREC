<DOC>
<DOCNO> 360246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/magazin/amag.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir sarı bilezik hayat kurtardı 
</HEADLINE>
<TEXT>


Meme kanserine karşı Filiz Akın'ın başlattığı 'sarı bilezik' kampanyasıyla ilk ultrasonografi cihazı geldi ikinci de yolda 

TUĞÇE TABAK 

Filiz Akın, Türkiye Meme Vakfı yararına başlattığı sarı bilezik kampanyasının ilk hedefine ulaştığını söyledi. 
Üzerinde 'İyi Yaşa' yazan sarı bileziklerin satıldığı noktalardan Ataşehir Migros'ta kampanyayla ilgili basın toplantısı düzenleyen Akın, şubattan bu yana 650 bin adet bilezik satıldığını açıkladı. 
1 YTL'ye satılan sarı bileziklerden yüzde 18 KDV ve yüzde 30 gelir vergisi düşüldükten sonra kalan paralarla Taksim'deki Meme Kanseri Erken Teşhis Merkezi'ne 1 adet ultrasonografi cihazı alındığına, 61 bin YTL tutarındaki 2. cihazın da siparişinin verildiğine dikkat çeken Akın, şöyle konuştu 

Korsanlara çağrı 
"Bir bilezikle hayat kurtulur mu diyenlere en iyi cevabı bu şekilde verdik. Ama insanlar bu bileziklerin korsanını yapıp satıyor ve parasını kendi ceplerine atıyor. Onlara sesleniyorum... Çocukça bir mesaj ama lütfen bu yoldan kazandığınız paraları siz de bir vakfa bağışlayın. Bu kampanya ile yapılacak meme kanseri taramasıyla nice hayatlar kurtulacak." 


</TEXT>
</DOC>
