<DOC>
<DOCNO> 397562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun03.html </URL>
<DATE> 2005/11/24/ </DATE>
<TIME> 04.30 </TIME>
<AUTHOR>  </AUTHOR>
<HEADLINE>
Madrid saldırısının zanlısının bilgisayarında metronun bilgileri bulundu 
</HEADLINE>
<TEXT>

     İspanya'nın başkenti Madrid'de geçen yıl Mart'ta girişilen terör saldırılarının zanlılarından birisinin bilgisayarında, Kanada'nın Montreal kentinin metrosuyla ilgili ayrıntılı bilgiler ele geçti. 
     Kanada Ulaştırma Bakanı Jean Lapierre basına yaptığı açıklamada, Madrid saldırılarının zanlılarından birisinin bilgisayarında bu bilgilerin bulunduğunun kendilerine iletildiğini belirtti. 
     İspanyol El Pais Gazetesi de Mayıs'ta tutuklandıktan ve sorgulandıktan sonra delil yetersizliğinden serbest bırakılan Faslı iletişim öğrencisi Abdülhak Şerguvi'nin bilgisayarında Montreal kenti metrosuyla ilgili ayrıntılı plan ve istihbaratlar bulunduğunu yazdı. Bu bilgiler arasında vagonlar hakkında teknik ayrıntılar, kapasiteleri, oturma şekilleri ile kapıların kapanma mekanizmaları bile yer alıyor. 
     Madrid'te 11 Mart 2004'te girişilen terör saldırılarında 191 kişi ölmüş, 1900 kişi de yaralanmıştı. 
     
</TEXT>
</DOC>
