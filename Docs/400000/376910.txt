<DOC>
<DOCNO> 376910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/ekonomi/eko06.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdemir'de gönüller yerliden yana, ancak yerli yabancı ayrımı olmaz' 
</HEADLINE>
<TEXT>


REUTERS 

Maliye Bakanı Kemal Unakıtan, Erdemir için "Gönüller yerli bir şirketin kazanmasını istiyor. Ancak kesinlikle yerli-yabancı ayrımı yapmayacağız" dedi. 
İhalede şeffaf hareket etmek gerektiğini vurgulayan Unakıtan şöyle konuştu "Yerlilere şöyle yapacağız, yabancılara böyle yapacağız' diye bir ayrım yaptığımız zaman, Türkiye'nin yabancı yatırımcılardan ümidini kesmesi lazım. Kimse gelmez, dönüp arkasını gider herkes." 
Türkiye'nin 10 milyon ton yassı çeliğe ihtiyacı olduğunu kaydeden Unakıtan, "Tükettiği 3 milyon tonu Erdemir üretiyorsa, iki katını dışarıdan alıyor. Türkiye bir maddenin iki mislini dışarıdan alırsa, bunun stratejik kuruluş olmaktan çoktan çıkmış olması lazım. Kaldı ki, bunu alacak olan yerli veya yabancı buradaki yatırımlara devam etmek mecburiyetinde" dedi. 


</TEXT>
</DOC>
