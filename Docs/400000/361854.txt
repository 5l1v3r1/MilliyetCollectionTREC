<DOC>
<DOCNO> 361854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/yazar/tamer.html </URL>
<DATE> 2005/07/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Roche'un sönük açılışının düşündürdükleri 
</HEADLINE>
<TEXT>

Başbakan Erdoğan, Merck'in İstinye'deki merkez ofisini 3 bakanıyla birlikte açarken Novartis ve Roche'un fabrikalarına ilgi göstermedi 

Dünya ilaç piyasasını avuçlarının içinde tutan ilaç devlerine bir haller oldu Türkiye'de peşpeşe açılışlar yapıyorlar. Son 1.5 ayda 3 açılış Yıllar yılı görülmemiş bir durum 
31 mayısta Novartis'in Kurtköy'deki fabrikası 17 haziranda Merck'in İstinye'deki idari hizmet binası Önceki gün Roche'un Gebze'deki üretim tesisinin açılışı... 
Bayram değil, seyran değil, eniştem beni neden öptü dedirtecek cinsten... Pek çok bakımdan üzerinde düşünüp kalem oynatmaya değer 

Gelirim deyip gelmedi 
Dilerseniz Başbakan Erdoğan ve bakanların ilgisinden başlayalım 
İsviçre'nin 2 ilaç devi Ciba ve Sandoz'un 1996'da birleşmesinden oluşan Novartis, yeni adıyla ilk fabrikasını 50 milyon dolarlık yatırımla Türkiye'de açıyor. Önemli bir karar. 
Novartis'in Dünya Başkanı Dr. Daniel Vasella, dünya ilaç piyasasının parlayan yıldızlarından. Bu açılış için Türkiye'ye geliyor. Davetiyede fabrikanın Başbakan Erdoğan tarafından açılacağı yazılı. "Beni temel atmalara çağırmayın, açılışlara çağırın" diyen Başbakanımız, "işlerinin yoğunluğu" nedeniyle açılışa katılmıyor, sadece telgraf gönderiyor. Hükümeti Çalışma Bakanı Murat Başesgioğlu temsil ediyor. İsviçre'nin Ankara Büyükelçisi de açılışta hazır bulunuyor. 

3 bakanıyla gitti 
Günlerden 17 haziran. Novartis'in açılışından 3 hafta sonrası. Amerikan ilaç devi Merck'in İstinye'deki merkez ofisinin açılışı var. Merck'in Türkiye'de üretimi falan yok. Ama 15 milyon dolara malolan merkez ofisi görseniz zannedersiniz ki, Merck dünyadaki operasyonlarını İstinye'den idare edecek Amerika'daki genel merkez Türkiye'ye taşınıyor O derece görkemli. Zaten 15 milyon dolara malolmasından da belli. Açılış için Merck'in Avrupa, Ortadoğu ve Afrika Direktörü Per Wold Olsen Türkiye'ye geliyor. 
Ve üretiminin 80'ini Türkiye'den 52 ülkeye ihraç edecek olan Novartis'in açılışına son anda gelmeyen Başbakan Erdoğan, yanında Sağlık Bakanı Prof. Dr. Recep Akdağ, Maliye Bakanı Kemal Unakıtan ve Çalışma Bakanı Murat Başesgioğlu ile Merck'in merkez ofisinin açılışını yapıyor. 

Telgraf bile göndermedi 
Gelelim önceki güne... Roche'un dünyadaki 2. büyük tablet ve draje fabrikasının açılışı için Gebze'deyiz. Roche, 85 milyon dolarlık bir yatırımla yılda 62 milyon kutu ilacın üretileceği fabrikayı Türkiye'de kuruyor. Gebze'den tüm dünyaya ihracat yapılacak. Ama hükümetten tek bir Allah'ın kulu yok. Sağlık Bakanlığı'ndan müsteşar yardımcısının yardımcısı bile yok. Başbakan Erdoğan'dan bir telgraf bile yok. Tabii ki bilinçli bir tavır ve kamuoyu açısından değerlendirildiğinde de herhalde haklı. 
Hele yabancı ilaç devlerini çatısı altında bulunduran, Roche'un da üyesi olduğu Araştırmacı İlaç Firmaları Derneği AİFD'den ne Dr. Altan Demirdere, ne de tek bir Yönetim Kurulu Üyesi bile törene katılmamışsa... Nerede Pfizer'in Genel Müdürü Ahmet Esen, nerede Merck'in Genel Müdürü Kevin Ali, nerede Organon'un Genel Müdürü Edward Lysen, nerede Schering'in Genel Müdürü Günter Schindler ve adını sayamadığım diğerleri 
Erdoğan'ın Roche'a telgraf bile göndermemesini anlayabiliyorum da, Türkiye'de üretimi bulunmayan Merck'in merkez ofisinin açılışına neden 3 bakanıyla gittiğine pek anlam veremiyorum. Amerikan şirketi oluşunun bir etkisi olabilir mi Benim aklıma başka bir neden gelmiyor. Ya sizin 



</TEXT>
</DOC>
