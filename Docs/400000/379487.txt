<DOC>
<DOCNO> 379487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur28.html </URL>
<DATE> 2005/09/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Taksim Meydanı’nda davullu zurnalı düğün... 
</HEADLINE>
<TEXT>

     Binhan URFALI DHA 

Gönülleri genç 72 yaşındaki Mehmet Şanver ile ile 62 yaşındaki Nazlı Ata, Taksim Meydanı’nda davullu zurnalı bir düğünle dünya evine girdi. Davetliler, meydanın ortasında halay çekerken, polis izinsiz olduğu gerekçesiyle düğüne müdahale etti. 
     Taksim'de 40 yıldır fotoğrafçılık yaptığını söyleyen damat Mehmet Şanver, tüm tanıdıklarının bu civarda olması nedeniyle düğün yeri olarak Taksim Meydanı'nı düşündüklerini söyledi. Gelin Nazlı Nazlı Ata da, düğünlerini Taksim’de yapma nedenlerini, Haliyle biraz çalışma hayatı oluyor. Uzun yıllar ticaret yaptık, buralarda tanınıyoruz. Düğünümüze çok insan şahit olsun istedik'' diye açıkladı. 
     Ancak düğün mekanı Taksim Meydanı’nın ortası olunca, bu kez devreye nikah memuru değil polis memurları girdi. Polisler meydandaki bu organizasyonun yasak olduğunu ve kalabalığın dağılması gerektiğini söyleyince, yaşlı çiftin hevesleri kursaklarında kaldı. Nazlı gelin, 30 senedir birbirimizi tanıyoruz, bir türlü alamadık. 2 ay önce evlenmeye karar verdik, evlenme teklifini de ben yaptım'' dedi. 
     Bir kızı bir de damadı olduğunu söyleyen Nazlı Ata’nın, Şu anda kız oğlan kızım'' demesi çevredekileri kahkahaya boğdu. Damat Mehmet Şanver ise, hayatımızı birleştirdikten sonra da buralarda olacağız'' diye konuştu. 
     Meydandan yine davul zurna eşliğinde ayrılan çift, düğünlerinin 3 gün 3 gece süreceğini belirtti. 
     
</TEXT>
</DOC>
