<DOC>
<DOCNO> 392118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/yasam/axyas02.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı iştah açıyor mavi huzur veriyor 
</HEADLINE>
<TEXT>


Renklerin gizemi, bilimsel çalışmalara konu oldu Kırmızı, iştah açtığı için gıda logolarının vazgeçilmezi. Köprüler, huzur veren maviye boyanıyor 

İSTANBUL Milliyet 

Taksiler neden sarı da, fast - food restoranların duvarları çoğunlukla kahverengidir Peki bürokratlar neden lacivert kıyafetleri tercih ederler de, marka mağazaların tezg htarları pembe giyinir 
Ege Üniversitesi Antropoloji Bölümü'nde doktora yapan Zülfikar Doğan, hazırladığı uluslararası bildiride renkleri ve şirketlerin bunu nasıl kullandığını anlattı. Çeşitli yerli ve yabancı araştırmalardan derlenen çalışmaya göre renkler ve şirketlerin renk politikaları şöyle 
KAHVERENGİ Gerçekçiliğin, plan ve sistemin rengidir. İnsanlar üzerinde canlılık, hareketlilik etkisi bırakır. Dünyadaki fast-food restoranlarının hepsinin sandalyeleri ve masaları kahverengidir. 
KIRMIZI Mutluluğu temsil eder ve kişinin iştahını açar. Dünyadaki ünlü gıda firmalarının hepsinin logosunun kırmızı olduğunu hayretle fark edeceksiniz. Canlandırıcı, kışkırtıcı ve heyecan verici bir etki yaratır. 
YEŞİL Doğanın ve baharın rengidir, insanların yaratıcılığını körükler. Ayrıca huzuru ve üretkenliği temsil eder, güven verir. O yüzden bankaların logolarında en çok tercih ettikleri iki renkten biridir. 
SİYAH Gücü ve tutkuyu temsil eder. Hırsın da bir ifadesidir. En fazla konsantrasyonu sağlayan renktir. 
MAVİ Huzuru temsil eder ve sakinleştirir. Kişinin gerginliğini azaltır. Batı'da bu etkisi yüzünden intiharları azaltmak için köprü korkuluklarını maviye boyarlar. 
LACİVERT Sonsuzluğu, otoriteyi ve verimliliği çağrıştırır. Uluslararası toplantılarda tüm devlet başkanları lacivert takım elbise giyerler. 
MOR Eskiden beri ihtişam ve lüksün son basamağı olarak düşünülür. Tarih yüksek sınıfların, saray mensuplarının daima morla bezendiklerini kaydeder. 
PEMBE Uyum, neşe, şirinliğin ve sevginin simgesi. İnsanları rahat hissettiren ve dinlendiren bir renk. Pembe giyenlere ödeme yaparken kendimizi daha rahat hissettiğimiz tespit edilmiştir. 
SARI Özellikle açık sarı kişiye huzur verir. Sarı ayrıca hüzün ve özlemin rengidir. Sarı, geçiciliğin ve dikkati çekiciliğin ifadesidir. Bu nedenle tüm dünyada taksiler sarıdır. 
BEYAZ Beyaz renk istikrarın, devamlılığın ve temizliğin simgesidir. Bu yüzden fazla şaibeli olanların, beyaz ağırlıklı kıyafetleri seçmelerinde yarar var 


</TEXT>
</DOC>
