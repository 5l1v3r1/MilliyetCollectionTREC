<DOC>
<DOCNO> 360757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy13.html </URL>
<DATE> 2005/07/13/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Milletvekilleri havalimanı'nda ABD'li güvenlik güçlerince arandı mı 
</HEADLINE>
<TEXT>

     CHP Ankara Milletvekili Yakup Kepenek, milletvekili ve eşlerinin, Atatürk Havaalanı'nda ''ABD'li güvenlik güçleri tarafından aranmasını'' sordu. 
     Kepenek, Ulaştırma Bakanı Binali Yıldırım tarafından yanıtlanması istemiyle TBMM Başkanlığı'na sunduğu soru önergesinde, 30 Haziran Perşembe günü AGİT Genel Kurulu'na katılmak üzere THY ile İstanbul'dan New York'a gidecek milletvekilleri ve eşlerinin seyahat çantalarının, Atatürk Havaalanı'nın VIP bölümünde, ABD hükümeti tarafından görevlendirildiklerini söyleyen ''güvenlik güçleri'' tarafından arandığını bildirdi. 
     Bu uygulamaya ne zaman başlandığını ve hangi tür pasaport sahiplerinin bu arama işlemine tabi tutulduğunun açıklanmasını isteyen Kepenek, önergesinde şu sorulara yer verdi 
     ''Hükümetiniz bu uygulamayı doğru bulmakta mıdır ABD'ye gidecek Türk vatandaşı olan yolcuların, ülkemiz topraklarında ABD'nin isteği ile ve onun saptadığı biçimde güvenlik kontrolünden geçirilmesi hangi uluslararası anlaşmaya dayanmaktadır 
     Uluslararası anlaşmalarda 'mütekabiliyet karşılıklılık ilkesi' geçerli olduğuna göre, Türkiye Cumhuriyeti Hükümeti, ülkemize gelecek ABD yurttaşlarının çantalarını, o ülkede kiraladığı güvenlik güçlerine yine ülke topraklarında kontrol ettirmekte midir 
     Bu uygulamadan ne zaman vazgeçilecektir '' 
     
</TEXT>
</DOC>
