<DOC>
<DOCNO> 391947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sondun23.html </URL>
<DATE> 2005/11/03/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Hatun Sürücü cinayeti Stern dergisinde... 
</HEADLINE>
<TEXT>

     Almanya'nın başkenti Berlin'de bir töre cinayetinin kurbanı olan Hatun Sürücü ile ilgili haberi ''Namus için'' başlığıyla veren Stern dergisi, ''Almanya'da yaşayan bazı Türk ailelerin hala aşırı tutucu zihniyette olduğunu'' yazdı. 
     Sürücü'nün katil zanlısı kardeşleri Mutlu, Alpaslan ve Ayhan hakkında süren davada gelecek hafta içinde karar verilmesinin beklendiği ifade edilen haberde, ''bazı aşırı tutucu Türk ailelerinde, kirletilen namusu temizleyen aile fertlerinin saygı da gördüğü'' belirtildi. 
     Haberde, ''Sürücü'nün babası Kerem Sürücü gibi bazı tutucu insanların, Almanca öğrenmedikleri, kızlarını genç yaşlarda Türkiye'ye göndererek zorla evlendirdikleri ve erkek çocuklarına kızlardan daha üstünmüş gibi bir duygu verdikleri'' kaydedildi. 
     Haberde, ''Kerem Sürücü'nün, oğullarına kızını öldürmeleri için bir talimat vermediğini söylediği, ancak Mutlu Sürücü'nün bir süre önce radikal dinci çevrelere girdiği ve kardeşi Ayhan'ı da bu çevrelere soktuğu'' kaydedildi. 
     
</TEXT>
</DOC>
