<DOC>
<DOCNO> 369920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun40.html </URL>
<DATE> 2005/08/15/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Yolculardan birinin kuzenine mesaj gönderdiği yalanlandı... 
</HEADLINE>
<TEXT>

     Yunanistan’ın başkenti Atina’nın kuzeyinde düşen Rum uçağında bulunan yolculardan birinin, düşüşten kısa süre önce kuzenine cep telefonuyla mesaj gönderdiği yalanlandı. 
     Yunan ANT1 televizyonu, kuzeninden "Pilot mosmor oldu. Donuyoruz. 
     Elveda kuzen" şeklinde bir mesaj aldığını iddia eden Sotiris Vutas adlı Yunan vatandaşının, polis tarafından gözaltına alındığını ve yarın Atina Savcılığı’na sevk edileceğini duyurdu. 
     ANT1, Vutas’ın polise verdiği ifadede, "dikkat çekmek ve adını duyurmak istediğini, bu nedenle söz konusu hikayeyi uydurduğunu" söylediğini belirtti. 
     Kuzenin adının "Petridis" olduğu, ancak yolcu listesinde bu isimde birisinin bulunmaması üzerine yetkililerin mesajdan şüpheye düştükleri belirtildi. 
     
</TEXT>
</DOC>
