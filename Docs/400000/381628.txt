<DOC>
<DOCNO> 381628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo12.html </URL>
<DATE> 2005/09/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Turkcell Süper Lig'de antrenör kıyımı... 
</HEADLINE>
<TEXT>

     Turkcell Süper Ligi'nde 2005-2006 sezonun geride kalan 7 haftasında 18 kulüpten 6'sı, sezona başladığı teknik adamlarıyla yollarını ayırdı. 
     Son yılların en hızlı teknik adam değişikliklerinin yaşandığı ligde 18 takımdan 3'te 1'i, henüz sezonun başlarında teknik adam değişikliğine gitti. 
     Ankaragücü, Denizlispor, Gençlerbirliği, Malatyaspor, Samsunspor ve Trabzonspor, teknik adam değişikliği yapan kulüpler oldu. 
     Gençlerbirliği'nde Ziya Doğan'ın yerine Mesut Bakkal, Malatyaspor'da Feyyaz Uçar'ın yerine Ziya Doğan, Samsunspor'da Şaban Yıldırım'ın yerine Erdoğan Arıca, Ankaragücü'nde Adnan Şentürk'ün yerine Saffet Susiç getirilirken, Trabzonspor Şenol Güneş'in, Denizlispor da Giray Bulak'ın yerlerine teknik adam arayışlarını sürdürüyor. 
     
</TEXT>
</DOC>
