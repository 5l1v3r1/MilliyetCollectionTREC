<DOC>
<DOCNO> 377007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun27.html </URL>
<DATE> 2005/09/09/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Yunanistan, İngiltere'ye kızgın 
</HEADLINE>
<TEXT>

     Atina, AB Dönem Başkanı İngiltere'nin, Türkiye'nin Kıbrıs deklarasyonuna karşı yayımlanması beklenen AB deklarasyonuna ilişkin görüşmelerdeki tutumundan rahatsızlığını dile getirdi. 
     Yunanistan Dışişleri Bakanlığı sözcüsü Yorgo Kumuçakos, yaptığı basın toplantısında, karşı deklarasyona ilişkin AB Daimi Temsilciler Komitesi'ndeki COREPER görüşmeler ve dönem başkanı İngiltere'nin tutumuna ilişkin soruları yanıtladı. 
     Tüm AB dönem başkanları için tarafsızlık ilkesinin misyonlarının temelini oluşturduğunu söyleyen Kumuçakos, ''Korkarım ki, Brüksel'deki son 24 saat içindeki görüşmeler, bunun tekrar dile getirilmesini gerekli kıldı. Hiçbir AB dönem başkanı, bu pozisyonunu kendi ulusal seçimlerini empoze etmek için kullanmamalıdır'' dedi. 
     
</TEXT>
</DOC>
