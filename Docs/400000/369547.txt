<DOC>
<DOCNO> 369547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo21.html </URL>
<DATE> 2005/08/13/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Galibiyet yine olmadı... 
</HEADLINE>
<TEXT>

     Turkcell Süper Futbol Ligi’nde Fenerbahçe, seyircisinden yoksun mücadele ettiği karşılaşmada Diyarbakırspor ile 2-2 berabere kaldı. 
     6. dakikada Ümit’in geri pasında kaleci Volkan, topu uzaklaştırmak 
     isterken kötü bir vuruş yaparak Diyarbakırsporlu Atilla’nın üstüne topu nişanladı. Atilla’ya çarpan top direğin üstünden auta çıktı. 
     10. dakikada İlyas, ceza yayı dışından kullandığı serbest atışta, 
     sert bir vuruşla meşin yuvarlağı filelere göndererek takımını 1-0 öne geçirdi. 
     13. dakikada Anelka’nın kaleye yaklaşık 20 metreden sert şutunda, 
     top direğin üstünden auta çıktı. 
     15. dakikada Appiah’ın pasıyla sol çaprazda savunmanın arkasında 
     topla buluşan Tuncay’ın, kaleciyle karşı karşıya kaldığı pozisyonda yaptığı vuruşta, meşin yuvarlak yandan auta çıktı. 
     26. dakikada Tuncay’ın ceza yayı üzerinden sert şutunda, üst 
     direkten dönen topu kaleci Murat kontrol etti. 
     27. dakikada sol çaprazda kaleci Volkan ile karşı karşıya kalan 
     Cem, topu ters tarafta boş durumdaki Atilla’ya çıkardı. Ancak bu futbolcudan önce araya giren Luciano, topu uzaklaştırarak tehlikeyi önledi. 
     40. dakikada Anelka’nın ceza yayı içinden yerden sert vuruşunda, 
     top direğin yanından auta çıktı. 
     44. dakikada ceza alanının dışından Aurelio’nun sert şutunda, 
     yerden giden topu kaleci Murat iki hamlede kontro etti ve karşılaşmanın ilk yarısı 1-0 konuk ekibin üstünlüğüyle sona erdi. 
     
     
     İlkyarı sonucu 
Fenerbahçe 0-Diyarbakırspor 1 

     50. dakikada Sinan Turan’ın aut çizgisine kadar inerek ceza 
     alanına girer girmez yaptığı ortada, penaltı noktası üzerinde topla buluşan Maznov’un sert vuruşunda, top kaleci Volkan’ın müdahalesine rağmen filelere gitti ve Diyarbakırspor karşılaşmada 2-0 öne geçti. 
     53. dakikada Ümit’in sol taraftan ortasında, ceza alanı içinde boş 
     pozisyonda topla buluşan Nobre’nin kafa vuruşunda meşin yuvarlak kaleci Murat’ta kaldı. 
     62. dakikada Alex, ceza yayı önünden kullandığı serbest atışta 
     topu kaleci Murat’ın uzanamayacağı köşeden filelere göndererek, farkı 1’e indirdi 2-1 67. dakikada ani gelişen Diyarbakırspor atağında Sinan Turan’ın uzun pasında topla sağ çaprazda buluşan Maznov, ceza alanına girdikten sonra sert vurdu, ancak meşin yuvarlak yan ağlarda kaldı. 
     71. dakikada Alex’in pasıyla ceza alanı girişinde topla buluşan 
     Tuncay’ın gelişine vuruşunda meşin yuvarlak yandan auta çıktı. 
     74. dakikada Aurelio’nun ara pasında ceza alanının sol çaprazında 
     topla müsait durumda buluşan Tuncay’ın şutunda, top yandan auta gitti. 
     77. dakikada Appiah’ın ceza alanına ortasında Ümit topu, Tuncay’ın 
     koşu yoluna bıraktı. Tuncay çaprazdan güzel bir vuruşla meşin yuvarlağı filelere göndererek takımına maçta 2-2 eşitliği getirdi. 
     83. dakikada Aurelio’nun ceza alanının dışından sert şutunda meşin 
     yuvarlak az farkla auta çıktı. 
     Uzatma dakikalarında hakem Serdar Tatlı, 4. hakem Fırat Aydınus’un uyarısıyla yedek kulübesinde oturan Tuncay’a direkt kırmızı kart gösterip, bu futbolcuyu soyunma odasına gönderdi. 
     Karşılaşma 2-2 berabere sona erdi. 
     
</TEXT>
</DOC>
