<DOC>
<DOCNO> 371780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/yasam/yas02.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüste 'cep' çalan hırsızı TCK kurtardı 
</HEADLINE>
<TEXT>


Otobüste telefonu çalınan yolcu, aracı içindeki hırsızla karakola kadar getirtti. Ama yeni TCK gereği arama yapmayan polis, otobüsü gönderdi 

NEŞET KARADAĞ 

Adana'da cep telefonunun çalındığını fark eden 60 yaşındaki Hacı Karatekin, şoförü uyararak belediye otobüsünü Emniyet Müdürlüğü önüne çektirdi ve "kimse inmesin" diye kapıları kapattırdı. 

Telefon çaldı ama... 
Karatekin, otobüsteki yolculardan birinden aldığı telefonla kendi numarasını çevirdi. İki kez çalan telefon üçüncüsünde tamamen kapandı. Otobüse gelen polis ise yasa gereği yolcuları arayamayacağını belirterek, şoföre yoluna devam etmesini söyledi. Karatekin, "Hırsız yoluna devam ederken bir de karakola gidip ifade vermek zorunda kaldım. Böyle yasa mı olur " diye dert yandı. 

H kim kararı lazım 
Yeni Türk Ceza Kanunu'na TCK göre arama yapılmasına h kim gecikme ve tehlike durumunda da Cumhuriyet Savcısı veya kolluk amiri karar veriyor. 


</TEXT>
</DOC>
