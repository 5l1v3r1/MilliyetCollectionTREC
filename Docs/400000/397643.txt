<DOC>
<DOCNO> 397643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/soneko42.html </URL>
<DATE> 2005/11/24/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri ortalama yüzde 2.01 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 309.82 puan artarak 36,489.11 puandan kapandı. 2. seansta da 418.68 puan artan endeks 36,907.79 puandan rekorla günü tamamladı. 
     Endeks, dünkü 2. seans kapanışına göre 728.50 puan ve yüzde 2.01 yükseldi. 
     Hisse senetleri piyasasında işlem hacmi toplam 2 milyar 83 milyon 54 bin 5 YTL olarak gerçekleşti. Endeksin bugün 2. seans içinde ulaştığı 36,917.32 puanlık seviye tarihi zirve oldu. 
     Borsa uzmanları, yurtdışı piyasalarda gerçekleşen yükseliş hareketinin İMKB'ye de olumlu yönde yansıdığını vurgulayarak, uluslararası kredi derecelendirme kuruluşlarından gelebilecek not artırımına yönelik beklentilerin sürdüğü İMKB'de, ABD Merkez Bankası'nın FED toplantı tutanaklarının, endeksin tarihi zirve seviyesini geçmesinin, para girişinin devam etmesinin, yabancı takasının artmasının, hareketin genele yayılmasının ve devam eden yabancı ilgisinin olumlu yönde algılandığını kaydediyor. 
     Uzmanlar, bugün gerçekleşen 2 milyar YTL'nin üzerindeki işlem hacminin, oldukça iyi bir miktar olarak değerlendirildiğini belirterek, yarın para girişinin devam etmesi ve hacimli seyrin sürmesi durumunda, 37,000 puanın üzerini deneme fırsatının olabileceğini savunuyor. 
     
     DÖVİZ 
     Dünkü kapanışta 1.3630 YTL olan dolar güne 1.3650 YTL'den, 1.6060 YTL olan avro güne 1.6120 YTL'den başladı. 
     Doların bugünkü kapanıştaki satış fiyatı 1.3600 YTL, avronun satış fiyatı 1.6040 YTL oldu. 
     Merkez Bankası, doların bugünkü efektif kurunu alışta 1.3510 YTL, satışta 1.3604 YTL olarak açıkladı. Merkez Bankası, doların dünkü efektif kurunu alışta 1.3521 YTL, satışta 1.3615 YTL olarak belirlemişti. 
     
     FAİZ 
     İMKB Tahvil ve Bono Piyasası Kesin Alım Satım Pazarı'nda işlem gören 27 Haziran 2007 vadeli tahvilin, bugün valörlü işlemlerinin kapanışında basit getiri yüzde 14.43, bileşik getiri yüzde 13.87 oldu. 
     Bu kağıdın bileşik getirisi dünkü kapanışa göre 0.06 puan yükseldi. 
     İMKB Tahvil ve Bono Piyasası Repo-Ters Repo Pazarı'nda gecelik işlemlerde faiz ortalama yüzde 13.75'ten gerçekleşti. Gecelik işlemlerde en düşük oran yüzde 13.50, en yüksek oran yüzde 13.80 oldu. 
     
</TEXT>
</DOC>
