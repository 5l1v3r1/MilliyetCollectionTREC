<DOC>
<DOCNO> 388502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sondun12.html </URL>
<DATE> 2005/10/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Hizb-ül Mücahit grubunun komutanı öldürüldü... 
</HEADLINE>
<TEXT>

     Keşmir'in Hindistan'ın denetimindeki kesiminde çıkan çatışmalarda, Hizb-ül Mücahit grubunun komutanlarından birinin öldürüldüğü bildirildi. 
     Ordu sözcüsü albay D.K. Badola, yaptığı açıklamada, askerlerin, grubun komutanı Abdül Hamid'in Hari bölgesinde saklandığı ihbarı üzerine bölgeyi kuşattığını söyledi. 
     Sözcü, bölgede çıkan çatışmada komutanın ve bir askerin öldüğünü belirtti. 
     Askerlerin, başka militanlar olabileceği ihtimali üzerine bölgeyi taramayı sürdürdüğü kaydedildi. 
     Hizb-ül Mücahit, Keşmir'in Hindistan'dan bağımsızlığı için 1989'dan bu yana mücadele eden çok sayıda grubun en başında geliyor. 
     
</TEXT>
</DOC>
