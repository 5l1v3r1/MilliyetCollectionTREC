<DOC>
<DOCNO> 395067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun35.html </URL>
<DATE> 2005/11/15/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Rusya, Lenin'in naaşını tartışıyor 
</HEADLINE>
<TEXT>

     Rusya Ortadoks Kilisesi'nin de Lenin'in naaşının Kızıl Meydan'dan kaldırılarak gömülmesini istediği bildirildi. 
     Rusya Ortodoks Kilisesi Basın Merkezi tarafından İnterfaks haber ajansına yapılan açıklamada, ''Lenin gömülmeli, çünkü mumyalama fikri her kültürel ve dini konsepte aykırı'' denildi. 
     Rusya'da son bir ayda yeniden alevlenen Lenin'in naaşının gömülmesi tartışmasını Komünist Parti üyeleri 7 Kasım'da düzenledikleri yürüyüşte protesto etmişlerdi. 
     Parti üyeleri, naaşın Kızıl Meydan'dan kaldırılmasına izin vermeyeceklerini açıklamışlardı. 
     Rus Ortodoks Kilisesi Metropolitanı Kirill de, bu ay başında yaptığı açıklamada, Lenin'in naaşının gömülmesi konusunda ulusal bir referandum yapılmasını önermişti. 
     
</TEXT>
</DOC>
