<DOC>
<DOCNO> 358410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo22.html </URL>
<DATE> 2005/07/05/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Alex, İstanbul'a dönüş hazırlığında 
</HEADLINE>
<TEXT>

     Fenerbahçe'nin Brezilyalı futbolcusu Alex de Souza, Türkiye'ye dönüş hazırlıklarına başladığını vurgulayarak, ''Cuma günü antrenmandayım. Çünkü top oynamayı çok özledim'' dedi. 
     Kasıklarındaki sakatlık ve dişleri için geçirdiği ameliyatın dışında mükemmel bir tatil geçirdiğini ifade eden Alex de Souza, sarı-lacivertli kulübün resmi internet sitesinde yer alan açıklamasında, ''Artık tatil bitti. Hem takım arkadaşlarımı hem de top oynamayı özledim. Artık burada da kış mevsimini yaşıyorum. Türkiye ile konuştuğumda bana sıcakların çok güzel bir şekilde geçtiğini, ancak antrenmanların da sıkı geçtiğini söylediler. Perşembe günü Türkiye'de olacağımı tahmin ediyorum. Cuma günü antrenmanlara başlayacağım'' dedi. 
     
</TEXT>
</DOC>
