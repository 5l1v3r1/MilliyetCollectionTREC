<DOC>
<DOCNO> 353138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/guncel/gun04.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaresizlik ve ağıt 
</HEADLINE>
<TEXT>


DURMUŞ SEVİNDİK, AYDIN ARSLANYILMAZ Zonguldak DHA 

Türkiye Taşkömürü Kurumu'na TTK bağlı Karadon Müessesesi'ne ait maden ocağında önceki gün metan gazı sıkışması sonucu meydana gelen göçükte mahsur kalan ve zehirlenerek ölen 6 maden işçisi, dün törenle toprağa verildi. Törene katılan Enerji ve Tabii Kaynaklar Bakanı Hilmi Güler, sendikacılar tarafından protesto edildi. 
6 işçinin Türk bayrağına sarılı tabutları, mesai arkadaşlarının omuzlarında TTK Genel Müdürlüğü önüne getirildi. Törende gözleri dolan Genel Maden İşçileri Sendikası GMİS Genel Başkanı Çetin Altun, "Hepimizin başı sağ olsun" dedi. 
"Gerçekten üzücü bir gün yaşıyoruz" diyen Güler de işçilere, "Hepizin acısını paylaşıyorum" diye seslendi. Törenin ardından ölen madenciler İsmail Yavaşçı 47 , Erkan Çengel 28 , Mehmet Çoban 27 , Durmuş Dereli 42 , Erol Gökbayrak 27 , Baki Veren 38 toprağa verilmek üzere köylerine gönderildi. 



</TEXT>
</DOC>
