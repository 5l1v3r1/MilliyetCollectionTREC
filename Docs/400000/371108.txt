<DOC>
<DOCNO> 371108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/yazar/temelkuran.html </URL>
<DATE> 2005/08/19/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Venezüella'dan dönüş 
</HEADLINE>
<TEXT>
İniyorlar İniyorlar 

"Her yolculuk kendi rotası içinde bir başka rotayı saklar. O gizli rotanın ne olduğunu, sonunda nereye varacağını hiç bilemezsin, bilmemelisin de zaten. Gideceğin yere varmak için o gizli rotaya teslim olman gerekir. Yolculuğun gizi budur Yolcu, yolunu ancak kaybettiğinde bulur. 
Yol sana cevaplar verecektir muhakkak. Ama bunlar senin başlangıçtaki sorularını değiştirmemişse bil ki hepsi eksiktir. Gerçek cevapları bulduğunda da... Nasıl demeli Onlar, yolun cevaplarıdır eve gelindiğinde kolları kanatları kırılır. Tıpkı suyun altındayken çok canlı ve renkli görünen ama eve götürdüğünde kuruyup sönen çakıl taşları gibi. Oysa şimdiye dek bütün insanlar, bütün yolculuklara evlerini anlamak için çıkmıştır. Yazık ki evlere getirilen bütün yol hik yeleri hep biraz eksiktir..." 
04.00, Caracas, Otel Tamanaco. 

Bulutlar, Caracas'ı çevreleyen dağlardaki gettolarda bölüne bölüne, gökdelenlerle delik deşik edilmiş şehrin böğrüne çöküyordu. Güneş gri bir ağrıyla doğuyordu. Gözümde, aklımda biriken onca yol hik yesinin yükü, "Ya anlatamazsam" endişesi... Uyku tutmadı. Sabah dörtte kalkıp yazdım bunları. Çünkü insan yeterince anlatamazsa gördüklerini gördüklerine ihanet etmiş olur, değil mi 
Hik yelerini bana teslim etmiş onca insana... Haksızlık olur değil mi Hele dünyaya derdini hiç anlatamamış insanlarsa bunlar, anlatma sırası hiç onlara gelmemişse, herkes onlar hakkında konuşmuş ve kimse onlara sormamışsa... 
Gettolarda, onların deyişiyle "barrio"lardaki hareketi örgütleyen kırk yaşındaki Alicia'nın gözleri yoksullara komün evinde çorba yaparken o yüzden dolmuyor muydu 
"Bu devrimi biz yaptık. Ancak biz anlatırız " 
Chavez liderliğinde, ordu ile birlikte halkın yaptığı şey devrim miydi İşin içinde bir ordu olursa devrimden söz edilebilir mi Ben her şeyi anlatıp bitirdikten sonra, hik yenin sonunda buna siz karar vereceksiniz. 
Ama her şeyden önce ve her şeyden daha çok bir ülke hakkında nasıl her şeyi bilmemizin engellendiğini, "iletişim çağında" neyi bilip bilmeyeceğimize bizim değil başkalarının karar verdiğini göreceksiniz. Bu karar çarkları arasında milyonlarca insanın hik yesine gerçekten ve derinden nasıl ihanet edildiğini... 
"Devrim yaptık " diyen Venezüella yoksullarının aslında nasıl aza kanaat ettiklerini, doktorları, öğretmenleri barrio'ların içine sokan Chavez'in ülkenin yoksullarına ne verdiğini, Chavez'den nefret edenlerin neden bu kadar çok korktuğunu... 

Dönmeyenler 
Tarih profesörü Margarita Lopez Maya, gülerek anlatıyordu 
"1989'da barrio'lardan aşağı inip şehrin sokaklarını ele geçirdiklerinde, dükk nlar yağmalandığında başladı bu hik ye. O ana kadar demokrasi diyen sivil toplum örgütleri bile malların korunmasını, demokrasinin azaltılmasını istediler. O ana kadar görmedikleri bu insanlarla aynı sokaklarda olmaktan korktular. Kaybedecek bir şeyleri yoktu ve aşağıya iniyorlardı " 
Şimdi indiler. Yağmalamak için değil zenginlikten pay almak için, düzenli ve kararlı. Bir ülke, daha önce görünmeyen ve gösterilmeyen yoksulları tarafından "ele geçirildi". Ülkenin kaynaklarından pay istiyorlar ve şimdi iktidar onlar. Bir şarkı var bunu anlatan 
"İniyorlar İniyorlar Ve burada kalacaklar " 
Bu şarkıyı dinlemeden, o barrio'ları görmeden, ellerinde kendi yaptıkları anayasanın kitapçığını tutarak attıkları o sloganı anlamak mümkün değil 
"Uh Ah Chavez gitmeyecek " 
Chavez gitmeyecek Yani "Biz gitmeyeceğiz Şehre indik ve artık evlerimize dönmeyeceğiz " 
Gelecek haftanın ortasından itibaren okuyacağınız, işte, "dönmeyen" o insanların hik yesi olacak. Çünkü ben Caracas'tan döndüm ve ceplerim onların hik yeleriyle dolu. Yine. Yeniden. 



</TEXT>
</DOC>
