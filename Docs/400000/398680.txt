<DOC>
<DOCNO> 398680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonsiy11.html </URL>
<DATE> 2005/11/28/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Rektör Aşkın'ın kalbinde "ileti bozukluğu"... 
</HEADLINE>
<TEXT>

     Yüzüncü Yıl Üniversitesi YYÜ Rektörü Prof. Dr. Yücel Aşkın’ın, "kalbinde ileti bozukluğu" olduğu bildirildi. 
     YYÜ Tıp Fakültesi Araştırma Hastanesi Başhekimi Doç. Dr. Hüseyin Avni Şahin, AA muhabirine yaptığı açıklamada, Rektör Yücel Aşkın’ın kalbinde zaman zaman ileti bozukluğu meydana geldiğini ve ilaç tedavisinin devam ettiğini söyledi. 
     Aşkın’ın ruhsal durumunda ise dalgalanmaların gözlendiğine işaret eden Şahin, bunun için de gerekli tedavinin uygulandığı kaydetti. 
     YYÜ Rektörü Aşkın, 13 Kasım 2005 tarihinde tutuklu bulunduğu Van M Tipi Cezaevi’nde aynı koğuşu paylaştığı YYÜ Genel Sekreter Yardımcısı Enver Arpalı’nın intihar etmesinin ardından rahatsızlanarak Araştırma Hastanesi’ne kaldırılmıştı. 
     
</TEXT>
</DOC>
