<DOC>
<DOCNO> 360212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/astro/index.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekçi olmak zor 
</HEADLINE>
<TEXT>


Bugün ve yarın özellikle ikili ilişkiler yüzünden olayları yeteri kadar net ve gerçekçi değerlendiremeyebiliriz. İlişkilerde aceleci olmaktan kaçınmalıyız. Gereksiz tartışmalara girebiliriz. Koç'lar için tamamlanması gereken konular bugün de önemini koruyor. Detay gerektiren işler onları fazlasıyla yorabilecek. Düzenli olmak zorundalar. Boğa'lar yoğun bir temponun ardından rahatlık arayışındalar. Eğlence ve yaratıcı konuların içinde olmak kendilerini iyi hissetmelerini sağlıyor. İkizler ev ve iş arasında bocalasalar bile verimli olabilirler. Evleriyle ilgili konular dışında, iş hayatında ve üstlerle ilişkilerde olumlu gelişmeler beklenmeli. Yengeç'ler yakınlarla ilgili konularla ilgilenebilirler. Ayrıca eğitimle ilgili farklı planlar yaparken, kardeşlerle ilişkiler olumlu yönde gelişebilir. Aslan'lar maddi alanda şanslılar. Birçok konuda isteklerini elde edecekler. Aşırı harcamalarını bugün de kontrol etmeliler. Başak'lar ön planda olabilecekler ve kendilerine güvenerek hareket ediyorlar. Kişisel girişimleri onlara istedikleri başarıyı getirebilir. 
Terazi'ler geçmişle ilgili konulardan uzaklaşabilecek. Kendilerini toparlamaları için hoş gelişmeler var. Yakınların desteğini de alıyorlar. Akrep'ler iyimser enerjilerine güvenerek hareket ediyorlar. Amaçlarına yakın durmak ve grup çalışmalarında başarılı olmak için çabalıyorlar. Yay'lar aceleci olmadan iş hayatında yenilikler denemeli. Yeni görevler ve kariyer konusunda önemli kararlar dikkat çekiyor. Oğlak'lar için yeniliklere açık olmaları birçok konuda öne çıkmalarını sağlayabilir. Özellikle yabancılarla temaslarda başarılı sonuçlar almaları onların başarısını artırıyor. Kova'lar ortaklaşa konularda başarılı bir gün geçirecekler. Eşin parasal durumuyla ilgili konularda olumlu gelişmeler de var. Balık'lar gün içinde ortaklaşa konularda işbirliğine yakın olmalı. Evlilikle ilgili konularda rahatlık söz konusu. 
</TEXT>
</DOC>
