<DOC>
<DOCNO> 390057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yazar/heper.html </URL>
<DATE> 2005/10/27/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Van'ın su yüzüne çıkardığı 
</HEADLINE>
<TEXT>


SAPTAMA şu 
Türkiye'de yargı bağımsız değil.Türkiye'de hakiki bir demokrasi yok. 
Bunları bilelim ve Van olayını ona göre yorumlayalım. Daha doğrusu Van olayı ışığında bu saptamaların değişmesini sağlayıcı çalışmalara bir an önce başlayalım. 
"Bir musibet bin nasihatten evladır" sözünün de bizim olduğunu unutmayalım. 

BIRAKIN bakanın h kimiyetini. Bağımsızlığa halk gözüyle bakalım. 
Yargının bağımsız olmadığını biz söylemiyoruz. Siz de hatırlarsınız. Yargının tepesindekiler bunu ifade ettiler. "H kimler vicdanları ile cüzdanları arasında sıkışmıştır" diye. 
Yargının bağımsız olmadığı bundan daha güzel ifade edilebilir mi Bu söz önemli bir vecize olarak Türk "hikmetli sözleri" arasındaki yerini şimdiden aldı ve bir dönemin bir cümle ile tarifini yapma başarısını gösterdi. 
Geçenlerde Orhan Birgit Cumhuriyet'te yazdı. İnönü'nün CHP'si döneminde haksız tutuklamalara ve haksız serbest bırakmalara örnekler verdi. "Beyaz eldivenli h kim" uydurma adıyla gündeme gelen bir h kimin CHP milletvekili olma vaadine karşı Kasım Gülek tahliye ediliyordu. Sonradan o h kimin CHP'den Adana milletvekili olduğunu görüyoruz. Benzer olaylar DP zamanında da devam etti. Zamanımıza kadar gelindi. 

TÜRKİYE'de gerçek bir demokrasi de yok. 
Önce üç erkten en önemlisi, yani yargı, bağımsız olmadığı için yok. 
Sonra, her şeyin, iktidarın, liderin, yani Başbakan Tayyip Erdoğan'ın iki dudağı arasında olması nedeniyle demokrasi yok. 
Erdoğan AKP'ye, yani partiye h kim, Meclis'e h kim, kabineye h kim, bir de yargıya h kim olunca bunun adı demokrasi değil "tek adam iktidarı" olmaz mı 
Bundan önce de böyle değil miydi Liderler listeleri hazırlıyor biz sandığa atmıyor muyduk diyebilirsiniz. 
Doğrudur. Ama Erdoğan seçmenin üçte birinin oyuyla Meclis'in üçte ikisini kazanınca ve karşısında zayıf bir ana muhalefet bulunca demokrasinin buharlaşması daha kolay oldu. 

ŞİMDİ gelelim Van'a. 
Adi suçluların çoğunun tutuksuz yargılanabildiği bir ülkede bir rektörün tutuklu yargılanması, yanlıştır. Bu bakımdan bile "Rektörler Kurulu"nun tepkisi haklıdır. 
Van Üniversitesi Rektörü Yücel Aşkın'ın bir ay sonunda serbest bırakılması ve yargılanmasına böyle devam edilmesi toplum vicdanına da, eşitliğe de uygun olacaktır. 
Bu yargılamayı laikler ve laikliğe karşı olanların çatışması haline getirmek her şeyden önce bu ülkeye zarar verir. 
Unutmayalım ki, Anayasamız Türkiye Cumhuriyeti'ni tarif ederken "laiklik"i baş köşeye almıştır. Ve AB yolundaki Türkiye'de laikliği herkesin artık içine sindirmesi gerekir. 
Van tartışması, "Yargının tam bağımsızlığı için ne yaparız ve tam demokrasi bu ülkede nasıl kurulabilir"in başlangıç noktası olursa yine de kazançlı sayılırız. 

Yüzü kızaranlar Bush, Kuzey Irak Başkanı Barzani ile buluştu. 
ABD özel uçak gönderdi, Barzani'yi Washington'a getirdi. 
Bu, ABD tarafından zaten var hale getirilen Kuzey Irak'taki devletin dünyaya takdimidir. 
1 Mart tezkeresinin reddine çalışanların bir kez daha yüzleri kızarmıyor mu 
Tarihin akışını değiştirdiler de... 

ORHAN PAMUK 
Buhran mı geçiriyor Sanatına alkış yok, politik görüşüne var.Pamuk tarihi bilmiyor.Orhan Bey'in müthiş dönüşü.Yazar Orhan Pamuk "sahte kabadayı". 
Bu başlıklar Orhan Pamuk, Alman Yayıncılar Birliği'nin "Barış Ödülü"nü aldıktan sonra, bazı Türk gazetelerince atıldı. 
Lehte başlıklar yok muydu Tabii ki vardı. Ama Orhan Pamuk gibi, Türkiye'den çıkmış, uluslararası bir büyük ödül kendisine verilmiş yazarımızı tüme yakın Türk basını alkışlasın istenirdi. Olmadı. Çünkü Orhan Pamuk edebiyat kadar siyaset yapıyor ve siyaseti yüzüne gözüne bulaştırıyor. 
Hele ödül töreninden sonra Türk gazetecilere bir açıklaması var ki evlere şenlik 
"Türk devletinden hiçbir yetkilinin törene katılmaması benim için şereftir." 
Oysa törene Frankfurt Başkonsolosumuz katılmıştı. 
Ya bunu hakaret kabul ederek bundan sonra onun bulunduğu yerlerde bu devletin yetkilileri bulunmazsa Pamuk ne yapacak Şerefine şeref mi katacak 
Orhan Pamuk, son 15 gün içinde önce "Bir milyon Ermeni, 30 bin Kürt öldürüldü" sözlerini reddetti, sonra kabul etti. Başbakan Erdoğan için "Mükemmel organizatör" dedi, sonra da "tutarsızlıkla" suçladı. Erdoğan'ın "zayıf ve kararsız" olduğunu söyledi. 
Bütün bunlar Orhan Pamuk'un uzun zamandır bunalımda olduğunu göstermez mi 

KAÇ YIL OLDU 
Bu yol acı bir örnek Levent'te bir cadde var "Cumhuriyet Caddesi." Sizin de dikkatinizi çekmiştir. Bu cadde yıllardır tamamlanmayı bekliyor. 
Önemli bir cadde olduğu köşedeki karayolu tabelalarından belli. 
Tabelalarda, Levent, Sarıyer, Etiler, Çevre Yolu, yazıyor. 
Yani 1. Levent'i 4. Levent'e. 1. Levent'i 2. Boğaz Köprüsü'ne bağlayacak bir cadde. Ama bu geniş asfalt cadde yarım kaldı, yani yıllardır işe yaramıyor. Daha doğrusu servis otobüslerinin park yeri işlevini görüyor. 
Neden 
Söylenti doğruysa Maya Sitesi'nin sözü geçen bazı sakinleri bu yola geçit vermiyor. Yolun yarım kaldığı noktada da yıllardır şu tabela Beşiktaş belediye başkanlarının iftihar abidesi olarak size bakıyor 
Beşiktaş Belediye Başkanlığı, yol yapım çalışması. 
Kaç yıldır 
Hani torpil yoktu Milyarlarca lira bile hatır için sokağa atılabiliyor. Trafikte rahatlama da... 



</TEXT>
</DOC>
