<DOC>
<DOCNO> 396438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/siyaset/axsiy01.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki yasağına Erdoğan desteği 
</HEADLINE>
<TEXT>


Başbakan Erdoğan, Denizli'deki içkili yerlere ruhsat verilmemesini doğru bularak, "Anayasa'nın 58. maddesine göre gençliğin alkol, uyuşturucu ve kumardan korunması gerekir" diye konuştu 

ELÇİN ERGÜN Denizli 


Başbakan Recep Tayyip Erdoğan, Denizli'deki içkili yerlere şehirdışında bulunan tabakhane yakınlarında ruhsat verilmesine destek vererek, "Anayasa'nın 58. maddesi gereğince gençliğin alkol, uyuşturucu ve kumardan korunması gerekir" dedi. 
Denizli'de AKP il teşkilatının düzenlediği toplantıya katılan Erdoğan, şunları kaydetti "Biz devlet olarak Anayasa'nın bize verdiği görevi yapıyoruz. Bunları bazıları anlamamakta direniyor. Burdan bazı çevrelere ve medyaya sesleniyoruz. Mademki yasalara sadıksınız Anayasa'nın 58. maddesine bakacaksınız, gençliğin geleceğini karartmayacaksınız. Anayasa devlete bu görevi veriyor. Görevimizin farkındayız. Kimse bunu farklı yerlere çekmesin." 

'Ulema, bilginler demek' 
Erdoğan, AİHM'nin türban kararı hakkındaki, "Söz söyleme hakkı ulemanındır" sözlerine de açıklık getirdi. Erdoğan, şunları kaydetti 
"Cehalet içinde kıvrananlara duyurmak istiyorum. Türk Dil Kurumu, Milli Eğitim Bakanlığı'nın sözlüklerini açsınlar. Ulema kelimesinin anlamını okusunlar. Bunlar şecaat arz ederken sirkatin söylüyor, kendilerini överken açıklarını ortaya koyuyorlar. Ulema, lim kelimesinin çoğuludur. lim, bilgindir. Ulema, limler, yani bilginler anlamına gelir." 
Kendisini eleştirenlerin düne kadar k tip kelimesine de karşı çıktığını savunan Erdoğan, "K tibi kovdular, yerine sekreter kelimesini koydular ama h l Dışişleri'nde birinci k tipler görev yapıyor. Bunların amacı bağcıyı dövmek. Bu ülkenin on yıllarını yediler. Hele CHP zihniyeti. Onlar bu işin markasıdır. H l 'AKP'yi nasıl yıpratırız' diye çalışıyorlar. Kendilerine göre payandaları var" diye konuştu. 

'AİHM kararına uyarız' 
Danimarka'da dile getirdiği görüşleri anımsatan Erdoğan, şöyle devam etti 
"Danimarka'daki konuşmam incelendiği zaman herkes görür. Verdikleri karara uyarız, ama bu karar saptırılmasın dedik. Konunun toplumsal, kurumsal mutabakatla çözülmesi gerektiğini söyledik." 


</TEXT>
</DOC>
