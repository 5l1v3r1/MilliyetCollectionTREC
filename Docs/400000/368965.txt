<DOC>
<DOCNO> 368965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonsiy03.html </URL>
<DATE> 2005/08/11/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Erdoğan AKP ile özgürlük alanı genişledi 
</HEADLINE>
<TEXT>

     Başbakan Recep Tayyip Erdoğan, 14 Ağustos 2005 Pazar günü dördüncü yaşını çeşitli etkinliklerle kutlayacak olan AKP’nin, Türk siyasetine yeni bir ufuk olduğunu ve AKP İktidarıyla da Türkiye’deki özgürlük alanının genişlediğini vurguladı. 
     Başbakan Erdoğan, Partisi’nin yayın organında dört yılı değerlendirdi. Pazar günü çeşitli etkinliklerle kutlanacak olan dördüncü yaş günüyle ilgili değerlendirmesinde Erdoğan, "AKP Türk siyasetine yeni bir ufuk ve yeni bir anlayış getirmiştir" dedi. Erdoğan, "AKP ile Türk siyaseti farklı bir anlayışla tanışmış, ülkemiz yeni bir soluk ve heyacana kavuşmuştur" dedi. 
     Erdoğan, AKP iktidarıyla da "Türkiye’nin kaynakları milletimizin hizmetinde kullanılmaya başlanmış, özgürlüklerin alanı genişlemiş, halkımızın demokrasiye olan inanç ve güveni artmıştır" dedi. 
     
</TEXT>
</DOC>
