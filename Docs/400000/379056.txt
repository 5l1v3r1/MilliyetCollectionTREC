<DOC>
<DOCNO> 379056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur29.html </URL>
<DATE> 2005/09/16/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İlköğretim okulunda dayak iddiası 
</HEADLINE>
<TEXT>

     Osmaniye’nin Toprakkale İlçesi’ne bağlı Büyüktüysüz Beldesi’ndeki ilköğretim okulunda, bahçedeki sırayı sınıfa götürmediği gerekçesiyle öğrencisini dövdüğü iddia edilen öğretmenin, Cumhuriyet Savcılığı’nın talimatı ile ifadesinin alındığı bildirildi. 
     Alınan bilgiye göre, ilköğretim okulunda öğretmenlik yapan A.K, 7. sınıf öğrencisi O.G’den bahçedeki sırayı sınıfa götürmesini istedi. Ancak, öğretmen A.K’nin, söyleneni yapmadığı gerekçesiyle öğrenci O.G’yi yanına çağırarak, dövdüğü ileri sürüldü. 
     Osmaniye Ana Çocuk Sağlığı Merkezi’ne kaldırılan öğrencinin vücudunda ağrı olduğu yönündeki şikayeti üzerine yapılan kontrolde, "geçici sağlık raporu" verildiği, ailenin bildirimi sonrasında da Cumhuriyet Savcılığı’nın talimatı ile öğretmen A.K’nin ifadesine başvurulduğu kaydedildi. 
     Osmaniye Milli Eğitim Müdürlüğü yetkilileri olayla ilgili soruşturma başlatıldığını bildirdi. 
     
</TEXT>
</DOC>
