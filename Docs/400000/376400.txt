<DOC>
<DOCNO> 376400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko20.html </URL>
<DATE> 2005/09/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Nemada yeni taksit yüzde 1.6 zamlı 
</HEADLINE>
<TEXT>

     Tasarrufu Teşvik Hesabı 7’inci taksit nema ödemeleri yarın başlarken, ödemelerin, bir önceki taksite göre yaklaşık yüzde 1.6 oranında zamlı olması bekleniyor. 
     A.A muhabirinin edindiği bilgiye göre, söz konusu artışa bağlı 6. taksitte 500 milyon lira nema alan bir hak sahibi 508 milyon lira, 1 milyar lira alan haksahibi ise 1 milyar 16 milyon lira alacak. 
     Öte yandan 7’inci taksit ödemeleri, bundan önce olduğu gibi yine "işveren" aracılığı ya da "kişisel başvuru" şeklinde yapılabilecek. Toplu başvurularda, önceki taksit ödemelerinde olduğu gibi, kurum ve işyeri aracılığıyla talepte bulunan hak sahiplerinin ödemelerinin, başlamasını takiben "en geç 3 gün içinde" yapılması öngörülüyor. 
     
     KİŞİSEL BAŞVURULAR 

     Kişisel başvurularda ise ödemeler, tasarrufu teşvik hesap numarasının son hanesine göre sırayla yapılacak. 
     Buna göre, tasarrufu teşvik hesap numarasının son hanesi, 1 olan hak sahiplerine 8 Eylül. 
     2 olan hak sahiplerine 9 Eylül. 
     3 olan hak sahiplerine 12 Eylül. 
     4 olan hak sahiplerine 13 Eylül. 
     5 olan hak sahiplerine 14 Eylül. 
     6 olan hak sahiplerine 15 Eylül. 
     7 olan hak sahiplerine 16 Eylül. 
     8 olan hak sahiplerine 19 Eylül. 
     9 olan hak sahiplerine 20 Eylül 2005. 
     tarihlerinde ödeme yapılacak. 

     
</TEXT>
</DOC>
