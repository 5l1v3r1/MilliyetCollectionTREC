<DOC>
<DOCNO> 383725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/ekonomi/eko10.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galataport ihalesine iptal davası açıldı 
</HEADLINE>
<TEXT>


ANKARA Milliyet 

Liman - İş Sendikası, Galataport ihalesinin iptali ve yürütmenin durdurulması istemiyle dava açtı. 
Dava dilekçesinde ilan ve şartnamede 49 yıl olarak öngörülmesine rağmen, işletme hakkının 149 yıllığına devredildiği savunuldu. 
Dilekçede, ihale şartnamesinde ortaya çıkan sorunların "uluslararası tahkimle" çözüleceğinin hükme bağlandığı, bu durumun hukuka aykırı olduğu kaydedildi. Dilekçede ayırca ihale ilan ve şartnamesinde işin, yap - işlet - devret projesi olduğunun belirtildiği, ancak projenin sadece "turizm yatırımlarını" içerdiği, 3996 Sayılı Yap - İşlet - Devret Yasası kapsamına "turizm işletmelerinin" girmediği öne sürüldü. Ayrıca Türkiye Denizcilik İşletmeleri'nin yap - işlet - devret yöntemiyle iş yapamayacağı öne sürüldü. 


</TEXT>
</DOC>
