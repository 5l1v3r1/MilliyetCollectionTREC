<DOC>
<DOCNO> 396551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sontur03.html </URL>
<DATE> 2005/11/20/ </DATE>
<TIME> 01.20 </TIME>
<AUTHOR>  </AUTHOR>
<HEADLINE>
Yerel gazete matbaasına sabotaj 
</HEADLINE>
<TEXT>

     Afyonkarahisar’da yerel bir gazetenin matbaasına, henüz belirlenemeyen bir patlayıcıyla saldırı düzenlendi. 
     Yerel gazetelerin pazar günleri yayınlanmaması nedeniyle çalışmayan matbaada, maddi hasar meydana gelirken, can kaybı olmadı. 
     Edinilen bilgiye göre, Afyonkarahisar’da yayın yapan Odak gazetesine ait olan ve aynı zamanda 10 yerel gazetenin basımının yapıldığı matbaada, saat 23.30 sıralarında bir patlama meydana geldi. 
     Patlama sonucu matbaanın kapı ve pencereleri parçalanırken, çıkan yangın çevre sakinleri tarafından kısa sürede söndürüldü. 
     Afyonkarahisar Gazeteciler Cemiyet Başkanı ve matbaanın sahibi M. 
     Emin Güzbey, patlamada can kaybı olmamasının sevindirici olduğunu belirtti. 
     Olayla ilgili soruşturma sürüyor. 
     
</TEXT>
</DOC>
