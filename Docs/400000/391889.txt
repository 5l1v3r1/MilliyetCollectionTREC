<DOC>
<DOCNO> 391889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/spor/yguven.html </URL>
<DATE> 2005/11/03/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Bizim hakemlere alışınca 
</HEADLINE>
<TEXT>



Başlıktan, Türk hakemlerin "Fenerbahçe'yi kayırdığı" gibi bir sonuç çıkarıp, yazıya öyle girişirseniz yanılırsınız... 
Hakemlerimiz, Fenerbahçe'ye torpil yapmamaktadırlar .. 
Üç büyüklerin üçüne de torpil yapmaktadırlar. Şu sıralarda Fenerbahçe ile yıldızları daha barışıktır o kadar. 
Neden belirli periyotlarda üç büyüklerin üçü, ikisi veya biri dokunulmazlık kazanmaktadır Emirle mi Tehditle mi Şike mi, para mı, korku mu 
Hiçbiri... 
Hakemlerimiz de bizlerin yarattığı atmosferde nefes almaktadırlar ve gündemden, güçten etkilenmektedirler kısaca. Yani kimsenin kimseye kızma hakkı yoktur ve hakemlerimiz bizim aynamızdır. 

Evde tek başına 
Peki bizim gündemimizde ne vardır 
"En büyük Fenerbahçe"... 
O zaman Fenerbahçe için çalan düdüklerin sesi kısılmaktadır farkında bile olmadan. 
Apaçık böyle... 
Süper Lig'imizde Fenerbahçe'ye ilişkin her hakem kararı tartışmasının, "Niye Fenerbahçe'nin lehine" diye başlamasından anlayabilirsiniz bunu. 
Siz anlayabilirsiniz de, futbolcular anlamıyorlar mı 
Sorarım size bir ayrıcalık hissetmese, Anelka topa elini sokar mıydı Alex, "iç harbe" neden olacak bir penaltıya yatar mıydı 

9 kişi daha iyiyiz 
Gel gelelim, Avrupa'da kıstas başka... Yani olması gerektiği gibi. Kimse kimseden farklı değil, kimsenin torpili yok. En azından sahada yok. Düdükte yok. 
En önemlisi, "olabilir" diye bir fikir yok. 
O zaman, şımartıldığı evinden doğruca askere giden bir delikanlıya dönüyor Fenerbahçe Avrupa'da... Evdeki alışkanlıklarından hemen vazgeçemeyince de, "ceza"nın bini bir para. 
Bir Şampiyonlar Ligi maçında iki kırmızı kart alan futbolcuların oluşturduğu takımda ne tür sorunlar vardır diye spor yazarlarına değil, psikiyatristlere danışmanız gerekir bence. 
Gerçi iki kırmızıdan sonra Fenerbahçe daha iyi oynadı ama, maçı onbir kişi tamamlamak ideal olanı. Yoksa sayın Daum'un içinden çıkamadığı taktiksel uygulamaları hakemin göstereceği kırmızı kartların raslantısına bırakıp "aaa 9 kişi daha iyiyiz" demek değil. 
Neyse, orası "derin analiz"e girer ve "uzmanlarımız" bu meseleyi didik didik eder umarız. Biz söylesek "Daum düşmanı" parantezinden kurtulup "acaba haklı mı" sorusuna bile terfi edemiyor eleştirilerimiz. 

Yüce Teknik Direktör 
Geçiniz... Daum'u kabul eden etmiş... Hatta, "ettirmiş"... 
Yeryüzündeki en yüce teknik direktör olduğuna iman eden "kraldan çok kralcılar" bile az değildir. Kendilerinin bileceği iştir. 
2- 0'lı Schalke mağlubiyetinden sonra "Türkiye'yi tanıdığım kadarıyla hocanın görevine son verirler" cümlesini Daum'un "gideceği" şeklinde yorumlayanlar da yanılmaktadır. Dalgasını geçiyor açık açık. "Şu maçın faturasını bile bana çıkarabilirler" diyor. 
Peki kime çıkmalı .. Geriye kim kaldı Futbolcular... 
Yaptıkları inanılmaz hatalarla Fenerbahçe'nin Avrupa'da yükselmesini imkansız kılan futbolcular 
Şöyle, altı tane daha yabancı alabilse işte o zaman hallaç pamuğuna çevirecek Avrupa'yı 
Kabul eden etmiş... Keyfini çıkarıyor. 

İkincil nedenler 
Bize de Avrupa'daki hayal kırıklıklarının "ikincil" nedenlerini aramak kalıyor. Hatta üçüncül, dördüncül... 
Çünkü birincil neden, en tepeden koruma altında. Ne derseniz deyin, değişmiyor. 
Başka şeyler bulacağız ya en başta hakemlerimiz geliyor 
Sonuç olarak Schalke karşısında Fenerbahçe'yi Türk hakemleri yakmıştır ... Türkiye'de el bebek gül bebek davranarak. 

Kolye 

Müthiş bir yetenektir Tuncay... 
Topu ayağından biraz fazla açmak, gereksiz efor harcamak, çerçeveyi bulmakta zorlanmak gibi ufak tefek kusurları rötuşlanıp dünya pazarlarına sürülecek bir yetenek. 
Lakin, çok ümitlenmemek gerek. 
Çünkü o da bizden biridir ve "cin olmadan adam çarpmaya" meyillidir. 
Gördünüz. Hakem Cantalejo, kolyesinden tutup dışarı atacaktı neredeyse. 
Kariyerinin olgunluk dönemine girmiş, üst düzey bir futbolcu maça kolye ile çıkılmayacağını bilmez mi Bal gibi bilir. Ama Tuncay'ın içindeki "Sakarya arsalarında top oynayan o minik yumurcak" hala ölmemiştir. 
Tıpkı bizler gibi... 
Kuralları çiğneyerek kişilik sahibi olunacağına inanan bizler... 
"Ham"ken olgun olduğunu sanan, olgunlaştıkça şımarık bir velet gibi davranan, ekmek yediği kaba tüküren, saygı göstermeden saygı bekleyen bizler... 
Nasıl kızalım Tuncay'a Aynaya bakar gibiyiz sanki. 
Saklamış kolyesini... Saklamış da, kolyeli oynamış o dakikaya kadar. 
Aferin Tuncay... 
Nasıl yedirdin hakeme. Gerçi sarı karttan sonra "es kaza" bir sarı kart daha görürsen, bir daha kolay kolay Fenerbahçe forması giyemeyeceğini bildiğin için kalan dakikalarda oyunun etkilendi ama olsun. Senin yaptığını Beckham bile becerememişti. 

İslami kurallar .. 

Suudi Arabistanlı Şeyh Abdullah El Najri, futbolda kafirlerin kurallarına uyulmamasını istemiş ve 15 maddelik fetvasında "Gol atınca sarılanın yüzüne tükürün" buyurmuş. Sahada çizgi olmayacakmış, hakem bulunmayacakmış, forma yerine pijama giyilecekmiş, cezalar kırbaçla verilecekmiş, falan filan... 
Futbol yasak de bari be adam... 
Deli saçması demeyi yakıştıramıyor insan. Ne de olsa "din kardeşiyiz" Şeyhle... 
Maalesef ama öyle... 
Bu hokkabazlıklarla futbola bir şey olmaz ama, olan biz Müslümanlara oluyor. 
İmajımız yerlerde. 

'Sabah'ın ayıbı .. 

Sabah gazetesini çok severim. Ama spor servisindeki eksiklik onlara hiç yakışmıyor. En acı olanını söyleyeyim neden gözlüklü, elli yaşında, hafif kilolu ve ayakları 43 numara bir yazarları yok Adı "E" ile başlayan soyadı "Güven" veren bir yazar. 
Paraları mı yok Bulsunlar efendim .. Bulsunlar alsınlar. 
NOT Milliyet'i "Galatasaraylı yazarı yok" diye eleştiren sayın Hıncal Uluç'tan öğrendim. Kendime piyasa yaratmak peşindeyim. 

İyi ki futbol var 

Beşiktaş Başkanı Yıldırım Demirören de, "Kongre istemek ihanettir" diyerek "zamane başkanı" oldu sonunda. 
İnsan niye kongre ister .. Beni devirmek için. 
Peki, ben kimim .. Beşiktaş'ı kurtaracak tek adam. 
Yani, bana karşı olan Beşiktaş'a da karşıdır. İhanetle suçlanmalıdır. 
Mantık bu. 
Bu tür beyanatları okudukça "çok şükür futbol var" diyorum ben de... 
Düşünsenize şu başkanlar, yöneticiler, iktidar hırslarını siyasette giderse .. 


</TEXT>
</DOC>
