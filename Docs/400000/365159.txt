<DOC>
<DOCNO> 365159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur30.html </URL>
<DATE> 2005/07/28/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
İlköğretimde yeni ders çizelgesi belirlendi 
</HEADLINE>
<TEXT>

     MEB, 2005-2006 eğitim-öğretim yılından itibaren uygulanmaya başlanacak olan İlköğretim Okulları Haftalık Ders Çizelgesi'ni belirledi. 
     İlköğretimdeki Fen Bilgisi ''Fen ve Teknoloji'', Resim-İş ''Görsel Sanatlar'' olarak isim değiştirdi. Ayrıca ilköğretime ''Sanat Etkinlikleri'', ''Spor Etkinlikleri'', ''Satranç'', ''Düşünme Eğitimi'' ve ''Halk Kültürü'' seçmeli ders olarak konuldu. 
     Ancak, 6, 7 ve 8. sınıflara ait ders çizelgesi, 2006-2007 eğitim-öğretim yılından itibaren 6. sınıftan başlamak üzere kademeli olarak uygulanacak. Yazarımız Abbas Güçlü, Bakanlığın bu son uygulamasını, "eğitime yeni bir darbe" olarak yorumluyor. İşte Güçlü'nün değerlendirmesi 

BU DERSLERİ KİM VERECEK 

"Milli Eğitim Bakanlığı, reform adı altında, eğitime darbe üstüne darbe vuruyor. Anadolu liselerinden süper liselere, yabancı dille eğitimden sınıf geçme sistemine kadar hemen her konuda çıtayı dibe vurduran Milli Eğitim Bakanlığı, şimdi de ilköğretim müfredat programlarını Arap saçına döndürdü. 
     Müfredat proglarına bakıldığında öylesine dersler var ki bu dersleri kim verecek merak konusu. Örneğin ilköğretim 4'üncü sınıftan itibaren programa konulacak yabancı dil derslerini kim verecek Yeterince öğretmen yok diye anadolu liselerinde yabancı dille eğitime son veren bakanlık, onbinlerce ilköğretim okuluna nereden ve nasıl öğretmen bulacak 
     Yine aynı şekilde 6, 7 ve 8'inci sınıflara konulan Felsefe ağırlıklı Düşünce Eğitimi dersini hangi öğretmenler verecek Satranç dersleri de olacakmış. Peki bu dersi kim öğretecek Öğretmenlerimizin ne kadarı satranç biliyor ki Okuma yazma kursları gibi, şimdi de öğretmenlere starnaç öğretme kursları mı başlatacağız. .. 
     Bilgisayar, sanat ve spor etkinliklerinde ise aklınıza gelebilecek her türlü aktiviteler yer alacakmış. Örneğin görsel tasarım ve heykel dersleri bile var. 
     Daha pek çok ders var ki bu derslere Türkiye genelinde öğretmen bulmak mümkün değil. Bu yüzden kağıt üzerinde hoş görünen yeni programın, uygulamada çok önemli aksaklıklara neden olması kaçınılamaz. 
     Yeni programda, konulması için yıllarca mücadele verilen Vatandaşlık ve İnsan Hakları Eğitimi dersi de kaldırılıyor. Bu uygulama, şu soruları da akla getiriyor, vatandaşlık ve insan hakları konusunda öyle bir noktaya geldik ki artık bu derse gerek mi kalmadı yoksa vatandaşlık ve insan hakları rafa mı kaldırılıyor " 
     YENİ PROGRAM 
     Yeni çizelgede zorunlu ders saatleri sınıflara göre değişiyor ancak ilköğretimin tüm sınıfları için zorunlu ders saatleri ile seçmeli ders saatlerinin toplamı haftada 30 olarak saptandı. 
     Yeni çizelgeye göre, 1, 2 ve 3. sınıflarda zorunlu ders saati toplam 27 4 ve 5. sınıflarda 26 6, 7 ve 8. sınıflarda 28 olacak. Zorunlu derslere ek olarak 1, 2 ve 3. sınıflar 3 4 ve 5. sınıflar 4 6, 7 ve 8. sınıflar 2 saat seçmeli ders alacaklar. 
     
     TÜM DERSLER 

     İlköğretimde zorunlu dersler şunlar 
     Türkçe, Matematik, Hayat Bilgisi, Fen ve Teknoloji, Sosyal Bilgiler, T.C İnkılap Tarihi ve Atatürkçülük, Yabancı Dil, Din Kültürü ve Ahlak Bilgisi, Görsel Sanatlar, Müzik, Beden Eğitimi, Teknoloji ve Tasarım, Trafik ve İlkyardım, Rehberlik Sosyal Etkinlikler. 
     Seçmeli dersler de şunlar 
     ''Yabancı dil, Sanat Etkinlikleri, Spor Etkinlikleri, Bilgisayar, Satranç, Düşünme Eğitimi, Halk Kültürü, Tarım Hayvancılık, Takviye ve Etüt Çalışmaları. 
     
     ZORUNLU DERSLER VE YAPILAN DEĞİŞİKLİKLER 

     Yeni çizelgede Fen Bilgisi ''Fen ve Teknoloji'', Resim-İş de ''Görsel Sanatlar'' olarak isim değiştirdi. Ayrıca ''iş eğitimi'' dersini kapsayan ''Teknoloji ve Tasarım'' ile Rehberlik Sosyal Etkinlikler dersleri de yeni dersler olarak zorunlu dersler arasında yerini aldı. 
     Eskiden Fen Bilgisi dersi haftada 3 saat olarak işlenirken, yeni Fen ve Teknoloji dersi haftada 4 saat işlenecek. 
     Eski çizelgede yer alan Vatandaşlık ve İnsan Hakları Eğitimi dersi kaldırıldı. Bu ders, konu olarak Hayat Bilgisi, T.C İnkılap Tarihi ve Atatürkçülük gibi derslerin içinde işlenecek. 
     İlköğretim son sınıfta işlenen T.C. İnkılap Tarihi ve Atatürkçülük dersi 2 saatten 3 saate çıkarıldı. 
     Beden Eğitimi dersi de ilk üç sınıfta yine eskiden olduğu gibi haftada 2 saat olacak ancak 4, 5, 6, 7 ve 8. sınıflar haftada 1 saat yapacaklar. Eski çizelgeye göre, tüm sınıflar haftada 2 saat Beden Eğitimi dersi alıyordu. 
     Trafik ve İlkyardım dersi de 4. ve 5. sınıflarda işlenecek. Eskiden 6. ve 8. sınıflarda okutuluyordu. 
     
     SEÇMELİ DERSLER 

     MEB, seçmeli dersler arasına ilk kez ''Sanat Etkinlikleri'', ''Spor Etkinlikleri'', ''Satranç'', ''Düşünme Eğitimi'' ve ''Halk Kültürü'' dersleri koydu. 
     İlköğretim 1, 2 ve 3. sınıf öğrencileri Sanat Etkinlikleri ile Spor Etkinlikleri dersini haftada 1 saat, diğer sınıflar ise 2 saat alacak. Satranç dersini tüm sınıflar haftada 1 saat, Düşünme Eğitimi'ni ise sadece 6, 7 ve 8. sınıflar haftada 1 saat alabilecekler. 
     Sanat ve Spor etkinlikleri derslerinde öğrenciler okulun öğretmen durumuna göre drama, tiyatro, halkoyunları, resim, fotoğrafçılık, heykel, güreş, futbol, basketbol gibi etkinliklerle uğraşabilecekler. Örneğin Sanat Etkinlikleri dersinde öğrenciler 2 saat ''drama'' dersi seçebileceği gibi bir saat ''drama'', bir saat da Spor Etkinlikleri dersinden ''güreş'' seçebilecek. 
     
     ''SATRANÇ'' DERS OLDU 

     Yeni çizelgeyle Satranç Federasyonu'nun isteği de gerçekleşti. İlköğretim okullarına ''ders'' olarak giren ''Satranç'' ilköğretimin tüm sınıflarında haftada 1 saat okutulacak. 
     Yetkililer ilköğretimin son 3 sınıfında verilecek ''Düşünme Eğitimi'' dersinin felsefe ağırlıklı olacağını belirttiler. 
     Yetkililer, ''çocukların eğilimlerine yönlenebilmeleri için seçmeli ders sayısının artırıldığını'' ifade ettiler. 
     
     UYGULAMA 

     Rehberlik Sosyal Etkinlikler için ayrılan ders saati dönüşümlü bir şekilde bir hafta Rehberlik, bir hafta da Sosyal Etkinlikler için kullanılacak. 
     Takviye ve Etüt Çalışmaları için süre ayrılıp ayrılmayacağına, ayrılacaksa hangi dersler için kullanılacağına şube öğretmenleri karar verecek. 
     Yeni Trafik ve İlkyardım dersinin öğretim programı hazırlanıncaya kadar ilgili sınıfların zümre öğretmenlerince, Trafik ve İlkyardım 6. sınıf programından belirlenecek konular 4. sınıfta, 8. sınıf programından belirlenecek konular da 5. sınıfta, öğrencilerin düzeyi dikkate alınarak okutulacak. 
     Gerek görmesi halinde öğretmenler, 1-5. sınıflarda okulun haftalık ders dağıtım çizelgesinde farklı günlerde görülen dersleri 2'şer saat olarak bir günde birleştirerek blok ders uygulaması yapabilecekler. Örneğin pazartesi ve salı günlerindeki birer saatlik Hayat Bilgisi dersi birleştirilebilecek. 
     Görsel Sanatlar ve Müzik derslerinin saatleri 4. sınıftan itibaren zümre öğretmenleri kararıyla birleştirilerek dönemler halinde 2'şer saat okutulabilecek. Bu durumda öğretim yılının bir döneminde 2 saat Görsel Sanatlar dersi, diğer döneminde 2 saat Müzik dersi işlenecek. 
     Yeni çizelgede 6, 7 ve 8. sınıflara ait olan kısım 2006-2007 eğitim-öğretim yılından itibaren 6. sınıftan başlamak üzere kademeli olarak uygulanacak. 
     Seçmeli dersler notla değerlendirilmeyecek. Ancak hangi öğrencinin seçmeli ders aldığı karnesinde ve diğer resmi kayıtlarda belirtilecek. 
     
</TEXT>
</DOC>
