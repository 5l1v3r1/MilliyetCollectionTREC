<DOC>
<DOCNO> 378813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/guncel/gun06.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eğitimde tek mevki olur' 
</HEADLINE>
<TEXT>


BURCUM DEVREZ İstanbul 

Milli Eğitim Bakanı Hüseyin Çelik, İstanbul Gazi İlköğretim Okulu'nda, bağış yapmayan velilerin çocuklarını ayrı bir sınıfa yerleştiren müdürle ilgili bir soru üzerine, "Eğitimde birinci mevki, ikinci mevki uygulaması olamaz. Parasına, imk nına, bağışına göre sınıf diye bir şey olmaz. Buna müsaade etmem" dedi. 
Çelik, "Okul dışına itilmiş, okulu terk etmek zorunda kalmış, sokağa terk edilen bir insanı, bir genci, bir çocuğu, hayvanat bahçesinden kaçmış bir kaplandan daha tehlikeli buluyorum. Bu meseleyi görmezlikten gelemeyiz" dedi. 
Çelik, "Gazi İlköğretim Okulu'ndaki bağış zorlaması"yla ilgili soru üzerine, "Gazi İlköğretim Okulu Müdürü ile ilgili soruşturma başlattık. Kimse buna seyirci kalmayacaktır" dedi. 
Çelik Hüsnü M. Özyeğin Vakfı'nca, Şanlıurfa, Muş, Siirt, Ağrı ve Diyarbakır ve 3 ilçede yaptırılacak 6 kız öğrenci yurdu ile 4 okula ilişkin protokolün imza törenine katılan Çelik, hizmetlerinden dolayı Vakıf Başkanı Hüsnü Özyeğin'e bütün kızlar ve çocuklar adına teşekkür etti. 
Çelik, ayrıca "Özyeğin'den Erzurum, Diyarbakır ve Adıyaman'daki okullar için 4 bin bilgisayar sözü aldığını" söyledi. 
"Haydi Kızlar Okula" kampanyasına da değinen Çelik, "Kız çocukları okula gitmiyorsa suçlu biziz. Bizim aileleri ikna edememek gibi mazeretimiz olamaz" dedi. 
Çelik, 2.5 yılda 60 bin derslik inşaa ederek Cumhuriyet tarihinin rekorunu kırdıklarını kaydetti. 


</TEXT>
</DOC>
