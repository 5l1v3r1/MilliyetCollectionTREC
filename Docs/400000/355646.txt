<DOC>
<DOCNO> 355646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonspo05.html </URL>
<DATE> 2005/06/26/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Lyon Carew için 7.5'a kadar çıktı 
</HEADLINE>
<TEXT>

     Carew için 5 milyon Euro'dan kapıyı açan Lyon, Beşiktaş'a son olarak 7 milyon 500 bin Euro teklif etti. 
     Fransa Şampiyonu Olympique Lyon, John Carew için gözünü kararttı Houllier’in takımın başına geçmesiyle golcü arayışı içerisine giren Olympique Lyon, Carew’e kafayı taktı. 
     
     Fransa’dan son teklif... 
     Lyon’un, John Carew aşkı bitmek bilmiyor... Norveçli yıldızı kadrosunda görmek isteyen Lacivert - Beyazlı ekibin çalıştırıcısı Gerrard Houllier, bu transfer için kulübü seferber etti. İlk olarak 5 milyon Euro’dan kapıyı açan Fransa Ligi şampiyonu, dün, Beşiktaş’a son teklifini sundu. Fransız yetkililer golcü oyuncu için Siyah-Beyazlı ekibin istediği 7.5 milyon Euro’luk bonservis bedelini ödemeyi kabul ettiklerini açıkladı. 
     
     Çalımbay olumlu 
     Ancak Olympique Lyon, Beşiktaş’ın Carew, başka bir takıma 7.5 milyon Euro’dan fazla fiyata giderse yüzde 30 pay alırız’ isteğini geri çevirdi. Daha önce bir çok kez Carew’e iyi bir teklif gelirse elden çıkarabiliriz'' ifadesini kullanan teknik direktör Rıza Çalımbay’ın da transfer önerisine sıcak baktığı öğrenildi. Başkan Yıldırım Demirören, pazartesi günü yapılacak yönetim kurulunda konuyu masaya yatıracak ve son kararı Lyon’a bildirecek. 
     
</TEXT>
</DOC>
