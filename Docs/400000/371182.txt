<DOC>
<DOCNO> 371182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/soneko40.html </URL>
<DATE> 2005/08/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Lufthansa, karını 253 milyon Euro'ya yükseltti... 
</HEADLINE>
<TEXT>

     Lufthansa Yönetim kurulu Başkanı Wolfgang Mayrhuber, petrol fiyatlarının rekor düzeye çıkmasına rağmen Lufthansa’nın bu yılın ilk altı ayında 2 milyon Euro kar elde ettiğini açıkladı. 
     Kuruluşunun 50’nci yılını kutlayan, 73 ülkede 177 noktaya uçuş gerçekleştiren Lutfhansa Yönetim Kurulu Başkanı Wolfgang Mayrhuber, Çırağan Oteli’nde düzenlenen basın toplantısıyla şirketin ilk altı aylık rakamlarını açıkladı. 
     
     LUFTHANSA TÜRKİYE’YE YATIRIM YAPACAK 
     Mayrhuber önemli bir açık pazar olarak gördükleri Türkiye’ye bir günde yaptıkları 9 uçuşu, gelecek yıl yıl 10’a çıkaracaklarını bildirdi. Mayrhuber, stratejik yapısı ve artan genç nüfusu çok cazip yatırım olanakları sağlayan Türkiye’ye ciddi yatırımlar yapacaklarını ifade etti. 
     
     HEDEFİMİZ 400 EURO 
     Mayrhuber, tüm faaliyet alanlarında olumlu sonuçlar elde edildiğini ve artık daha esnek ve dikkatli olduklarını belirterek, "Lufthansa, yıl genelindeki tahminlerini de yükseltti. 12 aylık dönem içindeki karı hedefimiz 400 milyonh Euro’nun üstüdür" dedi. Satışların ve ortalama kazancın artması sonucu yılın ilk yarısında yolcu ve yük taşımacılığında daha yüksek kazançlar elde ettiklerini kaydeden Mayrhuber, "Bu gelişmelerde maliyetlerin sınırlandırılmasına ve yakıt fiyatlarının sabit düzeyde tutulmasına ilişkin önlemleri kapsayan planlar etkilidir. 
     Thomas Cook yıl genelinde kar bekliyor. LSG Sky Chefs ise yeniden yapılandırma harcamaları öncesinde işletme kazancı elde edeceğini tahmin ediyor" dedi. 
     Uluslararası hava taşımacılığı pazarındaki sıkıntılara da değinen Mayrhuber, şöyle konuştu "Petrol fiyatlarının yüksek olması, kapasite fazlası ve ortalama kar üzerindeki baskı, yetersiz altyapı ve ağır rekabet koşulları sürekli dikkatli bizi daha dikkatli olmaya teşvik etti. Bu yıl için planlanan 780 milyon Euro’luk hacmin 606 milyon Euro’luk bölümü gerçekleştirildi. 2006 yılına kadar da toplam 1.2 milyar Euro kazanç artışı elde etmeyi planlıyoruz." 
     
     İLK ALTI AYDA 2 MİLYON EURO 
     Mayrhuber’ın açıkladığı sonuçlara göre, Lufthansa Şirketler Grubu, yılın ilk altı ayında cirosunu yüzde 2.4 artırarak 8.5 milyar Euro’ya çıkardı. Havayolu şirketlerinin kazancı kapasitelerin arttırılması ve ortalama kar oranının yükseltilmesiyle yüzde 5.2 artışla 6.5 milyar Euro oldu. Diğer işletme gelirleri yüzde 31 oranında azalarak 555 milyon Euro olurken, 2004 yılının ilk altı ayında Amadeus Global Travel Distribution S.A hisselerinin satışı dolayısıyla 292 milyon Euro defter karı elde edildi. 
     İşletme giderlerindeki artış yüzde 1.3 ile sınırlandırılırken, toplam gider 8.8 milyar Euro oldu. Uçak yakıtı için yapılan harcama 327 milyon Euro artışla 1.1 milyar Euro’ya yükselerek altı ay sonra yeniden rekor değere çıktı. Lufthansa, yılın ilk altı ayındaki işletme karını 220 milyon Euro arttırarak 2 milyon Euro’ya çıkardı. 
     Lufthansa Şirketler Grubu’nda toplam 31 bin 655 kişi istihdam ediliyor. 

ANKA 
     
</TEXT>
</DOC>
