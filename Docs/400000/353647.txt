<DOC>
<DOCNO> 353647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun51.html </URL>
<DATE> 2005/06/20/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Annan Lübnan seçimleri başarılı ve güvenlidir 
</HEADLINE>
<TEXT>

     -ANNAN ''LÜBNAN SEÇİMLERİ BAŞARILI VE GÜVENİLİR'' NEW YORK A.A - 20.06.2005 - BM Genel Sekreteri Kofi Annan, Lübnan'da yapılan parlamento seçimlerini teknik açıdan başarılı ve güvenilir bulduğunu bildirdi. 
     Sözcüsü Stephane Dujarric aracılığıyla bir mesaj yayımlayan Annan, parlamento seçimlerinin dördüncü ve son aşamasını dün başarıyla tamamlayan Lübnan'ın halkını ve hükümetini kutladı. 
     Lübnan'daki BM seçim yardım ekibinin verdiği raporlar da dahil olmak üzere ilk gelen raporların, seçimlerin teknik açıdan son derece başarıyla düzenlendiğini ve güvenilir olduğunu gösterdiğini belirten Annan, ''Öyle görünüyor ki seçimler özgür ve şiddetin olmadığı bir ortamda geçekleştirilmiştir'' dedi. 
     Annan, seçimlerin zamanında ve güvenilir bir şekilde yapılmasının, Lübnan halkının kendi geleceğini şekillendirme, siyasi kurumlarını güçlendirme ve tam egemenliğini ihya etme kararlılığını ifade ettiği geçiş süreci için kilit önemde olduğunu belirtti. 
     BM Genel Sekreteri Annan, görevden ayrılacak olan Lübnan hükümetini ise seçim için sorumluluklarını yerine getirdiği ve istendiği takdirde yeni hükümete destek ve yardımda bulunmaya hazır olduğunu açıkladığı için takdir etti. 
     BUL-GAM-MCT 21 15 20 06 05 
     
</TEXT>
</DOC>
