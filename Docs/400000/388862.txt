<DOC>
<DOCNO> 388862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sontur14.html </URL>
<DATE> 2005/10/22/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
İzmir'deki depremde evden kaçan 'panik atak' çocuktan haber alınamıyor 
</HEADLINE>
<TEXT>

     İzmir'de meydana gelen 5.9 şiddetindeki deprem sırasında evden kaçan ve ''panik atak'' hastası olduğu bildirilen 14 yaşındaki Ömer Tütüncüoğlu'ndan 2 gündür haber alınamıyor. 
     İzmir'in Çamdibi semtinde yaşayan Faruk Tütüncüoğlu 49 , polise başvurarak, deprem sırasında evden kaçan oğlundan 2 gündür haber alamadığını ve hayatından endişe ettiğini bildirdi. 
     Baba Tütüncüoğlu, AA muhabirine yaptığı açıklamada, 14 yaşındaki oğlu Ömer'in ''panik atak'' hastası olduğunu belirterek, şunları söyledi 
     ''Daha önce de evden kaçmıştı, birkaç gün sonra bulmuştuk. Hastaneye götürdük, panik atak hastası olduğu ortaya çıktı. Doktorun verdiği ilaçları kullandı ama maddi sıkıntılar nedeniyle bir süre sonra ilaçları alamadık. Deprem olduğunda saat 01.00 sıralarında evden koşarak çıktı ve geri dönmedi. 2 gündür haber alamadığım oğlumun hayatından endişe ediyorum.'' Tütüncüoğlu, oğlunu bulanların veya görenlerin Çamdibi Polis Karakolu'na bilgi vermelerini istedi. 
     
</TEXT>
</DOC>
