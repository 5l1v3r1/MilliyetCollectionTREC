<DOC>
<DOCNO> 399057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur14.html </URL>
<DATE> 2005/11/29/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Halk otobüsüne binen evli kadın, tecavüze uğradı .. 
</HEADLINE>
<TEXT>

     Kütahya’da evli bir kadın, evine gitmek için bindiği halk otobüsünün sürücüsü ve bir arkadaşının kendisini kaçırarak tecavüz ettiklerini öne sürdü. Kadının şikayeti üzerine gözaltına alınan 2 zanlı tutuklandı. 
     AA muhabirinin aldığı bilgiye göre, polis merkezine başvuran N.K 30 , 30 Ağustos Mahallesi’ndeki evine gitmek için Menderes Bulvarı’ndan bindiği halk otobüsünde kendisinden başka yolcu kalmayınca, tanımadığı otobüs sürücüsü ve yanında bulunan kişi tarafından zorla Dumlupınar Mahallesi yakınlarındaki bir yere götürüldüğünü, burada tecavüzüne uğradığını iddia etti. 
     Kadının, cep telefonunu ve evlilik cüzdanını aldıktan sonra kendisini sulama kanalına atan zanlıların, bir süre sonra başka bir araçla gelip başına tabanca dayayarak olayı kimseye anlatmaması için tehdit ettikten sonra evinin yakınına bıraktıklarını öne sürmesi üzerine, olayla ilgili soruşturma başlatıldı. 
     N.K’nın ifadeleri ve eşkaller doğrultusunda harekete geçen güvenlik güçleri, halk otobüsü sürücüsü O.Ö 27 ile arkadaşı K.Y’yi 27 gözaltına aldı. 
     Zanlılar, sorgulamalarının ardından sevk edildikleri nöbetçi mahkemece tutuklandı. 
     

     
</TEXT>
</DOC>
