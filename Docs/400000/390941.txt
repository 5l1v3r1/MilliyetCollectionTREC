<DOC>
<DOCNO> 390941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/ekonomi/eko04.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ojeli sahte YTL yapmışlar 
</HEADLINE>
<TEXT>


ANKARA ANKA 

Merkez Bankası, daha çok 50 ve 100 YTL'ler arasında görülen sahte banknotları inceleyerek özelliklerini saptadı. Gerçek banknotlarla sahte banknotlar arasındaki bazı farklılıklar şöyle 
Orijinal banknot k ğıdı yüzde 100 pamuk elyafından üretildiği için UV ışık altında parlamıyor. Sahte banknot k ğıdı UV ışık altında parlıyor.Orijinal banknotta ön yüz veya arka yüzden ışığa tutulduğunda beyaz alanda görülebilen Atatürk portresi ve kupür değerini gösteren rakamlardan oluşan filigran sahte banknotlarda bulunmuyor.Orijinal banknot kağıdı içine yerleştirilmiş, çıplak gözle görülemeyen ancak UV ışık altında mavi ve kırmızı parlama yapan kılcal lifler sahte banknotlarda bulunmuyor.Orijinal banknotun arka yüzünde kesik gümüşi çizgilerden oluşan, ışığa tutulduğunda düz bir hat şeklini alan ve üzerinde TCMB harfleri bulunan pencereli emniyet şeridi, sahte banknotlarda baskı yoluyla veya orijinal banknotlardan kesilerek çıkarılmış emniyet şeridi yapıştırılarak taklit ediliyor.Orijinal banknotun ön yüz sağ orta kenarında farklı açılardan bakıldığında altın sarısından yeşile doğru renk değiştiren özel mürekkeple basılmış motif yer alıyor. Sahte banknotlarda ise optik değişken mürekkep sim veya oje kullanılarak baskı yoluyla taklit edilmeye çalışıldığı için renk değişimi görülmüyor.Orijinal banknotun ön yüzünde Atatürk portresi, bazı yazı ve rakam grupları ile motiflerde uygulanan parmakla dokunulduğunda hissedilen kabartma etkisini veren, özel baskı tekniği sahte banknotlarda bulunmuyor. 


</TEXT>
</DOC>
