<DOC>
<DOCNO> 397455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas05.html </URL>
<DATE> 2005/11/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Emziren annelerin şeker hastalığına yakalanma riski azalıyor 
</HEADLINE>
<TEXT>

     Emziren annelerin, şeker hastalığının geç yaşta görülen türüne yakalanma riskinin, emzirmeyenlerden az olduğu ortaya çıktı. 
     Amerikalı araştırmacılar, bunun, emzirmenin vücuttaki enerjiyi kullanma biçimi ve kan şekeri seviyelerini dengede tutmasıyla bağlantılı olabileceğini belirttiler. 
     Brigham ve Kadın Hastanesi ile Harvard Tıp Okulu’nun, sağlık durumları yıllardır izlenen 150 bin hemşire üzerinde yaptığı araştırma, iki çocuğu olan ve her ikisini de birer yıl emziren bir annenin, ilerleyen yıllarda şeker hastalığına yakalanma riskini neredeyse üçte bir oranında azaldığını gösterdi. 
     American Medical Association dergisinde yayımlanan araştırmanın yazarlarından Alison Stuebe, emziren annenin, günde yaklaşık 500 kalori harcadığını, bunun 8 kilometre yürümekle eşdeğer olduğunu söyledi. 
     
</TEXT>
</DOC>
