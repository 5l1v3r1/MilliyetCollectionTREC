<DOC>
<DOCNO> 384409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/yazar/cetiner.html </URL>
<DATE> 2005/10/06/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Rum dostum Davos'ta bana niçin küsmüştü 
</HEADLINE>
<TEXT>


AB'ye üye olabilmemiz için nihayet müzakere masasına oturabildik. Hayırlı olsun ülkemize. Önümüzdeki aylar, yıllar artık hepimiz şunu şunu istiyorlar ama veremiyoruz veya verelim tartışmaları içinde yolumuza devam edeceğiz. Bugün AB'ye karşı çıkan bazı siyasetçilerimiz iktidar koltuğuna oturdukları gün, karşı tarafa hep rest mi çekecekler sanıyorsunuz .. İşler yolunda giderse nasıl dönüş yapacaklarını görürsünüz .. 
Deyip, yakında kitap olarak çıkacak olan 57 yıllık gazetecilik yaşamımdan, yeri geldiği için ufak bir anımı anlatmak istiyorum... 
Efendim... Toplumsal Tarih dergisinde yine her zamanki merakla izlenen konular vardı. Değerli tarih yazarları Osmanlı döneminin olaylarını hem bilimsel olarak hem de herkesin anlayacağı dilde ne kadar güzel yazıyor anlatıyorlar. 
Eski Askeri Yargıtay Başkanı, senatör, Amiral Fahri Çoker'in, TTK'ya emanet ettiği, 6-7 eylül olaylarının belge ve fotoğrafları, isteği üzerine 50 yıl sonra eylül ayında yayımlandı. Fahri Paşa 50 yıl sonra eylül ayında Batılı dostlarımızın ta Bizans'a kadar her dönem için araştırma yaptıklarını, öküz altında buzağı aradıklarını nereden, nasıl bilebilirdi ki .. 
6-7 Eylül hakikaten yağmacılık ve baskın olayıydı, yüz kızartıcı idi. Tekrarlamama gerek yok. 

İlk gecekondular 
Anılarımda anlattığım Fahri Paşa annemin küçük kardeşiydi, dayımdı... Bahriyeliydi, askerdi ama hukuk aşığı idi. Osmanlı tarihi ise en büyük hobisiydi. 60-70 yıllık zengin bir kupür arşivini bizzat yapmıştı. 
Ben İstanbul'da değildim, yurtdışındaydım. Ama sonraki aylar Fahri Paşa'dan duymuştum ki o yıllar İstanbul ve çevresi gecekondularla kuşatılmaya başlamıştı. Bu durum ise terörü, yağmacılığı, anarşiyi besliyordu... 
O günler sıkıyönetimin başh kimi görevinde olan Fahri Çoker ve arkadaşları savcılar, h kimler yaptıkları araştırmaları detaylı bir rapor haline getirmişler Genelkurmay'a sunmuşlardı. Oradan Başbakanlığa gitmişti dosya. Ama ne çare ki gecekondular siyasi partilerin oy deposuydu .. İktidar da, muhalefet de ne yazık, tehlikeyi göremiyordu .. 
Bugün artık apartman gecekondular var. Başkalarının arazileri üzerinde villa gibi evler yükseliyor. Bir zelzelede yere inecek yapılar. İlk gecekondular paslı teneke yağ ve gaz kutulardan, hurda tahtalardan kurulurdu... 
Fahri Paşa'ya çok kez rica etmiştim. Çankaya'da cumhurbaşkanının başdanışmanı olduğu en az 6 fırtınalı yılın olaylarını bana değil, kamuya anlatması için. 
- Ortalığı karıştırmak, devlet sırlarını açıklamak çirkin olur benim için demişti... 
Acaba bir 50 yıl sonra da birtakım belgeler, olaylar ortaya çıkar mı dersiniz .. 

Kahvemi içemedim 
O ünler ben Davos'ta sanatoryumdaydım... Sabahları Rum kaptan armatör Vindiyadis bol bol Türkçe küfür savurarak elinde kahve cezvesi ve fincanları ile gelir kahve ikram ederdi... Türk ve Rum iki dost idik. İsviçreliler ise yabancı .. 
8 Eylül günü Vindiyadis bu detini bozdu .. Yemekte bile yüzüme bakmıyor .. Az sonra elindeki Neue Züricher Zeitung tabloit gazetesini önüme koydu... Şöyle bir baktım, tek sütunluk bir haber "İstanbul'da Türkler Rum dükk nlarını yağma etti... Kiliseleri yaktı .. 
Dondum kaldım, kahroldum .. Ancak birkaç gün sonra konuşabilmiştim Rum dostumla .. 


</TEXT>
</DOC>
