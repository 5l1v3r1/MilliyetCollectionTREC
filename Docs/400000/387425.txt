<DOC>
<DOCNO> 387425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur23.html </URL>
<DATE> 2005/10/17/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İzmir'de okullar 2 gün tatil edildi 
</HEADLINE>
<TEXT>

     İzmir’de saat 08.45’de meydana gelen ve merkez üssü Ege Denizi olan 5.7 büyüklüğündeki deprem nedeniyle okulların bugün ve yarın eğitime ara verildiği bildirildi. 
     İzmir Valiliği tarafından yapılan yazılı açıklamada, meydana gelen depremin artçılarının devam etmesi nedeniyle okulların yarın da tatil edildiği belirtilerek, öğrenci ve öğretmenlerin bir gün izinli sayılacakları kaydedildi. 
     Öte yandan dermelerin hissedildiği Manisa'da da okullar Vali Orhan Işın'ın talimatıyla 1 gün süreyle tatil edildi. 
     
     ÜNİVERSİTELER DE TATİL 

     Merkez üssü Ege Denizi olan ve saat 12.46’da meydana gelen 5.9 büyüklüğündeki depremin ardından Ege, Dokuz Eylül ve İzmir Ekonomi üniversitelerinde eğitime 1 gün ara verildiği bildirildi. 
     Üniversitelerden yapılan açıklamalara göre, deprem nedeniyle tüm fakülte ve yüksekokullarda eğitime 1 gün ara verildi. 
     Ege Üniversitesi Rektörü Prof. Dr. Ülkü Bayındır, yaptığı açıklamada, sabah yaşanan kuvvetli sarsıntı nedeniyle öğrencilerin tedirgin olduğunu ve kampusta telaş yaşandığını belirtti. 
     Öğle saatlerinde meydana gelen 5.9 büyüklüğündeki bağımsız depremin ardından öğrencilerin derslere sağlıklı şekilde devam edemeyeceğinin anlaşıldığını ifade eden Prof. Dr. Bayındır, "Derslerin öğleden sonraki bölümü tatil edilmiştir" dedi. 
     
</TEXT>
</DOC>
