<DOC>
<DOCNO> 392309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/spor/axspo01.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya mangası 
</HEADLINE>
<TEXT>


Fatih Terim İsviçre ile oynayacağımız baraj maçlarının aday kadrosunu açıkladı. Sakat oyuncular ve 12 futbolcunun kart sınırında olması nedeniyle kadro geniş tutuldu 


A Milli Takım'ın 12 ve 16 Kasım tarihlerinde İsviçre ile oynayacağı 2006 Dünya Kupası Grup Eleme play-off karşılaşmalarının kadrosu ve kamp programı belli oldu. Milli Takım Teknik Direktörü Fatih Terim ardı ardına çok önemli iki maç oynanacağını belirterek, "Emre Belözoğlu ve Hamit Altıntop'un ilk maçta cezalı olmaları, 12 oyuncunun sarı kart sınırında bulunması ve bazı oyuncuların sakatlıktan yeni çıkmaları nedeniyle kadro teknik heyet tarafından geniş tutulmuştur" dedi. 
6 Kasım'da saat 17.00'de Polat Renaissance Otel'de toplanacak A Milli Takım, 7 Kasım Pazartesi sabahı saat 10.00'da İsviçre'ye hareket edecek. Cenevre yakınlarındaki Yverdon'da kalacak Milli Takım, Grand Hotel Yverdon'da konaklayacak. Milli Takım bu kentteki antrenmanlarını Yverdon Stadı'nda yapacak. Milli Takımlar Teknik Direktörü Fatih Terim 8 Kasım Salı günü saat 14.00'te Grand Hotel Yverdon'da bir basın toplantısı düzenleyecek. 
Bu arada Fatih Terim'in Galatasaray - Diyarbakırspor maçından sonra kadroyu açıklaması dikkat çekti.Tecrübeli hocanın hem futbolcuların Milli Takım olayından etkilenmemesi, hem de sarı - kırmızılı takımdan çağıracağı isimlerin son durumu görme açısından böyle bir karar aldığı öğrenildi. 

İşte aday kadro 

FENERBAHÇE 
Rüştü Reçber, Volkan Demirel, Servet Çetin, Ümit Özat, Selçuk Şahin, Tuncay Şanlı, Serkan Balcı 

GALATASARAY 
Hasan Şaş, Ergün Penbe, Hakan Şükür, Necati Ateş 

BEŞİKTAŞ 
İbrahim Toraman, Tümer Metin, Okan Buruk, İbrahim Akın 

TRABZONSPOR 
Fatih Tekke, Hüseyin Çimşir 

Orkun Usak Ankaragücü 
Gökhan Ünal Kayserispor 
Emre Belözoğlu Newcastle United 
Alpay Özalan Köln 
Tolga Seyhan Shakthar Donetsk 
Nihat Kahveci Real Sociedad 
Serhat Akın Anderlecht 
Fatih Akyel PAOK 
Yıldıray Baştürk Hertha Berlin 
Halil Altıntop Kaiserslautern 
Hamit Altıntop Schalke 04 
Nuri Şahin B.Dortmund 


</TEXT>
</DOC>
