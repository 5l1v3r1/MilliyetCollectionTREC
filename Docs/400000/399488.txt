<DOC>
<DOCNO> 399488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/guncel/gun13.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Konseyi'nden Oray Eğin'e uyarı 
</HEADLINE>
<TEXT>


İSTANBUL Milliyet 

Basın Konseyi Yüksek Kurulu, Milliyet Yazarı Ece Temelkuran, Tempo Dergisi Yayın Direktörü Murat Sabuncu ve Kanaltürk Televizyonu Genel Yayın Yönetmeni Tuncay Özkan'ın "aşağılandıkları" gerekçesiyle yaptıkları ortak şik yet üzerine, Akşam gazetesi yazarı Oray Eğin'in "uyarılmasına" karar verdi. 
Konsey'den dün yapılan açıklamada, Temelkuran, Sabuncu ve Özkan'ın Akşam gazetesinin 3 Ekim 2005 tarihli nüshasında, "Off The Record" isimli köşede yayımlanan makalede, "eleştiri sınırlarının ötesinde küçük düşürüldüklerini belirterek gereğinin yapılmasını istedikleri" kaydedildi. 
Makalede Temelkuran'la ilgili küçük düşürücü ifadeler kullanıldığı belirtilen açıklamada, Özkan ve Sabuncu hakkında da eleştiri sınırları ötesinde aşağılayıcı sayılacak ifadeler kullanıldığına dikkat çekilerek, Eğin'in "uyarılmasına" oybirliğiyle karar verildiği ifade edildi. 



</TEXT>
</DOC>
