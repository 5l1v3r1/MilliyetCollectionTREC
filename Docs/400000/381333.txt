<DOC>
<DOCNO> 381333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sondun03.html </URL>
<DATE> 2005/09/25/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Irak'ta yine bomba yüklü araçla saldırı 10 ölü 
</HEADLINE>
<TEXT>

     Irak'ta Amerikan askerlerinin, Şii lider Mukteda El Sadr yanlılarıyla girdiği çatışmada, 8 kişiyi öldürdüğü bildirildi. 
     Irak polisinden yapılan açıklamada, Amerikan askerlerinin başkent Bağdat'ta Sadr'a bağlı Mehdi Ordusu milisleriyle çatışmaya girdiği, 8 milisin öldüğü, 5 milisin yaralandığını kaydedildi. 
     Amerikan askerlerinin, saldırılar düzenlediklerinden şüphe ettikleri milis grubun üyelerini tutuklamak için Şii bölgesi Sadr Kenti'ne girdikleri, çıkan çatışmanın bir saatten fazla sürdüğü kaydedildi. 
     ABD ordusu, operasyonla ve olası kayıpları hakkında henüz bilgi vermedi. 
     
     BOMBA YÜKLÜ ARAÇLA SALDIRI 13 POLİS ÖLDÜ 

     Başkent Bağdat'ın doğusunda bomba yüklü bir aracın infilak etmesi sonucu ölen polislerin sayısının 13 olduğu bildirildi. 
     Polis, Yeni Bağdat semtinde, otoyolda devriye gezen özel komando birimini hedef alan saldırıda 10 polisin de yaralandığını açıkladı. 
     Bu arada, Bağdat'ın yaklaşık 95 kilometre güneyindeki Hille kentinde pazaryerinde düzenlenen intihar saldırısında ölenlerin sayısının 4'e yükseldiği, yaralı sayısının ise 48 olduğu belirtildi. 
     Polis, saldırıda ölenler arasında bir kadın ve bir çocuğun da bulunduğunu açıkladı. 
     Bu saldırıyla ilg ili haberlerde 3 kişinin öldüğü, 36 kişinin yaralandığı bildirilmişti. 
     
</TEXT>
</DOC>
