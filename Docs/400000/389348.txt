<DOC>
<DOCNO> 389348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/ekonomi/eko07.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik süpürge üretimini bıraktı 
</HEADLINE>
<TEXT>


ÖZLEM BAY 

Arçelik elektrikli süpürge üretimini durduruyor. Şirketin İMKB'ye yolladığı açıklamada "Çerkezköy Organize Sanayi Bölgesi'ndeki Elektrik Süpürge ve Motor İşletmesinde devam etmekte olan süpürge üretimine son verilmesine, ihtiyaç duyulan miktarın yerli ve yabancıdan temin edilmesine karar verildiği" açıklandı. Arçelik'ten yapılan açıklamada söz konusu ürünün yerli ve yabancı üreticilerden outsource edilmesinin şirketin menfaatleri açısından olumlu yönde sonuç vereceğinin tespit edildiği bildirildi. 
Arçelik'in diğer ürün gruplarında olduğu gibi elektrik süpürgesinde de pazar payı lideri olduğunun vurgulandığı açıklamada, şirketin bu kararı ile pazar payını pekiştirmeye, liderliğini sürdürmeye ve tüketici ihtiyaçları paralelinde ürünler sunmaya devam edeceğinin altı çizildi. Açıklamada Arçelik'in elektrik süpürgesi ihracatında önemli gelişmeler kaydetmeyi hedeflediği de belirtildi. 


</TEXT>
</DOC>
