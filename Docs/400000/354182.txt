<DOC>
<DOCNO> 354182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonyas16.html </URL>
<DATE> 2005/06/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Madonna kızının hatırı için yeni kitap yazıyor 
</HEADLINE>
<TEXT>

     Ünlü şarkıcı Madonna, 9 yaşındaki kızı Lourdes'in hatırı için yeni bir çocuk kitabı yazmaya karar verdi. Şarkıcı, kızının hikayeyi çok sevdiğini sürekli dile getirmesi nedeniyle ''İngiliz Gülleri-English Roses'' kitabının ikincisini kaleme alıyor. 
     People Dergisi'nin internet sitesindeki habere göre, ay başında piyasaya çıkan ''Lotsa de Casha'' ile çocuk kitapları yazmaya son verdiği belirtilen Madonna'nın, bu hobisine nokta koymadığı anlaşıldı. 
     Yayıncısının, 2006'da küçük okurlarla buluşacağını duyurduğu kitap için 46 yaşındaki Madonna'yı, kızı 9 yaşındaki Lourdes harekete geçirdi. Hikayeyi çok seven ve sürekli yenisini yazması için ısrar eden kızını kıramayan Madonna, yeni kitap için daktilosunun başına oturdu. 
     ''İngiliz Gülleri'' adlı kitap, 2003 yılının Eylül ayında yayınlanmış ve 18 hafta boyunca The New York Times'ın en çok satanlar listesinin bir numarasında kalmıştı. Toplam 500 bin kopyanın üzerinde satan kitap, komşuları olan kızı kıskanan 11 yaşındaki dört çocuğun macerasını anlatıyordu. 
     Madonna'nın ''Lotsa de Casha'', ''Yakov and the Seven Thieves'' Yakov ve Yedi Hırsızlar , ''The Adventures of Abdi'' Abdi'nin Maceraları , ''The English Roses'' İngiliz Gülleri ve ''Mr. Peabody's Apples'' Bay Peabody'nin Elmaları adlı 5 çocuk kitabı bulunuyor. 
     
</TEXT>
</DOC>
