<DOC>
<DOCNO> 381353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/soneko01.html </URL>
<DATE> 2005/09/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
İkinci elde "küçük motorlulara" ilgi... 
</HEADLINE>
<TEXT>

     Akaryakıta gelen zamların ardından, yakıt ve vergi açısından tasararruflu olan 1000-1400 arasında motor hacmine sahip ikinci el otomobiller ilgi görmeye başladı. 
     AA muhabirinin edindiği bilgiye göre, yılbaşından bu yana benzin ve motorine gelen zamlardan sonra otomobil sahipleri, yakıttan kaynaklanan maliyeti düşürmek için çeşitli yöntemlere başvurmaya başladı. 
     Bazıları otomobiline yakıtı düşürdüğü belirtilen küçük cihazlar taktırırken, bazıları da karbüratörüne ayar yaptırarak yakıtta tasarruf sağlamaya çalıştı. 
     Akaryakıtta fiyatların yükselmesi, küçük hacimli motorlu otomobillere olan ilginin artmasına yol açtı. Yeni otomobillerde olduğu kadar, ikinci el otomobillerde de 1000-1400 arasında motor hacmine sahip olanlar talep görüyor. 
     Konya'da ikinci el otomobil alım-satımı yapan bir galerinin sahibi Can Şenay, yaz tatilinin bitmesi ve okulların açılmasıyla ikinci elde alışverişlerin azaldığını söyledi. 
     1600 ve üzerinde motor hacmine sahip otomobillerin yanına bile yaklaşan olmadığını ifade eden Şenay, ''Dükkana günde ortalama 100 kişi geliyor ancak bu otomobillerin fiyatını bile soran yok. Sadece 1000-1400 arasında motor hacmine sahip otomobillerde canlılık var. Küçük hacim motorlu otomobiller diğerlerine göre daha az yakması, vergisinin düşük olması ve şehir içinde kullanım kolaylığı nedeniyle çok ilgi görüyor'' dedi. 
     Şenay, Konya'da yıpranmamış iyi kalitede ikinci el otomobilin fiyatının 7 bin YTL'den başladığını bildirdi. 
     En fazla tercih edilen küçük hacimli bazı otomobillerin, model ve motor hacimlerine göre en düşük ve en yüksek fiyatları şöyle 
     
     
OTOMOBİL MOTOR HACMİ FİYATI Nissan Primera 1999 1300 11-13 Bin YTL Scoda Felicia 2000 1300 10-11 Bin YTL Renault Brodway 1994 1400 8-9 Bin YTL Renault Brodway 1993 1400 7-8 Bin YTL Opel Corsa 1996 1400 12-13 Bin YTL Opel Corsa 2000 1400 13-14 Bin YTL Opel Corsa 2004 Dizel 1300 20-21 Bin YTL Ford Fiesta 2001 1250 14-15 Bin YTL Fiat Uno 1995 1400 6.5-8 Bin YTL Fiat Palio 2001 1200 12-13 Bin YTL Fiat Palio 2001 1400 13-14 Bin YTL Hyundai Accent 1999 1300 10-11 Bin YTL 
     
</TEXT>
</DOC>
