<DOC>
<DOCNO> 373190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur38.html </URL>
<DATE> 2005/08/26/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Postacıları modacılar giydirebilecek mi 
</HEADLINE>
<TEXT>

     Ulaştırma Bakanlığı Müsteşarı İbrahim Şahin, postacı kıyafetleri konusunda mevzuatın uygun olması durumunda modacılarla bağlantı kurulabileceğini söyledi. 
     Şahin, postacıların Avrupa normlarında görünüme sahip olması gerektiğini belirterek, bu doğrultuda postacıların daha modern görünüme kavuşturulması için PTT Genel Müdürlüğü'nün arayışlara girdiğini bildirdi. 
     Postacı giysilerinin bugüne kadar PTT Yönetim Kurulu, Gazi Üniversitesi öğretim elemanları ve sendika temsilcilerinin ortak kararıyla belirlendiğini anlatan Şahin, şunları kaydetti 
     ''Kıyafetlerin tarz olarak belirlenmesinde modacıların görüşleri veya düşünceleri bizim için önemli. Postacı kıyafetleri konusunda mevzuatın uygun olması durumunda modacılarla bağlantı kurulabilir. Bu kişi, modacı Cemil İpekçi de olabilir, başka bir isim de. Bizim için önemli olan sonuçtur.'' Şahin, ayrıca postacı kıyafetlerindeki renklerinin ise bakış açısına göre değişebileceğini belirterek, logolarında yer alan kırmızının hızı, sarının güveni, laciverdin ise para ve finansı ifade ettiğini söyledi. 
     
</TEXT>
</DOC>
