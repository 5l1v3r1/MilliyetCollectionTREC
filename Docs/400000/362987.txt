<DOC>
<DOCNO> 362987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yazar/asik.html </URL>
<DATE> 2005/07/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eyüp soruları... 
</HEADLINE>
<TEXT>


Eyüp Belediyesi, alacağı 26 zabıta görevlisinden 15'inde neden imam hatip lisesi mezunu olma koşulu aradığı sorumuza, "Dini turizmin ağırlıkta olduğu ilçemizde din ve duygu istismarı yapanları önlemek " açıklaması göndermiş... Biz de bu açıklamanın pek doyurucu olmadığını kaydetmiştik. 
Açıklama, CHP Antalya Milletvekili Nail Kamacı'yı da pek tatmin etmemiş olacak ki, İçişleri Bakanı Abdülkadir Aksu'ya dün yönelttiği soru önergesinde şu sorulara yer verdi. 
Yapılan kadro ilanında, bu 15 zabıta memurunun turizm zabıtası olarak görevlendirileceği neden belirtilmemiştir Dini duyguların istismarının önlenebilmesi için imam hatip okulu mezunu zabıta memuru gerekli görülüyorsa, örneğin gıda denetimi yapacak olan zabıta memurlarında da sağlık okulu mezunu olma koşulu aranmakta mıdır Eğer zabıtaların uzmanlık grupları mevcut ise, diğer 11 kadroya başvuru için neden herhangi bir ortaöğretim kurumundan mezun olmak yeterli görülmüştür Bu 11 memurun herhangi bir uzmanlık alanı olmayacak mı 
Bakalım bu soruları yanıtlayanlar nasıl bir yaratıcılık sergileyecekler .. 

New York Times gazetesine göre, Türkiye nükleer silah üretebilirmiş. 
Ürettik zaten... Radyasyonlu çay var ya... 
Haldun Ertem 

Pontus anıtı... Selanik Belediyesi, şehrin en büyük meydanlarından birine Pontus soykırım anıtı dikecek. Anıtın ihale süreci bitmiş inşasına yakında başlanacak. 
CHP Milletvekili Onur Öymen, bu gelişmeyi durdurmak için hükümetin hiçbir çaba göstermediğini bildiriyor. 
Kimi başka ülkelerde de anıtlar dikiliyor, parlamentolardan soykırım kararları çıkıyor. Hükümetten ses yok. Anlaşılan hükümet, bu tür konularda sonuç alacak bir ağırlığa sahip olduğunu düşünmüyor. Ne kendisi sesini yükseltiyor ne kamuoyunu harekete geçiriyor. O yüzden gelen vuruyor, geçen vuruyor. 

Memur kenti Ankara, kişi başına 8.4 milyar liralık mevduatla Türkiye rekoru kırmış. 
Eeeeee, "Benim memurum işini bilir..." 

Kitapçıda müzik Beyin Cerrahı Prof. Gazi Yaşargil "Beynimize en fazla zarar veren şey nedir " sorusuna 
- Mağazalarda çalan geri plan müziği, diyor, bu müzik güm güm vuran temposuyla beyin hücrelerine zarar veriyor... 
Beyne ne kadar zararlı bilmiyoruz ama... Şu kitapçılarda çalan müzik var ya... Galiba o da insan doğasına en aykırı ses. Hiçbir uygar ülkede kitapçıda kaset çalmaz. Kitapçıda gümbür gümbür müzik çalmak bize özgü bir ilkellik olsa gerek... 

Kandırılmayalım Tayyip Erdoğan geçen gün, "Gerekirse Kuzey Irak'a gireriz" dedi, Amerika'nın yanıtı anında geldi 
"Giremezsiniz. Çünkü şartlar değişti. Irak'ta artık bağımsız bir hükümet var, ondan izin almanız lazım." 
Genelkurmay 2. Başkanı Org. İlker Başbuğ, önceki gün "ABD, PKK lider kadrosunun yakalanması için emir verdi" dedi. ABD Dışişleri Bakanlığı sözcülerinden Adam Edeli'nin tekzibi 24 saati bile bulmadı 
"Elimde böyle bir emrin verildiğine dair bir bilgi yok." 
Hatırlanacaktır... 40 gün kadar önce de benzer bir haber manşetlere taşınmıştı. 
"ABD ordusu, Başbakan Erdoğan'ın Bush'la yaptığı görüşmenin ardından Türkiye'ye jest yaptı ve Irak'taki ABD birlikleri için 150 PKK üyesinin ismini 'arananlar' listesinde yayımladı." 
Tabii bu haber de balon çıktı. 
Sanılır ki biz bu tür haberlerle kendi iç kamuoyunu teselli etmeye çalışıyoruz. Ama bunu yapmak bizi güçlendirmez, güçsüzleştirir. 
Bu arada tehlikeli bir laf da ikide bir hem sivil hem askeri ağızlardan çıkan 
"Gerekirse Irak'a gireriz" efelenmesidir. 
Dış politika boş laf kaldırmaz söylüyorsanız yapacaksınız. Yapamayacağınızı söylemeyeceksiniz. 
ABD, PKK'yı İran'a karşı kullanmaya çalıştı. ABD baskısı altındaki İran, hiç tereddüt etmedi, geçenlerde Kandil Dağını bombaladı. Ciddi devletin atacağı ciddi adımlar vardır. 
Peki Irak'a geçemiyoruz diyelim. Ülke içinde gereken mücadeleyi veriyor muyuz PKK, 40 aracı çevirip arama yapıyor, asker kaçırıyor, bulunamıyor. Bu istihbarat zaafını neden yaşıyoruz 
Bu arada ucundan kıyısından af çıkaralım lafı filizleniyor. İspanya af çıkardı, 10 yıl içinde terör 4 kat arttı. ABD El Kaide'ye af çıkarmayı hiç düşünüyor mu Biz "Eve Dönüş Yasası" çıkarttık da ne oldu Bu konuları etraflıca düşünmeliyiz. Çok kritik bir eşikte bulunuyoruz şu anda. 



</TEXT>
</DOC>
