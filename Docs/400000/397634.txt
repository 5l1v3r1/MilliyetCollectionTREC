<DOC>
<DOCNO> 397634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/soneko32.html </URL>
<DATE> 2005/11/24/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 45.1 milyar dolara çıktı... 
</HEADLINE>
<TEXT>

     Merkez Bankası'nın döviz rezervleri, Banka tarafından döviz piyasasına doğrudan alım yönünde müdahale ettiği 18 Kasım'ı da içeren 11-18 Kasım tarihleri arasında, 3 milyar 299 milyon dolar artarak, 41 milyar 849 milyon dolardan 45 milyar 148 milyon dolara çıktı. 
     Merkez Bankası'nın verilerine göre, Türkiye'nin ''uluslararası rezervleri'' ise 28 Ekim-2 Kasım tarihleri arasında 3 milyar 722 milyon dolar azalarak, 2 Kasım itibarıyla 63 milyar 558 milyon dolara indi. Uluslararası rezervler, 28 Ekim'de 67 milyar 280 milyon dolar idi. 
     Bankalar ve özel finans kurumlarının ÖFK toplam döviz rezervleri, 1 milyar 916 milyon dolar azalarak 2 Kasım itibarıyla 18 milyar 750 milyon dolara indi. Bankalar ve ÖFK'ların toplam döviz rezervi 28 Ekim'de 20 milyar 666 milyon dolar olarak belirlenmişti. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 11-18 Kasım tarihleri arasında 424.5 milyon YTL azalarak, 18 Kasım itibarıyla 1 milyar 594.2 milyon YTL oldu. Repo işlemleri 11 Kasım'da 2 milyar 18.7 milyon YTL idi. 
     Mali kuruluşlararası repo işlemleri ise 18 Kasım itibarıyla 224.9 milyon YTL azalarak, 8 milyar 973.9 milyon YTL'den 8 milyar 748.9 milyon YTL'ye indi. 
     
     3.5 MİLYAR DOLAR DIŞ BORÇ ÖDEMESİ 
     Türkiye, 1-23 Kasım tarihleri arasında toplam 3 milyar 559.10 milyon dolar dış borç ödemesi yaptı. 
     Ödemelerin 1 milyar 897.90 milyon doları Hazine, 35.08 milyon doları Merkez Bankası ve 86.08 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. Aynı dönemde IMF'ye 1 milyar 540.04 milyon dolar ödeme gerçekleştirildi. 
     Bu arada, bu yıl başından itibaren bugüne kadar yapılan toplam dış borç ödemesi 24 milyar 213.62 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 11 Kasım itibarıyla 76 milyar 975 milyon dolar oldu. Toplam döviz mevduat hesapları 2 Kasım'da 78 milyar 139 milyon dolar idi. 
     Döviz tevdiat hesapları toplamı 11 Kasım itibarıyla 61 milyar 350 milyon dolara, yurtiçi döviz tevdiat hesapları 57 milyar 922 milyon dolara inerken, yurtdışı döviz tevdiat hesapları toplamı da 3 milyar 428 milyon dolara çıktı. 
     
</TEXT>
</DOC>
