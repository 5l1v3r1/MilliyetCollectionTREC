<DOC>
<DOCNO> 383800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun14.html </URL>
<DATE> 2005/10/04/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
İsrail'den ABD baskısıyla Suriye'de değişiklik iddiası 
</HEADLINE>
<TEXT>

     İsrail Savunma Bakanı Şaul Mofaz, Şam üzerinde yönelecek ABD baskısının, Suriye yönetiminde olağanüstü değişikliklere yol açabileceğini söyledi. 
     İsrail Radyosu'na açıklama yapan Mofaz, eski Lübnan Başbakanı Refik Hariri suikastındaki rolü ve Irak'ta isyancılara verdiği desteğin Suriye Devlet Başkanı Beşşar Esad yönetiminin düşmesine neden olacak yoğun ABD eylemlerini getirebileceğini söyledi. 
     Mofaz, ''Suriye'nin ABD'den kırmızı kart görmesi benim için sürpriz olmayacaktır'' derken, ekonomik yaptırımlarla başlayacak ve diğer önlemlerle devam edecek ABD eylemlerinin, Suriye'ye, BM kararları, ABD'nin yeni dünya düzeni ve egemen devletlerin teröre yardımcı olmama konusundaki yasaklarla uyum içinde olmadığını göstereceğini de kaydetti. 
     Filistin Ulusal Yönetimi Güvenlik güçleri ile Hamas militanları arasında pazar günü meydana gelen ve 3 Filistinli polisin öldüğü, 50'den fazla kişinin yaralandığı olaylara da değinen Mofaz, ''Filistin Yönetimi'nde Hamas'a karşı önemli siyasi tavır değişikliği olmadığını'' belirtti. 
     Mofaz, tümüyle silahlardan arındırılmadıkça, gelecek ay yapılacak Filistin genel seçimlerine Hamas'ın sokulmaması gerektiği yolundaki görüşünü tekrarladı. 
     
</TEXT>
</DOC>
