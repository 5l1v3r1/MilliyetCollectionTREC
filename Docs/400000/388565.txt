<DOC>
<DOCNO> 388565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonsiy08.html </URL>
<DATE> 2005/10/21/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Erdoğan Pakistan'da anlattı Bileziğini çıkarıp gönderenler var 
</HEADLINE>
<TEXT>

     Başbakan Erdoğan ile Pakistan Başbakanı Şevket Aziz, iftar yemeğinin ardından ortak basın toplantısı düzenledi. Erdoğan, Pakistan'daki depremin Türkiye'de büyük üzüntüye neden olduğunu belirterek, Özellikle son 10 yıl içerisinde bizler de çok ciddi deprem felaketi ile karşı karşıya kaldık. 3 gün önce yine iki ilimizde depremler oldu. Can kaybı olmayışı teselli kaynağımız. Gündemimizde ağırlıklı olarak Pakistan'daki bu büyük deprem felaketi var. Türkiye olarak, Türkiye- Pakistan arasındaki bu tarihi dostluk, kardeşlik bağlarının bir tezahürü olarak, ilk andan itibaren bütün ilgili birimlerimiz bu işe katkıda bulunmanın heyecanını yaşıyor. Tabii bu bizim kardeşlik bağlarımızın gereği, aynı zamanda Kurtuluş Savaşı sıralarında özellikle Pakistanlı kardeşlerimizin gösterdiği duyarlılığı halkımız çok iyi biliyor.'' diye konuştu. İlk anda arama- kurtarma ekiplerinin 4 uçakla gönderildiğini hatırlatan Başbakan Erdoğan, sağlık ekipleri ile acil ilaçlar gönderildiğini söyleyerek, şu ana kadar 12 uçağın Pakistan'a intikal ettirildiğini belirtti. 
     
     BATTANİYE VE ÇADIR GÖNDERİLECEK’ 
     Başbakan Erdoğan, kış mevsimi olması nedeniyle şu an yoğun bir biçimde çadır ve battaniye hazırlıkları yapıldığını ifade ederek, İlk etapta Pakistan'a bir milyon civarında battaniye ulaştırılacak ve çadır peyder pey yapılıp gönderilecek. Bunun yanında yine yoğun bir biçimde altyapı çalışmaları, konut yapımına yönelik olarak da ekiplerimizi getirdik. Yarın bölgeyi dolaştıktan sonra arkadaşlarımız yetkililerle görüşmeler yapmak suretiyle projelendirmeleri yapılıp ona göre adımlar atılacak.'' dedi. Depremde ölenlere Allah'tan rahmet, yaralılara şifalar ve tüm Pakistan halkına sabırlar dileyen Erdoğan, Bu acıyı yüreğimizde hissediyoruz. Gerek şahsım, gerek milletim, gerekse heyetimizin temennileridir bunlar.'' diye konuştu. Erdoğan, ayrıca, Değerli kardeşim, sevgili dostum’ dediği Şevket Aziz'in Avrupa Birliği AB konusundaki dileklerine özellikle teşekkür ettiğini belirterek, Allah yardımcımız olsun'' dedi. 
     
     AZİZ TÜRKİYE'YE TEŞEKKÜR EDERİM 
     Pakistan Başbakanı Şevket Aziz ise ülkesinde meydana gelen depremde 50 bine yakın insanın hayatını yitirdiğini ve pek çok insanın da evsiz kaldığını dile getirdi. Uluslararası topluma yapılan yardım çağrısına ilk yanıt veren ülkelerin başında Türkiye'nin geldiğini bildiren Aziz, bundan dolayı Başbakan Erdoğan nezdinde Türkiye'ye teşekkür etti. Aziz, heyetlerarası görüşmede Başbakan Erdoğan'ın, temizlik işçisi bir annenin çocuğunun Pakistan'a yardım öyküsünü anlattığını ve bundan çok etkilendiğini bildirerek, depremin açtığı yaraların sarılması için Türkiye'nin ilk etapta gıda, çadır, battaniye ve tıbbi malzemenin yanı sıra personel de gönderdiğini hatırlattı. Arama- kurtarma ve yaraların sarılması aşamasından sonra yeniden yapılanma ve rehabilitasyon aşamasına geçileceğini anlatan Aziz, Türkiye'nin bu konuda da ülkesine yardım teklif ettiğini söyledi. Aziz, Türkiye'nin yardımlarıyla insanlarımız cesaret kazanacak, geleceğe cesaretle bakacak.'' dedi. Aziz, Başbakan Erdoğan liderliğinde Türkiye'nin ekonomi ve diğer alanlarda gerçekleştirdiği reformları yakından izlediklerini de belirterek, AB yolunda alınan mesafeden dolayı da Erdoğan'ı kutladı. Aziz, bu adımın Pakistan için de önemli olduğunu belirtti. 
     
     KOLUNDAKİ BİLEZİĞİ ÇIKARIP PAKİSTAN'A GÖNDERENLER VAR’ 
     Başbakan Erdoğan, bir Pakistanlı gazetecinin, Örneğini verdiğiniz öğrenci ne şekilde yardımcı oldu'' sorusuna şöyle yanıt verdi 
     Okullara zarflar gönderdik. Zengin- fakir ayrımı yapmadan herkes elinden gelen ne ise onu bu zarflara koydu. Kapıcılıkla meşgul olan bir annenin çocuğunun ifadesiydi Annem temizlik parasını almadı, ama Pakistan'ın, Kurtuluş Savaşı'nda bize yaptığı desteği biliyoruz. Annem parayı alınca ödemek üzere öğretmenim bize borç verin, ben de yardım etmek istiyorum’ demiş. Kolundaki bileziği çıkarıp Pakistan'a gönderenler var. Çünkü Pakistanlılar da Kurtuluş Savaşı'nda kolundaki bileziklerini çıkarıp bize göndermiş.'' Hülya YILMAZ İSLAMABAD Pakistan , DHA 


     
</TEXT>
</DOC>
