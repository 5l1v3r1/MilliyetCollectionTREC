<DOC>
<DOCNO> 378112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonspo03.html </URL>
<DATE> 2005/09/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Tromso Galatasaray'ı yeneceğiz... 
</HEADLINE>
<TEXT>

     14 takımlı Norveç Ligi’nde 12 sırada yer alan ve kabus dolu günler geçiren Tromso’lular, Galatasaray’ı yeneceğiz iddiasında bulundu. 
     
     Hem de iki fark 
     Galatasaray’ın UEFA Kupası 1. turundaki rakibi Tromso’nun teknik adamı ve futbolcuları iddialı konuştu. 14 takımlı Norveç Ligi’nde 12. sırada yer alan ve düşme korkusu yaşayan İskandinav temsilcisinde hayalleri sadece galibiyet değil, iki fark süslüyor. Teknik direktör Steinar Nilsen, Galatasaray gibi büyük bir takımı ağırlayacak olmalarının mutluluk verici olduğunu, ancak sahalarında oynayacakları ilk maçtan galibiyetle ayrılacaklarını söyledi. 
     
     Heitanen ayrıldı 
     Norveç ekibinin golcüsü Ole Martin Arts ise Galatasaray gibi Avrupa’da isim yapmış bir takımı burada görmek çok hoş ve ilginç olacak. İyi bir başlangıç yapmamız gerek. İlk maçta gol atacağımı düşünüyorum. Umarım, Galatasaray’ı 2-0’lık bir skorla yeneriz'' ifadesini kullandı. Bu arada daha önce Denizlispor forması giyen Finlandiyalı oyuncusu Heitanen’nin bir İspanyol takımıyla anlaştığı ve artık Tromso ile antrenmanlara çıkmadığı öğrenildi. 
     
</TEXT>
</DOC>
