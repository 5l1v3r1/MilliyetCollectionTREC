<DOC>
<DOCNO> 356490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/spor/spo09.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sharapova tam yol 
</HEADLINE>
<TEXT>


Wimbledon'da tek bayanlarda geçtiğimiz yılın şampiyonu Rus Sharapova, çeyrek final maçında aynı ülkeden Nadia Petrova'yı iki sette geçerek yarı finalist oldu 


Teniste yılın üçüncü ve en önemli Grand Slam turnuvası olan Wimbledon'da tek bayanların son şampiyon Rus Maria Sharapova, vatandaşı Nadia Petrova'yı 7 - 6 ve 6 - 3'lük setlerle yenerek yarı finale yükseldi. 
18 yaşındaki iki numaralı seribaşı Sharapova, özellikle ilk sette zorlandığı rakibi karşısında ikinci sette toparlandı ve yarı finalde Venus Williams'a rakip oldu. Üç numaralı favori Fransız Amelie Mauresmo ise 9 numaralı seribaşı Rus rakibi Anastasia Myskina'yı zorlu bir mücadele sonunda 6 - 4 ve 6 - 3 mağlup ederek yarı final biletini kaptı. 
Turnuvanın bir numaralı favorisi ABD'li Lindsay Davenport ise Rus Svetlana Kuznetsova karşısında 7 - 6 ve 6 - 3'lük setlerle sonuca giderek Mauresmo ile yarı finalde eşleşti. ABD'li Venus Williams 14 da Fransız Mary Pierce'yi 6 - 0 ve 7 - 6 mağlup ederek yarı finale kaldı. 


</TEXT>
</DOC>
