<DOC>
<DOCNO> 356020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonyas10.html </URL>
<DATE> 2005/06/27/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Michael Jackson'dan ailesi ve hayranlarına teşekkür 
</HEADLINE>
<TEXT>

     Cinsel taciz davasından beraat eden Michael Jackson, internet sitesinde yayınladığı açıklamayla ailesine ve hayranlarına teşekkür etti. 
     Ailesinin, hayranlarının ve Tanrı'nın yardımıyla davadan alnının akıyla çıktığını anlatan Jackson, şunları kaydetti 
     ''Sizin sevginiz, desteğiniz ve bağlılığınız sayesinde bu mümkün olabildi. Size gerçekten ihtiyacım olduğunda oradaydınız. Sizi hiçbir zaman unutmayacağım.'' Michael Jackson, teşekkür yazısında, ''Her daim gösterdiğiniz sevginiz beni ayakta tuttu, göz yaşlarımı kuruttu... Bağlılığınız ve desteğinizi ebediyen unutmayacağım'' dedi. 
     Bunun, Jackson'ın 13 Haziranda beraat etmesinden bu yana yayınladığı ilk kamuoyu açıklaması olduğu belirtiliyor. 
     
</TEXT>
</DOC>
