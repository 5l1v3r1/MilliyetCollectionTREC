<DOC>
<DOCNO> 390339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/spor/yyilmaz.html </URL>
<DATE> 2005/10/28/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Sevgi polemikleri 
</HEADLINE>
<TEXT>


"İstanbul oligarşisi" diye de tabir edilen 3 kulübün yöneticisi bir spor programına davet edilmiş. Teknik direktörü istifa eden takımın yöneticilerinden biri yurtdışında antrenör aradığı için, biri takımın başından ayrılamadığı için, biri Tahkim Kurulu'nu kendine dert edindiği için, biri de taraftarın isteği üzerine Bolton maçına kaldırılacak otobüsleri ayarlamaya gittiği için programa katılamamış... Ama diğer iki takımın yöneticileri yetmiş de artmış programa... 

En büyük kim 
- Fenerbahçe'nin elde ettiği başarılar bizim sinir sistemimizi bozdu, gastrit ve ülser gibi rahatsızlıklara yakalanmamıza neden oldu Ayrıca kazıklı humma, sedef, Behçet hastalığı... 
- Bükemediğin eli öpeceksin, Aziz Başkan'ın dediği gibi, "nazar etme ne olur, çalış senin de olur". Bu arada Behçet bizim sözleşmeli oyuncumuzdur, kimse alamaz. 
- Fenerbahçe'nin başarıları yüzünden teyzemin oğlu duyma bozukluğu, yeğenim görme bozukluğu çekiyor, 2 yakınım alkol tedavisi görüyor, teyzem askere gitmeye kalktı. Su topu takımımızın oyun sistemi bozuldu... 
- Tesisleşmede dağ başını duman aldık gidiyoruz, süper yabancılarımız var, memlekete samba öğretiyoruz. Saracoğlu'nu Ali Sami Yen'i de kapsayacak şekilde Avrupa yakasına doğru genişleteceğiz, Samandıra-Florya arasını raylı tüp geçit sistemine sokacağız. Şunu da söyleyeyim, biz Anelka'ya ayakları ve kafası için para verdik, el-kol kısmı sözleşmemizi bağlamaz, kimse bizi yıpratamaz. Bu arada Behçet isimli topçumuz olmayabilir ama alacağız. Biz de Behçet hastasıyız, Behçet bizim olacak. 
- Fener'in başarıları konuşma sistemimizi de etkiledi. Ne dediğimin farkına varmadığımın farkına varmaya başladım. Şimdi kıvırtıyorum, pardon düzeltiyorum, bak yine konuşamadım. Fener bizi bugün geçmiş olabilir ama yarın bizim bugünlerimizin dünkü günlerimizden daha bir bugün olup olamayacağını bugünden yarına kestirmemiz... Ne diyorum arkadaş ben ya Bak yine sinire kestim, konuşamıyorum yaa. 
- Bizim başkan sadece "R"leri söyleyemiyor. Bunlar ne söylediğini bile söylemiyor. 
- Dudaklarımı oku, anlayabiliyor musun Bak yine söylicem. Anladın mı ne söylediğimi Arada fair-playin hatrı olmasa daha neler söylerdim ben de... Birisi sinir ilacımı getirsin benim. İlacımı diyorum, hoop kime diyorum ben. 
- Yalnız arada el-kol hareketi olmasın. Fenerbahçesiz Fenerbahçe balkonsuz eve... Yok yok öyle değildi. Fenerbahçe'siz Galatasaray, Galatasaray'sız da Fenerbahçe olmaz. Gördün mü fair-playi Bak nasıl söyledim ezbere, gördün mü 
- Siz var ya siz, kuş gribi olmuşsunuz. "Kanaryam güzel kuşum, sen pis grip olmuşun", he he he. Fener'in başarıları musiki sistemimi olumlu etkiledi... Bu ilaç kutusunu kim sarı-laciverte boyadıysa çıkışta görüşelim kendisiyle. Teke tek... 
- Bir kerem "olmuşun" değil, "olmuşsun" denir. Ayrıca Norveç'in soğuğu sizi çarptı, biz ne grip olacaz 
Bu sevgi diyaloğu, sürenin dolduğunu hatırlatan sunucunun iki yöneticiyi öpüştürmesi ve her ikisinin de birbirlerini dağlar kadar sevdiklerini, her zaman dost olduklarını açıklamalarıyla son bulur. Son bulur mu acaba 

Bu diyaloğun gerçek kişi ve kurumlarla bir ilişkisi olmayıp, tamamen hayal ürünüdür. 

Fenerbahçe, benim çocukluğumda futbolda tekniği öncelikli mahalle bızdıklarının gözdesiydi. 
İslam Çupi 


Haberiniz var mı 

Geçen sezon en fazla liderlik koltuğunda oturan takım, lig şampiyonluğunu da kazanan Fenerbahçe'ydi. 6. haftadan itibaren tam 29 hafta zirveyi bırakmayan sarı-lacivertli ekibin yanı sıra, ilk 5 haftada da Trabzonspor zirve keyfi yaşadı. Bu arada 2004-2005 sezonunda defans oyuncusu olmasına rağmen attığı gollerle Fenerbahçe'nin şampiyonluğunda büyük katkısı olan Luciano, 2 kırmızı kart gören 5 futbolcudan biri olmasının yanı sıra 9 da sarı kart görerek, sezonun "en hırçın futbolcusu" unvanını aldı. 

Kupa Kare Ası 

Kapsama alanında oynanan süper lig maçlarından sonra Türkiye futbolu, 3 günlük Kupa maçlarıyla bizlere futbol ziyafeti verdi mi, tartışılır. Ama bazı yazarlarımıza sıkıntı verdiği kesin. Bu satırlar yazılırken Galatasaray - Mersin İdman Yurdu karşılaşması henüz oynanmadığından Trabzonspor, Beşiktaş ve Fenerbahçeli yazarlardan sizin için Kupa'nın Kare Ası'nı seçtik 
İskender Günen Acemiler mangası - Sabah Tomas Jun için artık bir şeyler yazmanın hiçbir anlamı yok Kayserisporlu Gökhan'ı gördükten sonra Jun'a verilen paraları düşündükçe üzülmemek elde değil. 
Altan Tanrıkulu Gole git Kemal - Hürriyet Her şey var Kemal'de.. Ama yine de bir şeyler eksik.. Hepsini sığdıramam buraya.. Onun için başlıkta yaptım önerimi Kemal'e.. Gol adlı filme gitmeli Kemal.. Gittiyse bir daha gitmeli.. Nerelerden gelip de o formayı giydiğini hatırlamalı ve en önemlisi genç Santiago Munez'e hocasının verdiği muhteşem dersi anlamalı.. 
Sanlı Sarıalioğlu Utanın biraz - Vatan Sağolun arkadaşlar ne kadar da bonkörsünüz Böylesine ağır, aksak bir makam görmedim. İçimi karalar kapladı. Beşiktaş adeta dakikaları boğuyor, vakit geçmek bilmiyor. "Bir bitse de kurtulsak" diyerek maç seyredilir mi Böyle bir ızdırap olur mu 
Gürcan Bilgiç İstesinler yeter - Sabah Rüştü de yedek kalırken klasını kaybetmediğini ortaya koyarken, kalede Volkan'ı görmeye alışmış gözlere biraz yabancı geldi. Volkan'ın "maaşallah" dedirten cüssesinden sonra 1.90'lık Rüştü'nün "ufak" gelmesi ilginçti. 



Kuyucu Bilal Paşa 
Aziz Yıldırım, basını pek sevmez. Basına ambargo koyar ama biz artezyen kuyusu kazar yine de haberimizi yaparız. 
Bilal Meşe - Geri Dörtlü, Expo channel 

Öğretmenin ceza mı verdi 
Maçın ilk 45 dakikası bittiğinde tuttuğum notlara bir bakınca Saidou ve Mondragon için tam sekiz kez "Allah nazardan saklasın", İliç için de tam dört kez, "bu çocuk sahada kuş gribine yakalanmış hasta piliç gibi halsiz dolaşıyor" diye yazdığımı fark ettim. 
Turgay Renklikurt-Akşam 

Sen emret Abi 
Kardeşim Levent, yumruğunu masaya vur. 
Turgay Şeren - Akşam 

Hasan Şaş'a özenmiş 
O İbrahim Akın yok mu İbrahim Akın. Kardeşim topla bu kadar niye oynarsın, sağın boş, solun boş, her tarafta bomboş bir Beşiktaşlı depara hazır, kaleciyle karşı karşıya kalmak üzere hazır beklerken sen topa yapışmış bırakmıyorsun. 
Şansal Büyüka - Akşam 

Sen bilirsin 
Galatasaray iyi oynuyor diyenleri öperim 
İsmet Tongo - Fanatik 

Vallahi 1. Lig'de 
5 milyon dolara Çek Cumhuriyeti'nin gol kralı Jun'u alırsın. Ben gol kralı olduğuna inanmıyorum, her halde ikinci ligde gol kralı olmuş. 
Muhittin Öztürk - Star 

Ne güzel 
Fenerbahçe Cumhuriyeti olmak kolay mı Muhteşem stadyumu ve tesisleri bir yana, Fenerbahçe'de, Fenerbahçe Camii de semtin anlamını tamamlayan harika bir anıtsal din mabedi. 
Hulki İlgün-Fanatik 

Afiyet şeker olsun 
Beşiktaşlı ünlü yorumcular, Beşiktaş camiasının ve kulübünün önde gelen isimleriyle Kartal'ı konuşup dertleşirken, iftar yemeğini fazla kaçırmışız. Söylemesi ayıp, üstümüze ağırlık çöktü. 
Şansal Büyüka - Akşam 

Off, Ulueren 
Bu bahis kasetini izlerken duygulananlar, hatta gözyaşı dökenler olacaktır. Bakın ben anlatırken bile duygulanıyorum. Bir gencin nasıl kullanıldığını seyredeceksiniz 
Serhat Ulueren-Telegol, Star 



</TEXT>
</DOC>
