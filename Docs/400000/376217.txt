<DOC>
<DOCNO> 376217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas11.html </URL>
<DATE> 2005/09/06/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Koluna saplanan taş bir hafta sonra farkedildi 
</HEADLINE>
<TEXT>

     Hilal YÜKSEL DHA 

      SİVAS’ta Yenidoğan Mahallesi'nde oyun oynarken düşen 5 yaşındaki Yusuf Ede'nin koluna saplanan taş parçası 1 hafta sonra fark edilebildi. 
     Yenidoğan Mahallesi’nde yaşayan Yusuf Ede, arkadaşları ile bahçede oynarken dengesini yitirerek, çakıl taşların üzerine düştü. Küçük çocuğun sol koluna giren fındık büyüklüğündeki taşı farketmeyen Ede ailesi basit yarayı sıyrık sanarak herhangi bir müdahalede bulunmadı. Bir hafta sonra Yusuf Ede'nin kolundaki ağrı şiddetlendi. Cengiz Ede oğlunun Sivas Sultan 1’inci İzzettin Keykavus Devlet Hastanesi’ne götürdü. Hastanede yapılan incelemeler sonucunda küçük çocuğun sol dirseğinde taş parçasının saplandığı anlaşıldı. Yaralanma anında dirseğe giren taş parçasının yaranın kapanmasıyla iç kısımda kalarak ağrıya neden olduğu anlaşıldı. Yapılan küçük bir operasyon ile Yusuf’un kolundaki taş parçası çıkarıldı. Sivas Sultan 1’inci İzzettin Keykavus Devlet Hastanesi Ortopedi Servisi’nde tedavi altına alınan Yusuf Ede'nin sağlık durumunun iyi olduğu açıklandı. 
     Baba Cengiz Ede, Kolunda küçük bir yara oluşmuştu. Şişkinliğin kısa sürede geçeceğini düşündük. Ağrıları artınca hastaneye getirdik. Kolun içinde taş kaldığı anlaşıldı. Meğer şişlik bundanmış'' dedi. 
     
</TEXT>
</DOC>
