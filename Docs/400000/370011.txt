<DOC>
<DOCNO> 370011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo29.html </URL>
<DATE> 2005/08/15/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
2006 Dünya Kupası için terör alarmı... 
</HEADLINE>
<TEXT>

     Almanya Federal İçişleri Bakanı Otto Schily, 2006 yılında Almanya'da düzenlenecek Dünya Futbol Şampiyonası'nda her türlü tehlikeye karşı hazırlıklı olamaları gerektiğini söyledi. 
     Schily, düzenlediği basın toplantısında, ''Dünya Futbol Şampiyonası'nda her türlü tehlikeye karşı hazırlıklı olmalıyız. Bu nedenle federal hükümet ile eyalet hükümetleri arasında koordinasyon sağlanması ve yetkilerin belirlenmesi şart'' dedi. 
     Şampiyona sırasında meydana gelebilecek her türlü tehlike ve doğal afetlere karşı gerekli önlemlerin alınacağı konusunda FİFA'ya güvence verdiklerini ifade eden Schily, olası nükleer, biyolojik ve kimyasal felaketlere karşı da önlem aldıklarını kaydetti. 
     Komşu ülkelerle işbirliğinin önemine değinen Schily, bu ülkelerde hangi potansiyellerin mevcut olduğunu bilmelerinin önemli olduğunu, olası bir felaket durumunda buna göre yardım talep edebileceklerini söyledi. 
     
</TEXT>
</DOC>
