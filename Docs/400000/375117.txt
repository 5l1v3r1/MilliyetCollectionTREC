<DOC>
<DOCNO> 375117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo11.html </URL>
<DATE> 2005/09/02/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yine olay, yine Maradona... 
</HEADLINE>
<TEXT>

     Efsane futbolcu Diego Armando Maradona'ya oğlu Diego Junior tarafından dava açıldı. Arjantinli yıldızın savunması ise ilginçti "Hiçbir mahkeme bana böyle bir çocuğum olduğunu kabul ettiremez." 
     
     Nafakayı ödemiyor 

     Uyuşturucu sorunu ve hareketli yaşamı nedeniyle futbola erken yaşta veda eten Diego Armando Maradona'nın yeni başı dertte... Arjantinli efsane oyuncunun eski İtalyan eşi Chirstina Sinagra'dan olan oğlu Diego Junior babasını mahkemeye verdi. Junior yaptığı açıklamada, "Babamdan bu güne kadar hiçbir destek almadım. Ayrıca ihtiyacım olan nafaka bedelini de ödemiyor. Mahkemeye gitmekten başka çarem yok" dedi. 
     
     Programda konuştu 

     Arjantin'de '10 numaranın gecesi' isimli televizyon programı düzenleyen Maradona, kameralar karşısında oğluna cevap verdi. Oldukça sinirli olduğu gözlenen efsane oyuncu, "Junior'un benim oğlum olduğunu düşünmüyorum. Aramızda hep bir soğukluk vardı. Davayı ve mahkemeyi kabul ederim, ama onu oğlum olarak asla... Dünyada sadece iki kızım var ve onları çok seviyorum" diye konuştu. 

     
</TEXT>
</DOC>
