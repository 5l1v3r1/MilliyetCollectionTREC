<DOC>
<DOCNO> 370819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yazar/dundar.html </URL>
<DATE> 2005/08/18/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Çıkmaz sokak 
</HEADLINE>
<TEXT>


Ankara Büyükşehir Belediye Meclisi, hem de neredeyse oybirliğiyle , Çankaya Köşkü'nün yamacındaki "Abdullah Cevdet Sokak"ın adını değiştirip "Yusuf Halaçoğlu" yaptı. 
Galiba bunu Avni Özgürel'in geçen ay Radikal'de yazdığı "İtalya'dan döl ithali" başlıklı yazıya borçluyuz. 
Avni, Abdullah Cevdet'in Türk halkını melezleştirerek medenileştirmek için İtalya'dan damızlık erkek getirtilmesi önerisini gündeme taşımıştı. 
Konu Belediye Meclisi'nde infial yarattı. 
Materyalist İttihatçı'nın "Kuran'ı kapat, kadını aç" sözleri ve Ermeni soykırımını doğrulaması da hatırlatılınca eller kalktı ve tabela değişti. 
Şimdi Belediye'nin "Mc Carthy"istleri, başkentin tüm sokak isimlerini elden geçiriyormuş "hain"leri silip yerine "vatansever"leri yazmak üzere... 
Örneği var zaten 
İvedik'in en büyük caddesinin adı, "Melih Gökçek Bulvarı"... 

"O laflar Abdullah Cevdet'e mi ait ", "O, bu laflardan mı ibaret ", "Atatürk üzerindeki etkisini ne yapacağız " tartışmalarını bir kenara bırakıyorum. 
Sormak istediğim şu 
Hangi ismi silip hangisini yazacağımıza kim, nasıl karar verecek 
Öyle ya, dünün "kahraman"ı bugün "hain" oluveriyor, bugünün "zalim"i yarın "devlet adamı" sayılıyor. 
Abdullah Cevdet'i "düzeltmişken", o sokağın açıldığı caddeden Latin Amerika'nın bağımsızlık savaşçısı "Simon Bolivar"ın adını da siliversek mi 
Ya yolun devamındaki "Cinnah" ne olacak Hindistan elçiliğinin yer aldığı caddenin Cinnah adını taşıması tuhaf değil mi "Mahatma Gandhi" tabelasını da Pakistan elçiliğinin sokağına mı taşısak 
Şah devrilince "Şah Rıza Caddesi"nin adı "İran Caddesi" olmuştu, "Kennedy Caddesi" yerine "Bush Sokak" desek şıklık olmaz mı 
Türkiye'nin tam üyeliğine ayak direyen Fransızlara ceza olsun diye "Paris Caddesi"nin adını "Londra Caddesi" yapmakta yarar yok mu 
Cumhuriyet'e geçtiğimize göre "Meşrutiyet Caddesi"nde ısrar yakışıksız değil mi 
Jöntürk "Tunalı Hilmi", Abdullah Cevdet'le Osmanlı gazetesini çıkarmıştı. Bu işbirliği, onun adının da başkentin en ünlü caddesinden silinmesini gerektirmez mi 
Reşit Galip'e ne demeli Atatürk sofradan kovduğunda "Burası sizin değil, milletin sofrasıdır" diye diklendiği için eski Milli Eğitim Bakanı'nın adını da silecek miyiz caddeden 
"Tandoğan"ın, "Ziya Gökalp"in, "Mithat Paşa"nın "Nene Hatun"un sicillerini de gözden geçirecek miyiz 
Ya "Uğur Mumcu", "Bahriye Üçok" caddeleri .. Belediye, adını sevmediği caddenin çöpünü toplamayacak mı 
"Atatürk Bulvarı" bu kampanyanın son durağı mı dersiniz 

Böyle giderse her iktidarın kendi kadrolarıyla geldiği gibi kendi tabelalarını da yanında taşıması gerekecek. İktidarın konumu, tarihin yorumu değiştikçe sokak adları da değişecek. 
Bu, çıkmaz sokaktır. 
İki çıkış görünüyor 
Bir New York'taki gibi "isimlendirilmeyip numaralandırılmış" sokaklar... -ki bu, "ismiyle yaşayan" bir kentin rütbelerini sökmeye benzer-... 
İki tarihe mal olmuş, şehre bir tuğla koymuş, adı lemce duyulmuş tüm isimleri komplekse kapılmadan, lanetleyip harcamadan, silip çıkarmadan kabullenip ödüllendiren bir anlayış... -ki bu da bizi nicedir dilden düşmeyen "tarihle barışma" mecburiyetine götürür.- 
Lakin bence sokağa dökülmüş bu tartışmayı sulh ile sonlandırmanın en sağlıklı yoludur. 



</TEXT>
</DOC>
