<DOC>
<DOCNO> 366586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/siyaset/siy02.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu günler geçecek' 
</HEADLINE>
<TEXT>


İsviçre'nin Ankara'daki Türk sefiresi Birsen Gyger, gerilen ilişkiler için ilginç bir yorum getirdi Yağmurların ardından güneş açacak 

UTKU ÇAKIRÖZER Ankara 


Türk Tarih Kurumu Başkanı Prof. Dr. Yusuf Halaçoğlu ve İP Genel Başkanı Doğu Perinçek'in Ermeni soykırım iddialarını reddettikleri gerekçesiyle İsviçre'de uğradıkları hukuki takibat, iki ülke ilişkilerini krize sokarken, gelişmelere en fazla üzülen isimler arasında İsviçre Büyükelçisi Walter Gyger ve Türk eşi Birsen Gyger geliyor. 
İsviçre Milli Günü nedeniyle önceki gece düzenlenen resepsiyonda gerilen ilişkileri anımsattığımız sefire Gyger, "Düşündüklerimi söylememem lazım. Ama bu günler geçecek. Arapça'da bir söz vardır 'Ya latif yavaş yavaş ' diye. Atasözlerimiz de doğru çıkar ve yağmurdan sonra güneş doğar" karşılığını verdi. Büyükelçi Gyger da, "Eşim, büyükelçi olarak yaptığım işle, bir Türk olarak kendi hissiyatı konusunda ayrım yapmasını bilir" dedi. 

Geziye erteleme 
İsviçre Ekonomi Bakanı Joseph Deiss'in 1 Eylül'de yapması planlanan gezi, Kürşad Tüzmen'in 'yoğun programı' gerekçe gösterilerek ertelendi. Karar 'Türkiye'nin tepkisi' olarak yorumlanırken, İsviçre Büyükelçiliği kaynakları, "İlişkilerimizin bu gelişmelerden etkilenmemesini temenni ederiz" değerlendirmesini yaptı. 


</TEXT>
</DOC>
