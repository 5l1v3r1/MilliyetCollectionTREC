<DOC>
<DOCNO> 393124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo04.html </URL>
<DATE> 2005/11/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Trabzonspor'da transfer başlıyor... 
</HEADLINE>
<TEXT>

     Eller’in ardından Jun’un da ayrılmaya hazır olduğunu söylemesi, takviye yapmak isteyen Halilhodziç’i rahatlattı. 
     
     Burada mutlu değiliz’ 
     Trabzonspor’un Brezilyalı savunma oyuncusu Fabiano Eller’den sonra Çek santrfor Tomas Jun’un da gitmek istemesi, teknik direktör Vahid Halilhodziç’i transfer için rahatlattı. Gençlerbirliği maçından önce Boşnak çalıştırıcı ile görüşen Brezilyalı, Mutlu değilim. Defanstaki arkadaşlarımla anlaşamıyorum. Gerçek performansıma ulaşamıyorum. Uyum sağlayamadım. Devre arasında gitmek istiyorum'' deyince maç kadrosuna alınmamıştı. 
     
     Fluminense devrede 
     Halilhodziç’in göreve getirilmesinden sonra Samsunspor maçında sakatlığı nedeniyle kadroya alınmayan Eller, daha sonra oynanan Erciyesspor, Kayserispor’la kupa ve Denizlispor karşılaşmalarının bir bölümünde yedekte kalmış, bazen de 90 dakikayı tamamlayamamıştı. Bu arada Eller’e talip olan eski kulübü Fluminense’nin de önümüzdeki günlerde kulübe başvurarak bu futbolcuyu resmen isteyeceği belirtildi. 
     
     Zorla tutamayız ki’ 
     Altı trilyona alınan Jun’un da ayrılmaya sıcak baktığı belirtildi. Şenol Güneş’in transferini onaylamadığı ve hiç bir maçta 90 dakika görev vermediği Çek oyuncu, Halilhodziç’in sahaya sürdüğü maçlarda da golle tanışamadı. Fatih’in dönüşüyle yedeğe düşen golcünün, uyum sorunu nedeniyle devre arasında ayrılmayı düşündüğü öğrenildi. Yönetici Metin Akbaşoğlu da, Gitmek isteyeni zorla tutamayız'' diyerek, yönetimin tavrını ortaya koydu. 
     
     Fransa’ya yöneldiler 
     Fatih’in dışında gol atacak oyuncumuz yok'' sözleriyle takviye yapılmasını açık açık dile getiren Halilhodziç’in Fransa ağırlıklı olarak hazırlayacağı alınacaklar listesini ve takviye istediği mevkilerle, gönderilecek oyuncuların ismini, ilk yarının son haftasındaki Beşiktaş maçının ardından yapılacak toplantıda başkan Atay Aktuğ’a vereceği bildirildi. Boşnak hoca, kulübün bütçesini çok zorlamayacak bir politika izleyeceği ifade edildi. 
     
</TEXT>
</DOC>
