<DOC>
<DOCNO> 358788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonyas18.html </URL>
<DATE> 2005/07/06/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Porsche öpme yarışı 52 saattir sürüyor, 3 yarışmacı kaldı... 
</HEADLINE>
<TEXT>

     Moskova'nın merkezindeki bir Porcshe yetkili satıcısı ve özel bir radyo istasyonunun önceki gün başlayan ''Porcshe Değerinde Öpüş'' yarışması, 52 saattir devam ediyor. 
     Ön elemeyi geçen ve yarışmaya katılmaya hak kazanan 10 kişiden 7'si elenirken, kalan 3 yarışmacı otomobili öpmeyi ısrarla sürdürüyor. 
     Otomobili 48 saat 51 dakika 31 saniye öpmeyi başararak en son elenen yarışmacı Aleksandır Vnuçko'ya, organizatörler tarafından çeşitli hediye ve bir plaket verildi. 
     Vnuçko, plaket töreninde yaptığı konuşmada, yarışmayı sürdüren 3 arkadaşına sabır ve başarı dileyerek, Porcshe marka otomobili kazanamadığı için üzgün olduğunu söyledi. 
     Kalan 3 yarışmacı, her 3 saatte bir 15 dakikalık mola hakkına sahip bulunurken, otomobili en uzun süre öpecek kişi 60 bin dolar değerinde Porcshe Carrera model sıfır kilometre otomobile sahip olacak. 
     
</TEXT>
</DOC>
