<DOC>
<DOCNO> 351847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko52.html </URL>
<DATE> 2005/06/14/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Ancona Valisi Manisa'da... 
</HEADLINE>
<TEXT>

     İtalya’nın Ancona Valisi Enzo Giancarli, Manisa Organize Sanayi Bölgesi’ndeki Indesıt Company tesislerini gezdi. 
     Ancona Valisi Enzo Giancarli, İtalyan’ın İzmir Konsolosu Michele Tomassi, Ancona Vali Yardımcısı Giancarlo Sagramola, İl Meclisi Üyesi Luca Barbadora, bürokrat Milena Rosanzını’den oluşan heyeti, Indesıt Company Manisa Fabrika Müdürü Turgay Dağ ağırladı. Heyet, üretilen ürünler hakkında bilgi aldı ve tesisleri gezdi. 
     Fabrika gezisi sonrasında gazetecilerin sorularını yanıtlayan Enzo Giancarli, İzmir Büyükşehir Belediye Başkanlığı ile kardeş şehir protokolünü imzaladıklarını belirterek, İzmir ve Manisa’daki İtalyan firmalarını ziyaret ettiklerini bildirdi. 
     Heyette resmi görevlilerin yanı sıra 30 sanayici ve işadamının da bulunduğunu vurgulayan Enzo Giancarli, "Türkiye’nin Ege Bölgesi ile benim başkanlığını yürüttüğüm il arasında her açıdan ilişkilerin gelişmesi için kardeş şehir anlaşması yaptık" dedi. 
     İtalya için bu bölgenin stratejik bir önem taşıdığını kaydeden konuk vali, ilişkilerin sadece ekonomik boyutta değil, teknolojik yatırımlar, bilgi ve teknoloji alışverişi ile devam edeceğini bildirdi. 
     Giancarli, Ancona’nın İzmir’e benzer birçok yönü olduğunu da kaydederek, ilişkilerin gelişmesini çok istediklerini belirtti. 
     
</TEXT>
</DOC>
