<DOC>
<DOCNO> 371406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/yazar/akyol.html </URL>
<DATE> 2005/08/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Dünyaya açılan Türkiye 
</HEADLINE>
<TEXT>


TÜRKİYE hızla dünyaya açılıyor. Bunu ekonomimizde de kültür hayatımızda da görüyoruz. İstanbul uluslararası etkinliklerde başı çekiyor. Büyükşehir Belediye Başkanı Kadir Topbaş bir sohbetimizde söylemişti 
- Lütfi Kırdar Kongre Sarayı 2008 yılına kadar dolu Uluslararası etkinlikler için 
Türkiye'nin dışa açılmasının çarpıcı bir simgesidir bu... 
Lütfi Kırdar Kongre Sarayı'nın 1996'da Habitat'la faaliyete geçtiğini düşünürsek, dışa açılmada hem ne kadar geciktiğimizi hem de nasıl mesafe aldığımızı fark ederiz. 
Bu açılımın ekonomimizdeki yansıması dış ticaret, turizm ve yabancı sermaye rakamlarında görülüyor. 
Kültürümüzde dışa açılma, yabancı dillerden Türkçeye ve Türkçeden yabancı dillere tercümelerin hızla artmasından müzik ve spor faaliyetlerine kadar geniş bir yelpazeyi yansıtıyor. 
Anadolu'da da hemen bütün şehirlerimiz festivaller, panayırlar, kültürel faaliyetler düzenlemeye, bunu dünyaya açmaya çalışıyor. 
Sadece Temmuz ayında ülkemize giriş yapan turist sayısı 2 milyonu aştı 

ATİNA, 2004 Olimpiyatları'na hazırlanmak için 7 milyar dolar harcamıştı. Olimpik tesisler, olimpiyatlara gelecek yüz binler için yeni yollar, metrolar, parklar, eğlence yerleri yapmışlardı. 
İstanbul da hazırlanıyor. 
Yine Topbaş söyledi 
- Hannover Fuarcılık komitesi bundan sonraki uluslararası fuarları için İstanbul veya Moskova'yı düşünüyor. İstanbul daha şanslı... 
Bu sene İstanbul'da NATO zirvesi yapıldı, Eurovision şarkı yarışması yapıldı, İslam konferansı toplantısı yapıldı, OECD konferansı yapıldı, 10 bini aşkın misafirin katıldığı XXII. Dünya Mimarlık Kongresi yapıldı... 
UEFA Şampiyonlar Ligi finali gibi muazzam bir etkinliğin altından İstanbul yüz akıyla çıktı. 
Dünya Dişçilik Kongresi 2008 toplantısını İstanbul'da yapacak, bunun için İstanbul'a 12 bin kişi gelecekmiş Dişçilik Kongresi için 12 bin kişi 
Şimdi "Formula 1 Grand Prix" adlı otomobil yarışları yapılıyor. Dünyadan 50 bin izleyici geliyor, televizyonlardan 2.5 milyar insan izleyecek 

FORMULA 1, Türkiye için, reklam tarifelerine göre 10 milyar dolarlık tanıtım değerinde... Ona göre politik prestij, ona göre ticari itibar ve hepsinden önemlisi Türkiye'nin ve İstanbul'un dünyaya "marka" olarak tanıtımı 
Paris ve Londra evrensel birer "marka" oldukları için yılda 30'ar milyar dolar turizm geliri alıyorlar 
Formula 1 organizasyonunda İTO ve TOBB niye yer alıyor, belli değil mi 
Büyükşehir Belediyesi Formula 1 yarışları için 2.2 milyon metrekarelik alanda 5.3 km uzunluğunda pist yapmış Ulaşım için 6 güzerg hlı, toplam 24 km yol inşa etmiş. Ve aydınlatma, levhalandırma, yeşillendirme, tanıtım, hediye paketleri... 
İstanbul, tarihine ve modern birikimine layık şekilde "evrensel marka" olmaya doğru ilerliyor. H l eksiklerimiz var ama yön belli Türkiye dünyaya açılıyor... 
Çocukluğumuzda okulda sadece "İzmir Enternasyonal Fuarı"nı işittiğimiz günlerden, Anadolu'da her şehrin festivaller, fuarlar, kültürel etkinlikler düzenleyip dünyaya açmak için çırpındığı dinamik ve atılgan bir Türkiye'ye ulaştık... 
Artık ekonomide de kültürde de çıtamız, dünya standartlarıdır. 
Aşağısı "azgelişmiş" sınıfında kalıyor 
Yolumuz uzun, ama doğru... 



</TEXT>
</DOC>
