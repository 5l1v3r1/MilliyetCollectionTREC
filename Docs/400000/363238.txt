<DOC>
<DOCNO> 363238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/guncel/gun04.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz sorun, biz cevaplayalım 
</HEADLINE>
<TEXT>


Değişim Dershanesi'nden Osman Demirel ve Sevinç Dershanesi'nden Mehtap Aydın sorularınızı cevaplandırıyor 


1. Tercih sırası önemli midir 
Aday, düşük puanlı okulu ilk sıraya, yüksek puanlı okulu ikinci sıraya yazarsa puanı yeterli olduğu taktirde ilk tercihine yerleştirilecektir. Bu duruma örneklendirelim 
Adayın puanı 497 olsun. Bu aday tercih listesinde 1. sıraya Cağaloğlu Anadolu Lisesini, 2. sıraya İstanbul Lisesini yazdığı taktirde, puanı yeterli olduğundan dolayı Cağaloğlu Anadolu Lisesine yerleştirilecek ve yaptığı yüksek puanlı İstanbul Lisesi bu durumda anlamsız bir tercih olacaktır. 

2. İki öğrencinin puanı aynı olduğu taktirde yerleştirme nasıl olacaktır 
İki öğrencinin puan durumu ve netleri birebir aynı olduğu zaman ve bir okula yerleştirilmesi için bir seçim yapılması gerekiyorsa tercih sıralaması önem kazanıyor. Bu durumdaki öğrencilerden hangisi okulu tercih sıralamasında üste yazarsa o öğrenciye öncelik tanınıyor. 

3. Bir örnekle açıklayabilir misiniz 
Diyelim ki iki öğrencinin puanı ve her dersten yaptığı netler birebir aynı. 1. öğrencinin listesinde Cağaloğlu Anadolu Lisesi 4. sırada, 2. öğrencinin listesinde bu okul 7. sırada. Bu durumunda Cağaloğlu Anadolu Lisesine yerleşen öğrenci tabi ki 1. öğrenci olacaktır. 

4. Tercih yaparken okulların kontenjan listeleri de önemli midir 
Adayın aldığı puan ve sıralamadan sonra üçüncü kritik nokta okulların kontenjan durumudur. Okulların kontenjan durumunun bir önceki yıla kıyasla azalıp azalmadığı dikkate alınmalıdır. 
Eğer tercih edeceğiniz okulların kontenjanlarında ya da o okulun puan olarak üstünde olan okulların kontenjanlarında artma ya da azalma varsa bu durum puanlarını ve sıralamalarını etkiyecektir. 

5. Sadece geçen yıl okulların aldığı taban puanıyla dönüştürülmüş olarak bu yıl aldığım puanı karşılaştırarak tercihlerimi yapmam da bir sakınca var mı 
Daha önce de belirttiğimiz gibi bu yıl puanlarda ciddi bir yükselme bekleniyor. Geçen yıl ile bu yılki puan farkının 70-80 puana denk geldiği puan aralıkları mevcut. Bundan dolayı sadece aldığınız puanı geçen yılki puan durumuyla karşılaştırdığınızda yüksek puanlı okulları yazacağınızdan dolayı açıkta kalma ihtimaliniz yüksek. Bu durumu önlemek amacıyla mutlaka ki genel başarı sırası ve il başarı sırasını da göz önünde bulundurarak tercih yapın. 

6. Sınav sonucunu aldım ancak yaptığım doğru-yanlış sayılarımı ve netlerimi bilmiyorum. Bu bilgiyi nereden öğrenebilirim 
Her ders için doğru-yanlış sayılarınızı ve netlerinizi, mezun olduğunuz okullarınızdan alacağınız Sınav Sonuç Belgesinde görebilirsiniz. 

7. Bu sınav sonucunda aldığım puanla Polis Kolejine girebilir miyim 
Sadece OKS ile Polis Kolejlerine girilmiyor. Eğer puanınız ilk aşama için yeterliyse ki bu sonuç 22 Temmuz 2005 Cuma günü açıklanacak- tekrar bir değerlendirmeye için sizleri Ankara'ya çağıracaklar. Bu değerlendirmeden de olumlu sonuç aldığınız taktirde eğitiminize Polis Kolejinde devam edebilirsiniz. 

8. İlk tercih listesinde yüksek puanlı ama istenilen okulları yazarak açıkta kalan ve ikinci yerleştirme şansını kullanan adayların ikinci yerleştirme sonrasında açıkta kalma durumu var mıdır 
İkinci yerleştirme için her zaman bir risk vardır. Şu an okullarda kontenjan açığı kalıp kalmayacağı ve kontenjan açığının kaç kişi olacağı belli değildir. 
Açık kontenjan, bulunduğunuz ilde sınavla öğrenci alan kaç özel okul olduğuyla da ilgili bir durum. Tüm bu bilgileri sağlıklı bir şekilde analiz etmeniz ve sonrasında karar vermeniz açıkta kalma riskinizi azaltacaktır. 

9. Geçen yıl ki duruma göre bu yıl ki puan ve sıralamalar arasında çok büyük farklar var. Bu fark neden kaynaklanıyor 
Daha öncede belirtildiği gibi bu farkın sebebi, bu yıl sınava giren öğrencilerin yaptığı net sayısındaki artıştır. Geçen yıla oranla kontenjanların çok ciddi bir şekilde değişmediğini ve sınava giren öğrencilerin geçen yıla göre daha iyi sonuçlar aldığını göz önünde bulundurursak geçen yıl ile bu yıl arasındaki puan farkı anlaşılır hale gelecektir. Bu yıl ilk kez 5 öğrenci OKS'de Türkiye birinciliğini paylaştı. 

10. Adayın Türkiye sırasını nereden öğrenebilirim 
İlk gün Milliyet gazetesinde yayınlanan Türkiye sırası ile sizlerin sınav sonuçlarında bulunan Genel başarı sırası aynı şeyi ifade etmektedir. Sınava giren adaylar, Genel Başarı sırasını, Türkiye sırası olarak değerlendirmeliler. 

11. İlköğretim'de İngilizce okuyan bir öğrenci, Fransızca ve ya Almanca eğitim yapan bir okulu tercih edebilir mi 
Tabii ki, öğrencilerin dil seçimi ile ilgili herhangi bir sınırlama yok. Öğrencinin öğrendiği dili devam etmesi ya da başka bir dil öğrenmeye başlamak için karar vermesi öğrencinin kararıyla ilgili bir durumdur. 

12. Yeni Anadolu Lisesi olmuş okulların puanını nereden öğrenebilirim 
Bu okullar geçen yıllarda Yabancı Dil Ağırlıklı Okullar olduğundan ve bu okullara girişte öğrencinin diploma notu göz önünde bulundurulduğundan dolayı böyle bir puana ulaşmanız mümkün değil. 
Hem puanları belli Anadolu Liselerinden hem de bu okullardan tercih yapmayı düşünen adaylara tavsiyemiz, öncelikle istedikleri ve puanları belli Anadolu Liselerini yukarıdan aşağıya doğru sıralayıp sonrasında bu okullara yer vermeleri şeklindedir. 

13. Milli Eğitim Bakanlığı'nca yayınlanmış olan kılavuz ile Milliyet gazetesinde verilen okul puanları arasında büyük farklar var. Bunun sebebi nedir ve biz hangi puanı dikkate alacağız 
Milli Eğitim Bakanlığının yayınlamış olduğu kılavuzdaki puanlar, bir önceki yıl 4. ön kayıt döneminde alınan son öğrencinin puanıdır. İlk yerleştirme için bu puanları göz önünde bulundurarak tercih yapmak sakıncalıdır. 
Milliyet gazetesinde verilen puanlar ise, geçen yıl yapılan ilk yerleştirme sonucundaki puanlardır. Bu puanlar, sizleri daha sağlıklı bir tercih yapmanızda yardımcı olacaktır. Ama yine vurgulamamız gereken bir nokta var ki, doğru tercih listesini hazırlamak için sadece puanı değil sıralamaları da göz önünde bulundurmanız gerekiyor. 

14. Anadolu öğretmen liselerinin ek puan katsayılarının düştüğü söyleniyor. Bu okullara girmek artık avantajlı olmaktan çıktı mı 
Anadolu öğretmen liselerinin, kendi alanlarıyla ilgili fakültelere girişteki artı puanları, bir hayli azaldı. Orta öğretim başarı puanları eskiden 0.24 ile çarpılıyordu. Gelecek yıldan itibaren ise 0.08 ile çarpılacak. 

15. Anadolu liselerinde hazırlık sınıflarının kaldırıldığı açıklandı. Ama okullarla konuştuğumuzda tam aksini söylüyorlar. Hangi anadolu liselerinde hazırlık sınıfı var Bunu nereden öğrenebiliriz Tercih sıralamasını ona göre yapacağım. Bu benim için çok önemli. 
Milli Eğitim Bakanlığı tarafından, Galatasaray Lisesi, İstanbul Lisesi ve Kadıköy Anadolu Lisesi dışındaki tüm anadolu liselerinde hazırlık sınıflarının kaldırıldığı ilan edildi. 
Ama daha sonraki açıklamalar, donanımı olan okulların devam edebileceği yönünde oldu. Ama buna kim ve ne zaman karar verecek onu bilen yok. Milli Eğitim Bakanlığı'nın hazırlık sınıfı olacak anadolu liselerini bir an önce açıklaması gerekiyor. Onun dışındaki tüm bilgiler yanıltıcı olabilir. 

16. Yeni açılan anadolu liselerinin karşısında puanları gözükmüyor. Tercih sıralaması yaparken bu okulları hangi sıraya koyacağız 
Süper liseyken anadolu lisesine dönüşen okullar ile yeni açılan anadolu liselerinin, bir önceki yıla yönelik puanları bulunmuyor. 
Bu okulları iyice araştırdıktan sonra istek sıranıza göre en uygun yere koyabilirsiniz. Eğer süper liseden anadolu lisesine dönüşmüşse, geçen yıl kaç diploma notuyla öğrenci aldığını öğrenip, ona göre okul hakkında bir yargıya sahip olabilirsiniz. 

17. 12 tercihimi belirledikten sonra hangi liseye gireceğimi kim belirleyecek Örneğin ben 12. sıradaki okula girmek istiyorum, bu nasıl olacak 
Tercih sırasına göre yerleştirme işlemi MEB Sınavlar Dairesi tarafından yapılacak. Mevcut puanınız ilk tercihinizden itibaren dikkate alınacak. 
Örneğin ilk tercihinizdeki okulu sizden daha yüksek puanlılar da tercih listesine aldıysa, bir sonraki tercihinize geçilecek. Ve işlem 12'nci tercihine kadar devam edecek. 
Puan mı önemli, yoksa sıra mı Bu noktada puan önemli 12'inci sıradaki öğrencinin puanı, eğer aynı okulu birinci sırada tercih edenden yüksek ise avantajlı olan odur. Ama siz siz olun en çok istediğiniz okulları en alta değil, en üste yazın. 

Tercihte altın kurallar 

1- Tercihte puan sıralaması yapılmalı mı 
Tercihlerde geçmiş yıllarda edinilen bilgilere göre en yüksek puanla öğrenci alan okuldan başlanarak en düşük puanlı okula doğru sıralama yapılır. Yeni açılan anadolu liselerinde bu sıralama okulun bulunduğu yere ve tercih edecek öğrenci sayısını tahmin ederek sıralama yapılmalıdır. Örneğin İstanbul Ataköy'de Hasan Polatkan Anadolu Lisesi ile Bağcılar Mehmet Niyazi Altuğ Anadolu Lisesi'ni göz önüne aldığımızda Ataköy Hasan Polatkan Anadolu Lisesi'ni daha önce yazmalıyız. Bir A öğrencisinin puanı 425, bir B öğrencisinin puanı 424 olsun. Her iki öğrenci de Cağaloğlu Anadolu Lisesi'ni tercih etmiş olsun. 424 puanlı öğrenci bu okulu 3 tercihinde 425 puanlı öğrenci 5. tercihinde tercih listelerine yazdıklarını düşünelim. 424 puanlı öğrenciye tercih sırası bir avantaj sağlamaz. Puan asıldır. Tercih sırası değil. Ancak her türlü eşitlik halinde tercihini önce yazan öğrenci avantajlı olacaktır. 

2- Okul seçimi nasıl yapılmalıdır 
Okul seçimi yapılırken, 
a Evimize olan uzaklık yakınlığına, 
b Okuttuğu yabancı dile, İngilizce, Almanca, Fransızca hangi dili istiyorsak o okulu önce yazarak , 
c Okulun ÖSS'deki başarısına okulun bir önceki yıldaki ÖSS ortalamaları ve 4 yıllık fakültelere yerleşme oranlarına, 
d Okulun geçmişten gelen başarısına ve sosyalitesine, 
e Bir kısım dersleri yabancı dilde okutup okutmadığına bir kısım dersleri -matematik, fizik, kimya, biyoloji- yabancı dilde okutup okutmadığı önemlidir. Çünkü bu dersleri yabancı dille okuyan öğrenci dile daha iyi öğrenmektedir. Kullanılan dil öğrenilir. Kullanılmayacak dil dersine öğrenci sadece sınıf geçmek için çalışır, 
f Türk özel okul, yabancı özel okul ve anadolu liselerinden hangileri seçilmelidir 
Burada seçim için öncelikle ailenin ekonomik durumu önemlidir. Öğrenci velisi okul ücretini zorlanmadan 4 ya da 5 yıl süre ile ödeyebilecekse özel okullardan yabancı özel liseleri, puan tutmuyorsa Türk özel liseleri burada da okulun ÖSS başarıları dikkatle incelenmelidir. Ekonomik durumu özel okullar için yetersiz olan öğrenciler tabii ki anadolu liselerini seçmelidir. 

3- Kaç tercih yapılabilir 
1. yerleştirmede 12 tercih yapılabilir. Bu 12 tercihin bir kısmı, tamamı kullanılabilir. Tek tercih, 2, 3, 5 tercihte yapılabilir. Puanı 380-460 arasındaki öğrencilerin 12 tercihi yapmaları uygun olacaktır. 
2. yerleştirmede 8 tercih yapılabilir. Bu 8 tercihin tamamının yapılmasını öneririz. 

4- İl, ilçe ve semt seçimi yapılabilir mi 
Öğrenci tercih yaparken, il, ilçe sınırlaması yoktur. Örneğin 1. tercihini İstanbul'dan, 2. tercihini Kocaeli'nden, 3. tercihini Adana'dan yapabilir. İş dışı tercihlerde dikkat edilmesi gereken öğrencinin o ilde öğrenim görürken kalacağı yer. Eğer yakını yoksa mutlaka pansiyonlu okullar tercih edilmelidir. Örneğin öğrencinin puanı 495 İstanbul'daki anadolu liselerini tercih ediyor. Pansiyonu olan Galatasaray Lisesi ile İstanbul Lisesi'ni tercihi uygundur. 

5- Fen lisesi mi anadolu lisesi mi, tercih edilmeli 
Tercih önceliği TM puanı tutuyorsa İstanbul Lisesi, Galatasaray Lisesi olmalı. Bu iki okul çok yönlü ile fen liselerinden öndedir. Puanı yüksek Anadolu'daki öğrencilere bu iki okulu tercihlerine yazmalarını öneririz. Puanı bu iki okulu tutmayan öğrencilerden FM puanı fen liselerini tutuyorsa fen liselerini tercihlerine yazmalıyız. 

6- Dil önemli midir 
Anadolu liselerinde, fen liselerinde dil İngilizce, Almanca ve Fransızcadır. Anadolu lisesinde İngilizce dışında bir dil öğrenen öğrenci üniversite hazırlıkta İngilizce öğreneceği için üniversite bitiminde iki dil bilecektir. Ancak lisede İngilizce, üniversitede İngilizce öğrenen öğrenci tek dilde kalacaktır. Veliler bu durumu dikkate alıp düşünmelidir. 

7- Liselerin üniversite başarısı önemli midir 
Evet okulun gelenekleri arasında ÖSS başarısı da bulunur. Eşit puanlı iki okuldan ÖSS başarısı yüksek olan tercih edilmelidir. Bu sayfalarda liselerin ÖSS başarılarını da verdik dikkatli incelemenizi öneririz. 

8- Puan aralığı neyi ifade eder 
2005 yılı sonuçları ile 2004 yılı sonuçlarını karşılaştırdığımızda puanlar arasında büyük farklar olmasına karşın öğrencinin Türkiye sırası ve İstanbul sırası arasında çok büyük fark yoktur. Bu sıralamalara dikkat edilmesi çok doğru olacaktır. Örneğin bir okulun 2004 taban puanına karşılık gelen Türkiye sırası 4500 olsun, öğrenci 4000 sıradan 6000 sıraya kadarki bölümden tercih yapabilir. 

9- Türk yabancı özel liselerin kolejler tercihinde öğrenim ücretleri ve diğer ücretler nedir 
Öğrencilerin özel liselere bizzat giderek okulu görmeleri, bilgi almaları ve ücretlerini sormaları eğitim burslarının nasıl olduğu ve ücretlerini öğrenmeleri gerekmektedir. Özel okul ücretleri bilindiği gibi 4 ya da 5 yıl olacaktır. Bu nedenle velilerin çok dikkatli davranarak iyi inceleyerek tercih yapmaları gerekmektedir. 

10- Meslek liseleri ve diğer seçenekler nelerdir 
Öğrenci şayet katılmışsa askeri liseler ve polis kolejleri sınavlarındaki başarılarına göre tercih edebilecekleri okullardır. 
Bu okulların dışında teknik ve meslek liseleri bulunmaktadır. Öğrenci bu okulları tercih ettiğinde 4 yıl içinde bir meslek sahibi olabileceği gibi 2 yıllık yüksek okullara da sınavsız yerleşebilecektir. Bu yüksek okullardan mezun olan öğrenciler başarı durumlarına bağlı olarak belli bir oranda 4 yıllık lisans programlarına geçebilmektedirler. Velilerin tercihlerinde bu okulları da dikkate almalarını önerebiliriz. 

11- Anadolu öğretmen liseleri tercih listesinde yer almalı mıdır 
Biz eğer bir öğrenci gelecekte öğretmen olacağım diyorsa, anadolu öğretmen liselerini tercih etmelidir. Ayrıca bu okul mezunları ÖSS'de mühendislik, tıp, hukuk vb. gibi bölümleri seçtiğinde anadolu liseleri ve fen liselerinde öğrenim gören öğrenciler gibi davranmaktadır. Bu okulu tercih eden öğrencilerin eğitim fakültelerini tercih etmeleri halinde belli bir ek puan hakları bulunmaktadır. 24 kişilik sınıfları ve iki yabancı dil öğrenmeleri açısından tercihi uygun olan okullardır. 

ÖRNEK TERCİH LİSTESİ 1 

Öğrenci, İzmir'den tercih yapmak istiyor. Tercihlerini Fen Lisesi ve Anadolu Lisesi yönünde kullanmak istiyor. 

Öğrencinin, 
TM Ağırlıklı Standart Puanı 449,672 
TM Genel Başarı Sırası 9050 
TM İl Başarı Sırası 9,050 
MF Ağırlıklı Standart Puanı 446,012 
MF Genel Başarısı 9,285 
MF İl Başarı Sırası 589 

Bu durumda, öğrenciye önereceğimiz tercih listesi aşağıdaki gibi olabilir 
TERCİH LİSTESİ 
1- İzmir Fen Lisesi 2- Ankara Fen Lisesi 3- İstanbul Fen Lisesi 4- Bornova Anadolu Lisesi İngilizce 5- Güzelbahçe 60. Yıl Anadolu Lisesi 6- İzmir Atatürk Anadolu Lisesi İngilizce 7- İzmir Kız Lisesi İngilizce 8- Konak Anadolu Lisesi 9- İzmir Anadolu Lisesi İngilizce 10- Çiğli Milli Piyango Anadolu Lisesi 

NOT Bu liste okulların taban puanları ve başarı sıralamalarına göre hazırlanmıştır. ÖSS başarıları da göz önünde bulundurulmuştur. Ancak tercihler, bu okulların eve olan uzaklığına göre tekrar değerlendirilmelidir. 

ÖRNEK TERCİH LİSTESİ 2 

Diğer bir öğrencimiz Eskişehir'den sınava katılmış. Sınav sonucunda oldukça iddialı bir puana sahip ve İstanbul ve ya Eskişehir'de iyi bir Anadolu Lisesinde eğitim almak istiyor. 

TM Ağırlıklı Standart Puanı 
485,507 
TM Genel Başarı Sırası 426 

Bu durumda olan öğrenciye önerebileceğimiz tercih listesi aşağıdaki gibi olabilir 

TERCİH LİSTESİ 
1- İstanbul Galatasaray Lisesi Pansiyon bulunmaktadır. 
2- İstanbul Lisesi Pansiyonu bulunmaktadır. 
3- Kabataş Lisesi Pansiyonu bulunmaktadır. 

NOT Öğrencinin TM Ağırlıklı Standart Puanı bu okullara yerleştirilmesi için yeterlidir. Bu durumda öğrenci tercih sayısını üç okulda bırakabilir. On iki tercih hakkının on ikisini de doldurmak zorunda değildir. Eğer öğrenci kendisini daha fazla garantiye almak istiyorsa tercih listesine Eskişehir ilinden de Anadolu Liselerini ekleyebilir. 

ÖRNEK TERCİH LİSTESİ 3 

İstanbul'dan sınava giren bir öğrenci sadece İstanbul'daki Anadolu Liselerinden tercih yapmak istiyor. 

TM Ağırlıklı Standart Puanı 451,034 
TM Genel Başarı Sırası 8,500 
TM İl Başarı Sırası 1,940 

Bu durumda olan öğrenciye önerebileceğimiz tercih listesi aşağıdaki gibi olabilir 

TERCİH LİSTESİ 
1- Adnan Menderes Anadolu Lisesi 2004 TM Genel Başarı Sırası 6522 
2- Sakıp Sabancı Anadolu Lisesi 2004 TM Genel Başarı Sırası 6758 
3- Beşiktaş Atatürk Anadolu Lisesi 2004 TM Genel Başarı Sırası 10,628 
4- Pertevniyal Anadolu Lisesi 2004 TM Genel Başarı Sırası 12,286 
5- Nişantaşı Anadolu Lisesi 2004 TM Genel Başarı Sırası 14,718 
6- Cağaloğlu Anadolu Lisesi 2004 TM Genel Başarı Sırası 15,730 

NOT Öğrencinin TM Ağırlıklı Standart Puanı bu okullara yerleştirilmesi için yeterlidir. Bu durumda öğrenci tercih sayısını altı okulda bırakabilir. On iki tercih hakkının on ikisini de doldurmak zorunda değildir. 

ÖRNEK TERCİH LİSTESİ 4 

İstanbul'dan sınava giren başka bir öğrenci yine İstanbul Anadolu yakasındaki Anadolu Liselerinden tercih yapmak istiyor. 
TM Ağırlıklı Standart Puanı 412,902 
TM Genel Başarı Sırası 31,000 
TM İl Başarı Sırası 6,136 
Bu durumda olan öğrenciye önerebileceğimiz tercih listesi aşağıdaki gibi olabilir 

TERCİH LİSTESİ 
1- Maltepe Anadolu Lisesi 2004 TM Genel Başarı Sırası 23,811 
2- Burak Bora Anadolu Lisesi Fransızca 2004 TM Genel Başarı Sırası 28,524 
3- Kenan Evren Anadolu Lisesi 2004 TM Genel Başarı Sırası 28,672 
4- Mustafa Saffet Anadolu Lisesi 2004 TM Genel Başarı Sırası 32,504 
5- Üsküdar Ahmet Keleşoğlu Anadolu Lisesi 2004 TM Genel Başarı Sırası 34,131 
6- İhsan Kurşunoğlu Anadolu Lisesi Bu yıl yeni Anadolu Lisesi olmuş bir okuldur. 
7- Hayrullah Kefoğlu Anadolu Lisesi Bu yıl yeni Anadolu Lisesi olmuş bir okuldur. 
8- Prof. Faik Somer Anadolu Lisesi Bu yıl yeni Anadolu Lisesi olmuş bir okuldur. 
9- Fatin Rüştü Zorlu Anadolu Lisesi Bu yıl yeni Anadolu Lisesi olmuş bir okuldur. 
10- Semiha Şakir Anadolu Lisesi Bu yıl yeni Anadolu Lisesi olmuş bir okuldur. 


</TEXT>
</DOC>
