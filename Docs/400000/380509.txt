<DOC>
<DOCNO> 380509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun16.html </URL>
<DATE> 2005/09/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Türkiye tahliye etti, İsrail yakaladı 
</HEADLINE>
<TEXT>

     İkinci İntifada sırasında 2002 yılında İstanbul seferini yapan İsrail’in havayolları şirketi El Al’a ait uçağı kaçırmaya kalkan Tefik Fukara, Türkiye’de cezaevinden tahliye edildikten sonra gittiği İsrail’de gözaltına alındı. 
     Haarezt gazetesine göre, İsrail vatandaşı bir Arap olan Tefik Fukara, üç yıldır tutuklu bulunduğu Türkiye’de bir mahkemenin yargılanması için yeterince kanıtlar bulunmadığı kararı üzerine tahliye edildi. 
     İsrail’e giden 27 yaşındaki Fukara, Tel Aviv yakınlarındaki Ben Gurion Uluslararası Havaalanında uçaktan iner inmez İsrail polisi tarafından göz altına alındı. 
     Kemerinde sakladığı bıcak ile El Al uçağını kaçırmaya kalkan ancak etkisiz hale getirilen Fukara, uçağın İstanbul’a ulaştığında Türk polisine teslim edilmişti. 
     
</TEXT>
</DOC>
