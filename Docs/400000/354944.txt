<DOC>
<DOCNO> 354944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/guncel/gun03.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez olay yok 
</HEADLINE>
<TEXT>


Trabzon'da linçten kurtulan 5 sanık, 'Olayları polis kışkırttı' dedi. Destek için gelen TAYAD'lı gruba müdahale olmadı 

TEKİN ATAY, KORAY UZUN, BAHADIR ÖKTEM DHA 

Trabzon'da 6 Nisan'da, Tutuklu ve Hükümlü Aileleri Yardımlaşma Derneği TAYAD adına bildiri dağıtırken Emniyet Müdürü Ramazan Akyürek'in müdahalesiyle linçten kurtulan 5 sanık, dün 1. Asliye Ceza Mahkemesi'nde ilk kez h kim karşısına çıktı. 
Duruşmada 'Memura mukavemet, müessir fiil ve izinsiz gösteri yürüyüşü yapmak'tan 4.5 yıla kadar hapis istemiyle yargılanan Zeynep Erduğrul, Nurgül Acar, Çetin Güven, Emre Bakır ve İhsan Özdil hazır bulundu. 

'Trafik polisi kışkırttı' 
Erduğrul, yayın hayatına son veren Ekmek ve Adalet Dergisi'nin Trabzon temsilcisi olduğunu belirterek şöyle dedi 
"Arkadaşlarım bülten dağıtıyordu. Ben gazeteci olarak takip ediyordum. Bir trafik polisi, 'Ne dağıtıyorsunuz, 'PKK'lı olmadığınızı nereden bileyim ' diye bağırdı. Hazır bekleyen 15 kişilik grup saldırıyı başlattı. Trafik polisinin müdahalesi, kışkırtma amaçlıydı." 
Duruşmayı erteleyen mahkeme heyeti, polislerin telsiz ve telefon kayıtlarının istenmesine ilişkin talebi reddetti. 


</TEXT>
</DOC>
