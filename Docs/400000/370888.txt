<DOC>
<DOCNO> 370888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/soneko22.html </URL>
<DATE> 2005/08/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Artan petrol fiyatları Rus özel sektörünü endişelendiriyor... 
</HEADLINE>
<TEXT>

     Petrol fiyatının giderek artmasının, dünyanın en büyük petrol üreticilerinden biri olan Rusya'da özel sektörü endişelendirdiği bildirildi. 
     Rus Noviye İzvestiya gazetesine konuşan ekonomi uzmanları, yüksek petrol fiyatlarının Rus ekonomisini durgunluğa iteceğini belirterek, bu durgunluğu en büyük nedenlerinden birinin petrolden sağlanan fazla gelirinin doğrudan ekonomiye değil, ''istikrar fonuna'' aktarılmasının olduğuna dikkat çektiler. 
     Uzmanlar, yüksek petrol fiyatı yüzünden maliyetin arttığını ve rekabet gücünün azaldığını ifade ettiler. 
     Konstantin Gulyayev adlı uzman ise ''Yüksek petrol fiyatları Rusya'da borsaya fayda sağlıyor. Rus petrol şirketlerinin fiyatları hızla arttı ve daha cazip hale geldi'' diye konuştu. 
     Uzmanlar, devletin istikrar fonundaki paraları harcamaması nedeniyle piyasalara katkısı olmadığını savunurken, petrol gelirlerindeki artışın yanında üretim çeşitliliğimin sağlanması, Rusya'da sağlıklı bir ekonomi için ''olmazsa olmaz şart'' olduğunu kaydettiler. 
     
</TEXT>
</DOC>
