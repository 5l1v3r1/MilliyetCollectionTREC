<DOC>
<DOCNO> 394632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/guncel/axgun01.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kotku rüyası'na tepki 
</HEADLINE>
<TEXT>


Nakşibendi Şeyhi Mehmet Zahid Kotku'nun rüya aracılığıyla Erdoğan'a mesaj gönderdiğini söyleyen Prof. Dr. Uslu'nun mektubunun işleme konulmasına muhalefet tepki gösterdi 

ANKARA Milliyet 

Süleymaniye Camii bahçesine gömülen Nakşibendi şeyhi Mehmet Zahid Kotku'nun "rüya aracılığıyla" Başbakan Recep Tayyip Erdoğan'a mesaj gönderdiğini savunan bir bilim adamı, Başbakanlık'a mektup yazdı. Rüyasında konuştuğu Kotku'nun, YÖK ve Sağlık Bakanlığı uygulamalarını eleştirdiğini savunan Prof. Dr. İsmail Tuncay Uslu'nun kaleme aldığı mektup, Başbakanlık'ta resmi evrak oldu. Başbakanlık'ın da, mektubu gereği için Milli Eğitim Bakanlığı ve YÖK'e göndermesi CHP'lilerin büyük tepkisini çekti. 
CHP'li milletvekilleri olaya inanamadıklarını söylerken, "Başbakan bunu nasıl yapar " sözleriyle hayretlerini dile getirdi. Milletvekillerinin görüşleri şöyle 
Mustafa Özyurt CHP Bursa Çok komik. Her canı isteyen Başbakan'a mektup gönderirse 'Ben falancayı gördüm' derse, Başbakan bunu nasıl ciddiye alır İnsanlar rüyalarında her şeyi görür. Başbakan da bunu ciddiye alıp, YÖK'e nasıl gönderir, anlamıyorum. Bu ne ciddiyetsizlik Bir başbakan bunu düşünemiyor mu 'Tarikat şeyhini gördüm' diyecek, Başbakan ciddiye alacak. Çok ciddiye alırsa cevap yazar, 'Sağ ol' der. Doğruluğuna inanamadım. Nasıl vasıfladıracağımı bilemiyorum. 

Rüyalarla ülke yönetiliyor 
Mustafa Gazalcı CHP Denizli Çok çağdışı, padişahların rüyaları çözümletmesi gibi saçma bir şey. Atatürk'ün ruhunu sızlatıyorlar. Böyle bir şeyi düşünemiyor insan. Ya imzaladığını bilmiyor ya da biliyorsa daha korkunç. Rüyalarla ülkeyi yönetmeye kalkan bir anlayışın elindeyiz. 

'Beni ırgalamıyor' 

ABDULLAH KARAKUŞ 
Başbakan, Katar'da mektupla ilgili açıklama yaptı. Prof. Uslu'yu tanımadığını belirten Erdoğan, mektubun YÖK'e gitmesi konusunda, "Olsa olsa halkla ilişkiler biriminin, Bilgi Edinme Yasası çerçevesinde ilgili birimlere göndermesidir. Önemsemiyorum.Bir profesör kendini şeyh ilan etmiş. Ne ilan ederse etsin ırgalamıyor beni. Ben işime bakarım" değerlendirme-sini yaptı. Mektupta, Uzanlarla ilgili uyarıların olduğunun hatırlatılması üzerine Erdoğan, "Onun uyarılarına ihtiyaç yok ki. Rüya ile amel etmem. Ortada gerçekler var" dedi. 



</TEXT>
</DOC>
