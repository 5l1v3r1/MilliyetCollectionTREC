<DOC>
<DOCNO> 376899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/astro/index.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah saatlerine dikkat 
</HEADLINE>
<TEXT>


Sabah saatlerinde ters tepkiler, duygusal patlamalar, kıskançlık ve içine maddi konuları da alabilecek öfkelerle karşılaşmamız mümkün. Soğukkanlı olmak gerekiyor. Ani ve kopartıcı düşüncelerle baş etmemiz gerekecek. 
Koç'lar tüm dikkatlerini ortaklaşa paylaşımlara vermeliler. Duygusal yetersizlik hissi onları zorlayabilir. Eşin para durumuna ait olumlu gelişmeler ise onlara moral veriyor. Boğa'lar hayata biraz pozitif bakabilmeli. İlişkilerinde bugün de toleranslı ve yapıcı olmaları gerekir. Ortaklaşa girişimlerde aşırı hırstan kaçınmakta fayda var. İkizler duygusal heyecanlara açıklar. Sakin olmak ve iş ortamında tamamlanması gereken konulara öncelik vermek gerekiyor. Yengeç'ler iş hayatında öne çıkabilirler. Duygusal olarak hassas bir gündeler ama aşk hayatında onlara heyecan veren gelişmeler bulunuyor. Aslan'lar evle alakalı konularda bugün de çaba göstermeli. Düşünce ve duyguların havada kalmaması gerekli. Başak'lar için yakın çevrelerinde hareket ve iletişim yoğunluğu var. Kısa yolculuklar sıklaşabilir. Yakınlarla ilişkiler ise sevindirici yönde olabilecek. 
Terazi'ler maddi konularda dikkatli olmalılar. Savurganlık yapmak onları zorlayabilir. Gerçekçi düşünmelerinde fayda var. Akrep'ler bugün de ön plandalar ve kendilerini iyi gösterebilirler. Kişisel istekler doğru planlanabilmeli. Yay'lar endişeleri nedeniyle kendilerini zorda hissediyorlar. Bugün işlerine yönelmek ve iyimser olmak gerekiyor. Oğlak'lar verimli bir gündeler. Ortaklaşa işlerde kolay sonuçlar elde etmek ve yeni planlar yapmak mümkün olacak. Kova'lar birçok konuda hareket ve yenilikten yanalar. İyimser yaklaşımlar başarı getirebilir. Artan sorumluluklardan kaçmamak lazım. Balık'lar engelleri kolayca aşabilirler. Ortaklaşa konularda önemli mesafeler alırken eğitimle ilgili girişimler öne çıkabilecek. 
</TEXT>
</DOC>
