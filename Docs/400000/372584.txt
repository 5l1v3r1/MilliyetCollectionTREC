<DOC>
<DOCNO> 372584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur34.html </URL>
<DATE> 2005/08/24/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Kavşakta otomobile çarpınca oğlunu bırakıp kaçtı 
</HEADLINE>
<TEXT>

     Kemal ATLAN - Hakan TÜRKTAN DHA 

      ESKİŞEHİR'de kavşaktan U dönüşü yapmak isteyen ehliyetsiz sürücü 34 yaşındaki Cevat Demir'in kullandığı otomobil başka bir otomobile çarptı. Cevat Demir, 12 yaşındaki oğlunu Can'ı kaza yerinde bırakıp kaçtı. Can Demir, babasının arkasından uzun süre gözyaşı döktü. 
     Kaza, saat 11.00 sıralarında Kütahya Caddesi, Banaz Petrol İstasyonu karşısında meydana geldi. Kavşaktan U dönüşü yapan 34 yaşındaki Cevat Demir yönetimindeki 26 FE 628 plakalı otomobil, kent merkezine doğru gelen 20 yaşındaki Murat Sertbaş yönetimindeki 26 EN 117 plakalı otomile çarptı. Ölen ya da yaralanın olmadığı kazada ehliyetsiz olduğu belirlenen Cevat Demir, otomobilde bulununan oğlu Can Demir'i olay yerinde bırakıp kaçtı. Cevat Demir'in kullandığı otomobilde bulunan sazan balıkları da yola saçıldı. 
     Babası tarafından kaza yerinde bırakılan Can Demir, uzun süre gözyaşı döktü. Can'ı polisler ve çevredekiler teselli etmeye çalıştı. Cevat Demir kısa süre sonra DİSK eski bölge temsilcisi İsmet Ayrancı'yla birlikte olay yerine geldi. Cevat Demir, ağlayan oğluna sarılarak, Ehliyetsiz olduğum için olay yerinden ayrıldım ve eski bir sendikacı olan arkadaşımı yanıma alarak döndüm'' dedi. Cevat Demir ile diğer otomobilin sürücüsü Murat Sertbaş arasında da bir süre tartışma yaşandı. İki sürücü kaza konusunda birbirlerini suçladı. 
     Yola saçılan balıklar, belediye ekipleri tarafından kaldırıldı. Ehliyetsiz sürücü Cevat Demir, 50'ye yakın sazan balığını Porsuk Çayı'nda tuttuğunu ve Eskişehir'e satmaya getirdiği söyledi. Her iki sürücü de ifadelerine boşvurulmak üzere Emniyet Müdürlüğü'ne götürüldü. 
     
</TEXT>
</DOC>
