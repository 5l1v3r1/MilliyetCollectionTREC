<DOC>
<DOCNO> 397667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy23.html </URL>
<DATE> 2005/11/24/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Dışişleri'nden Kretschmer'e Lozan tepkisi Fazla düşünmemiş 
</HEADLINE>
<TEXT>

     Avrupa Komisyonu Türkiye Temsilcisi Hansjörg Kretschmer’in, "Azınlıklarda Lozan yorumu yetersiz" değerlendirmesine Dışişleri Bakanlığı’ndan tepki geldi. 
     Dışişleri Sözcüsü Namık Tan, "İfadelerini, üzerinde fazla düşünülmemiş sözler olarak değerlendirmekteyiz. Lozan Andlaşmasının azınlıklar konusuna ilişkin hükümleri yoruma meydan vermeyecek kadar sarihtir" dedi. 
     Dışişleri Sözcüsü Tan, Kretschmer’in Lozan Andlaşmasına ilişkin görüşleri konusundaki bir soruyu yanıtlarken, "Sayın Kretschmer’in Lozan Andlaşmasının azınlıklar ile ilgili hükümleri hakkındaki ifadelerini, üzerinde fazla düşünülmemiş sözler olarak değerlendirmekteyiz" dedi. Tan şöyle devam etti 
     "Bizim açımızdan Lozan Andlaşmasının, azınlıklar konusuna ilişkin hükümleri yoruma meydan vermeyecek kadar sarihtir. Kaldı ki, Lozan Andlaşmasının Türkiye açısından tartışma konusu olamayacağı açıktır." 
     
</TEXT>
</DOC>
