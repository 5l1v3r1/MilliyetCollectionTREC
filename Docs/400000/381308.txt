<DOC>
<DOCNO> 381308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/spor/ydilmen.html </URL>
<DATE> 2005/09/25/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
İki farklı yarı 
</HEADLINE>
<TEXT>



Maçın başında rakip ceza sahası çizgisinden vuruyor, Volkan kurtarıyor. Uzatma dakikalarında yine ceza sahası içindeki bir karambolden bir şut daha geliyor, Volkan çıkartıyor. Baktığınızda bu iki pozisyon da net değil. Rakibin dörtte dört yapıp gelmiş, Volkan duş almıyor. Kalende tek tehlike görmüyorsun. Bu Fenerbahçe'nin takım savunmasının ne kadar iyi olduğunu gösteriyor. Bu bir. 
İlk yarı sanki rakip Milanmış gibi yine 4-4-1-1 ile oynamak istiyorsun. Anelka'nın penaltı pozisyonu ve Alex'in kafa vuruşu dışında pozisyon yok. Top sende, rakibe de pozisyon vermiyorsun. Ancak sert olmayan Kayseri takımına karşı bile pozisyon üretemiyorsun. Neden Christoph neden Kendi liginde özellikle iç saha maçlarında niye çift forvet oynamıyorsun sorusu geliyor insanın aklına. İkinci yarı Nobre giriyor. İlk yarıdaki isteğinden fark yok. Canlılığından da fark yok. Tek fark, Kayseri savunması adam paylaşımında hata yapıyor. Anelka'nın yanına Nobre verilmiş. Alex biraz daha arkaya geliyor. Yani 4-3-1-2'ye dönülüyor. Rakibi şut yağmuruna tutuyorsun, yarı alanına hapsediyorsun. Geç de olsa 1-0 öne geçiyorsun. Zaten öne geçtikten sonra oyun disiplininden kopan rakip karşısında Alex'in öldürücü pasları, Anelka'nın direkt kaleye giden koşuları farkı bir anda üçe çıkarıyor. 

Her şeyi yaptılar 
Alex faul aldı, devamında nefis bir gol attı. Daha sonra da iki asist yaptı. Sadece bunlar mı Oyunun başından sonuna kadar bu sezonun en iyi performansını çıkardı. İkinci golde Anelka kaleciye çalım attı. Ama Nobre gibi golden başka bir şey düşünmeyen oyuncu topu takip etti. Kaybolan pozisyon golle sonuçlandı. Fenerbahçe takımının, Türkiye liginde belki bir iki derbi maçı dışında ikinci yarıdaki oyun düzeni ile oynaması gerektiğini hep yazdık. Daha üretken oluyor, daha çok rakibi boğuyorsunuz. Lig standartlarının çok üzerine çıktı Fenerbahçe. Rakibin yapacağı hiçbir şey kalmadı. Çizgiye indi, göbekten gitti, şut attı, kafa vurdu. Rakibe iki pas yaptırmadı. Futbol adına bundan iyisi can sağlığı. İki ayrı yarıdaki üretkenliği Daum mutlaka görmek zorunda. Takımın en büyük avantajı inanılmaz bir güven var oyuncularda. Güveni laubaliliğe çevirmeden arzulu bir şekilde maçın tamamına asılıyorlar. 
Selçuk Dereli kullanması gereken kartları kullanamadı. Anelka'nın penaltı pozisyonunu atladı. 



</TEXT>
</DOC>
