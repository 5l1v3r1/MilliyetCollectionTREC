<DOC>
<DOCNO> 359874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonspo01.html </URL>
<DATE> 2005/07/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Gerets'ten yönetime Iliç için teşekkür... 
</HEADLINE>
<TEXT>

     Gerets, Iliç transferi nedeniyle yönetime teşekkür etti Şimdi yönetimimle gurur duyuyorum. Çünkü çok iyi bir oyuncu aldılar. 
     İlk transfer bombasını Partizan’ın yıldızı Sasa Iliç’i alarak patlatan Galatasaray Yönetimi, teknik direktör Eric Gerets’in yüzünü güldürdü. Yaptığı açıklamada Şimdi yönetimimle gurur duyuyorum. Çünkü çok iyi bir oyuncu aldılar'' ifadesini kullanan Cim Bom’un hocası, sözlerine şöyle devam etti Iliç’in transferini tabii ki ben istedim. Onu en son Belçika’ya karşı oynadığı Dünya Kupası Grup Eleme maçında izlemiştim...'' 
     
     Çok önemli bir piyon’ 
     Takımımın çok önemli bir piyonu olacak. Galatasaray’da da başarıyı yakalayacağına inanıyorum. Zaten inanmasam alınmasını talep etmezdim.'' Aslan’ın Hırvat yıldızı Tomas da Sırp oyun kurucuyu yakından tanıdığını belirtip, Ona karşı rakip olarak oynamıştım. Çok yetenekli ve durdurulması zor bir futbolcu. Iliç bize büyük güç katacak. Kısacası Galatasaray’ın son derece yerinde bir transfer gerçekleştirdiğini söyleyebilirim'' dedi. 
     
     Forması 22 numara 
     Sasa Iliç dün kampa katılırken, Sarı-Kırmızılı ekipte 10 değil Partizan’daki gibi 22 numaralı formayı giymek istediğini söyledi. Iliç, Galatasaray’daki bütün oyuncuları tanıyorum. Galatasaray’ın geçen sene ligde üçüncü olduğunu biliyorum ama bu sene daha iyi bir yere geleceğiz. Hagi’den bu yana takımda oyun kurucu sıkıntısı varmış. Onun yerini doldurmak zor ama çok çalışıp, elimden gelen herşeyi yapacağım'' diye konuştu. 
     
     Neden 10’u istemedi 
     Geçmişte Prekazi’nin de Partizan’dan Galatasaray’a gelerek büyük başarılara imza attığını hatırlatan Iliç, sözlerini şöyle tamamladı Ben de onun gibi bu kulüpte kalıcı olmak istiyorum. Buraya gelmeden önce yöneticiler bana 10 numaralı formayı giymek isteyip istemediğimi sordular. Bunu kabul edemezdim. Galatasaray’da 10 numarayı Hagi giyiyordu. O forma onunla anılıyor. İşte bu nedenle 10 numarayı değil, 22 numaralı formayı giymek istediğimi söyledim.'' 
     
</TEXT>
</DOC>
