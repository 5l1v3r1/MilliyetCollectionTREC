<DOC>
<DOCNO> 353675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/soneko26.html </URL>
<DATE> 2005/06/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hazine, yarın dolar cinsinden tahvil ihalesi düzenleyecek... 
</HEADLINE>
<TEXT>

     Hazine yarın, 3 yıl vadeli, 6 ayda bir kupon ödemeli, değişken faizli dolar cinsinden tahvil ihalesi düzenleyecek. 
     Hazine'nin yarın düzenleyeceği ihalede satılacak kağıtların ihracı 22 Haziran Çarşamba günü yapılırken, geri ödemesi 28 Mayıs 2008 olarak belirlendi. Tahvil, TRT280508F19 tanımlı senedin yeniden ihracı şeklinde olacak. 
     Söz konusu tahvil, Libor 1.60 yıllık 182 günlük kupon ödemeli olacak ve 30 Kasım 2005 tarihinde gerçekleştirilecek. İlk kupon ödemesine esas teşkil edecek oran ise yüzde 2.59 olarak belirlendi. 
     Hazine en son 14 Haziran tarihinde düzenlediği 91 gün vadeli referans bono ihalesinde bileşik faiz yüzde 14.89 olmuştu. 
     İhaleye nominal 2 milyar 290.5 milyon YTL teklif gelirken, nominal satış 1 milyar 335.6 milyon YTL, net satış da 1 milyar 290 milyon YTL olarak belirlenmişti. İhalede basit faiz yüzde 14.13 olmuştu. 
     Hazine'nin, bu hafta, Haziran ayının en büyük iç borç ödemesi olan 3 milyar 557 milyon YTL'si piyasaya, 167 milyon YTL'si de kamu kurumlarına yapılan satışların geri ödemesi olmak üzere 3 milyar 724 milyon YTL ödemesi bulunuyor. 
     
</TEXT>
</DOC>
