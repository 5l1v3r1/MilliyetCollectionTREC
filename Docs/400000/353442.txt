<DOC>
<DOCNO> 353442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sondun09.html </URL>
<DATE> 2005/06/19/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Alman medyası Türkiye, geçmişi ile yüzleşmeli 
</HEADLINE>
<TEXT>

     İhsan DÖRTKARDEŞ DHA 

      ALMANYA Federal Parlamentosu’nda, Ermeni olaylarının anılmasını öngören önergenin oybirliğiyle kabul edilmesi ardından Alman medyasında yer alan yorumlarda, Türkiye'nin geçmişi ile yüzleşmesi gerektiği, Ermeniler'in de bugüne kadar geçmişin aydınlanması konusunda ciddi bir adım atmadığı belirtildi. 
     Alman Deutche Welle Radyosu, 90 yıl önce Osmanlı İmparatorluğu döneminde kaç Ermeni'nin öldürüldüğünü kimsenin bilmediğini savundu. Bu konuda yayınlanan yorumda, şu iddialarda bulunuldu 
     Ankara, o zamanki olaylardan doğrudan sorumlu değildir. Türkiye Cumhuriyeti, bu olaylardan 8 yıl sonra kuruldu. 80 yıldır Avrupa yolunda yürüyen ve tamamen makul nedenlerle AB üyeliği için çabalayan bir ülke kuruluş döneminin karanlık yanlarını da görme büyüklüğüne sahip olmalıdır. Türkiye'deki politikacıların çoğu, eskiden olduğu gibi bugün de bu büyüklüğü göstermiyor.'' Yorumda, Alman meclisinin aldığı karara gösterilen tepkilerin bu iddianın kanıtı olduğu savunulurken, Bu kararın amacı sadece tarihi gerçeği gün ışığına çıkarmak ve krizlerle çalkalanan bir bölgedeki iki halkın birbirlerine yakınlaşmasını teşvik olabilir. Bu konuda bir şeyler yapması gereken tek taraf Ankara değil. Tarihin açıklığa kavuşturulması ve barışma için Ermenistan da şimdiye kadar bir şey yapmadı. Bavulunda tarihin ağırlığını taşıyan bir Ankara'nın Avrupa yolu oldukça sıkıntılı geçecektir'' denildi. 
     
     ALMAN GAZETELERİ 
     Frankfurter Allgemeine Zeitung gazetesi, Ermeni meselesinin gündeme getirilmesine Türkiye’nin her zaman sert tepki gösterdiğini, bunun hakaret olarak algılandığını hatırlatarak şu görüşlere yer verdi 
     Dönemin Osmanlı devleti çoktan tarihe karışmış olmasına rağmen resmi çevreler h l muhtelif araç ve gerekçeler kullanarak, meseleyi inkar ve tahrif etmeyi tercih ediyor. Ancak, artık refleks haline bu inkarcı yaklaşım, uluslararası toplum açısından son derece olumsuz tutum olarak algılanmaktadır. Çağdaş uluslar, sorumluluğu ne kadar ağır olursa olsun, geçmişiyle yüzleşmelidirler.'' Hamburger Abendblatt gazetesi ise, sorumluluktan kaçmanın, yükü daha da artıracağını öne sürdüğü yazısında, Türkiye’de, Osmanlı İmparatorluğu’nun son döneminde olduğu gibi yine toprak kaybetme korkusu var. Ancak, meselenin çevresinden sürekli dolaşıp tartışmayı engelleme dönemi bitmiştir. Alman Federal Meclisi’nin aldığı karar da Ankara’ya bu gerçeği bir kez daha hatırlatmaktadır'' diye yazdı. 
     Mannheimer Morgen gazetesi ise, Türkiye’nin geçmişiyle yarım yamalak hesaplaşarak AB'ye tam üye olamayacağını’ savundu. 
     Frankfurter Neue Presse gazetesi, Brüksel’in izlediği hantal siyaseti devam ettirmesi durumunda Türkiye’nin de 15 yıl sonra Avrupa Birliği’ne üye olmak istemeyeceğini yazdı. 
     
</TEXT>
</DOC>
