<DOC>
<DOCNO> 363048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun44.html </URL>
<DATE> 2005/07/21/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Londra'da bugün ve 7 Temmuz saldırılarında kullanılan patlayıcılar benzer 
</HEADLINE>
<TEXT>

     Londra’da bugün otobüste meydana gelen patlamada kullanılan patlayıcıların, 7 Temmuz’da düzenlenen intihar saldırılarında kullanılan patlayıcılarla benzerlik taşıdığı bildirildi. 
     SKY News televizyonunun istihbarat ve güvenlik servislerine dayanarak verdiği haberde, "Güvenlik kaynakları SKY News’e, otobüste bulunan patlayıcıların 7 Temmuz’daki saldırılarda kullanılanlarla benzerlik taşıdığını söyledi. Kaynaklar, güçlü aseton kokusunun kimyasal saldırı korkusu yaşattığını, bu kokunun, patlayıcıların çok miktarda aseton ve yetersiz miktarda peroksitten yapılarak yanlış şekilde oluşturulduğunu gösterdiğini belirtti" denildi. 
     BBC de, patlayıcıların benzerlik taşıdığını bildirdi. 
     Bu arada, İspanya İçişleri Bakanlığı, sınır denetimlerini arttırma kararı aldıklarını bildirdi. 
     Londra’da üçü metroda, biri de otobüste olmak üzere dört ayrı bombalı saldırı girişiminde bulunulmuştu. 
     
</TEXT>
</DOC>
