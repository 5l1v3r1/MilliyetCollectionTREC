<DOC>
<DOCNO> 397471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/dunya/adun.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocası nerede 
</HEADLINE>
<TEXT>


Merkel'in esrarengiz kocası, bilim adamı Joachim Sauer'in, eşini, meclisteki törenin ardından ülkesinin başbakanı olduğu en büyük gününde yalnız bırakması, sis perdesini daha da kalınlaştırdı 

DIŞ HABERLER SERVİSİ 


Almanya'nın ilk kadın başbakanı olan Hıristiyan Demokrat Angela Merkel'in 51 bilim adamı eşi Joachim Sauer 56 , önceki gün eşinin resmen başbakan ilan edildiği oylama ve törende Federal Meclis'e gelmeyerek ülkede günün konusu oldu. Merkel'in yaşamının en görkemli gününde bile Joachim Sauer'in ortalıkta gözükmemesini, Almanya'nın yüksek tirajlı gazetelerinden Bild, "Kocası neredeydi " başlığıyla manşetine taşıdı. Bild, Sauer'in, eşinin hayatındaki en gurur verici günü kaçırdığını yazdı. 
Fransa Basın Ajansı'nın AFP haberine göre, Joachim Sauer, Gerhard Schröder'in konuşmalarında sık sık bahsettiği fotojenik ve konuşkan eşi Doris'in aksine, kendisini spot ışıklarından uzakta tutmaya çalışıyor. Angela Merkel'in eşinden pek fazla bahsetmemesi de, Joachim Sauer'in etrafındaki sis perdesini kalınlaştırıyor. 
Yemin törenini televizyondan izlediğini söyleyen ve eşinin başbakanlığıyla ilgili bir röportaj talebini geri çeviren Sauer, ortalıkta görünmeyişini şöyle açıkladı "Bir araştırmacı veya üniversite profesörü olarak işimi ilgilendirmeyen konularda gazetecilere konuşmamaya karar verdim." 
Berlin'in Humboldt Üniversitesi'nde ders veren saygıdeğer bir bilim adamı olan Sauer, moleküler kimya dalında ülkenin önde gelen 30 bilim adamı arasında görülüyor. 

İzi bulunamıyor 
Bilimsel kişiliği dışında Sauer hakkında bilinen çok az şey arasında, 1949'da eski Doğu Almanya'da doğduğu ve 1998'de Angela Merkel ile evlendiği bilgisi var. Merkel gibi ikinci evliliğini yapan Sauer'in önceki evliliğinden 2 çocuğu bulunuyor. Bir fizikçi olan Merkel ise ilk evliliğini yine bir bilim adamı olan Ulrich Merkel ile yapmıştı. Çift 4 yıl süren evliliğin ardından boşanmış ancak Angela, Merkel soyadını taşımaya devam etmişti. 
Merkel biyografisi yazarı Gerd Langguth'a göre, Sauer, Almanya'nın doğusundaki Saksonya'da Hoyerswerda kentinde fırıncı bir babanın oğlu olarak doğdu. Ancak Hoyerswerda'ya giden Alman gazeteciler, elleri boş dönmek zorunda kaldı. Çünkü kimse fırın işleten Sauer ailesi hakkında bir şey bilmiyordu. Gazeteciler Joachim Sauer'in doğum kayıtlarına da ulaşamadılar. 
Sıcakkanlı Schröder'lerin aksine Merkel-Sauer çifti toplum içinde nadiren birbirleriyle konuşurken görülüyor. Ancak kulislerde, Sauer'in Merkel'in siyasi tercihleri üzerinde etkisi olduğu fısıldanıyor. 

Operadaki hayalet 
Merkel ve Sauer'in düzenli olarak birlikte katıldıkları tek organizasyon Bayreuth'ta her yıl düzenlenen Wagner Festivali. Sauer, bu festivale eşiyle birlikte gitmesine rağmen, Stern dergisinin, "Operadaki hayalet" yakıştırmasından kurtulamadı. 
Die Welt ise çiftin yazlık evlerinin bulunduğu Hohenwalde kenti sakinlerinin şu şik yetine yer verdi Bizimle tek bir kelime bile konuşmadı. 
Merkel'in, gazetecilerin, "eşinin nasıl bir adam olduğuna" ilişkin sorularına standart cevabı her zaman hazır "O büyük bir adam." 


</TEXT>
</DOC>
