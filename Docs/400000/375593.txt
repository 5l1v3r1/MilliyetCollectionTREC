<DOC>
<DOCNO> 375593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sontur23.html </URL>
<DATE> 2005/09/04/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Alaşehir'de asker taşıyan otobüs yandı... 
</HEADLINE>
<TEXT>

     Manisa'nın Alaşehir İlçesi'nde, Ulaştırma Taburu Tören Kıtası'nda görevli 46 askeri taşıyan otobüs yandı. Olayda ölen ya da yaralanan olmadı. 
     Özel bir turizm şirketine ait Kadir Ünlütürk yönetimindeki 45 ZZ 803 plakalı otobüsün motor kısmı, henüz bilinmeyen bir nedenle Sarısığırlı Köyü yakınlarında alev aldı. 
     Şoför Ünlütürk, olayı kısa sürede fark ederek, askerleri otobüsten indirdi. Yangın tüpüyle olaya müdahale eden Ünlütürk, alevlerin mazot deposuna ulaşmasını engelledi. 
     Otobüsün büyük bölümünün hasar gördüğü yangında, ölen yada yaralanan olmadı. 
     Alaşehir Şoförler ve Otomobilciler Odası Başkanı Bünyamin Kapucu, birkaç yıl önce Konya'da benzer bir olayın faciayla sonuçlandığını hatırlatarak, ''Sürücüyü kutlamak gerekir. Panik yapsaydı, can kaybı yaşanabilirdi'' dedi. 
     
</TEXT>
</DOC>
