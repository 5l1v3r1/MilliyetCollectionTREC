<DOC>
<DOCNO> 355314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/siyaset/siy02.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan'da dedikodu olmaz 
</HEADLINE>
<TEXT>


CHP, Koç'un bir bakana suçlama yöneltip "Bir kısmı dedikodu" demesine, "Yüce Divan dedikodu yeri değil" diye tepki gösterdi 

Saliha Çolak - Ankara 


Kültür ve Turizm Bakanı Atilla Koç'un, eski Bayındırlık ve İsk n Bakanı Koray Aydın'ın yargılandığı Yüce Divan'da, bir bakanı yolsuzlukla suçlayıp bu bilgilerin bir kısmının dedikodu olduğunu söylemesi tepki çekti. Yolsuzluk Komisyonu raporunda hakkında benzer iddialara yer verilen DSP'li eski Devlet Bakanı Şükrü Sina Gürel'in yanı sıra CHP milletvekilleri, "Yüce Divan dedikodu yeri değil" diyerek, iddialarla ilgili soruşturma açılmamasını eleştirdi. 

'Suça ortak olmuş' 
Koç'un, "Bir ihalede önce bir firma ihaleyi kazanmış, ardından ihale, bakan talimatıyla iptal edilip ikinci bir firmaya daha fazla fiyatla verilmiş. Söylendiğine göre bu ihaleden düşen payla bakan boşandığı ve yeni eşine gayrimenkul almış" yönündeki sözlerine tepkiler şöyle 
Yılmaz Kaya İzmir Bakan demek dedikoduyu seviyor. Geldiği seviyenin farkında değil, uyumaya devam ediyor. Bir bakan bildiği şeyleri tam olarak söylemiyorsa suça ortak olmuş demektir. Bir an önce daldığı uykudan uyanıp olayın üzerine gitmesi gerekir. Yüce Divan dedikodu yeri değil. 
Atilla Kart Konya Bunları, soruşturmayla sonuca vardırmayıp, Yüce Divan'da ifade edip, geri adım atmasının izahı mümkün değildir. Hükümetin tutarsızlığını, sorumluluk almaktan kaçınan tavrını gösteren gayrı ciddi bir ifadedir. Bilgiye sahipseniz yasal gereği yapıp adli süreci başlatmanız gerekirdi. 
Mustafa Özyürek Mersin Bakan sıfatı da olan bir tanığın, dedikoduları Yüce Divan'a aktarması çok yanlış. Dedikodu denilse de bazı konuları bildiği anlaşılıyor. Bildiğini söylemek vatandaşlık görevi ve yasaların istediği bir görevdir. 

Gürel Çamur at... 
Gürel de Koç'a, "Benimle ilgili bir iddiası varsa söylesin, yargıda hesaplaşalım" diye tepki gösterdi. Gürel şunları söyledi 
"Temelsiz iddialarla adımın karalanmasına hoşgörüyle yaklaşmam söz konusu olmayacaktır. Komisyon üyeleri, yalan, yanlış haber ve yorumların sorumluları, hukuki ve cezai sorumluluklarıyla adalet önünde yüzleşmeye hazır olsun." 



</TEXT>
</DOC>
