<DOC>
<DOCNO> 389823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/soneko47.html </URL>
<DATE> 2005/10/26/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Koç Grubu, Sivas'a 5 yıldızlı otel yapacak... 
</HEADLINE>
<TEXT>

     Koç Grubu bünyesinde yer alan Divan Otel'in İş Geliştirme Direktörü Tarık Nesser'in, Sivas'a yapılması düşünülen 5 yıldızlı otel için kente gelerek TSO'yu ziyaret ettiği bildirildi. 
     Sivas Ticaret ve Sanayi Odası'ndan TSO yapılan yazılı açıklamaya göre, TSO Başkanı Osman Yıldırım ile görüşen Tarık Nesser, Anadolu'ya açılan kapı Sivas'a yatırım yapmaktan onur duyacaklarını belirtti. Nesser, ''Sivas'ta otelcilik adına ne yapılabilir Potansiyel nedir Nasıl projeler geliştirilebilir Bunların ilk izlenimlerini edinmek için Sivas'a geldim. İstanbul'a döndüğümde Sivas'a ne yapabiliriz onları görüşeceğiz ve temaslarımızı sürdüreceğiz'' dedi. 
     Açıklamaya göre, TSO Başkanı Yıldırım da Sivas'ın yerli ve yabancı yatırımlar sayesinde hızla sanayileşmesi ve büyümesine paralel olarak otel ihtiyacının arttığını bildirdi. Sivas'ın her alanda büyük bir yükseliş içerisinde olduğunu vurgulayan Yıldırım, şunları kaydetti 
     ''Sivas'ın bir otel değil, birkaç tane otel ihtiyacı olduğunu görüyoruz. Bu oteli de bir otel zincirinin işletmesi Sivas'ın imajı ve yatırımcılara vereceği destek açısından önemli görüyoruz. Şu anda otel ve alışveriş merkezi için yer ayrılmış durumda. Yatırımcılara bu arazi ücretsiz tahsis edilecek. Tüm Sivaslılar 5 yıldızlı otel istiyor. Kısacası Koç Grubu'nun Sivas'a gösterdiği ilgi bizleri çok memnun etmiştir. Kurumunuzun Sivas'a yatırım kararı almasından büyük memnuniyet duyacağız.'' 
     
</TEXT>
</DOC>
