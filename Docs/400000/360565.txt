<DOC>
<DOCNO> 360565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/ekonomi/eko09.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası için iflas masasına başvurular bugün 
</HEADLINE>
<TEXT>


EKONOMİ SERVİSİ 

İmar Bankası iflas masasına başvurular bugün başlıyor. Tasarruf Mevduatı Sigorta Fonu'ndan TMSF yapılan açıklamaya göre, bugüne kadar Fon tarafından yaklaşık 385 bin kişiye ait 445 bin hesap için 8 milyar YTL'lik ödeme yapıldı. TMSF'den ödenmeyen tutarlar ile fazlaya ilişkin talepleri olanlar için başlayacak müracaatlar bugünden itibaren 1 ay süreyle kabul edilecek. Müracaatlar şahsen veya posta yoluyla yapılabilecek. Talepler "Büyükdere Caddesi Doğuş Han No 42 - 46 Mecidiyeköy İstanbul" adresinde kabul edilecek. 
Başvuruların posta yolu ile yapılması öneriliyor. Şahsen başvuru yapmak isteyenler ise vatandaşlık numarasına göre oluşturulan takvime göre iflas masasına gidilebilecek. Başvuracakların Ziraat Bankası Gayrettepe Şubesi "Müflis Türkiye İmar Bankası İflas Dairesi"nin 42307858-5006 numaralı hesabına 18.20 YTL harç yatırmaları gerekiyor. 


</TEXT>
</DOC>
