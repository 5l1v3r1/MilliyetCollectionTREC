<DOC>
<DOCNO> 368165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonyas13.html </URL>
<DATE> 2005/08/08/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Karısını, benzin istasyonunda unuttu .. 
</HEADLINE>
<TEXT>

     Makedonyalı bir koca, ailesiyle gezmeye geldiği İtalya'da, benzin almak için durduğu benzin istasyonunda karısını unuttu. Karısının arabada olmadığını, polisin uyarısı sonucu ancak 6 saat sonra fark etti. 
     İtalya haber ajansı Ansa'nın bildirdiğine göre, 4 yaşındaki kızlarıyla seyahat eden çift, Almanya'daki evlerine dönerken Pesaro sahil kentinde benzin almak için durdu. 
     Koca, benzin deposu dolunca 30 yaşındaki Gürcü eşinin tuvalete gitmek için arabadan indiğini fark etmeden benzin istasyonundan ayrıldı. 
     Yanında ne parası ne de belgeleri bulunan kadın, polisi aradı. Polis, 6 saat sonra kocayı Pesaro'nun 340 kilometre kuzeyindeki Milano'da yakaladı. 
     Koca, polise, karısının her zaman kızlarıyla arkada oturduğu için arabada olmadığını fark etmediğini anlattı. 
     
</TEXT>
</DOC>
