<DOC>
<DOCNO> 398523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/siyaset/siy05.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li başkan cumhuriyet yemeğine katılmadı 
</HEADLINE>
<TEXT>


UĞUR ADUTALP Tekirdağ DHA 


Tekirdağ Belediye Başkanı AKP'li Ahmet Aygün'ün içki yasağı getirdiği, Atatürkçü Düşünce Derneği'nin ADD geleneksel Cumhuriyet Yemeği Öğretmenevi'nde düzenlendi. Yemeğe, belediye tesislerinde içki içilmemesi şartı getiren Aygün katılmadı. 
ADD Tekirdağ Şubesi'nin, her yıl düzenlediği yemek için başvurduğu Tekirdağ Belediyesi, kendisine ait salonu 100 YTL karşılığı kiraladı. Ancak mönüde içki olacağını öğrenen Aygün, ADD Şube Başkanı Necdet Mercanoğlu'na, içki ruhsatı olmadığı için salonda içki verilemeyeceğini belirtti. 
Bunun üzerine yemek önceki akşam öğretmenevinde verildi. İçki servisinin de yapıldığı gecede konuşan Mercanoğlu "Atamızın gösterdiği yoldan asla sapmayacağız. Ülkemizi bölmeye kalkanlara cevabımız hep aynıdır" dedi. Yemeğe yaklaşık 200 davetli katıldı. 


</TEXT>
</DOC>
