<DOC>
<DOCNO> 379088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas14.html </URL>
<DATE> 2005/09/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Çalıntı Rembrandt bulundu, hırsızlar yakalandı 
</HEADLINE>
<TEXT>

     Danimarka polisi, 5 yıl önce çalınan Hollandalı ünlü ressam Rembrandt'ın tablosunu ele geçirdi ve hırsızları yakaladı. 
     İsveç'in başkenti Stockholm'de Ulusal Müze'den 2000 yılında çalınan Rembrandt'ın 1606-1669 1630 yılından kendi portresi, Danimarka'nın başkenti Kopenhag'ın merkezinde bugün bir otele düzenlenen baskınla ele geçirildi. 
     Danimarka Cezaevleri Genel Müdürü Per Larsen'in verdiği bilgiye göre, otele düzenlenen baskında tabloyu çalan bir İsveçli, bir Gambiyalı ve iki Iraklı gözaltına alındı. 
     Rembrandt'ın 250 milyon Danimarka Kronu 42 milyon dolar değerindeki tablosu, Kopenhag'da ABD'nin Federal Soruşturma Bürosu'nun FBI katıldığı uluslararası polis işbirliğiyle ele geçirildi. FBI ile İsveç polisinin yakın işbirliğiyle tablonun satılmak üzere olduğu istihbaratı alınınca baskın düzenlendi. 
     Tablo, hiç bozulmamış ve orijinal çerçevesi içinde bulundu. 
     Stockholm Ulusal Müzesi'ne Aralık 2000'de giren üçü silahlı biri maskeli 4 kişi, resim tarihinde ışığı ve gölgeleri en iyi kullanan, ince fırça işçiliğiyle en büyük ressamlardan Rembrandt'ın kendi portresini çaldı. Hırsızlar, kaçarken izlenimci Fransız Pierre-Auguste Renoir'ın 1841-1919 da iki eserini çalmıştı. Hırsızların yakındaki limana bağlı tekneyle kaçtıkları belirlenmişti. 
     
</TEXT>
</DOC>
