<DOC>
<DOCNO> 356694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo25.html </URL>
<DATE> 2005/06/29/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Sakar şampiyon... 
</HEADLINE>
<TEXT>

     15. Akdeniz Oyunları'nda, halterde 56 kiloda altın madalya kazanan milli halterci Gülbeyi Akti'nin, oyunların ilk gününden beri şanssızlıklar yakasını bırakmıyor. 
     Oyunlar köyüne geldiği ilk gün şanssız bir biçimde merdivenlerden düşen Gülbeyi Akti, daha sonra köy içinde yürürken elektrik direğine çarparak bir şanssızlık daha yaşadı. Sonra da köy içinde ulaşımı sağlayan tren görünümlü otobüse binerken kafasını trene vuran Aktı'nin, bu kez kaşı yarıldı. 
     Şampiyon halterci, son olarak odasının balkona açılan camına yanlışlıkla kafasını çarptı ve kafasına dikiş atıldı. 
     Bu arada yarışması bittikten sonra köye yakın kıyıda denize girerek serinlemeye çalışan, ancak yüzme bilmeyen milli halterciyi, bir kaza daha olmaması için takım arkadaşları koruma altına aldı. 
     Gülbeyi Akti, oyunların ilk gününden beri şanssızlıkların yakasını bırakmadığını belirterek, ''Sağsalim Türkiye'ye dönersem kurban keseceğim. Burada beni en çok mutlu eden olay altın madalya kazanmam oldu'' diye konuştu. 

     
</TEXT>
</DOC>
