<DOC>
<DOCNO> 353625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun29.html </URL>
<DATE> 2005/06/20/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Moskova'da Putin'e karşı gösteri... 
</HEADLINE>
<TEXT>

     Rusya'nın başkenti Moskova'da düzenlenen gösteride, Devlet Başkanı Vladimir Putin'in 3. kez devlet başkanı seçilmemesi istendi. 
     Rus Yabloko Elma partisine mensup gençlerin kurduğu Oborona savunma gençlik örgütü tarafından organize edilen ''Putin'i Sayaca Bağlayalım'' gösterisine, yaklaşık 20 kişi katıldı. 
     Takım elbise, askeri ve güreşçi kıyafeti giyen göstericiler, başlarına Putin'in maskesini taktılar. Gösteride, görev süresinin sona ermesine bin gün kalan Putin'i kastederek, ''Askerliğin bitişine 1000 Gün Kaldı'' ve ''Kayakları Ambalajlarına Koyalım'' şeklinde pankartlar açıldı. 
     Kremlin Sarayı'nın yakınında düzenlenen ve 15 dakika süren gösteri, olaysız sona erdi. 
     Oborona Başkanı İlya Yaşin, gösteri sırasındaki konuşmasında, ''Bin gün sonra Başkan Putin'in görev süresi sona erecek. Bize devlet başkanının halefi gerekmiyor. Rusya'da polis devleti politikasına son verilmesi gerekiyor'' dedi. 
     Oborona mensubu gençler, benzer bir protesto gösterisini aynı saatlerde Rusya'nın St. Petersburg kentinde de düzenledi. 
     
</TEXT>
</DOC>
