<DOC>
<DOCNO> 375939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/siyaset/asiy.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müslümanlar kendi muhasebesini yapmalı' 
</HEADLINE>
<TEXT>


6. Avrasya İslam Ş rası'ndaki konuşmasına, "Rahman ve rahim olan Allah'ın adıyla" diye başlayan Erdoğan, "Müslümanla terörist aynı cümlede kullanılıyorsa, önce kendimize bakmamız gerekiyor" dedi 

İSTANBUL Milliyet 


6. Avrasya İslam Ş rası'nın açılışında konuşan Başbakan Recep Tayyip Erdoğan, İslam dünyasında zulümün kol gezdiğini, Müslüman kelimesinin terörist kelimesiyle aynı cümlede kullanıldığını belirterek, "Önce kendimize bakmamız ve muhasebe yapmamız gerekiyor" dedi. Balkanlar, Kafkasya ve Asya'nın 33 ülkesinden din adamlarını bir araya getiren Grand Cevahir Otel'deki ş ra, Kuran okunmasıyla başladı. Törende konuşan Erdoğan, sözlerine, "Rahman ve rahim olan Allah'ın adıyla" diye başladı. Irak'ta köprü faciasında ve ABD'deki felakette ölenlere başsağlığı dileyen Erdoğan, doğal felaketleri Allah'ın bir dersi olarak göstermenin cehalet ve acizlik olduğunu söyledi. 

Kendimize bakmalıyız 
Ş ranın açılışında vaizin okuduğu Kuranıkerim'in bir ayetinde, "Doğrunun ve güzelin emredilmesi, kötüden men edilmesinin" geçtiğini hatırlatan Erdoğan, bunun kendilerinin üzerindeki en önemli görev olduğunu belirterek şöyle devam etti 
"Eğer bugün dünyanın fotoğrafı bu fakirin söyledikleriyle tezat bir görünüm içindeyse, eğer İslam coğrafyasında zulüm kol geziyorsa, eğer dünyanın bir yerlerinde Müslüman kelimesiyle terörist kelimesi aynı cümlede kullanılıyorsa, eğer herhangi birimizin ülkesinde, şehrinde, mahallesinde bir yetim aç ve açıktaysa, bir insan fakirlikten ölüyorsa, önce kendimize bakmamız ve muhasebe yapmamız gerekiyor. Demek ki, biz bu medeniyetin izini takip etme, bu kimliği, birikimi ve tecrübeyi yeni nesillere aktarma konusunda bizden öncekilerin yaptıklarını yapmamışız. Bunun şüphesiz ki birinci derecedeki sorumlusu biz siyasileriz. Aldığımız yük çok ağır." 
Devlet Bakanı Mehmet Aydın, Türkiye'nin AB'yle ilişkileri gündeme geldiği zaman kültür, kimlik ve medeniyet hakkında yapılan konuşmaların büyük bölümünün boş olduğunu, İslam hakkında yapılan konuşmaların yetersiz olduğunu ancak bu konuşmalarla dünya siyasetine yön verilmeye çalışılmasını eleştirdi. Oturumu yönetim Diyanet İşleri Başkanı Ali Bardakoğlu da, farklı dinlerin bir arada nasıl yaşatılacağı endişesinin artık iyice açığa çıktığını belirterek, "Modern dünyanın gündemini bir dinin içindeki farklı kültürlerden ziyade, farklı dinlerin belirleyici olduğu kültürel çeşitlenmenin yarattığı sorunlar meşgul ediyor. Tüm insanlık için acil, yeni bir çıkış yolu bulmak gerek" ifadesini kullandı. 

Toplu fotoğraf 

Erdoğan, törenin sonunda din adamlarıyla fotoğraf çektirdi. Bosna Reisül Uleması Mustafa Efendi Cerid ise, "Ben Fatih'in, Mevlana'nın torunu olmaktan gurur duyuyorum. Atatürk'ün 'Güçlü olan yaşar, bir parçasını kaybedersek, tamamını kaybetmemek için mücadele etmeliyiz' sözünü unutmuyorum" dedi. 

Ş ra boyunca el ele 

Sırbistan Karadağ'ın Müslüman bölgesi Sancak'ın Diyanet İşleri Başkanı Hacı Muammer Zukorliç ve eşi Elma'nın, sürekli el ele dolaşması, "Modern Çağda Müslüman Kimlik" konusunun ele alındığı ş ranın en sempatik görüntüsünü oluşturdu. "Modern Çağda Müslüman Kimlik" başlıklı ş ra, 9 Eylül'de bitecek. 

CHP'den Erdoğan'a ş ra tepkisi 

Erdoğan'ın ş radaki konuşmasına, "Rahman ve Rahim olan Allah'ın adıyla" diyerek başlaması, CHP'nin tepkisini çekti. CHP Genel Başkan Yardımcısı Mustafa Özyürek, "Laik Türkiye Cumhuriyeti'nin başbakanının konuşmasına bu şekilde başlaması doğru değil. Din istismarına girer. Dini çevrelere mesajdır. Başbakan'ın bu tavrı, hilafet için gösteri yapanları yüreklendirir" dedi. CHP Grup Başkan Vekili Haluk Koç da şunları kaydetti "Başbakan kökenine dönüyor. Başbakan, Türkiye'de bir ilki gerçekleştiriyor. Hizb-ut Tahrir örgütünün pankartlarında istedikleriyle örtüşen bir açıklama. Tehlikeli, sıkıntılı ve endişe verici bir gidişat." 


</TEXT>
</DOC>
