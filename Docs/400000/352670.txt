<DOC>
<DOCNO> 352670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur13.html </URL>
<DATE> 2005/06/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Öldü sanılan amigo Ümit, Vali'ye çıktı ''Sayın valim ben yaşıyorum'' 
</HEADLINE>
<TEXT>

     Zafer TOKUŞ ADAPAZARI Sakarya , DHA 

SAKARYASPOR'un Süper Lig'den düşmesi ardından öldüğü söylentileriçıkartılan ve Sakaryaspor Kulübü'nün de yerel 5 gazeteye başsağlığı ilanı verdigi amigo Ümit Hoş, Vali Nuri Okutan’a çıkarak, Sayın valim ben yaşıyorum'' dedi. 
     Sakarya’da yayın yapan yerel gazeteler Sakaryaspor’un ligden düşmesi ardından amigo Ümit Hoş hakkında öldüğüne dair haberler yayınlandı. Yıllardır Sakaryaspor’a olan sevgisi ile tanınan Ümit Hoş’a ilişkin bu haberler üzerine Sakaryaspor Kulübü de, amigo için gazetelere ilan vererek başsağlığı diledi. 
     Ancak, Ümit Hoş’un ölmediği ve Ankara’da bir hastanede tedavi gördüğü ortaya çıktı. Haberler üzerine Adapazarı’na gelen Ümit Hoş, gazetelerdeki ölüm haberlerini ve ilanları büyük şaşkınlık içinde okuduğunu söyledi. Ümit Hoş’un yaşadığını öğrenen Sakarya Valisi Nuri Okutan kendisini makamında kabul etti. Ümit Hoş ile makımında görüşen Vali Okutan kendisine sarılarak sohbet etti. 
     Vali Nuri Okutan, Ümit’in öldüğünü yerel gazetelerde okuduğunda çok üzüldüğünü anlatırken, Gazetelerde Hoş’un öldüğü yönünde çıkan haberler üzerine büyük bir üzüntü duydum. Hatta Niye haberimiz olmadı ’ diye hayıflandım. Ancak, daha sonra yaşadığını öğrenince sevindim. Ümit yine aramızda. Ona sahip çıkacağız. Tedavisini yaptıracağız'' dedi. 
     Ümit Hoş daha sonra Vali Nuri Okutan tarafından sağlık muayenesinden geçirilmek üzere Sakarya Devlet Hastanesi'ne gönderildi. 
     
</TEXT>
</DOC>
