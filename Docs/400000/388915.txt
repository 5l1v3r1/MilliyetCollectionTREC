<DOC>
<DOCNO> 388915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/gun10.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz polisinin CD ayıbı 
</HEADLINE>
<TEXT>


Edinburgh'da düzenlenecek '1915 Trajedisi' sempozyumu için gönderilen ve içinde 'Ermenilerin katlettiği Türklerin' görüntüsünün yer aldığı CD'lere İngiliz polisi el koydu 

LONDRA DHA 

İngiltere'nin Edinburgh kentinde yarın yapılacak "1915 Osmanlı - Türk Ermeni Savaş Dönemi Trajedisi" sempozyumunda kullanılacak CD ve DVD'lere İngiliz polisi tarafından Stanstead Havaalanı'nda el konuldu. 
ASEF Asılsız Ermeni İddialarıyla Mücadele Federasyonu adlı kuruluş tarafından, Edinburgh City Hall'de yapılacak sempozyumda kullanılmak üzere İngiltere Türk Dernekleri Federasyonu ve Edinburgh Sempozyum Komitesi'ne gönderilen 4 kasette, İstanbul Atatürk Kültür Merkezi'nde yapılan konferans ve sinevizyon görüntüleriyle Ermenilerin 1915 olayları sırasında katlettikleri Türklerin görüntüleri bulunuyor. 

Polis İnceliyoruz 
İngiliz polisi, kasetlerin içeriğine bakıldığını ve incelemenin ardından sakınca görülmemesi halinde CD ve DVD'lerin ilgililere teslim edileceğini bildirdi. 
Edinburgh Kent Konseyi, Ermeni lobisinin 18 ay süren propaganda faaliyetleri sonucu 2 Haziran 2005'te sözde Ermeni soykırımını tanıyan bir önergeyi onaylamayı kararlaştırmış, ancak girişimler sonucu bu oylama askıya alınmıştı. 


</TEXT>
</DOC>
