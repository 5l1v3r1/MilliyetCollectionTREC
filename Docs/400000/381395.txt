<DOC>
<DOCNO> 381395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo22.html </URL>
<DATE> 2005/09/25/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Yılmaz Vural'ın Altay maçından sonra açıklaması.. 
</HEADLINE>
<TEXT>

     Antalyaspor Teknik Direktörü Yılmaz Vural, Altay karşısında güzel bir galibiyet aldıklarını söyledi. 
     Antalyaspor-Altay maçından sonra konuşan Yılmaz Vural, maçın 4. 
     dakikasında yedikleri şok golden sonra 7. dakikada oyun anlayışını değiştirdiklerini ve sürekli gol pozisyonları bulduklarını belirtti. Kaleci Şenol’un da ilk yarı çok önemli kurtarışlar yaptığına dikkat çeken Vural, şöyle dedi "Antalyaspor gol yedikten sonra tempo arttıramıyordu. Bu bizim sorunumuzdu, ancak Altay karşısında gol yememize rağmen tempomuz yükseldi. 4 gol bulduk. Bu sorunu aştığımız için mutluyum." Altay karşısında çok önemli 3 puan aldıklarına işaret eden Vural, şunları söyledi "Altay karşısında güzel bir galibiyet aldık. Antalyaspor, her hafta maç kazanma hedefine ulaşmak üzere. Taraftarımız, 3 haftadır sürekli bizi destekliyor. Onlarda başarıya susamış. İnanıyorum ki bundan sonra daha fazla taraftar Antalyaspor’u desteklemek için gelecektir. Altay da çok iyi bir maç çıkardı. Onları kutluyorum. Futbolcuları başarılarından dolayı tebrik ediyorum." 
     
</TEXT>
</DOC>
