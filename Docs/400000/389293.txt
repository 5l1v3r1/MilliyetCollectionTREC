<DOC>
<DOCNO> 389293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo35.html </URL>
<DATE> 2005/10/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Deportivo maçında sakatlanan Nihat, bir hafta yok... 
</HEADLINE>
<TEXT>

     Real Sociedad takımında forma giyen ve Deportivo maçında sağ ayak bileğinden sakatlanan Nihat Kahveci'nin bu hafta lider Getafe ile oynanacak maça yetişemeyebileceği bildirildi. 
     Real Sociedad kulüp doktoru tarafından yapılan açıklamada, Türk futbolcunun sağ ayak bileğinde travmatik eklem iltihabı olduğu, ancak ciddi bir durumun bulunmadığı ifade edildi. 
     Bugünkü antrenmana çıkmayan ve ilaç tedavisi uygulanan Nihat'ın perşembe günü forma giymesine şüpheli bakılıyor. 
     İspanya'nın 2006 Dünya Kupası'na katılmak için 12 ve 16 Kasım'da Slovakya ile yapacağı baraj maçları nedeniyle fikstüre göre 13 Kasım'da oynanması gereken 11. hafta maçları, perşembe gününe alınmıştı. 
     27 Ekim Perşembe günü San Sebastian kentindeki Anoeta Stadı'nda oynanacak karşılaşma TSİ 21.00'de başlayacak. 
     La Liga'da Getafe 17 puanla lider durumda bulunurken, Real Sociedad 13 puanla 7. sırada yer alıyor. 
     
</TEXT>
</DOC>
