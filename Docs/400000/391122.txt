<DOC>
<DOCNO> 391122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo06.html </URL>
<DATE> 2005/10/31/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçeli oyuncularda Daum'a ilginç yakıştırma Taktikler Padişahı 
</HEADLINE>
<TEXT>

     F.Bahçe’nin başında 100 resmi maça çıkan, üst üste iki şampiyonluk yaşayan Daum’a oyuncularından ilginç yakıştırma Taktikler Padişahı. 
     2003 04 sezonunda geldiği Fenerbahçe’nin başında 100 resmi maça çıkarken, takımıyla iki sezon üst üste şampiyonluk yaşayan teknik direktör Christoph Daum’a oyuncularından ilginç yakıştırma Taktikler Padişahı. Sarı - Lacivertliler, müthiş bir ikna kabiliyeti olan hocalarının, her zaman kendilerini şaşırttığını, kafasında sürekli taktikler geliştirdiğini belirterek, kendisine bu unvanı yakıştırdıklarını dile getirdi. Bu arada kulübün resmi yayın organı Fenerbahçe Dergisi’nin kasım ayı sayısında, futbolcuların bu nitelemesine uygun olarak Alman hocaya padişah elbiseleri giydirildi. Bu arada Daum’un, Alex’in yokluğunda Schalke karşısında uygulatmak üzere 4-5-1 ve 4-4-2 sistemleri üzerinde durduğu belirlendi. 
     
</TEXT>
</DOC>
