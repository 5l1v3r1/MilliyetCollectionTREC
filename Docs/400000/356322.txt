<DOC>
<DOCNO> 356322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo46.html </URL>
<DATE> 2005/06/28/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Çaykur Rizespor, Hakan Ünsal ile anlaştı... 
</HEADLINE>
<TEXT>

     Çaykur Rizespor, Galatasaray ile yolları ayrılan Hakan Ünsal ile prensipte anlaştı. 
     Kulüp asbaşkanı Erol Yıldırım, AA muhabirine yaptığı açıklamada, Hakan Ünsal ile bugün İstanbul'da bir araya geldiklerini ve futbolcuyla her konuda anlaşmaya vardıklarını söyledi. 
     Hakan Ünsal gibi bir futbolcunun transferiyle güç kazandıklarını belirten Yıldırım, ''Hakan Ünsal, Çaykur Rizespor'a faydalı olacak bir oyuncudur. Kariyeri belli bir oyuncu. Genç oyunculara ve Çaykur Rizespor'a çok katkı sağlayacağına inanıyoruz'' dedi. 
     Yıldırım, Hakan Ünsal ile yarın saat 13.00'de İstanbul Altunizade'de bulunan Çaykur Rizespor İrtibat Bürosu'nda 2 yıllık sözleşme imzalayacaklarını sözlerine ekledi. 
     Hakan Ünsal'ın alınmasının ardından Victoria'nın sözleşmesinin fes edileceği belirtildi. 
     
</TEXT>
</DOC>
