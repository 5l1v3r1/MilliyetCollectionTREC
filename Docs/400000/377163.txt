<DOC>
<DOCNO> 377163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur55.html </URL>
<DATE> 2005/09/09/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Elektrikler kesildi, hastalar Gaziantep'e sevk edildi... 
</HEADLINE>
<TEXT>

     Kilis Devlet Hastanesi’nde elektriklerin kesilmesi nedeniyle acil serviste yatan hastalar, Gaziantep Devlet Hastanesi’ne sevk edildi. 
     Edinilen bilgiye göre, dün akşam motosikletiyle kaza yaparak hastaneye getirilen yaralılar Ayhan Fakıoğlu ve Mesut Delal, araç farlarının ışığıyla acil servise alındı ve elektrik olmadığı için müdahale yapılamayınca Gaziantep Devlet Hastanesi’ne gönderildi. 
     Kilis Devlet Hastanesi Başhekimi Dr. İbrahim Gürer, yaptığı açıklamada, hastaneye akım veren trafonun patlaması nedeniyle elektriklerin bir süre kesildiğini, olayda herhangi bir ihmal olmadığını belirtti. 
     Elektriklerin kesilmesinin ardından jeneratörün de geri akım yapması nedeniyle çalıştırılamadığını ifade eden Gürer, bu nedenle acil hastaların Gaziantep’e sevk edildiğini, arızanın giderilmesiyle hastanenin tekrar hizmet vermeye başladığını kaydetti. 
     
</TEXT>
</DOC>
