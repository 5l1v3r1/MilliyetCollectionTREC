<DOC>
<DOCNO> 366466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo42.html </URL>
<DATE> 2005/08/02/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
L'Equipe Anelka Monaco'nun listesinde 
</HEADLINE>
<TEXT>

     Fransız L'Equipe gazetesi, Fenerbahçe'nin golcüsü Nicolas Anelka'nın Monaco'nun transfer listesinde olduğunu yazdı. 
     İngiltere Premier Lig ekiplerinden Newcastle'ın transfer etmek istediği ancak başaramadığı Nicolas Anelka'ya şimdi de Monaco'nun talip olduğu iddia ediliyor. 
     Fransız L'Equipe gazetesi Togolu forveti Emmanuel Adebayor'u West Ham'a satması gündemde olan Monaco'nun Fenerbahçeli Anelka'yı listesine aldığını yazdı. 
     West Ham'ın Adebayor için beş milyon sterlin 7.2 milyon euro teklif ettiğini, Monaco'nun ise en az sekiz milyon euro istediğini belirten gazete, transferin gerçekleşmesi halinde Fransız kulübün Anelka için harekete geçebileceğini iddia ediyor. 
     Adebayor'un ayrılması halinde Anelka dışında Liverpool'un Çek golcüsü Milan Baros ve Manchester United'ın Fransız forveti Louis Saha'nın da Monaco'nun listesinde yer aldığı ifade ediliyor. 
     Monaco, Saha'nın gündemlerinde olduğunu basın sözcüsü Pierre Joseph Gadeau aracılığıyla yalanladı. 
     L'Equipe daha önce de Lyon'dan ayrılan teknik direktör Paul Le Guen'in Fenerbahçe ile görüştüğünü yazmış, Fenerbahçe de bunu kesin bir dille yalanlamıştı. 
     Fransız spor gazetesi, Fenerbahçe'nin konuyla ilgili tekzip yazısını yayınlamıştı. 
     

     
     CNNTURK.com 

     

     
</TEXT>
</DOC>
