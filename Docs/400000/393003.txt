<DOC>
<DOCNO> 393003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun03.html </URL>
<DATE> 2005/11/08/ </DATE>
<TIME> 04.20 </TIME>
<AUTHOR>  </AUTHOR>
<HEADLINE>
Amerikan havalimanında El Baradei'nin üstünü aradılar 
</HEADLINE>
<TEXT>

     2005 Nobel barış ödülü sahibi, 
     Uluslararası Atom Enerjisi Kurumu UAEK Başkanı Muhammed el Baradei, ABD’de uçağa binerken üst aramasından geçirildi. 
     AFP’nin diplomatik kaynaklardan edindiği bilgiye göre, el Baradei ve karısı, dün Boston’daki Logan havalimanında uçağa binmeden önce sıkı bir kontrolden geçirildi. Diplomatik kaynaklar, el Baradei’nin adından ötürü böyle bir muameleye maruz kalmış olabileceğini söylediler. 
     Bir diplomat, Nobel ödülü sahibi UAEK başkanının, bu muameleden rahatsız olduğunu belirtti ve el Baradei’nin, yarın ABD Dışişleri Bakanı Condoleezza Rice ile randevusu olduğunu hatırlattı. 
     UAEK yönetimi, hadiseyle ilgili açıklama yapmadı. 
     El Baradei, geçen hafta BM genel kuruluna katılmış, dün Washington’a gitmek üzere Boston’dan ayrılıyordu. 
     El Baradei ve UAEK, nükleer silahsızlanma uğrundaki çabaları dolayısıyla bu yılki Nobel barış ödülünü kazanmıştı. 
     
</TEXT>
</DOC>
