<DOC>
<DOCNO> 379286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur21.html </URL>
<DATE> 2005/09/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Öğretmen hakime hakaret etiği iddiasıyla tutuklandı 
</HEADLINE>
<TEXT>

     Gaziantep’in Nurdağı İlçesi’nde bir öğretmen, hakime hakaret ettiği iddiasıyla tutuklandı. 
     Edinilen bilgiye göre, ilçe merkezindeki bir ilköğretim okulunda, dün Sosyal Bilgiler Öğretmeni E.M. ile Türkçe Öğretmeni A.U.K, ders saatlerine ilişkin düzenleme yapılırken tartıştı. 
     E.M, eve döndükten sonra olayı Nurdağı Adliyesi’nde görev yapan eşi Hakim M.E.M’ye anlattı. Bunun üzerine Hakim M, okula giderek müdür odasında öğretmen A.U.K. ile bir süre görüştü. 
     Görüşmenin ardından Hakim M, K. hakkında kendisine hakaret ettiği, öğretmen K. de hakim M.’nin hakkında, kendisini darp ettiği iddiasıyla Cumhuriyet Savcılığı’na suç duyurusunda bulundu. 
     Tarafları ve olayın tanıkları öğretmenleri dinleyen Nöbetçi Savcı, öğretmen K’yi tutuklanma talebiyle nöbetçi mahkemeye sevk etti. 
     Hakkında tutuklama kararı verilen K’nin, psikolojik tedavi için Gaziantep Avukat Cengiz Gökçek Devlet Hastanesi’nde 3 gün müşahede altında tutulacağı bildirildi. 
     
</TEXT>
</DOC>
