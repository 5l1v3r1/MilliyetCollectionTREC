<DOC>
<DOCNO> 367183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/dunya/dun03.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yaz ortası kalın giyineni vurun' 
</HEADLINE>
<TEXT>


DIŞ HABERLER SERVİSİ 


Uluslararası Polis Komiserleri Birliği, polisin kuvvet kullanmaya ilişkin politikasını, intihar bombacısının "kafasından vurulmasını" kapsayacak şekilde genişletti. Washington Post gazetesinin haberine göre, 20 bin üyesi bulunan örgüt, 7 Temmuz'daki Londra saldırılarından sonra, intihar bombacılarına karşı muamele hakkında yeni bir kılavuz yayımladı. Buna göre, "belli davranış biçimleri sergileyen" bir kişiyi durdurmak için polis bu kişinin kafasını hedef alarak ateş etmeli. Çünkü aksi halde intihar komandosu üzerindeki bombaları patlatabilir. Olası intihar eylemcisinin bazı davranışlardan teşhis edilebileceğine dikkat çeken kılavuz bu tuhaf davranış biçimlerini şöyle sıraladı 
Sıcak havada kalın giysiler giymek. Çıkıntılı sırt çantası taşımak. Sinirli davranışlar göstermek. Aşırı terlemek. Göz temasından kaçınmak. Alçak sesle dua okumak. 

</TEXT>
</DOC>
