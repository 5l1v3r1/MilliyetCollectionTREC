<DOC>
<DOCNO> 394406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sontur17.html </URL>
<DATE> 2005/11/12/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
AİHM'in türban kararına protesto 
</HEADLINE>
<TEXT>

     Avrupa İnsan Hakları Mahkemesi AİHM'in , Leyla Şahin davasında verdiği karar Kocaeli ve Diyarbakır'da protesto edildi. 
     Kocaeli'nde İnsan Hakları ve Mazlumlar İçin Dayanışma Derneği MAZLUMDER Şubesi ve Kocaeli İnanç Özgürlüğü Platformu üyeleri, Sabri Yalım Parkı'nda düzenledikleri protesto gösterisinde, AİHM'in taraflı davranarak, siyasi bir karar aldığını ileri sürüldü. 
     Platform adına konuşan Mazlumder üyesi Nigar Gümrükçüoğlu, ''AİHM, baktığı her davada vatanı bölmeye, halkı birbirine düşürmeye yol açmak isteyenlere çanak tutuyor'' diye konuştu. 
     Açıklamanın ardından bir süre slogan atan ve düdük çalan grup, dağıldı. 
     
     DİYARBAKIR 
     Diyarbakır Sanat Sokağı'nda toplanan, Özgür Düşünce ve Eğitim Hakları Derneği Özgür-Der Diyarbakır Şubesi üyeleri, yaptıkları basın açıklamasında ''Bu kararla AİHM, İslami talepler söz konusu olduğunda temel ölçü olarak insan haklarını değil, sadece kendi çıkarlarını, yani haçlı zihniyetini dikkate aldığını göstermiştir'' dedi. 
     Üyeler adına basın bildirisi okuyan Semra Türkmen, ''Bizler inancımızı nasıl yaşayacağımızı AİHM'e, AB'ye veya ABD'ye soracak değiliz. Kimseden bunun için icazet alma gibi bir niyetimiz yoktur. Biz hakkımızı dilenerek değil, direnerek alacağız'' diye konuştu. 
     Grup, açıklamanın ardından dağıldı. 
     
</TEXT>
</DOC>
