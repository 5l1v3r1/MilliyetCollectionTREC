<DOC>
<DOCNO> 390268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas08.html </URL>
<DATE> 2005/10/27/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Güzel kadınların sırları 
</HEADLINE>
<TEXT>

     Hollywood yıldızlarının daha güzel görünmek için uyguladıkları yöntemleri artık sizde uygulayabilirsiniz. 
     Ekranlarda görüp hayran olduğunuz güzelliklerin de bir sırrı var elbet. Mesela Angelina Jolie'nin kirpikleri, Charlize Theron'un kusursuz yüzü ve Jennifer Lopez gibi bronz bir vücuda sahip olması. 
     
     Dolgun kirpikler 
     Angelina Jolie ve Sarah Jessica Parker gibi çarpıcı bakışlara sahip olmak için siyah ya da koyu kahverengi bir eyeliner kullanabilirsiniz. Eyeliner fırçasıyla tam kirpik çizginize, boşlukları dolduracak şekilde uygulayın. Daha doğal bir görünüm elde etmek istiyorsanız, sadece göz kapağınızın içine siyah göz kalemiyle çizgi çekin. 
     Etkileyici gözlerin sırrı olan gür ve uzun kirpiklere sahip olmak için rimel fırçasını dik tutup, kirpiklerinizin arasında ileri geri hareket ettirin. Kirpiklerinizin gün boyu aynı şekilde kalması için rimeli uyguladıktan sonra ısıtılmış bir kirpik kıvırıcısı ile üzerinden geçin. 
     
     Kalıcı güzellik için 
     Eyeliner fırçanızı, sıvı eyeliner sabitleyici ile ıslatıp, ucunu toz ya da krem fara batırın. Ardından uygulamaya başlayın. Hollywood'un ünlü yıldızlarının uzun süren çekimler için başvurdukları bu teknikle makyajınızın uzun süre kalıcı olmasını sağlayabilirsiniz. 
     
     Sağlıklı bir yüz 
     Dünyaca ünlü oyuncular Charlize Theron ve Mischa Barton gibi yüzünüze tatlı bir ışıltı vermek istiyorsanız, allık kullanmanızda fayda var. Özellikle gül kurusu tonlarında bir jel ya da krem allığı, alnınıza, yanaklarınıza ve burnunuzun üstüne ince bir tabaka halinde sürüp parmaklarınızla iyice yayın. Ayrıca elmacık kemiklerinize süreceğiniz koyu pembe tonlarındaki bir allık size daha sağlıklı ve ışıltılı bir görünüm kazandırır. 
     
     Bronz bir ten 
     Latin güzeli Jennifer Lopez gibi bronz olmak hiçte zor değil. Bunun için piyasada bulunan bronzlaştırıcı bir pudra kullanarak kalıcı esmerliği garantiliyebilirsiniz. 
     
     Sivilcelerden kurtulun 
     Oksijenli su ve içme suyunu eşit miktarlarda karıştırıp makyajınızı çıkarttıktan sonra göz çevrenize değdirmeden yüzünüze uygulayın. Cate Blanchett gibi pek çok ünlü ismin de tercih ettiği bu yöntem sayesinde siyah noktalara ve sivilcelere neden olan bakterilerden kolaylıkla kurtulabilirsiniz. 
     
     Şiş gözlere çare 
     Gözleriniz şişiyorsa çok su için ve fazla tuz kullanmayın. Buna rağmen ara sıra gözleriniz şiş uyanıyorsanız, içeriğinde cadı fındığı bulunan ürünler kullanın. 
     
     Rujunuz bozulmasın 
     Rujların gün boyunca kalıcılığını korumaması, kadınların ortak problemleri arasında yer alır. Bundan dolayı rujunuzu sürmeden önce mutlaka dudak nemlendiricisi kullanmaya özen gösterin. 
     
     Parlatıcıyı unutmayın 
     Hollywood'un ünlü yıldızları Mischa Barton, Charlize Theron, Sarah Jessica Parker ve Angelina Jolie gibi etkileyici dudaklara sahip olmak istiyorsanız, mutlaka dudak kalemi kullanın. Bunu uyguladıktan sonra rujunuzu sürün ve son olarak dudağınızın sadece üst kısmına parlatıcı uygulayın. 
     Ekolay 


     
</TEXT>
</DOC>
