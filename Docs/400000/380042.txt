<DOC>
<DOCNO> 380042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur17.html </URL>
<DATE> 2005/09/20/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Semra Hanım 'Üzülmüyorum, şehit verdim' 
</HEADLINE>
<TEXT>

     MAGAZİN SERVİSİ 

Anne Semra Yücel, "Gelinim Olur musun " yarışmasında " şık olduğun zaman ben sana söylerim" dediği oğlu Ata'nın ölümünü soğukkanlılıkla karşıladı. Semra Hanım, "Üzülmüyorum. Çünkü ben asker kızıyım. Bir şehit vermem gerekiyordu, verdim. Bunca şehit varken benim de vermem gerekiyordu. Ben Allah'tan büyük değilim, demek ki yanına alması gerekiyordu" dedi. 
     
     ŞEHİT DERNEĞİNDEN TEPKİ 

     İzmir Şehit Aileleri Derneği Başkanı Yavuz Alphan, televizyonda yayınlanan "Gelinim Olur musun " programıyla tanınan ve Adana’da kaldığı otel odasında ölü bulunan Ata Türk’ün 24 annesi Semra Yücel’in acısına saygı duyduklarını, ancak "Oğlum şehit oldu" biçimindeki ifadesini doğru bulmadıklarını söyledi. 
     Alphan, AA muhabirine yaptığı açıklamada, şehitliğin yüce bir makam olduğunu, şehit aileleri olarak ve bu sıfatın gelişigüzel kullanılmasını kabullenemediklerini söyledi. 
     Hayatını kaybeden Ata Türk için "şehit" denemeyeceğini vurgulayan Alphan, şöyle konuştu 
     "Annenin acısına saygı duyuyoruz. Gencecik yavrusunu kaybetti, Allah kendisine sabır versin. Ancak gazetelerde Benim babam subaydı, oğlum da şehit oldu dediğini okuduk. Bunu gören dernek mensuplarımız duruma tepki gösteriyor. Bu ifadeleri doğru bulmuyoruz. Şehitlik yüce bir mertebedir. Bu şekilde ölen birisine şehit denmeyeceğini herkes bilir." 
     
</TEXT>
</DOC>
