<DOC>
<DOCNO> 380994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur50.html </URL>
<DATE> 2005/09/23/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Oğlu öldürülen baba zanlıları tesadüfen gördü... 
</HEADLINE>
<TEXT>

     İzmir’in Karşıyaka İlçesi’nde dün öldürülen Oktay Kocatepe’nin 21 babasının, olay sırasında oğlunun bıçaklandığı caddenin arka sokağından "tesadüfen" geçtiği ve kaçan zanlıları gördüğü bildirildi. 
     Alınan bilgiye göre, Oktay Kocatepe’nin bıçaklandığı sırada babası Mehmet Kocatepe’nin "tesadüfen" olay yerinin arka sokağında yürüdüğü, kaçan zanlıları gördüğü ve yerde kanlar içinde yatan kişinin yanına gittiğinde oğlu olduğunu fark edince sinir krizi geçirdi. 
     Bu arada, soruşturmayı yürüten Asayiş Şube Müdürlüğü Cinayet Büro Amirliği ekiplerinin, öldürülen Kocatepe’nin zanlılarının yakalanması için çalışmalarını sürdürdüğü bildirildi. 
     Öte yandan, Oktay Kocatepe’nin cenazesi Karşıyaka Mevlana Camii’nde kılınan namazın ardından Doğançay Mezarlığı’nda toprağa verildi. 
     Karşıyaka 1671 Sokak’ta dün, Veli Kıvanç ile aralarında daha önceden husumet bulunan bir grup arasında kavga çıkmış, Kıvanç’ın yanında bulunan arkadaşı Oktay Kocatepe sırtından bıçaklanarak öldürülmüş, zanlılar olayın ardından kaçmıştı. 
     
</TEXT>
</DOC>
