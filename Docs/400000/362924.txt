<DOC>
<DOCNO> 362924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/siyaset/axsiy01.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Elimizi tutsunlar 
</HEADLINE>
<TEXT>


Talat, Barış Harek tı törenlerinde, "Rum liderliğinin h kimiyetçi anlayışının sadece bize değil, Rum halkına da çektirdiği acılar tekrarlanmamalı" dedi 

Sefa Karahasan - Lefkoşa 


20 Temmuz 1974 Barış Harekatı'nın 31. yıldönümü, KKTC'de törenlerle kutlandı. KKTC Cumhurbaşkanı Mehmet Ali Talat, Dr. Fazıl Küçük Bulvarı'nda düzenlenen törende yaptığı konuşmada, kalıcı ve adil barışın, ancak Kıbrıs'taki tarihi gerçeklerin görülebilmesiyle sağlanabileceğini belirterek şunları kaydetti 
"Barış elimizi Rum halkına uzattık, tutulmasını bekliyoruz. Kıbrıs Rum liderliğinin hakimiyetçi anlayışının sadece bize değil, geçmişte Rum halkına da çektirdiği acıların artık bir daha tekrarlanmamak üzere sona ermesi için elimiz bekliyor. Dünya Rum propagandasından yıllarca etkilendi. Ta ki Kıbrıs Türk halkı, 24 Nisan referandumuyla yeni bir dönemi başlatana kadar." 
Talat, yabancı konuklara da seslerinin duyurulması için destek çağrısı yaptı. 

Annan'a destek 
Cumhurbaşkanı Ahmet Necdet Sezer de gönderdiği mesajında, "Türkiye, Birleşmiş Milletler Genel Sekreteri'nin hakça ve kalıcı bir çözüme ulaşılmasını desteklemeyi sürdürecektir" diye seslendi. 
Başbakan Recep Tayyip Erdoğan da, mesajında, "Türk tarafı, üzerine düşeni fazlasıyla yapmıştır. Ancak Rum tarafı, Türklerle yeni bir ortaklık için gerekli iradeyi ortaya koyamamıştır" dedi. 
Dışişleri Bakanı Abdullah Gül de, törende yaptığı konuşmada, Kıbrıs'ta iki tarafın ortaya koyduğu tavrın dünya tarafından değerlendirildiğini kaydederek, "Hesabın Rumlardan sorulmasının en iyi yolu ambargonun kaldırılmasıdır" dedi. 

Rum basını töreni izledi 

Barış Harekatı'nın 31. yıldönümü kutlandı. 32 ülkeden 100'ün üstünde diplomat, milletvekili, gazeteci, akademisyen ve işadamının davetli olarak katıldığı törenleri kalabalık bir Rum gazeteci topluluğu da izledi. 

Karamanlis'in ziyareti ertelenebilir 

Atİna DHA 

Müzakereler öncesi destek vermek amacıyla ağustos sonunda Ankara'yı ziyaret etmesi beklenen Yunanistan Başbakanı Kostas Karamanlis'in geziyi erteleyebileceği belirtildi. Kathimerini gazetesinde yeralan habere göre, erteleme olasılığının altında, son zamanlarda Türkiye'nin AB üyeliğine yönelik tepkiler yatıyor. Diplomatik kaynaklarsa, pürüzün uygun tarih bulunamamasından kaynaklandığını belirtiyor. 


</TEXT>
</DOC>
