<DOC>
<DOCNO> 381252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonyas03.html </URL>
<DATE> 2005/09/24/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
2005'in en iyi ve en kötü giyinen ünlüleri 
</HEADLINE>
<TEXT>

     Ünlü magazin dergisi People, bu senenin en iyi ve en kötü giyinen ünlülerini seçti. 
     Derginin moda direktörü Susan Kaufman'ın yaptığı listede yer alan ünlülerin hemen hepsi şıklıkları ve zarafetleriyle göz kamaştırıyor. 
     
     Kırmızı halı ve Angelina Jolie 

     Jolie, başrolünü Brad Pitt'le paylaştığı 'Bay ve Bayan Smith'in galasında giydiği siyah kıyafetiyle, 2005 yılında kırmızı halı seramonilerinin en seksi yıldızı olmayı hak etti. Versace imzalı bu kıyafet için Susan Kaufman'ın yorumu son derece anlamlı "Başka kim baştan aşağı siyah deriden bir elbise içinde bu kadar seksi görünebilir ki " 
     
     En iyi giyinen erkek Johnny Depp 

     Johnny Depp, sıra dışı oyunculuğu kadar giyim tarzıyla da her zaman için çok farklı bir yıldız. Ünlü oyuncu, 'Charlie and the Chocolate Factory'nin Los Angeles'ta düzenlenen galasında özgün tarzıyla yine dikkat çekmişti. 
     
     En şık hamile Heidi Klum 

     Topmodel Heidi Klum, hamileliği belki de en güzel yaşayan kadınlardan biri. Heidi'nin hamileliğini hiç gizlemediğini söyleyen Kaufman'a göre, Klum'un bir davette ya da gündelik kıyafetler içinde olmasının hiçbir önemi yok. O her zaman çok şık ve güzel. 
     
     2005'in hayal kırıklığı Jennifer Lopez 

     Jennifer Lopez, 2004'ün en iyi giyinen kadınlarından biriydi solda . Fakat bir yıl içinde o kadın gitti ve yerine giyinmeyi bilmeyen, giydiklerini kendine yakıştıramayan bir kadın geldi. Kaufman'a göre, Lopez'in bu fotoğrafları ondaki düşüşün somut kanıtlarından biri. 
     
     En iyi giyinen kadın Gwen Stefani 

     Kaufman, Gwen Stefani'yi 'baştan aşağı orijinal' olarak tanımlıyor. MTV Video Müzik Ödülleri gecesinde giydiği kıyafetiyle sağda gecenin en şık kadını seçilen ünlü şarkıcıya ne giyse yakışıyor. 
     
     En iyi aksesuvar Beyonce 

     Kaufman, Beyonce'nin şıklığını her zaman aksesuvarlarıyla tamamladığını söylüyor. Bandana, küpeler ve renkli çanta ile oldukça şık görünen Beyonce MTV Video Müzik Ödülleri'nde zevkini yine ortaya koymuştu. 
     
     En etkili isim Sienna Miller 

     Sienna 'cool' İngiliz genç kızı havasıyla yetinmiyor ve modern giysilerle eski modaları harmanladığı bir giyim tarzını tercih ediyor. Sonucun başarılı olduğunu söylemek yanlış olmaz. 
     
     En kötü giyinen çift Paris Hilton-Paris Latsis 

     Kaufman'a göre, Latsis'le Hilton'ın birlikte olması kaçınılmaz çünkü karakterleri birbirine çok benziyor. Kaufman, çizgi film karakterlerine benzettiği çiftin gündelik hayatta çok kötü ve uyumsuz giyindiğini söylüyor. 
     
</TEXT>
</DOC>
