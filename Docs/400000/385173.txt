<DOC>
<DOCNO> 385173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/guncel/gun08.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusçadan sonra Çince eğitim 
</HEADLINE>
<TEXT>


Okan Üniversitesi, Mütercim-Tercümanlık Bölümü'ne bu yıl Rusçadan sonra Çinceyi ekledi 

BURCUM DEVREZ İstanbul 

Okan Üniversitesi, Rusçadan sonra bu yıl da Türkiye'de ilk defa Çince Mütercim-Tercümanlık Bölümü'nü açtı. 
Ülkeler arasında gerek ticaret gerekse ekonomi konularında en önemli aracın iletişim ve yabancı dil olduğu düşüncesinden yola çıkan üniversite bu yıl mütercim-tercümanlık bölümüne İngilizce, Almanca, Rusçadan sonra Çinceyi de ekledi. Rektör Prof. Dr. Sadık Kırbaş da şunları söyledi 
"Ülkeler arasındaki siyasal sorunları aşmanın en önemli yolu ekonomik ve ticari ilişkilerin geliştirilmesi. İlişkilerin geliştirilmesinde dil konusunda yardımcı olacağımızı düşünerek 4 mütercim-tercümanlık bölümü açmaya karar verdik. Bunun son ayağı da Çince Mütercim-Tercümanlık bölümü oldu." 
Çin'de Pekin Dil ve Kültür Üniversitesi ile protokol imzaladıklarını anlatan Kırbaş, öğrencilerin alacağı eğitimi şöyle anlattı 
"Öğretmen ve öğrenci değişim programlarımız olacak. Ama bu bir yıl geçtikten sonra gerçekleşecek. Bir yıl öğrencilerimiz yoğun şekilde Çince eğitim alacak. Sonra çeviri teknikleri, iki dilin kültürü hakkında bilgi sahibi olacak. Bölümü bitiren öğrencilerimizin seçeneklerini artırmak için işletme, uluslararası ticaret, turizm gibi alanlarda eğitim vereceğiz. Bölüm için 35 kontenjan ayrıldı. Ek yerleştirmeyle öğrenci almaya başlayacağız. Bu bölümden mezun olan öğrenciler Çin'de staj yapma imk nı da bulacak." 


</TEXT>
</DOC>
