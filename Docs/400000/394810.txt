<DOC>
<DOCNO> 394810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonsiy12.html </URL>
<DATE> 2005/11/14/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Prof. Uslu'nun "şeyh" rüyası TBMM gündeminde 
</HEADLINE>
<TEXT>

     CHP İstanbul Milletvekili Berhan Şimşek ile CHP İzmir Milletvekili Erdal Karademir, Prof. Dr. İsmail Tuncay Uslu’nun rüyasıyla ilgili gönderdiği mektubu, TBMM gündemine taşıdılar. 
     Şimşek ile Karademir’in, Başbakan Erdoğan’ın cevaplandırması istemiyle TBMM Başkanlığı’na sunduğu önergelerinde, "Prof. Uslu’nun, rüyasında gördüğü Mehmet Zahit Kotku’dan, Başbakan’a iletilmek üzere bazı mesajlar aldığı ve uyanır uyanmaz bunları yazıya dökerek Başbakan Erdoğan’a bir mektupla ilettiğine" ilişkin haberlerin bazı gazetelerde yayınlandığı belirtildi. 
     "Uzan Grubu’na yönelik yürütülen operasyonların dayanağı ve gerekçesi, adı geçen bilim adamının rüyasında gördüğünü iddia ettiği Nakşibendi Şeyhi Mehmet Zahit Kotku’nun emirleri midir " diye soran Şimşek, şöyle devam etti 
     "Bir vatandaşımız, rüyasında Mustafa Kemal Atatürk’ü gördüğünü iddia ederek size bir mektup yazsa ve o mektupta hükümetinizin uygulamalarının Mustafa Kemal Atatürk tarafından eleştirildiğini belirtse, örneğin bu mektupta TÜPRAŞ hisselerinin bir gece yarısı operasyonuyla Ofer Grubu’na satılmasına Mustafa Kemal Atatürk’ün karşı çıktığını söylese, o mektubu da resmi kayda alarak işlem tesis edecek misiniz Gereği için ilgili kamu kurum ve kuruluşlarına yollayacak mısınız " CHP’li Karademir de "mektubu ciddiye alıp resmi evrak olarak kayıt altına alan, Milli Eğitim’e ve YÖK’e ileten Başbakanlık yetkilileri hakkında herhangi bir işlem yapılıp yapılmadığını" sordu. 
     
</TEXT>
</DOC>
