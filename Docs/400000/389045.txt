<DOC>
<DOCNO> 389045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo12.html </URL>
<DATE> 2005/10/23/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Sivasspor 4 - Diyarbakırspor 1 maç sonucu 
</HEADLINE>
<TEXT>

     Turkcell Süper Ligi'nde, Sivasspor, Diyarbakırspor'u 4-1 yendi. 
     Tribünleri dolduran yaklaşık 10 bin taraftarının da desteğini arkasına alan Sivasspor, maça sağlı sollu ataklarla başladı. 
     2. dakikada Murat'ın sağdan ortasında topa iyi yükselen Anderson'un kafa vuruşunda top yandan auta çıktı. 
     10. dakikada sol kanattan hareketlenen Cem'in düşürülmesiyle kazanılan serbest vuruşu kaptan Muhammed kullandı. Muhammed'in sert şutunda kaleci Murat topu güçlükle kornere çeldi. 
     12. dakikada Musa'nın sol kanattan yaptığı ortada iyi yükselen Anderson'un kafa vuruşunda kaleci Murat topu bloke etti. 
     14. dakikada Sinan'ın soldan kullandığı korner atışı sonrasında Sivasspor ceza alanı içinde oluşan karambolde, topu önünde bulan Cem Yanık'ın vuruşunda tehlikeyi defans güçlükle önledi. 
     18. dakikada Hasan Özer'in Sivasspor ceza alanı dışında düşürülmesiyle kazanılan serbest atışta İlyas'ın vuruşunda top üst direkten geri döndü. Dönen topu kafayla tamamlayan Cem Yanık'ın vuruşunda ise meşin yuvarlak direğe çarparak auta gitti. 
     22. dakikada Cem Karaca'nın sol kanatta düşürülmesiyle kazanılan serbest atışı kullanan Muhammed'in yerden kaleye gönderdiği topu kaleci Murat sağ köşeden güçlükle uzaklaştırdı. Daha sonra devam eden pozisyonda Diyarbakırspor savunması tehlikeyi büyümeden önledi. 
     27. dakikada Musa'nın ara pasıyla sağ kanatta topla buluşan İbrahim'in ortasına yükselen Anderson'un sert kafa vuruşunda top üst direğe çarparak oyun alanının dışına çıktı. 
     37. dakikada Musa'nın sağ kanattan yaptığı ortaya iyi yükselen Brezilyalı Anderson, topu kafayla filelere göndererek takımını 1-0 öne geçirdi. 
     40. dakikada topla buluşan Muhammed'in yaklaşık 30 metreden sert vuruşunda top yandan auta çıktı. 
     Karşılaşmanın ilk yarısı Sivasspor'un 1-0 üstünlüğüyle sona erdi. 
     Bu arada bu maçın öncesinde PAF takımları arasında oynanan maç, Sivasspor PAF takımının 6-1 galibiyetiyle sona erdi. 
     
     İKİNCİ YARI 

     İlk yarıyı 1-0 önde kapatan Sivasspor, 10 kişi mücadele eden rakibi karşısında maçın ikinci yarısına da üstün başladı. 
     53. dakikada sağ kanattan Jupi'nin ortasına iyi yükselen Cumhur'un kafa vuruşunda topu kaleci Petkoviç bloke etti. 
     55. dakikada Serkan'ın pasıyla ceza alanı içine giren Hasan Özer'in vuruşunda top yandan auta çıktı. 
     56. dakikada Muhammed'in pasıyla soldan ceza alanı içine giren Hayrettin, kaleci Murat ile karşı karşıya kaldı. Hayrettin'in plase vuruşunda top ağlarla buluştu 2-0 
     64. dakikada ceza alanının sol tarafında topla buluşan Anderson'un pasını iyi değerlerdiren Muhammed'in vuruşuyla Sivasspor 3-0 öne geçti. 
     68. dakikada ceza alanı içine soldan giren Hayrettin'in düşürüldüğü pozisyonda hakem Gökçe, penaltı noktasını gösterdi. Atışı kullanan Muhammed topu ve kaleciyi ayrı köşelere gönderdi 4-0 
     70. dakikada Cem Yanık'ın soldan ortasında Burhan, topu Hasan Özer'in önüne indirdi. Hasan'ın vuruşunda kaleci Petkoviç topu kontrol etti. 
     86. dakikada Burhan'ın ceza sahasının dışında düşürülmesiyle kazanılan serbest atışı kullanan Serdar'ın plase vuruşunda top Petkoviç'in solundan ağlara gitti 4-1 
     Karşılaşmanın son dakikalarında başka gol olmayınca maç Sivasspor'un 4-1 üstünlüğüyle sona erdi. 
     

Stat 4 Eylül. Hakemler Mehmet Fatih Gökçe xxx, Harun Taş xxx, Erdem Bayık xxx. Sivasspor Petkoviç xxx, Murat xxx, Fransergio xxx, Hakkı xxx, Hayrettin xxx, Hakan Bayraktar xxx, Cem xxx Dk. 82 Balili x , İbrahim xxx Dk. 46 Gökhan xx , Muhammed xxxx, Musa xxx, Anderson xxxx Dk. 70 Mehmet xx . Diyarbakırspor Murat x, Sedloski xx, Tolga xx, Sinan Demircioğlu xx, Serkan x Dk. 65 Burhan x , Cumhur xx Dk. 85 Atilla , Göksel x, Jupi xx, İlyas x, Cem Yanık xx Dk. 76 Serdar x , Hasan Özer xx. Goller Dk. 37 Anderson, Dk. 56 Hayrettin, Dk. 64 ve 68 Muhammed, Dk. 86 Serdar. Sarı Kartlar Dk. 10 Jupi, Dk. 59 Cem Yanık Diyarbakırspor Dk. 50 Hakkı, Dk. 59 Cem Sivasspor . Kırmızı Kart Dk. 38 İlyas Diyarbakırspor .      
</TEXT>
</DOC>
