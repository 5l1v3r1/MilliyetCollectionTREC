<DOC>
<DOCNO> 350510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/ekonomi/eko05.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, Çin ve Hindistan'dan daha hızlı büyüyecek' 
</HEADLINE>
<TEXT>



Aviva Hayat Uluslararası Direktörü Bert Paterson, önümüzdeki 15 yıl içinde en hızlı büyüyen piyasanın Türkiye olacağını belirterek, "Çinden, Hindistan'dan daha hızlı büyüyecek. Fırsat burada. Bunun için Aviva Türkiye'de bu kadar yoğun yatırım yaptı" dedi. 
Aviva sponsorluğunda Eduplus Eğitim Danışmanlık tarafından düzenlenen "Bireysel Emeklilik ve Sigorta Zirvesi 2005"de yaptığı konuşmada Paterson, bir çok şirketin Türkiye piyasasına girmeye çalıştığını ifade ederek, "İşte Türkiye'deki mali hizmetler piyasasını bekleyen fırsat budur" dedi. 
Hazine Müsteşarlığı Sigortacılık Genel Müdürü Ahmet Genç de, sigorta sektörünün diğer sektörlere göre daha fazla güvene dayalı olduğunu belirterek, kendilerine ulaşan şikayetlerin yarısının yanlış veya eksik bilgilendirmeden kaynaklandığını ifade etti. 


</TEXT>
</DOC>
