<DOC>
<DOCNO> 364139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur01.html </URL>
<DATE> 2005/07/25/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Bir porno CD skandalı daha... 
</HEADLINE>
<TEXT>

     TACETTİN ÇEBİ Artvin DHA 

      TEKİRDAĞ’ın Muratlı İlçesi’nde yaşanan porno CD skandalının bir benzeri de Artvin’ de ortaya çıktı. Artvin’de görev yapan kadın öğretmen 27 yaşındaki H.A. ile öğrencisi 19 yaşındaki S.E.’nin cinsel ilişki kurdukları sırada çekilen görüntülerinin yer aldığı CD, elden ele dolaşıyor. Öğretmen H.A., olayın duyulmasının ardından başka bir ile tayin edildi. 
     Artvin'deki olay iddiaya göre şöyle gelişti. Bir lisede resim öğretmeni olan H.A., öğrencisi S.E. ile ilişkiye girdi. Öğrenci S.E., öğretmeni H.A. ile cinsel ilişkiye girerken bunu gizlice kameraya kaydetti. Kameradaki gizli çekilen görüntüler, CD’ye kaydedilip çoğaltıldıktan sonra Artvin’de elden ele dolaşmaya başladı. 
     Geçen mayıs ayında kimliği açıklanmayan bir kişi ise eline geçen CD'yi Artvin Emniyet Müdürlüğü Asayiş Şubesi'ne götürerek teslim etti. Polis yetkilileri de CD'yi savcılığa verdi. Bunun üzerine soruşturma açan savcılık, öğretmen H.A. ile öğrenci S.E.'nin ifadelerini alarak serbest bıraktı. 
     Şikayetçi olmayan H.A.'nın tayini başka bir ile çıkartıldı, Artvinli öğrenci S.E. de okulunu bitirdikten bir süre sonra ortadan kayboldu. 

     
</TEXT>
</DOC>
