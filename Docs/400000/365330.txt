<DOC>
<DOCNO> 365330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sondun29.html </URL>
<DATE> 2005/07/29/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Amsterdam'da patlayıcı alarmı .. 
</HEADLINE>
<TEXT>

     Hollanda Polisi, başkent Amsterdam'da bir evde yaptığı aramada, önemli miktarda patlayıcı madde ele geçirdi. 
     Polisin açıklamasında, patlayıcının, kentin Oude West semtinde ihbar üzerine bir eve düzenlenen baskında ele geçirildiği belirtildi. 
     Evde patlayıcı bulunduğunun belirlenmesi üzerine çevredeki evlerin derhal boşaltıldığı ve evin bulunduğu caddenin trafiğe kapatıldığı bildirildi. 
     Polis, evdeki 4 kişinin gözaltına alındığını, ilk araştırmalara göre patlayıcıların terörle ilgisi bulunmadığının görüldüğünü bildirdi. Patlayıcıların uzman görevliler tarafından robotla zararsız hale getirildiği kaydedildi. 
     
</TEXT>
</DOC>
