<DOC>
<DOCNO> 387063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yasam/axyas01.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yola biraz geç 'dur' dediler 
</HEADLINE>
<TEXT>


Trabzon İdare Mahkemesi, Karadeniz Sahil Yolu'nun Ardeşen kanadındaki inşaatı durdurdu. Ancak aynı mahkemenin yürütmeyi durdurma kararlarına uymayan şirket, yolun yüzde 80'ini bitirmişti 

Şükran Özçakmak 

Karadeniz Sahil Yolu'nun Çayeli-Ardeşen-Hopa geçişinin deniz dolgusuyla yapımına ilişkin Ardeşen Belediye Meclis kararı, Trabzon İdare Mahkemesi tarafından iptal edildi. 
Mahkeme, n zım imar uygulama planlarının, kanunlar ve yöresel özellikler dikkate alınmadan hazırlandığına, deniz dolgusuyla yapılan yolun kamuya bir fayda sağlamayacağına kanaat getirdi. Ancak aynı mahkemenin 3 ay önce verdiği 2 ayrı yürütmeyi durdurma kararına uymayan şirket, yolun yüzde 80'ini bitirdi. 

'Telafisi güç zarar' 
Yürütmeyi durdurma kararında, "dava sürecinde inşaata devam edilmesi halinde telafisi güç ve imk nsız zararlara neden olunacağını" belirten mahkeme, iptal kararında da "kamu kaynaklarının israf edildiğinin" altını çizdi. 
Mahkemenin, yol projesinin, işin yapımını üstlenen firmaya bırakılmasını hata olarak niteleyen iptal kararında, "Karayolları'nın hazırladığı ve belediye meclisinin 15 Aralık 2004'te onayladığı n zım ve uygulama imar planı değişiklik işlemi, Anayasa'ya, Kıyı Kanunu'na, şehircilik ilke ve esaslarına aykırı. Sahil geçişi, en ucuz alternatif de değil" denildi. 

Şimdi ne olacak 
Kararın ardından, iptal davalarını açan Avukat Ferhat Artan, şunları söyledi "2 ayrı yürütmeyi durdurma kararı mevcutken, yolu yapan Cengiz-Mapa-Makyol Konsorsiyumu, yargıyla yarışırcasına inşaatı hızlandırdı. Geri dönüşü olmasın diyerek denizi hızla doldurdu. Korktukları oldu, mahkeme projeyi iptal etti. Karayolları'nın itirazı halinde dava Danıştay'a gidecek. Karar onanırsa proje iptal edilecek. Yol adı altında yapılan dolgu kaçak sayılacak." 
Ardeşen Belediye Başkan Vekili Avni Kahya da, "Şimdi, yol adı altında yapılan deniz dolgusunda yürüyüş parkuru mu yapacağız Dolgu alanı böyle bırakılırsa ne olacak " diye sordu. 

Tazminat davası açılacak 
Sivil toplum örgütleri adına dava açan Ardeşen Kültür Derneği Başkanı Cengiz Tekin ve Ardeşen Atatürkçü Düşünce Derneği Başkanı Artan da, mahkeme kararlarını uygulamayan yöneticiler hakkında tazminat davaları açacaklarını söyledi. 
İnşaat şirketine müdahale etmemekle suçlanan Ardeşen Cumhuriyet Savcısı Selahattin Doğan ise, "Müdahale yetkim yok. Suç varsa soruşturma yapar ve dava açarım. Dava sonucu yasayı çiğneyenler cezalandırılır. Henüz soruşturma sürüyor" açıklamasını yaptı. 
Marmara Üniversitesi İdare Hukuku Öğretim Üyesi Prof. Dr. Ülkü Azrak da, "Savcının emrinde kolluk kuvvetleri var. Mahkemenin kararını uygulatabilir, karara uymayanlar hakkında daha sonra dava açılabilirdi" diye konuştu. 

Mahkeme kararına uyulmadı 

İnşaat şirketi, Arhavi geçişinde mahkeme kararına uymayıp inşaata devam etmiş, işlem yapmadığı gerekçesiyle Arhavi Cumhuriyet Savcısı Adalet Bakanlığı'na şik yet edilmişti. Pazar'da da mahkemenin verdiği yürütmeyi durdurma kararına rağmen süren inşaat, Pazar Cumhuriyet Savcısı'nın talimatıyla durdurulmuştu. Fındıklı'da da mahkeme kararını tanımayan şirket ve Karayolları sorumluları hakkında suç duyurusunda bulunulmuş, Rize Valiliği soruşturma izni vermeyince Trabzon Cumhuriyet Başsavcılığı'nın itirazıyla soruşturma açılmıştı. 


</TEXT>
</DOC>
