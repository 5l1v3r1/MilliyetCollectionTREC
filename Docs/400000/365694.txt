<DOC>
<DOCNO> 365694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo07.html </URL>
<DATE> 2005/07/30/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Real Madrid Asya zengini 
</HEADLINE>
<TEXT>

     Real Madrid, bir haftalık Asya turunu 25 milyon dolarlık gelirle kapattı. 
     Her yıl transferin flaş takımı olarak dünya çapında ses getiren Real Madrid, bütçesini denk getirebilmek için sezon önceleri ve devre arasında Uzakdoğu'ya uzanıyor. 
     Futbolcular yoğucu tempoda geçen yolculuklardan sıkılsa da, kulüp hem kasasını dolduruyor hem de yıl boyunca forma satışı için promosyon çalışması yapmış oluyor. 
     Real Madrid, geçtiğimiz yılki tsunami felaketinde zarar görenler yararına oynadığı Asya turundaki son maçında Tayland 23 Yaşaltı Milli Takımı'nı 3-0 yendi. 
     İspanyol takımı, Tayland'ın başkenti Bangkok'ta 40 bin kişinin izlediği karşılaşmanın ilk yarısını Zinedine Zidane'ın penaltı ve Ronaldo'nun golleriyle 2-0 önde kapattı. 
     Ruben de la Red bitime üç dakika kala maçın skorunu ilan eden golü kaydetti ve Real Madrid sahadan 3-0 galip ayrıldı. 
     Real Madrid Çin, Japonya ve Tayland'ı kapsayan bir haftalık Asya turundan 25 milyon dolarlık gelir elde etti. 
     23 temmuzda Çin'in Beijing Guoan takımıyla karşılaşan Real Madrid Japonya'da Tokyo Verdy ve Jubilo Iwata ile oynadıktan sonra Tayland'da Asya turuna nokta koydu. 
     La Liga ekibi Asya Turu'ndaki dört karşılaşmasından üçünü kazandı, Tokyo Verdy'ye ise 3-0 kaybetti. 
     
</TEXT>
</DOC>
