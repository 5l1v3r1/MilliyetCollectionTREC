<DOC>
<DOCNO> 389319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sontur26.html </URL>
<DATE> 2005/10/24/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
AB görüşmelerine MGK stratejisi "Ulusal yararlar gözetilmeli" 
</HEADLINE>
<TEXT>

     Milli Güvenlik Kurulu'nun MGK , Cumhurbaşkanı Ahmet Necdet Sezer'in başkanlığında bugün yapılan olağan toplantısında, yeni Milli Güvenlik Siyaset Belgesi uygun bulunarak, bu konudaki tavsiye kararının Bakanlar Kurulu'na bildirilmesine karar verildi. 
     Ülkenin AB'ye üyelik istenç ve kararlılığının yinelendiği toplantıda, görüşmelerde ulusal yararların gözetilmesinin önemi vurgulandı. 
     Toplantı sonrasında MGK Genel Sekreterliği'nden yayınlanan bildiride şöyle denildi 
     ''Milli Güvenlik Kurulu 24 Ekim 2005 günü olağan toplantısını yapmıştır. 
     Toplantıda, Avrupa Birliği ile müzakerelerin başlama tarihi olan 3 Ekim 2005'e uzanan süreç ile sonraki gelişmelerin bir değerlendirmesi yapılmış yeni bir aşamaya girilmiş olan bu dönemde, ülkemizin AB'ye üyelik istenç ve kararlılığı yinelenerek, görüşmelerde ulusal yararlarımızın gözetilmesinin önemi vurgulanmış Su kaynaklarımızın etkin kullanılması amacıyla tarım Alanlarının sulanması, şehirlerin ve sanayinin su gereksiniminin karşılanması, hidroelektrik üretiminde teknik ve ekonomik potansiyelin tümünün 2023 yılına kadar kullanılması için alınması gereken önlemlerle sınır aşan sular üzerindeki barajların bir an önce tamamlanması üzerinde durulmuş Ayrıca, yeni Milli Güvenlik Siyaseti Belgesi uygun bulunarak, bu konudaki tavsiye kararının Bakanlar Kurulu'na bildirilmesine karar verilmiştir.'' 
     
</TEXT>
</DOC>
