<DOC>
<DOCNO> 391598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/magazin/mag01.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
70 yıl Woody Allen'ı olgunlaştıramadı 
</HEADLINE>
<TEXT>



Oscar ödüllü yönetmen Woody Allen, yaşının gerektirdiği bilgeliğe sahip olmadığını söyledi. 
Allen, Vanity Fair dergisinde yayımlanan söyleşisinde, 1992'de aktris Mia Farrow ile ilişkisini bitiren ve Koreli evlatlık kızı SoonYi ile evlenmesini sağlayan skandalın yaşamındaki en şanslı anlardan biri olduğunu belirterek, yaşının kendisine hiçbir şey öğretmediğini ya da çok az şey öğrettiğini kaydetti. 
1 Aralık'ta 70 yaşına girecek olan Woody Allen, yaşının kendisine bilgelik, anlayış ve olgunluk kazandırmadığını ifade ederek, "Aynı hataların tümünü bugün de yapardım" dedi. 

'Ustalara uzağım' 
Allen, filmlerinin Federico Fellini, Ingmar Bergman veya Akira Kurosawa gibi ustaların çalışmalarına yaklaşamadığını söyledi. "Annie Hall" filmiyle Oscar alan Woody Allen'ın, Scarlett Johansson'un başrolde olduğu son filmi "Match Point", aralık ayında gösterime girecek. 




</TEXT>
</DOC>
