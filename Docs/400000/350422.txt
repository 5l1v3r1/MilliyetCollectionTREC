<DOC>
<DOCNO> 350422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur01.html </URL>
<DATE> 2005/06/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Ödev sormaya gitti, kanalizasyona düştü 
</HEADLINE>
<TEXT>

     Zafer SAMANCI DHA 

      KONYA'da 8 yaşındaki Alperen Babalık, kapağı bulunmayan kanalizasyona düştü. Çocuğun çığlıkları üzerine çevredekiler tarafından çıkarılan Aleren Babalık, Konya Numune Hastanesi'ne kaldırıldı. Burada yapılan muayenede Babalık'ın sol kolunun 2 yerinden kırıldığı belirlendi. 
     Uluırmak Mahallesi, Kaşif Sokak Babalık Apartmanı'nda oturan 23 Nisan İlköğretim Okulu 1'inci sınıf öğrencisi Alperen Babalık sınıf arkadaşından ev ödevini öğrenmek için dün saat 20.30 sıralarında evinden çıktı. Bir sokak aşağıdaki Tevbe Sokak'a giren Alperen Babalık, kapağı bulunmayan ve karanlıkta görünmeyen kanalizasyon rögarına düştü. Babalık'ın çığlıkları üzerine çevredekiler tarafından rögürdan çıkarılan Alperen, ailesi tarafından Konya Numune hastanesine kaldırıldı. Yapılan muayene sonunda İlkokul 1'inci sınıf öğrencisi Alperen'in sol kolunun 2 ayrı yerden kırıldığı tespit edildi. Kolu alçıya alınan Alperen, Arkadaşımın evine ev ödevimizi sormak için gidiyordum. Sokak çok karanlıktı. Rögarı görmedim içine düştüm. Canım yanınca bağırdım ve aağabeyler beni burdan çıkardı'' dedi. 
     Aynı mahallede oturan Yunus Yusuf Hamid ise, rögarların 20 günden bu yana kapaksız olduğunu ve 4 yaşındaki kardeşinin de geçen hafta aynı rögara düşerek yaralandığını söyledi. Hamid, Mahalle muhtarımız belediye ye rögarlara kapak takılması için müracat etti. Belediyeden gelen olmadı'' diye konuştu. 
     Alperen'in rögara düştüğü sokakta yol aydınlatma lambalarından bazılarının yanmaması nedeni ile yolun karanlık olduğu belirlendi. Rigara düşen ve iki kolu kırılan Alperen Babalık'ın babası Hasan Murat Babalık, belediye hakkında davacı olacaklarını söyledi. 
     
</TEXT>
</DOC>
