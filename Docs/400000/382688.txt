<DOC>
<DOCNO> 382688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas14.html </URL>
<DATE> 2005/09/29/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Büyükbaş hayvanlar atmosfer için bir felaket... 
</HEADLINE>
<TEXT>

     Fransa'da yapılan bir araştırmada, büyükbaş hayvanların atmosfer için bir felaket oluşturduğu ve bu ülkedeki 14 petrol rafinerisinden daha fazla sera etkisine yol açan gaz saldıkları belirlendi. 
     ''Tarım ve sera etkisine yol açan gazların salımının azaltılması'' adlı hükümet araştırmasında, büyükbaş hayvanların, Fransa'daki sera etkisine yol açan gazların salımında yüzde 6.5 oranında sorumlu oldukları tespit edildi. 
     Bu hayvanların geğirtilerinin bağırsak fermantasyonu önemli rol oynadığı belirtilen araştırmada, büyükbaş hayvanların geğirtileriyle her yıl atmosfere 26 milyon ton ve dışkılarının da 12 milyon ton sera etkisine yol açan gaz saldığı saptandı. 
     Fransa'daki 14 petrol rafinerisi ise toplam 13 milyon ton sera etkisine neden olan gazı atmosfere salıyor. 
     Fransa'daki 20 milyon büyükbaş hayvanın, tüm hayvanlar içinde yüzde 80 ile atmosfere en çok gaz salan kesim olduğu, ülkedeki milyonlarca koyun, keçi, domuz ve kümes hayvanının ise yeryüzünün ısınmasına etkilerinin çok düşük olduğu belirtildi. 
     Büyükbaş hayvanların dışkıları atılmasıyla organik gübreye dönüşürken, aynı zamanda ortaya çıkan nitrat ile suyu, azot protoksit ile havayı kirletiyor. 
     Fransız araştırmasında, büyükbaş hayvanların ve diğerlerinin besleyici değeri daha yüksek parçacıklı, soya veya yonca gibi sindirimi daha kolay yemlerle beslenmesinin çözüm olabileceği belirtildi. 
     
</TEXT>
</DOC>
