<DOC>
<DOCNO> 367616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/soneko14.html </URL>
<DATE> 2005/08/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları, önemli para birimleri karşısında gerilerken, altın fiyatları yükseldi. 
     Avrupa Merkez Bankası, beklentilere uygun şekilde, avro gösterge faizini değiştirmedi. Avro gösterge faizi, Haziran 2003'ten bu yana yüzde 2 seviyesinde tutuluyor. 
     Bankanın faiz kararları konusunda yetkili Yönetim Konseyi'nin bir sonraki toplantısı, 1 Eylül'de yapılacak. 
     İtalya başta olmak üzere ortak para kullanan bazı ülkeler, büyümenin canlandırılması için Avrupa Merkez Bankası'na, faizleri indirmesi için baskı yapmaya başlamışlardı. 
     Avro kullanan ülkelerde açıklanan son ekonomik verilerin olumlu sinyaller vermesi, yüksek petrol fiyatlarını da hesaba katarak enflasyon beklentilerini daha iyi yönetmek isteyen bankanın elini güçlendirmişti. 
     
     İNGİLTERE MERKEZ BANKASI 
     İngiltere Merkez Bankası, iki yıl aradan sonra faiz oranlarını çeyrek puan indirerek, yüzde 4.5'e çekti. 
     Faiz oranlarının kesilmesinde, dünyanın dördüncü büyük ekonomisi olan İngiltere'nin ekonomik büyümesindeki yavaşlama baskısı etkili oldu. 
     Sanayisi durgunluğa giren İngiliz ekonomisi, son 12 yılın en kötü ekonomik büyüme performansını gösteriyor. 
     Tokyo Borsası'nda ABD Doları, Japon Yeni karşısında haftaya düşüş eğilimi içinde 112.17 yenden başladı. Cuma günü kapanışta ABD Doları, Japon Yeni karşısında hafta başına göre gerileyerek 111.66 yene indi. 
     ABD Doları'nın önemli para birimleri karşısında haftaya başlangıç ve haftasonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 112.46 112.02 İsviçre Frangı 1.2888 1.2651 Kanada Doları 1.2230 1.2172 
     Uluslararası döviz piyasasında haftaya 1.2206 seviyesinden giren avro dolar paritesi, avronun güçlenmesiyle cuma kapanışta 1.2343'e çıktı. 
     Hafta başlangıcında 1.7698 olan İngiliz Sterlini dolar paritesi ise cuma günü son işlemlerde 1.7739'a yükseldi. 
     
     ALTIN FİYATLARI 
     Bazı borsalarda altının onsunun haftaya giriş ve haftasonu kapanış değerleri dolar cinsinden şöyle 
     
     
BORSA CUMA PAZARTESİ Londra 437.40 431.00 Zürih 438.05 431.20 Hong Kong 438.05 431.75 
     Londra Borsası'nda haftaya öğle saatlerinde yükseliş eğilimi içersinde 7.23 dolardan başlayan gümüşün onsu ise 7.13 dolara indi. 
     
     PETROL TEKRAR 60 DOLAR SEVİYESİNİ GERİDE BIRAKTI 
     Uluslararası piyasada petrol fiyatları hafta içinde, Suudi Arabistan Kralı Fahd'ın ölümü ve ABD'de bazı rafinerilerinde yaşanan sorunlar nedeni ile yükselerek bir ara rekor seviye olan 62.32 dolara çıktı. 
     ABD'de, petrol arzının talebi karşılayamacağı endişesi cuma günü petrol fiyatlarının artmasına neden oldu. Cuma günü kapanışta Eylül ayı vadeli, Batı Teksas türü petrolün varil fiyatı 56 cent artarak 61.94 dolara, Brent türü petrol 63 cent artarak 60.75 dolara çıkmasına yol açtı. 
     
     ENDEKSLERDE DURUM 
     Uluslararası piyasalarda petrol fiyatlarının yükselmesine karşın ABD'de endüstri faaliyetleri ile mağazalar zinciri Wal-Mart'ta güçlü satışlar, New York Borsası'nda endekslerin haftaya inişli çıkışlı başlamasına yol açtı. 
     New York Borsası'nda, pazartesi günü Dow Jones Endeksi gerileyerek 10,623.15 puana inerken, teknoloji endeksi 2,195.38 puana çıktı. 
     Aynı borsada, yüksek petrol fiyatları ile süpriz bir şekilde istihdamda görülen artışın ücretleri yükselteceği, bunun da enflasyonu tetikleyeceği ve ABD Merkez Bankası'nın faiz hadlerini artıracağı endişesi yüzünden endeksler cuma günü kapanışta geriledi. 
     Dow Jones Endeksi 10,558.03 puana, Nasdaq ise 2,177.91 puana indi. 
     Tokyo Borsası'nda Nikkei Endeksi haftaya yükseliş eğilimi içersinde 11,946.92 puandan girdi. Cuma günü kapanışta gerileyerek 11,766.48 puana indi. 
     
</TEXT>
</DOC>
