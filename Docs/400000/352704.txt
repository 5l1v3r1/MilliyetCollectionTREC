<DOC>
<DOCNO> 352704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur47.html </URL>
<DATE> 2005/06/16/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Isparta'da karı-kocanın öldürülmesiyle ilgili dava sonuçlandı... 
</HEADLINE>
<TEXT>

     Isparta’nın Uluborlu İlçesi’ne bağlı Dereköy’de, karı-kocanın öldürülmesiyle ilgili davada yargılanan 2 sanık ağırlaştırılmış müebbet, 1 sanık da 40 yıl hapis cezasına çarptırıldı. 
     Isparta Ağır Ceza Mahkemesi’ndeki duruşmada, 23 Eylül 2004 tarihinde İsmail-Ayşe Eryiğit çiftini öldürdükleri iddiasıyla yargılanan İsmail A. ve Emre İ. ile cinayete azmettirdiği iddia edilen Ayşe Eryiğit’in ilk eşi olduğu kaydedilen Sezai K, son kez savunma yaptı. 
     Tarafların son sözlerini söylemelerinin ardından, mahkeme heyeti, kararını açıklamak için duruşmaya bir süre ara verdi. 
     Daha sonra kararını açıklayan mahkeme heyeti, İsmail A. ve Emre İ’yi, "tasarlayarak adam öldürme" suçundan ağırlaştırılmış müebbet hapis cezasına mahkum etti. Mahkeme, bu sanıkları ayrıca 2’şer yıl geceli-gündüzlü hücre cezasına çarptırdı. 
     Öldürülen Ayşe Eryiğit’in ilk eşi olduğu bildirilen Sezai K’ye de "cinayete azmettirme" suçundan 40 yıl ağır hapis cezası" verildi. 
     
</TEXT>
</DOC>
