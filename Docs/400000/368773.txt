<DOC>
<DOCNO> 368773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonyas18.html </URL>
<DATE> 2005/08/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Londra'ya terör saldırıları bilgisayar oyunu oldu 
</HEADLINE>
<TEXT>

     Londra metrosuna düzenlenen terör saldırıları bilgisayar oyunu oldu. Oyunda bombalı saldırılar engellenmeye çalışılıyor. 
     İngiltere’yi kana bulayan, Londra metrosu sadırıları bilgisayar oyunu oldu. İnternette ücretsiz olarak oynanabilen oyunda amaç, 7 Temmuz saldırılarına benzer bir biçimde metroya konulan bombaları uyduyu kullanarak imha etmek. 
     Bombaların imha edilememesi halinde ise, ünlü Londra haritası üzerindeki trenler bir bir patlamaya başlıyor. 
     Bilgisayar oyununun adı ise oldukça dikkat çekici 
     "Mind the Bombs." Türkçe’de "Bombalara dikkat ediniz" anlamına gelen isim, Londra metrosunda her zaman anonsu yapılan ve pek çok yerde de yazılı olarak bulunan "Mind the Gap" Trenle platform arasındaki boşluğa dikkat ediniz 
     uyarısına göndermede bulunuyor. 
     Londra metrosunun sembolü olan "Mind the Gap" uyarısını içeren t-shirt ve kupalar, Londra’da pek çok hediyelik eşya dükkanında satılıyor. 
     Oyunun yaratıcısı, daha önce de Bin Ladin Likörü isimli bir başka internet oyun hazırlamıştı. Bu oyunda amaç, bir barın arkasına saklanan Usame bin Ladin’i vurmaya çalışmaktı. 
     
</TEXT>
</DOC>
