<DOC>
<DOCNO> 393468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo04.html </URL>
<DATE> 2005/11/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
L’Equipe Gazetesi Anelka'nın milli olması inanılması zor bir sürpriz 
</HEADLINE>
<TEXT>

     Fransız L’Equipe Gazetesi, Anelka'nın tekrar milli takıma alınması için inanılması zor bir sürpriz başlığını kullandı. 
     
     UEFA sitesinde 1. haber 
     Fenerbahçe’nin süperstarı Nicolas Anelka uzun süredir devam eden ayrılığa bu gece son verecek. Yıldız golcü, 3.5 yıl aradan sonra bugün Kosta Rika karşısında Fransa Milli Takımı’nın formasını giyecek. 2002 Nisan ayından bu yana, o zamanki teknik direktör Jacques Santini ile yaşadığı tartışma sonrası bir daha milli takıma alınmayan Nic’in dönüşü Avrupa’da büyük yankı uyandırdı. UEFA’nın resmi internet sitesi Anelka’nın dönüşünü 1. haber olarak duyururken, L’Equipe gazetesi de olayı Uçsuz bucaksız ve inanılması zor bir sürpriz'' diye niteledi. 
     
     Geçmişe sünger çektim’ 
     Trezeguet’nin sakatlığı nedeniyle Anelka’nın bugünkü maça Henry ile birlikte 11’de başlaması bekleniyor. Karşılaşma Anelka açısından çok ayrı bir önem daha taşıyor. Çünkü ünlü yıldızın anne ve babası, maçın yapılacağı ülke olan Martinik’li. Yani Anelka dönüş sevincini anavatanında yaşayacak. Teknik direktör Raynold Domenech, övgüler yağdırdığı süperstar için, Ne söylediği benim için önemli değil. Ben geçmişe sünger çektim. Anelka hızlı ve doğuştan yetenekli bir yıldız. Her zaman ileri gitmeyi düşünen ve ihtiyacımız olduğunda topu ayağında tutan bir oyuncu'' dedi. 
     
     Özel bir an olacak’ 
     Domenech ayrıca Anelka’nın oyun planlarına tam uyan bir futbolcu olduğunu söyledi. Maçın geliri Venezuella’daki uçak kazasında yaşamını yitiren 152 yolcunun ailesine bırakılacak. Fransız oyuncular kazanmaları halinde alacakları 400 bin Euro’luk primi bağışlayacak. Anelka da böyle bir karşılaşmada tekrar Fransa formasını giyeceği için onur'' duyduğunu belirtip, Burada olmaktan çok mutluyum. Uzun bir aradan sonra özel bir an yaşayacağım'' diye konuştu. Trezeguet de Anelka için Zor günler geçirdi ama yeteneğinden birşey kaybetmedi'' ifadesini kullandı. 
     
     İki kanal yayınlıyor 
     Anelka’nın forma giyeceği Fransa-Kosta Rika maçı, Kanal Türk ve Eurosport tarafından 22 00’den itibaren naklen yayınlanacak. 
     
</TEXT>
</DOC>
