<DOC>
<DOCNO> 369310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo23.html </URL>
<DATE> 2005/08/12/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Kadıköy'de sessiz gece... İşte muhtemel 11... 
</HEADLINE>
<TEXT>

     Ligde geçen sezonun şampiyonu Fenerbahçe, sahasındaki yeni sezonun ilk maçında, yarın Diyarbakırspor karşısında seyircisinden yoksun mücadele edecek. 
     Fenerbahçeli taraftarlar, Profesyonel Futbol Disiplin Kurulu'nun, Everton ile yapılan özel maçta tribünlerde bir kişinin silahla yaralanmasının ardından kulübe verdiği 1 resmi maçı seyircisiz oynama cezası nedeniyle, takımlarını kendi sahasındaki ilk maçında statta olamayacaklar. 
     Sahasında en etkili silahı olan taraftarlarından yoksun olarak yarınki maça çıkacak sarı-lacivertliler, Diyarbakırspor'u yenerek 3 puan almak istiyor. 
     Fenerbahçe'nin, yarınki maça şu muhtemel 11 ile çıkması bekleniyor 
     Volkan, Önder, Luciano, Deniz, Ümit, Serkan, Aurelio, Alex, Appiah, Tuncay, Nobre. 
     FB Şükrü Saracoğlu Stadı'nda saat 20.00'de başlayacak ve Digitürk Lig TV'den naklen yayınlanacak maçı, hakem Serdar Tatlı yönetecek. 
     Fenerbahçe, hazırlıklarını bu akşam basına kapalı yapacağı idmanla tamamlayacak. 

     
</TEXT>
</DOC>
