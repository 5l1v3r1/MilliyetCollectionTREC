<DOC>
<DOCNO> 353337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur35.html </URL>
<DATE> 2005/06/18/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
İlik bulundu ama nakli beklerken öldü... 
</HEADLINE>
<TEXT>

     Lösemi hastası olan ve Güney Kıbrıs Rum Kesimi’nden uygun bir ilik vericisi bulunan Emine Özan 20 , Kayseri’deki Erciyes Üniversitesi Onkoloji Hastanesi Hematoloji Servisi’nde hayatını kaybetti. 
     13 yaşındayken lösemi teşhisi konulan Özan’a bu yıl Güney Kıbrıs 
     Rum Kesimi’nde uygun ilik bulundu ve Özan, Erciyes Üniversitesi’nde ilik nakli için gün saymaya başladı. 
     Tedavisi sırasında akciğer enfeksiyonu geçiren Emine Özan, iki gün önce yoğun bakıma alındı. 
     Akciğerinde meydana gelen ödemi aldırmak için ameliyat olması gereken Özan, yoğun bakım ünitesinde hastalığına yenik düşerek hayatını kaybetti. 
     Özan ailesi, kızlarının cenazesini Aksaray’a getirerek Ervah Mezarlığı’nda kılınan ikindi namazının ardından toprağa verdi. 
     Belediye Başkanı Nevzat Palta, Emniyet Müdürü Nihat Dündar ve çok sayıda vatandaşın katıldığı cenaze töreninde Baba Mehmet Özan, gözyaşlarına hakim olmadı. 
     Özan için 18 Nisan tarihinde Aksaray Muhtarlar Derneği Başkanı Mehmet Emin Tetik öncülüğünde hayırseverler tarafından başlatılan yardım kampanyasında ilik naklinin yapılması için gerekli para toplanmıştı. 
     
</TEXT>
</DOC>
