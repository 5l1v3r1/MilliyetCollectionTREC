<DOC>
<DOCNO> 362769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonsiy16.html </URL>
<DATE> 2005/07/20/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Bakan Koç, yine gazetecileri attırdı 
</HEADLINE>
<TEXT>

     
     Latif SANSÜR KUŞADASI Aydın , DHA 
     
KÜLTÜR ve Turizm Bakanı Atilla Koç, Kuşadası'nda AKP'lilerle sahbete dalınca, eşi Şadiye Koç devreye girip Gazeteciler var’ diye uyardı. Bunun üzerine Kuşadası Kaymakamı Ahmet Ali Barış'ı yanına çağıran Bakan Koç, Ne işleri var burada'' diyerek gazetecileri salondan attırdı. 
     Kuşadası Tusan Otel'e dün saat 21.30'da gelen Bakan Koç, son terör saldırısının ardından AKP Aydın İl Başkanı Mehmet Aydın ve partililerle turizmin durumunu konuştu. Bakan Atilla Koç, partilileriyle sbohbete dalınca, eşi Şadiye Koç hemen devreye girip gazetecileri göstererek kulağına birşeyler fısıldadı. Bunun üzerine sertleşen Bakan Koç, Kaymakam Ahmet Ali Barış'ı yanına çağırıp gazetecileri göstererek yüksek sesle, Ne işleri var bunların Biz burada aile içi bir toplantı yapıyoruz'' dedi. Bunun üzerine görevliler gazetecileri salondan çıkarttı. 
     Terör saldırısı sonra alınması gereken önlemler ve yapılması gerekenler konusunda Kuşadası'ndaki sivil toplum örgütlerince Tusan Otel'de toplantı düzenlendi. Toplantıya Kültür ve Turizm Bakanı Atilla Koç, Aydın Valisi Mustafa Malay, Kuşadası Kaymakam Ahmet Ali Barış, Kuşadası Belediye Başkanı Fuat Akdoğan, Kuşadası Ticaret Odası, Kuşadası Tanıtma Vakfı, Türkiye Seyahat Acenteleri Birliği ile çeşitli sivil toplum örgütlerinin temsilcileri katıldı. Yemekli toplantıda Bakanı karşılamaya gelen AKP Aydın İl Başkanı Mehmet Aydın ile il ve ilçe yönetimleri de masada yerlerini aldı. Turizmin sorunlarının görüşülmesini bekleyen sivil toplum örgütü temsilcilerini görmezden gelen Bakan Koç, AKP İl Başkanı ve partililerle sohbete daldı. 
     
     ŞADİYE HANIM UYARDI 
     Yaklaşık bir saat sonra eşi Şadiye Koç, Bakan Koç'a dönerek basın mensuplarını gösterdi, kulağına bir şeyler fısıldadı. Bunun üzerine Bakan Koç, Kaymakam Ahmet Ali Barış'ı yanına çağırarak, herkesin içinde yüksek sesle eleştirdi. Bakan Atilla Koç Kaymakam'a gazetecileri göstererek, Ne işleri var burada Biz burada aile içi bir toplantı yapıyoruz. Bunları kim davet etti'' dedi. 
     Toplantıyı düzenleyen sivil toplum örgütlerinin davetlisi olarak salonda bulunan basın mensupları kalkmaya hazırlanırken, bu kez Bakan Koç Valilik Özel Kalem Müdürü Bülent Akgün'ü çağırarak azarladı. Özel Kalem Müdürü Akgün de basın mensuplarından dışarı çıkmalarını istedi. 
     Bakan Koç'un Kaymakama bağırması üzerine zaten çantalarını toparlamaya başlayan gazeteciler, bu ikaz üzerine salonu terketti. 
     
     GAZETECİLER BİRLİĞİ'NDEN KINAMA 
     Kuşadası Gazeteciler Birliği bu sabah yaptığı açıklamada, Kültür ve Turizm Bakanı Atilla Koç'un tavrının devlet adamlığına yakışmadığını belirtti. Açıklamada şöyle denildi 
     Salonda bulunan basın mensupları, sivil toplum örgütü temsilcilerince davet edilmişlerdir. Yemekli toplantı başladığında, Bakan Koç turizmi, yaşanan olayları konuşmak yerine partilileriyle sohbet etmeyi tercih etmiştir. Sayın Bakan'ın eşi basın mensuplarını gösterinceye kadar turizmle ilgili tek kelime konuşulmamıştır. Aydınlı olan Bakanın, kendi hemşerisi basın mensuplarına tavrı ile Kuşadası Kaymakamı'nı herkesin içinde azarlamasını anlayışla karşılamamız mümkün değildir. Yapılan davranışın Türkiye Cumhuriyeti'nin bir bakanına yakışmadığını kamuoyuna duyururuz.'' 
     
     MAKAMINDA UYUKLADI 
     Kültür ve Turizm Bakanı Atilla Koç'un, pazartesi günü makamında bir heyeti kabulü sırasında yine uyuklaması, kameralara yansıdı. 
     Merkezi Kayseri’de bulunan ve Halk Ozanı İdris Eroğlu tarafından kurulan Aşık Meydanı Halk Aşıkları Vakfı’ yöneticileri, Ankara’ya giderek Kültür ve Turizm Bakanı Atilla Koç’u makamında ziyaret etti. Ziyaret sırasında makam koltuğuna oturan Bakan Koç’a aşık İdris Eroğlu, Sayın Bakan Atilla Koç’ şiirini okudu. Kültürüne sahip çıkan, Bakan Atilla Koç Gelir gündüz, gider gece evine Sayın bakan Atilla Koç Kötülük yoktur özünde Espri vardır sözünde Benim gözümde gönlümde Sayın Bakan Atilla Koç’ mısralarının yer aldığı şiirin okunması sırasında, Bakan Atilla Koç'un esnemeye başladığı ardından da gözlerini yaparak uyukladığı kameralara yansıdı. Ziyarete giden grubun çektiği bu görüntüler, Kayseri'deki çeşitli yerlere dağıtıldı. 
     Görüntülerde uyuklayan Bakan Koç, Kayserili aşıkları kabulü sırasında, sık sık esniyor, ardından gözleri kapanıyor, kısa süre sona kendini toparlayıp önündeki evrakı imzalıyor, telefonla konuşuyor, ardından konuklarını kapıya kadar geçiriyor. 
     
</TEXT>
</DOC>
