<DOC>
<DOCNO> 354835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur11.html </URL>
<DATE> 2005/06/23/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
14 yaşındaki Özlem’i, 'Abi’ dediği akrabası kaçırdı 
</HEADLINE>
<TEXT>

     Mesut ÇATAK - Ersin ERCAN DHA 

      DÜZCE’de ilköğretim okulundan bu yıl mezun olan ve yaz tatilini geçirmek için dedesinin yanına giden 14 yaşındaki Özlem Yılmaz, abi'' diye hitap ettiği annesinin halasının oğlu 27 yaşındaki Erhan Yıldız tarafından kaçırıldı. Kızı için kurduğu tüm hayallerinin yıkıldığını söyleyen anne 35 yaşındaki Hatice Yılmaz, kızının fotoğrafına ve kıyafetlerine sarılarak gözyaşı döküyor. 
     Düzce’nin Nalbantoğlu Köyü’nde bulunan kalıcı konutlarda kalorifercilik yapan Hatice ve Bahri Yılmaz çiftinin 3 çocuğundan en küçüğü olan Özlem Yılmaz, Bilgi İlköğretim Okulu’nu başarıyla bitirdi. Özlem okulunu bitirir bitirmez hemen çantasını hazırlayarak Cumayeri İlçesi’nin Hamascık Köyü’nde oturan dedesi Remzi Tütüncü’nün yanına gitti. Çiftçilikle geçimini sağlayan dedesinin yanında tatil yapan Özlem, bir yandan da liseye başlayacak olması nedeniyle ders çalışmaya devam etti. 
     
     EVE GELEREK KAÇIRDI 
     Köyde akranları ile birlikte gezip oyunlar oynayan Özlem’i gören Hatice Yılmaz’ın halası Emriye Yıldız’ın oğlu Erhan Yıldız, geçen Cumartesi günü Özlem’i telefonla arayarak görüşmek istediğini söyledi. İddiaya göre Erhan Yıldız, Remzi Tütüncü ve ailesinin köyde düzenlenen bir mevlide katılmalarını fırsat bilerek eve geldi. Erhan Yıldız, Özlem’in bahçeye çıkmasını istedi. Kuzeni 10 yaşındaki Kader Tütüncü ile birlikte el ele tutuşarak bahçeye çıkan Özlem, Erhan Yıldız tarafından zorla otomobile bindirilerek kaçırıldı. Özlem’in elini bırakmak istemeyen Kader Tütüncü ise yerde sürüklendi. 
     Yaz tatilini geçirmek için yanına gelen torununun kaçırılmasının şokunu yaşayan Remzi Tütüncü, kızı Hatice ve damadı Bahri Yılmaz’a haber verdi. Bahri ve Hatice Yılmaz, oğulları Özgür ve Tayfun ile birlikte köye geldi. Cumayeri Cumhuriyet Savcılığı’na giden Yılmaz ve Tütüncü aileleri, kızlarını kaçıran Erhan Yıldız hakkında şikayetçi oldu. Özlem’in dayıları Recep ve Ali Tütüncü ise yeğenlerinin kaybolmasının ardından gece gündüz demeden Erhan Yıldız’ın gitmiş olabileceği yerleri araştırmaya başladı. 
     
     HABER ALINAMADI 
     Erhan Yıldız’ın aynı köyde oturan ailesi ise Yılmaz ve Tütüncü ailelerine, Erhan’ı bulabilmek için kendilerinin de çaba gösterdiğini, ancak Erhan’ın kendilerini de telefonla aramadığını bildirdiler. Yıldız ailesi, Erhan’ın gidebileceği akraba ve arkadaşlarını tek tek aradıklarını ancak bir sonuç elde edemediklerini söyledi. 
     Kızının dedesinin yanına gelirken getirdiği eşyalarına ve fotoğraflarına sarılarak ağlayan anne Hatice Yılmaz, Kızım başarılı bir öğrenciydi. Okumasını istiyordum. O daha çocuktu. Abi’ dediği bir kişi tarafından zorla sürüklenerek kaçırıldı. Kızımın hayatından endişe ediyorum. Oğullarım okuyamadı, kızım okumak istiyordu ama onun hayatını kararttılar. Kızımı istiyorum'' dedi. 
     Baba Bahri Yılmaz ise çiftçilikle geçimini sağlayan Erhan Yıldız’ın alkolik olduğunu iddia ederek, Kaybolduğu günden beri kızımı arıyoruz. Ama izine rastlayamadık. Kızım 14 yaşındadır. Kızımı kaçıranlar suç işlemiştir. Kızımı bana teslim etmelerini istiyorum. Kızım kaçırıldığından beri ne yediğimiz ne içtiğimiz belli. Gözümüze uyku girmiyor'' diye konuştu. 
     Özlem’in ağabeyi Tayfun ise, Kardeşimi kaçıran kişinin kim olduğunu öğrendiğimde daha da kötü oldum. Erhan alkolik. Her türlü bağımlılık bulunmaktadır. Biz kardeşimin hayatından endişe duyuyoruz. İnşallah kardeşime sağ salim kavuşuruz'' diye det yandı. 
     
     YANINDA KAÇIRILDI 
     Özlem kaçırılırken yanında olan Kader ise hala yaşadığı şoku üzerinden atamadı. Özlem’in elini bırakmak istemediğini söyleyen Özlem şunları anlattı 
     Evde Özlem ablamla birlikteydik. Erhan evi arayarak Özlem ablamla görüşmek istedi. Daha sonra bahçeye gelip kendisini dışarı çağırdı. El ele tutuşarak dışarı çıktık. Özlem ablamı, zorla araca bindirmek istedi. Ben elini bırakmak istemeyince beni yerlerde sürükleyerek elini ablamın elinden ayırdı. Otomobilin arkasından koşarak camlarına ve plakasına vurdum ama durmadılar. Sonra aileme haber verdim.'' Yeğenlerini bulabilmek için gezmedik yer bırakmayan Ali ve Recep Tütüncü ise, gitmiş olabilecekleri yerleri tek tek araştırdıklarını, izlerine rastlamaları halinde polis veya jandarmaya bildireceklerini söylediler. 
     
</TEXT>
</DOC>
