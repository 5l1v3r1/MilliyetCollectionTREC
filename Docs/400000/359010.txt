<DOC>
<DOCNO> 359010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy05.html </URL>
<DATE> 2005/07/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Mitingde Kürtçe 'sevgili kızkardeşlerim' hitabına hapis ve para cezası 
</HEADLINE>
<TEXT>

     Seçim mitinginde alanda bulunanları Kürtçe olarak "Sevgili kızkardeşlerim" diye selamlayan DEHAP’lı Handan Çağlayan 7 ay hapis cezasına çarptırıldı. 
     Çağlayan’ın cezalandırılmasın aneden olan olay, Urfa’ın Halfeti İlçesi’ne bağlı Yukarı Göklü Beldesi’nde 28 Mart yerel seçimleri kampanyası çerçevesinde 23 Mart 2004’te HADEP’in düzenlediği mitingde yaşandı. Mitinge katılan DEHAP Genel Başkan Yardımcısı Handan Çağlayan, katılımcı kadınları Kürtçe olarak "sevgili kızkardeşlerim" diyerek, selamladı. 
     Mitingdeki Kürtçe konuşma nedeniyle HADEP Genel Başkan Yardımcısı Handan Çağlayan ve DEHAP Urfa ill başkanı Ahmet Dağtekin hakkında Halfeti Asliye Ceza Mahkemesi’nde dava açıldı. 
     Davada, ifade veren Handan Cağlayan, mitingde Kürtçe konuşmadığını sadece bir cümle ile okuma yazması olmayan ve Türkçe bilmeyen kadınlara Kürtçe selam verdiğini söyledi. 
     Seçim mitinginde parti kimliğinin ötesinde bir kadın hakları savunucusu olarak kadınlarla diyalog kurmak istediğini ifade eden Çağlayan, sadece Kürtçe selam verdiğini, konuşmasına Türkçe devam ettiğini anlattı. 
     Mahkeme, buna rağmen, Çağlayan ve Dağtekin’in, seçim propagandalarında Türkçe’nin dışında başka bir dil kullanılmasını yasaklayan Siyasi Partiler Yasası’na muhalefet ettikleri gerekçesiyle mahkumiyetlerine karar verdi. 
     Çağlayan’a 7 ay hapis cezası ve 513 YTL para cezası, Dağtekin’e 6 ay hapis ve 440 YTL para cezası verildi. 
     
</TEXT>
</DOC>
