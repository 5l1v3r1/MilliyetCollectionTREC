<DOC>
<DOCNO> 397652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy08.html </URL>
<DATE> 2005/11/24/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
"Çanakkale Geçilmez" çizgi filmi TBMM gündeminde 
</HEADLINE>
<TEXT>

     CHP Tekirdağ Milletvekili Erdoğan Kaplan, Ümraniye Belediyesi’nin hazırlattığı "Tarihe Sığmayan Destan Çanakkale Geçilmez" isimli çizgi filmin, okullarda gösterilmesi için Milli Eğitim Bakanlığı’ndan izin alınıp alınmadığını sordu. 
     Kaplan, Milli Eğitim Bakanı Hüseyin Çelik’in yanıtlaması istemiyle TBMM Başkanlığı’na sunduğu soru önergesinde, Ümraniye Belediyesi’nin bu çizgi film için ne kadar para harcadığının, film için ihale yapılıp yapılmadığının açıklanmasını istedi. 
     Ümraniye Belediyesi’nin bu projeye başlamadan önce Milli Eğitim Bakanlığı’ndan görüş alıp almadığını öğrenmek isteyen CHP’li Kaplan, önergesinde şu soruları yöneltti 
     "Bu çizgi filmin okullarda öğrencilere gösterilmesi için Bakanlığınızdan bir izin alınmış mıdır Bu tür projelerin Bakanlığınıza bağlı okullarda gösterilmesi için hangi prosedür uygulanmaktadır Bakanlığınız döneminde bu çizgi film haricinde okullarda gösterilen başka filmler var mıdır 
     Çanakkale Savaşı’nın imanla kazanıldığına yönelik mesajlar içerdiği iddia olunan ve Mustafa Kemal Atatürk’e verilen yerin gerçeklerle bağdaşmadığı söylenen çizgi filmin içeriği ve verdiği mesajlar, ilköğretim müfredatında anlatılan Çanakkale Savaşı’nın içeriğiyle örtüşmekte midir " Kaplan, filmin içeriği ve verdiği mesajların müfredata uygun olup olmadığı konusunda bir inceleme yapılıp yapılmadığını da sorarak, şöyle devam etti 
     "İncelenmişse, Bakanlığınızın hangi birimince yapılmıştır 
     Müfredatla filmin içeriği uyuşmuyorsa, bu filmin ilköğretim okullarında çocuklara gösterilmesi tarih konusunda çocukların kafalarının karışmasına neden olmayacak mıdır Tarihsel gerçekleri yansıtmayan ve var olan müfredatla da içerik açısından çelişkili olduğu iddia olunan bir çizgi filmin ilköğretim okullarında çocuklara izletilmesi, çocukların doğru bir tarih bilincine sahip olarak yetişmelerinin engellenmesi ya da ideolojik olarak yönlendirilmeleri anlamına gelmez mi " CHP’li Kaplan, çizgi filmin özel kanallarda yayınlandığı iddialarının doğru olup olmadığını, filmin yayın ve telif haklarının kime ait olduğunun da açıklanmasını istedi. 
     
</TEXT>
</DOC>
