<DOC>
<DOCNO> 384755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun40.html </URL>
<DATE> 2005/10/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Barzani’ye ABD’den resmi davet 
</HEADLINE>
<TEXT>

     Ferit ASLAN DHA 

      KUZEY Irak’taki Kürdistan Demokrat Partisi KDP lideri Mesut Barzani’ye, Amerika Birleşik Devletleri tarafından resmi davet yapıldı. Barzani’nin davet kapsamında Amerika’ya yapacağı gezide ABD’nin üst düzey yetkilileriyle görüşmelerde bulunacağı belirtildi. 
     ABD’nin Irak Büyükelçisi Zalmay Halilzad, KDP lideri Mesut Barzani’yi Selehaddin kentinde ziyaret etti. Yerel Parlamentonun Başbakanı Neçirvan Barzani’nin de hazır bulunduğu toplantıda, Barzani’ye ABD’nin resmi davet mektubu sunuldu. 
     Barzani ve Halilzad, görüşmede Irak’taki son gelismeleri ele alırken, Zalmay Halilzad görüşmeden sonra, gazetecilere kısa bir açıklama yaptı. Büyükelçi Halilzad, Kürdistan’a yaptığı ziyarette Barzani’yi görmekten memnun olduğunu belirterek, Irak'ın içinde bulunduğu durumu ele almamız ve Irak’ın ihtiyaçlarını görüşmemiz iyi oldu. Sayın Barzani’ye Amerikayı ziyaret etmesi, bu ülkenin ileri gelenleriyle görüşüp, Irak’ın içinde bulunduğu durum ve daha sonrası yapılacak işlerle ilgili görüş alışverişinde bulunmaları için resmi davetiye sunduk'' dedi. 
     
</TEXT>
</DOC>
