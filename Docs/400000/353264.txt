<DOC>
<DOCNO> 353264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonsiy01.html </URL>
<DATE> 2005/06/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Türkiye Musul'da Başkonsolosluk açıyor 
</HEADLINE>
<TEXT>

     Türkiye ile Irak arasında süren konsoloslukları yeniden açma görüşmeleri anlaşmayla sonuçlandı. 
     Ankara'da iki gün süren görüşmeler iki konuda somut adımlarla sonuçlandı. 
     Havaalanları ve sınır kapılarında vize verme uygulaması bir ay içinde yeniden başlayacak. 
     Türkiye Musul'da, Irak tarafı ise İstanbul'da başkonsolosluklarını yeniden açacak. 
     İki ülke arasında insan ticareti ile mücadele konusunda da işbirliği yapma kararı alındı. 
     Türk şoförleri ve araçlarının güvenliği, yaralı ve cenazelerin Türkiye'ye nakli, hükümlülerin iadesi, kendilerinden haber alınamayan vatandaşların ortak araştırılması gibi konularda da iki ülke mutabakat zabtı imzaladı. 
     
</TEXT>
</DOC>
