<DOC>
<DOCNO> 355516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/dunya/dun02.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler seçim sonucuna sevindi 
</HEADLINE>
<TEXT>


DIŞ HABERLER SERVİSİ 


ABD'de yaşayan rejim muhalifi İranlılar ultra muhafazak r Mahmud Ahmedinecad'ın cumhurbaşkanı seçilmesini memnuniyetle karşıladı. Muhalifler, Ahmedinecad'ın elde ettiği zaferin, "mücadele ettikleri İslam cumhuriyetinin devrilmesini hızlandıracağını" ileri sürdüler. Laik bir siyasi grup olan Marzepur Gohar'dan Rozbe Ferhanipur, "Bu sonuç, İslam cumhuriyeti muhalifleri için çok iyi bir şey" dedi. Ferhanipur, Ahmedinecad'ın, rejime karşı yürüyüşlerinde yolu "kısalttığını" öne sürerek, "Ahmedinecad'ın İslam cumhuriyetinin son devlet başkanı olacağını ümit ediyorum" dedi. 
Cebhe Melli adlı liberal bir parti üyesi olan Bihan Mehr de açıklamasında, bu sonucun ardından "dünya ve İran'ın sorunun temeline çok çabuk ulaşacağını" iddia etti ve "İranlı seçmenler muhalefet için iyi bir seçim yaptı" dedi. Eski İran Şahı'nın büyük oğlu Rıza Pehlevi'nin yakın çevresinden bir kişi, bu sonuca şaşırdığını ancak memnun olduğunu belirtti. Bu kişi, Ahmedinecad'ın rakibi eski Cumhurbaşkanı ılımlı muhafazak r Ali Ekber Haşimi Rafsancani'nin rejimin gerçek yüzü konusunda dünyayı yanıltacağını, ancak Ahmedinecad'ın göründüğü gibi olduğunu savundu. 


</TEXT>
</DOC>
