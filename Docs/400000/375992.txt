<DOC>
<DOCNO> 375992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun01.html </URL>
<DATE> 2005/09/06/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Mısır'da tiyatro salonunda yangın 32 ölü 
</HEADLINE>
<TEXT>

     Mısır'ın başkenti Kahire'nin güneyindeki Beni Suef'de, bir tiyatro salonunda çıkan yangında ölenlerin sayısı 32'ye yükseldi. 
     Mısır'ın resmi ajansı MENA, ölü sayısının 32'ye yükseldiğini duyururken, polis, yangında 31 kişinin öldüğünü, 37 kişinin yaralandığını söyledi. 
     Hastane kaynakları da yaralılardan 16'sının ciddi yanıkları bulunduğunu ifade etti. 
     Faciayı atlatanlar, yangının, William Shakespeare'ın "Hamlet" oyunu sergilendiği sırada, dekorun bir parçası olan mumun devrilerek halıları tutuşturmasıyla başladığını ve hızla binaya yayıldığını belirtti. 
     Yangında yaralanan yapımcı Adil Hasan da küçük bir salonda sergilenen oyunu 100 dolayında kişinin izlediğini, salonun tek çıkış kapısı bulunduğunu söyledi. 
     Bu arada Sağlık Bakanı Muhammed Avad Taceddin'in, aralarında oyuncu kadrosundan 14 kişinin de bulunduğu yaralıları ziyaret ettiği kaydedildi. 
     
</TEXT>
</DOC>
