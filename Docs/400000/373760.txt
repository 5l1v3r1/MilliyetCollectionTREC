<DOC>
<DOCNO> 373760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sondun43.html </URL>
<DATE> 2005/08/29/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Bush "Irak'ın geleceğinden çok umutluyum" 
</HEADLINE>
<TEXT>

     ABD Başkanı George Bush, Irak’ın geleceğinden "çok umutlu" olduğunu açıkladı. 
     Arizona eyaletine bağlı El Mirage’da basına açıklama yapan Bush, "Tabii ki herkesin anayasayı beğenmesini beklemiyoruz. Ancak şimdi söz Iraklılarda. Iraklılar bu sonbahar, anayasaya evet ya da hayır 
     diyeceklerine karar verecekler" dedi. 
     ABD Başkanı, yeni Irak Anayasası’na ilişkin dün yaptığı açıklamada da anayasanın, "demokrasi taraflıları için bir ilham kaynağı olduğunu" söylemişti. 
     Bush, Sünnilerin anayasa taslağını reddetmesini ise bir sorun olarak görmediğini vurgulayarak, "Tabii ki anlaşmazlıklar olacak. 
     Çünkü bu tartışmalara yol açabilecek ve ödün vermeyi gerektirecek siyasi bir süreçtir" demiş ve sözlerini, "Önemli olan, bütün Iraklıların bu sürece katılmasıdır" diye sonlandırmıştı. 
     
</TEXT>
</DOC>
