<DOC>
<DOCNO> 354578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/ekonomi/eko09.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'10.4 milyar dolarlık özelleştirme oldu' 
</HEADLINE>
<TEXT>


ANKARA Milliyet 

TBMM KİT Komisyonu'nda Özelleştirme İdaresi Başkanlığı ve Özelleştirme Fonu'nun, 1998 - 2003 arasındaki faaliyetleri görüşüldü. 
Özelleştirme İdaresi Başkanı Metin Kilci, komisyonda, Türkiye'de özelleştirme uygulamalarının başladığı 1985'ten bugüne kadar, toplam 10 milyar 363.9 milyon dolarlık özelleştirme yapıldığını söyledi. 1986'dan bugüne kadar 244 kuruluşta özelleştirme yapıldığını, 184'ünde hiç kamu payı kalmadığını bildiren Kilci, 2002'den bu yana 70 özelleştirme yapıldığını belirtti. Kilci, şöyle dedi 
"Araç muaeyene istasyonları, Samsun Gübre ve Sümer Holding'e ait bazı işletmelerin özelleştirilmesine ilişkin ihaleler tamamlandı, onaydan sonra sözleşmeler imzalanacak. T. Telekom ile Eti Alüminyum'un özelleştirilmesine ilişkin ihale süreci sürüyor. Tüpraş'ın yüzde 51'inin ve Erdemir'in yüzde 49.93'ünün özelleştirilmesiile ilgili çalışmalar son aşamaya geldi. Elektrik dağıtımında şirketleşme çalışmaları tamamlandı." 


</TEXT>
</DOC>
