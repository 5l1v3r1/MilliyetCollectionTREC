<DOC>
<DOCNO> 385341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonyas03.html </URL>
<DATE> 2005/10/09/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Sahura kalkmayan saldırgan oluyor 
</HEADLINE>
<TEXT>

     Cem BAKIRCI DHA 

      ERZURUM Atatürk Üniversitesi Tıp Fakültesi Yakutiye Araştırma Hastanesi Beslenme ve Diyet Uzmanı Dr. Handan Çiloğlu, sahura kalkmadan oruç tutmanın stres hormonlarını harekete geçirdiğini belirterek, Bu da kişinin saldırganlaşmasına, trafik kazalarına ve iş veriminin düşmesine neden oluyor'' dedi. 
     Dr. Çiloğlu, Ramazan ayında iftar kadar sahurun da önemli olduğuna dikkati çekti. Sahura kalkılmaması ve uzun süre aç kalınması durumunda kan şekerinin düştüğünü belirten Dr. Çiloğlu, Kan şekerinin düşmesiyle harekete geçen hormanlar insanlarda stres yaratmaktadır. Özellikle 14.00-15.00 arasında salgılanmaya başlar. Sahurda bir şey yemeyenler saldırganlaşır, ayrıca kişinin iş verimi de düşer. İftara yakın saatlerde trafik kazası oranları da artmaktadır'' dedi. Sahura mutlaka kalkılması ve birşeyler yenmesi gerektiğini belirten Dr. Çiloğlu, bol posalı yiyecekler, sebze ve meyve yenmesinin yararlı olduğunu söyledi. Dr. Çiloğlu, iftarda ise kepekli ekmek tüketilmesini önerdi. 
     
</TEXT>
</DOC>
