<DOC>
<DOCNO> 380486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yazar/idiz.html </URL>
<DATE> 2005/09/22/ </DATE>
<TIME>  </TIME>
<AUTHOR> Semih İDİZ  </AUTHOR>
<HEADLINE>
Türkiye müzakereyi askıya alabilmeli 
</HEADLINE>
<TEXT>


AB ile Kıbrıs sorununda yaşadığımız sorunlar büyük ölçüde 2003 Kopenhag zirvesi öncesinde Türk tarafınca kaçırılan tarihi fırsattan kaynaklanıyor. 
Bu fırsatın kaçırılmasının mimarları ise bugün, "Demedik mi " diye, kendilerini h l haklı çıkarmaya çalışıyorlar. 
Argümanlarına göre Türk tarafı o sırada "evet," demiş olsaydı bile hiçbir şey değişmeyecekti. Rumlar Annan Planı'nı yine reddedecekler, buna rağmen AB üyesi olacaklardı. Ancak bu o kadar net değil. 
AB o sırada, "Kıbrıs Cumhuriyeti'ni her halük rda üye yapacağız" demiyordu. Bu söylem, Sayın Denktaş'ın Kopenhag öncesinde Annan Planı'nı tümüyle reddetmesine bir "karşı meydan okuma" olarak ortaya çıktı. 
Annan Planı'nın iş işten geçtikten sonra kabul edilmesi ise bu taktiksel hatanın sonuçlarını dengeleyemedi. Tabii, başta Denktaş olmak üzere, Türk tarafındaki "ret cephesi" açısından ortada bir "hata" zaten yok. "Büyük bir başarı" var. 

İpler Rumlarda 
Zira onlar Türkiye'nin AB üyeliğini başından beri istemiyorlar. Türkiye, AB üyeliğinden gelen rüzg rla, siyasi ve ekonomik açıdan ciddi bir bölgesel güç haline gelmiş, halkının refah ve mutluluk düzeyini artırmış, pek umurlarında değil. 
AB'de yaşanan "deklarasyon fiyaskosu," Rumların gerçekten de koskoca Birliğin iplerini ellerine geçirdiklerini gösteriyor. 
Bunun etkilerini - her şeye rağmen 3 Ekim'de başlayacağı anlaşılan- üyelik müzakerelerinin her aşamasında yaşayacağız. 
Bu nedenle, Türkiye'nin şimdi takınacağı tutumun büyük önemi var. Daha önce de dediğimiz gibi, AB Kıbrıs konusunda Rumlardan taraf olmuştur. Papadopulos da bunun için sorunu BM'den alıp AB'ye taşımaya çalışıyor. Bunu bir ölçüde de başarmış bulunuyor. 
Türkiye bu durumda, AB Konseyi'nden, Kıbrıs konusunun hangi uluslararası platformda görüşülmesi ve hangi kurallara göre çözülmesi gerektiğine ilişkin net görüşünü resmen sormalı. İstediği yanıtı alamazsa, müzakere sürecini askıya alma hakkını saklı tutacağını duyurmalı. 

Konu BM'de kalmalı 
Bu yapılmaz ve mevcut koşullarda müzakerelere girilirse, Rumlar, ellerine geçirdikleri kozlara yeni kozlar katmış olacaklar. Konuyu BM'den AB'ye çekme çabaları açısından da yeni ilerlemeler sağlayacaklar. 
Oysa Türkiye'nin, üyelik müzakerelerini tek taraflı olarak askıya alabileceğini açıklaması, konunun BM platformunda kalmasını sağlayacaktır. Nedeni ise malum Rumlar, meseleyi bugün AB çerçevesine çekebiliyorlarsa bunu Türkiye'nin AB üyeliği arzusu nedeniyle yapabiliyorlar. 

'Askıya aldık' denirse 
Türkiye, müzakere sürecini askıya alabileceğini belirtirse, o zaman AB'den gelen Kıbrıs baskıları da azalacaktır. Zira AB diplomatları, Türkiye'nin müzakereleri gerçekten askıya alması halinde, bu baskıların bir anlamının kalmayacağını biliyorlar. O durumda Kıbrıs sorununun, "çözümlenmesi daha da zorlaşmış bir sorun" olarak Avrupa'nın kucağında kalacağının da farkındalar. 
AB üyeliğini destekleyen biri olarak yaptığımız bu öneri elbette ki bazılarına fazla "maksimalist" gelecektir. Bu kişiler, haklı olarak, müzakereleri askıya almanın risklerine işaret ederek, bunun Türkiye'ye de zarar vereceğini söyleyeceklerdir. 
Bu elbette ki doğrudur. Ancak, zamanında doğru teşhisi koyamayan doktor, hastasını, maalesef, kendi eliyle ağır tedaviye mahk m etmiş oluyor. 



</TEXT>
</DOC>
