<DOC>
<DOCNO> 361837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/yasam/axyas01.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Halikarnas Balıkçısı arşiviyle yaşatılacak 
</HEADLINE>
<TEXT>


Cevat Şakir Kabaağaçlı'nın kızı İsmet Noonan, babasıyla ilgili özel arşivi, Ahmet Piriştina Kent Arşivi ve Müzesi'ne bağışladı 

UTKU BOLULU İzmir DHA 

Halikarnas Balıkçısı adıyla tanınan ünlü yazar ve doğa tutkunu Cevat Şakir Kabaağaçlı'nın kızı İsmet Noonan, babasından kalan özel eşya ve gazete kupürü arşivini, İzmir'deki Ahmet Piriştina Kent Arşivi ve Müzesi'ne APİKAM bağışladı. 
Noonan'ın, bağışları arasında en dikkati çekenler, Kabaağaçlı'nın ölümünden bir yıl önce çekilen elektrosu, özel mektup ve yazışmalar oldu. Naci Sadullah, Azra Erhat, Sabahattin Ali, kızları ve annesiyle yazışmaları ile Cevat Paşa'ya Beyrut'tan gönderdiği mektuplar da bağışlar arasında yer aldı. 

Başkan'dan teşekkür 
APİKAM'da, Balıkçı'nın 'Resimli Ay' dergisine çizdiği karikatürlerinin bulunduğu sayılar ile karakalem ve minyatür tarzında çizim çalışmaları da incelenebilecek. 
Mustafa Kapkın'ın çektiği Bodrum görüntüleri, Ara Güler'in çektiği Balıkçı'nın fotoğraflarının da yer aldığı arşivde, Balıkçı'nın tüm kitaplarının orijinalleri de bulunuyor. Noonan, çizim koleksiyonunu da bağışlayacağını açıkladı. 
İzmir Büyükşehir Belediye Başkanı Aziz Kocaoğlu, İsmet Nooan'a, bağışı için tüm İzmirliler adına teşekkür etti. 


</TEXT>
</DOC>
