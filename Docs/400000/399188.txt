<DOC>
<DOCNO> 399188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yazar/civaoglu.html </URL>
<DATE> 2005/11/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Çankaya'ya 5 5 
</HEADLINE>
<TEXT>


Başbakan Recep Tayyip Erdoğan, uçak sohbetinde gazetecilere şu mesajları verdi 
"- Cumhurbaşkanlığı seçimi gündemimizde yok. 
Genelkurmay Başkanı Sayın Özkök adayımız değil. Sonra bu söylem yalanlandı. 
- Zaten bunları konuşmak, Cumhurbaşkanı Sayın Sezer'e saygısızlık olur. 
- Cumhurbaşkanı görev süresi için 5 5 formülü dahil her şeyi CHP ile konuşmaya ve anlaşmaya hazırız." 
İlk üç söylemle, "Cumhurbaşkanı görev süresi için 5 5 formülü dahil her şeyi CHP ile konuşmaya ve anlaşmaya hazırız" söylemi arasında tutarlılık var mı Sadece bu konu bile "tutarlılık eksenli" ayrı bir yazıyı gerektirebilir. 
Fakat... Amaç, "polemik" değil. 
Siyasetin dar alanında çalım atarken böyle top kayıpları olabiliyor. 
Geçelim... 
Ancak... Bütün bu söylemlerin arasından biri, "5 5", Türkiye'nin siyaset falı ya da günümüz falcılarının söylemiyle "kader yorumu" için ciddi işaret... 
................... 
Önce... "5 5 formülü nedir " 
"Cumhurbaşkanının sadece bir dönem, yani 7 yıl için seçilmesini öngören Anayasa maddesinin değiştirilerek, aynı kişinin 5'er yıllık dönemlerle 2 kez seçilmesini sağlamak..." Bu sorunun cevabı. 
Böylece... Recep Tayyip Erdoğan'a 2007 yılından başlayarak 2017'ye kadar 10 yıl cumhurbaşkanlığı olanağı doğabilir. Bu formül, uçak yolculuğunda gökten zembille düşerken mi yakalandı da dile getirildi 
Hayır... 
"Gündemimizde yok, Cumhurbaşkanı Sezer'e ayıp olur" denilse de "5 5"in fikri hazırlıkları bir süredir yapılmakta. Gerçekten, bu köşede 18 gün önce "GENE 5 5" başlığı altında o hazırlıkları yansıtan yazım yayımlanmıştı. 
Uçak sohbetinin öncesine ışık tutması amacıyla -özetle- yansıtıyorum... 
....................... 

Gene "5 5" 
"Cumhurbaşkanı görev süresi için '5 5' formülü gene konuşulmakta. 
Anlatayım... 
Kamuoyu araştırma kuruluşu SONAR'a göre, 'AKP arayı açıyor...' 
Oy oranı, yüzde 40'a dayanmış. 
Zaten Türkiye'nin siyaset geleneğidir bu... 
Tek başına fark yaparak iktidar olan parti, 2. seçimi de alır. 
.................... 
Bu saptama, AKP'nin seçeceği cumhurbaşkanı için önemli. 
R. T. Erdoğan bu meclisi sürdürürse ve adaylığını koyarsa seçilir. 2007'de erken seçime gidilirse, öyle görünüyor ki sandıktan gene AKP çıkar. Erdoğan'ı Çankaya'ya Köşkü'ne çıkarır. Ama 2014'te Erdoğan'ın süresi bitince ne olacak 
Emekli olup köşesine mi çekilecek 
Anayasa'ya göre 2 kez üst üste Cumhurbaşkanı seçilmek engellendiğine göre... 
Ya emekli cumhurbaşkanı olacak... Ya da -büyük olasılıkla- 3. dönem seçilemeyecek bir AKP'nin genel başkanı... Muhalefet partisi lideri... 
Kesmez... 
................... 
O halde 2007 için çözüm ne 
Burada 5 5 formülü devreye giriyor. 
Daha önce Demirel'in cumhurbaşkanlığı döneminde dile getirilen formül Erdoğan'a 'Cumhurbaşkanı görev süresini 5 yıla indirmek ve 2 kez üst üste seçilme olanağı vermek...' amacıyla vurgulanmakta. 
Böylece 2007'den 2017'ye kadar cumhurbaşkanlığı... 
'5 5 daha evvel Demirel döneminde de seslendirildiği için daha az gürültü koparır' denilmekte. 
.................. 
Ama bu kez de CHP engeli var. 
AKP oyları, cumhurbaşkanı seçmek için yeterli ama "5 5" formülünü düzenleyecek Anayasa değişikliği için CHP'den oy katkısı gerekiyor. 
CHP bu katkıyı mümkün değil vermez." 
.................... 
18 gün önce bu köşede yayımlanan satırlar, hem uçakta Erdoğan'ın dile getirdiği "5 5" formülü" önerisiyle gerçekleşti, hem de "CHP'nin anında ret" yanıtıyla... 
.................. 
Şimdi 18 gün önceki yazının "sonuç" satırlarını tekrarlayalım... "Türkiye'de cumhurbaşkanı seçilme hesapları netamelidir. 
Hesaba kitaba çok gelmez. 
2007 neyse, ama 2014'e uzanamaz böyle planlar. 
Bakalım... 
Bekleyelim, göreceğiz." 
Durum, işte budur. 



</TEXT>
</DOC>
