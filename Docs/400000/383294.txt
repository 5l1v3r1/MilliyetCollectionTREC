<DOC>
<DOCNO> 383294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sondun10.html </URL>
<DATE> 2005/10/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Giscard, Türkiye için uğraş veren İngiltere'ye sert çıktı... 
</HEADLINE>
<TEXT>

     Türkiye’nin AB üyeliğine karşı çıkan Fransa’nın eski Cumhurbaşkanı Valery Giscard D’Estaing, AB Dönem Başkanı İngiltere’yi sert bir dille eleştirdi. İngiltere’yi, Türkiye’ye destek vererek AB’de daha derin bir entegrasyonu isteyen ülkelerin umutlarını baltalamakla suçladı. 
     Avrupa Anayasası’nı hazırlayan Avrupa Konvansyonu Başkanı Giscard D’Estaing, BBC1 ile yaptığı söyleşide Türkiye ile üyelik müzakerelerinin başlaması için büyük çaba gösteren AB Dönem Başkanı İngiltere’ye yüklendi. 
     İngiltere’yi Türkiye davasını savunarak Avrupa kamuoyundan kopuk olmakla da suçlayan Giscard, İngiltere’nin Türkiye’nin AB üyeliğine verdiği desteğin bazı ülkelerin Avrupa’da daha derin entegrasyonun sağlanması umutlarını baltalamayı amaçladığını öne sürdü. 
     Giscard "Onlar, İngiliz hükümeti bunun Avrupa’nın hayatını karmaşıklaştırmasından memnuniyetsizlik duymuyor" dedi. Giscard, nizamsız bir Avrupa’nın varlığının İngiliz diplomasisi için "tatmin edici" olduğunu da savundu. 

ANKA 
     
</TEXT>
</DOC>
