<DOC>
<DOCNO> 398654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/soneko37.html </URL>
<DATE> 2005/11/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Yapı Kredi Bankası, Turkcell için 55 milyon Avro indirim uyguladı 
</HEADLINE>
<TEXT>

     Yapı ve Kredi Bankası A.Ş., bankanın sahip olduğu Turkcell ve Turkcell Holding hisselerinin satışına ilişkin toplam opsiyon bedeline 55 milyon avro indirim uygulandığını açıkladı. 
     Yapı ve Kredi Bankası'ndan, Borsa'ya bankanın sahip olduğu Turkcell ve Turkcell Holding hisselerinin satış bedelinin Turkcell Opsiyon Sözleşmesi çerçevesinde nasıl hesaplandığına ilişkin bir yazı gönderildi. 
     Açıklamaya göre, ''21 trilyon 143 milyar 836 milyon 911 bin TL nominal değerli Turkcell İletişim Hizmetleri A.Ş. hisselerinin yüzde 1.14 satış bedeli, 28 Eylül 2005 tarihinden geriye doğru 30 günlük İMKB ağırlıklı ortalama fiyatlarının ortalaması olan 7.49224 YTL esas alınması suretiyle, 33 trilyon 383 milyar 687 milyon 67 bin TL nominal değerli Turkcell İletişim Hizmetleri A.Ş. hisselerinin yüzde 1.8 satış bedeli, 27 Şubat 2004 tarihinden opsiyonun kullanıldığı tarihe 25 Aralık 2005 kadar olan süre içinde söz konusu hisselerin banka tarafından iktisap bedeli olan 99 milyon 731 bin 12 dolara finansal yeniden yapılandırma sözleşmesi altında işleyecek olan libor artı 3.5 faiz eklenmesi ile bulunan 110 milyon 255 bin 959 doların esas alınmasıyla, 91 trilyon 371 milyar 168 milyon 250 bin 487 TL nominal değerli Turkcell Holding A.Ş. hisselerinin yüzde 20.02 satış bedeli, Turkcell Holding'in yüzde 51'ine sahip olduğu Turkcell İletişim Hizmetleri A.Ş. hisselerinin 28 Eylül 2005 tarihinden geriye doğru 30 günlük İMKB ağırlıklı ortalama fiyatlarının ortalaması olan 7.49224 YTL'nin esas alınması suretiyle'' belirlendi. 
     Açıklamada, ''Turkcell Opsiyon Sözleşmesi uyarınca yukarıdaki şekilde tespit edilen toplam opsiyon bedeline 55 milyon avro indirim uygulanmış olup, ilgide kayıtlı özel durum açıklamamızda belirtilen net satış bedeli nakden tahsil edilmiştir'' denildi. 
     
</TEXT>
</DOC>
