<DOC>
<DOCNO> 376169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur22.html </URL>
<DATE> 2005/09/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Palamut yüz güldürdü 
</HEADLINE>
<TEXT>

     Aydın ARSLANYILMAZ ZONGULDAK, DHA 

      AV yasağının 1 Eylül’de sona ermesinin ardından denize açılan Zonguldaklı balıkçıların yüzünü palamut güldürdü. 
     Karadeniz’e açılan Zonguldaklı balıkçıların ağlarına takılan palamutlar, balıkçıları sevindirdi. Palamut bolluğunun av sezonunun bereketli geçeceğinin habercisi olduğunu belirten balıkçılar, vatandaşlara ucuz balık yiyebilecekleri müjdesini verdi. 
     Zonguldak Balıkpazarı’nda 25 yıldır balıkçılık yapan Derya Balıkçısı’nın sahibi Orhan Yazıcı, av yasağının balıkların üremesi nedeniyle yararlı olduğunu belirterek, 1 Eylül’de sona eren av yasağının ardından Karadeniz bereketini gösterdi. Ağlarımıza bol biktarda palamut, izmarit, istavrit ve hamsi takıldı. Bu av sezonunda dargelirlinin yüzünü palamut güldürecek. Balık bol çıktıkça fiyatlar düşüyor. İlk günlerde 7.5 YTL olan palamut, 4-5 YTL'ye kadar düştü. Bu fiyatlar ilerleyen günlerde daha da aşağıya çekilecek. Balığın bol olması hem vatandaşa hem de bize yarayacak'' dedi. 
     Zonguldak Balıkpazarı’nda, palamut tanesi 4-5 YTL, Marmara hamsisi, istavrit ve izmarit de kilosu 5 YTL'den satılıyor. 
     
</TEXT>
</DOC>
