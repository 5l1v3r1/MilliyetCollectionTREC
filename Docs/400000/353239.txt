<DOC>
<DOCNO> 353239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sondun29.html </URL>
<DATE> 2005/06/18/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta El Arabiye muhabiri vuruldu... 
</HEADLINE>
<TEXT>

     El Arabiye televizyonunun Irak'ta görev yapan bir muhabiri, kendisini kaçırmak isteyen kişilerle güvenlik güçleri arasında çıkan çatışmada vuruldu. 
     Merkezi Dubai'de bulunan El Arabiye televizyonunun genel yayın yönetmeni Nebil El Hatib, Cavid Kadim adlı muhabirin Bağdat'ta vurulduğunu ve hastaneye kaldırıldığını söyledi. 
     Hatib, muhabiri kaçırmak istediği sanılan silahlı iki kişinin Kadim'e yaklaştığı sırada, olay yerinde bulunan Irak polisinin silahlı kişilere ateş açtığını belirtti. 
     Saldırganların karşı ateş açması sonucu Kadim'in vurulduğu ve durumunun ağır olduğu kaydedildi. 
     Irak'ta 2003'den beri, 3'ü Amerikan askerlerinin ateş açması sonucu 8 El Arabiye çalışanı öldürüldü. 
     
</TEXT>
</DOC>
