<DOC>
<DOCNO> 383348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo02.html </URL>
<DATE> 2005/10/02/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hamitli Schalke üçlük attı 0-1 
</HEADLINE>
<TEXT>

     F.Bahçe’nin Şampiyonlar Ligi’ndeki rakiplerinden Schalke, E.Frankfurt'u deplasmanda yenerek Bundesliga’daki zirve iddiasını sürdürdü 0-1. 
     Fenerbahçe’nin Şampiyonlar Ligi’ndeki rakiplerinden Schalke 04, dün oynadığı maçı da kazanarak Almanya Ligi’ndeki çıkışını sürdürdü. Lacivert-Beyazlılar, Eintracht Frankfurt deplasmanından galibiyetle dönerek Bundesliga’daki zirve iddiasını sürdürdü. Temsilcimiz Hamit Altıntop karşılaşmanın ikinci yarısında şans buldu, 45 dakika oyunda kaldı. 19 Ekim’de Şükrü Saracoğlu Stadı’nda puan mücadelesi verecek olan Schalke’nin golü 64. dakikada Danimarkalı futbolcusu Jansen’den geldi. 
     Hollanda Ligi’nin son Şampiyonu PSV Eindhoven, bugün Heerenveen’in konuğu olacak. Zorlu karşılaşma 17.30’da başlayacak. 
     Serie A’nın güçlü ekiplerinden Milan ise saat 16.00’da Reggina karşısına 3 puan için çıkacak. 
     
</TEXT>
</DOC>
