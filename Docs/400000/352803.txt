<DOC>
<DOCNO> 352803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/spor/spo11.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlamaya yakışacak 
</HEADLINE>
<TEXT>


Danimarka'da çok iyi bir sezon geçirerek çifte şampiyonluğa imza atan Brondby, Nordsjaelland maçıyla taraftarının karşısına son kez çıkacak. Futbol ve skor da kutlamaya yakışır olacaktır 


Herfolge'yi 7 golle geçip şampiyonluğunu ilan eden Brondby, gevşemeyerek Aarhus deplasmanında da galip geldi. İddiasız Nordsjaelland da Brondby'nin sevincine gölge düşürmez. 

FC Kopenhag - Herfolge 
Herfolge üst üste aldığı iki mağlubiyetle dibe demir atarken, FC Kopenhag halen ikinci sırayı koruma mücadelesi veriyor. Royal Lig şampiyonu Kopenhag ekibi, ligi de galibiyetle kapayacaktır. 

Midtjylland - Aalborg 
İki takım da Royal Lig'e katılıyor, ama lig ikincisi olup UEFA Kupası'na gitme şansları da devam ediyor. Rakibini sahasında yenen Midtjylland, evinde de bir adım önde. 

Odense B. - Aarhus 
İddiasız iki takımın mücadelesinde, saha ve seyirci avantajı olan Odense, ligi galibiyetle kapatmaya daha yakın olan taraf. 

Silkeborg - Viborg 
Gerek ligde iddialarının kalmaması, gerekse sezonu mağlubiyetle kapatmak istemeyecek olmaları, beraberlik ihtimalini ön plana çıkarıyor. Silkeborg ve Viborg'un bu sezon ligdeki iki maçları da 1-1 neticelenmişti. 

Randers - Esbjerg 
Son 6 maçını kaybeden ve ikinci lige hazırlanan Randers, ligi beşinci sırada tamamlama hedefindeki Esbjerg'e de fazla direnmeyecektir. Favori Esbjerg. 



</TEXT>
</DOC>
