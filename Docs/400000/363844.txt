<DOC>
<DOCNO> 363844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun16.html </URL>
<DATE> 2005/07/24/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Taliban çocukları silahlandırıyor .. 
</HEADLINE>
<TEXT>

     Afganistan'da ABD ordusu harekat başkanı Tümgeneral Jason Kamiya, Taliban'ın saldırılarını artırmaya çalıştığını bildirdi. 
     AP ajansına mülakat veren Tümgeneral Kamiya, Taliban'ın ülkede ''her ailenin bir ferdini asker olarak feda etmesini'' beklediğini söyledi. General, marttan beri 500 Taliban savaşçısının ölü ele geçirilmesine rağmen bu kuvvetin ''son gayretle güçlenmeye çalıştığını ve El Kaide ile birlikte ülkede etkili olmak için son perdeyi oynamaya çalıştığını'' anlattı. 
     Taliban'ın çocukları ''silah altına aldığı'' yolunda istihbarat bulunduğunu belirten Tümgeneral Kamiya, ''Taliban örgütü ağır darbe yediği için 16, 15, 14 yaşındaki çocuklara muhtaç'' dedi. 
     Amerikalı general, Taliban'ın 18 Eylül'de ülkedeki genel seçimleri baltalamak için de elinden geleni yapacağını bildirdi. BM, Afganistan'da 8 bin çocuk asker bulunduğunu tahmin ediyor. 
     Taliban'ın komuta zincirinin parçalanmış olduğunu belirten Tümgeneral Kamiya, ''Bu örgüt eşgüdümlü hareket edemez halde'' dedi. 
     Marttan beri Taliban, 45 Amerikan askerini öldürdü. NATO, Türkiye'nin de merkezde yer aldığı Afganistan'daki 20 bin mevcutlu çok uluslu askeri kuvvete Uluslararası Güvenlik-Destek Gücü İSAF 3 bin asker takviyesinde bulunacak. ABD de ek olarak 700 asker gönderdi. 
     ABD, 11 Eylül 2001'deki terör saldırılarından 26 gün sonra Afganistan'a girdi ve Taliban'ı iktidardan indirdi. 
     
</TEXT>
</DOC>
