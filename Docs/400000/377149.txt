<DOC>
<DOCNO> 377149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur41.html </URL>
<DATE> 2005/09/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Efken Efekan toprağa verildi 
</HEADLINE>
<TEXT>

     Yeşilçam’ın unutulmaz isimlerinden Efkan Efekan 70 , İstanbul’da toprağa verildi. 
     Efekan için Teşvikiye Camii’nde düzenlenen tören, sanatçının Türk Bayrağı’na sarılı naaşının musalla taşına konulmasıyla başladı. Naaşın üzerine Efekan’ın gençlik ve son dönem fotoğrafları da konuldu. 
     Sanatçı Ediz Hun, Efkan Efekan’ın çok zarif bir insan olduğunu ve zamansız kaybedildiğini ifade ederek, "Sinemamızın en temel taşlarından biriydi. En önemlisiydi. Herkesle güzel ilişkiler kuran bir insandı" dedi. 
     Efekan’ın naaşı, kılınan namazın ardından alkışlarla cenaze arabasına konuldu. 
     Akciğer kanserinden önceki gün ölen Efkan Efekan’ın cenazesi, daha sonra götürüldüğü Zincirlikuyu Mezarlığı’nda defnedildi. 
     Camideki törene, Efkan Efekan’ın eşi Sevgi, kızı Neslihan, oğlu Alihan, BBP Genel Başkanı Muhsin Yazıcıoğlu, CHP İstanbul Milletvekili Berhan Şimşek ile Nuri Alço, Ekrem Bora, Kadir İnanır, Osman Yağmurdereli ve Rutkay Aziz’in de aralarında bulunduğu çok sayıda sanatçı katıldı. 
     
</TEXT>
</DOC>
