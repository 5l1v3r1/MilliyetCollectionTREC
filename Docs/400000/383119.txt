<DOC>
<DOCNO> 383119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/soneko15.html </URL>
<DATE> 2005/10/01/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
TİM Başkanı Türkiye’yi masadan kalkıp gitmesi için taciz ediyorlar 
</HEADLINE>
<TEXT>

     
     Mehmet EZER- Ufuk AKTUĞ ANTAKYA Hatay , DHA 
     
TÜRKİYE İhracatçılar Meclisi TİM Başkanı Oğuz Satıcı, Avrupa Birliği’ne AB üyelik müzakerelerine mutlaka başlanacağını, geri dönüşün ise ancak Türkiye’nin istemesiyle mümkün olduğunu belirterek, 3 Ekim’e sayılı saatler kalmışken, AB tarafında yaşanan gelişmeler tüm dünyayı hayrete düşürüyor. Türkiye’yi masadan kalkıp gitmesi için resmen taciz ediyorlar'' dedi. Satıcı, Türkiye’nin Eylül ayı ihracatının da yüzde 20.40 artışla 6.9 milyar dolar olarak gerçekleştiğini kaydetti. 
     TİM Başkanı Oğuz Satıcı, Eylül ayı ihracat rakamlarını geçen hafta 1’inci Medeniyetler Buluşması’na da ev sahipliği yapan Hatay’da açıkladı. Antakya Belediyesi Meclis Salonu’nda yaptığı toplantıda, konuşmasına başlarken, Hatay için Müslüman, Hıristiyan, Musevi dinlerine mensup farklı mezheplerden insanların huzur ve barış içinde yaşadıkları medeniyetler başkenti'' ifadesini kullanan Satıcı, medeniyetleri ortak bir noktada buluşturmak olduğu kadar onların arasını açıp, dünyanın huzurunu kaçırmanın da mümkün olduğunu söyledi. 
     İhracatçıların, üreticilerin önündeki engellerin kaldırılması, girdi maliyetlerinin düşürülmesi için TİM olarak her türlü çalışmayı yaptıklarını vurgulayan Satıcı, Türkiye’de üretici ihracatçı olmanın zor, ithalatçı ve faizci olmanın da çok kolay göründüğünü, ithalattaki hızla yükselen artış trendinin 2005 yılı Ağustos ayında 4.8 milyar dolar, toplamda 8 ayda 28.5 milyar dolarlık dış açığa neden olduğunu, ihracatın ithalatı karşılama oranının ise gittikçe düştüğünü vurguladı. 
     
     AÇIĞIN NEDENLERİNDEN BİRİ AŞIRI DEĞERLİ YTL 
     Dış ticaret açığının başlıca nedeninin, aşırı değerli Yeni Türk Lirası YTL ve üretimin önündeki zorluklardan ötürü yurt dışında daha da ucuzlayan hammadde ve tüketim mallarının Türkiye’ye gelmesi olduğunu anlatan TİM Başkanı Satıcı sözlerini şöyle sürdürdü 
     Dış ticaret açığının yüksek olması, Türkiye’nin kaynaklarının yurt dışına çıkması anlamına gelmektedir. Önümüzdeki tek seçenek üretim ve ihracattır. Dış ticaret açığı nasılsa finanse olur düşüncesi ve bakış açısı ise aşırı bir iyimserliktir. Üretim ancak yatırımla mümkündür. Yerli yatırım olsun, yabancı yatırım olsun istihdam artışı sağlanmalıdır. Yabancı sermayenin üretime dönük yatırımlar yapması şarttır.'' Yatırım yapılması için kar beklentisinin önemli rol oynadığını belirten Satıcı, Türkiye’de üretimi, faizleri, ekonomi politikalarını baskı altına alan dış borcun azaltılması, ancak ülkemize girecek dövizle mümkündür. Bunun da yolu ihracattır. Türkiye’de siyasi istikrar ve güven var, ancak, Türkiye’de üretime, istihdama ve elde edilen gelirin adil bir şekilde paylaşılmasıyla tüm Türk halkı için hayat standardının yükseltilmesine ihtiyaç vardır'' dedi. 
     Sahip olunan güven ve istikrarın maalesef toplumun geniş kesimlerine yansımadığını kaydeden Satıcı, sözlerini şöyle sürdürdü 
     Türkiye’nin ihracat artışı bir süreklilik göstermektedir. Ancak, bu durum ihracatçının karının, kazancının iyi olduğu anlamına gelmemektedir. Aşırı değerli YTL, ABD’de meydana gelen kasırga ve spekülatörlerin davranışları gibi nedenler, uluslararası petrol fiyatlarındaki dalgalanmanın artırdığı girdi maliyetleri gibi faktörler sebebiyle ihracatçılar sıkıntı içerisindedir. Aşırı değerli YTL, yüksek reel faizin de etkisiyle yatırımlarda bir yavaşlama yaşanmaktadır. Bu yavaşlama ise büyümeye, ihracata ve istihdam oranlarına negatif yansımaktadır." 
     
     AB’DEKİ GELİŞMELER 
     Konuşmasında AB müzakereleri öncesi yaşanan olaylara da değinen TİM Başkanı Satıcı, 3 Ekim’e saatler kala AB’de yaşanan gelişmelerin sadece Türkiye’yi değil, tüm dünyayı hayrete düşürdüğünü söyledi. Satıcı, şöyle konuştu 
     Belli ki birileri bu gerilimi sonuna kadar tırmandırmayı hedefliyor. Hiç şüphesiz planlı, programlı bir taktik izlenmeye çalışılıyor. Ancak, bunu o kadar irrasyonel, o kadar seviyesiz bir şekilde yapıyorlar ki Türkiye’yi masadan kalkıp gitmesi için resmen taciz ediyorlar. Avrupa Parlamentosu’nun son oturumunda üyelerin Ek Protokol’ü onaylamayı bir kenara bırakıp, Türkiye ile ilgili karara Kıbrıs Rum Kesimi’nin tanınması ve sözde Ermeni Soykırımı ile ilgili ifadeleri eklemesi tüm anlamıyla densizliktir.'' Bu süreç içerisinde benzeri birçok densizlikle karşı karşıya gelineceğinin kaçınılmaz bir gerçek olduğunu belirten Satıcı, Bu yolda ilerlerken özen göstermemiz gereken ana olgu, bu tip densizliklere karşı soğukkanlı yaklaşımlarla mücadele vermektir. Türkiye üzerinden yaptıkları kavgalarla neyin amaçlandığı aslında bellidir. Herkes hedeflediği bir şey için Türkiye’yi koz olarak kullanıyor'' dedi. 
     Avusturya, ne olursa olsun Hırvatistan’ın müzakerelerini başlatmak için çabalarken, bir diğeri ülkesinde yaklaşan seçimleri düşünüp, koltuğundan olmamak için Türkiye ile uğraştığını savunan Satıcı, AB, böyle siyasetçilerin, böyle siyasetin eline mi teslim edildi. İç siyasi sorunları ile birbirine karıştıranlar mı kuracak Avrupa’nın geleceğini '' diye konuştu. 
     AB’nin geleceği için en büyük tehlike işte bu siyaset anlayıştır, bu basiretsizliktir. Bazılarının iddia ettiği gibi Türkiye’nin üyeliği değil'' diyen Satıcı şunları söyledi 
     Bizim hiç şüphemiz, kaygımız yok, sizin de olmasın. Türkiye, AB ile üyelik müzakerelerine başlayacaktır. Bu gün ister 3 Ekim olur, ister 4 Ekim sabahı olur, 5 Ekim olur. Bu sürecin geri dönüşü kalmamıştır. Bu yoldan ancak Türkiye isterse dönülür. Bizim isteğimiz dışında müzakereleri engelleyebilecek bir durum mevcut değildir. Bu yüzden, ortada bir engel kalmaması yüzünden, Türkiye’yi AB içinde görmek istemeyenler son dakikaya kadar bir şeyler elde edebiliriz’ umuduna sarılıp, nafile bir çaba içine girmektedir.'' 
     
</TEXT>
</DOC>
