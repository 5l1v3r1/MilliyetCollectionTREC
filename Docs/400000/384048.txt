<DOC>
<DOCNO> 384048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/guncel/gun04.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba elinde patladı 1 ölü 
</HEADLINE>
<TEXT>


Çağlayan'da bir dükk nda patlama oldu. Emniyet Müdürü Cerrah, "Bomba imal ediyorlardı" dedi 

MUSTAFA KURTARAN İstanbul 

Çağlayan'daki Oral İş Merkezi'nin bodrum katında spor malzemeleri satılan bir işyerinde meydana gelen patlama sonucu 1 kişi öldü, 4 kişi de ağır yaralandı. 
Vatan Caddesi 79 numaradaki Oral İş Merkezi'nin bodrum katında faaliyet gösteren spor malzemeleri satan bir işyerinde dün 22.00 sıralarında büyük gürültüyle patlama meydana geldi. Vatandaşlar, patlama sırasında deprem olduğunu sanarak sokaklara çıktı. 
Patlama sırasında mağazada bulunduğu öne sürülen ve kolu kopan Mehmet Başçı, Okmeydanı Eğitim ve Araştırma Hastanesi'nde ameliyata alındı. Esnaf oldukları öne sürülen yaralılar Gülbeyaz Gümüş, Selim Eren 25 ve Osman Özoğul 25 da Şişli Etfal Hastanesi'ne kaldırıldı. Bu arada mağazada kimliği belirlenemeyen bir kişinin cesedi bulundu. 
Patlama sonrası olay yerinde incelemelerde bulunan İstanbul Emniyet Müdürü Celalettin Cerrah, "Arkadaşlarımın ilk belirlemelerine göre patlama, bomba imal edilirken olmuş" diye konuştu. 
Vatandaşlara her zaman uyarılarda bulunduğunu da anımsatan Emniyet Müdürü Cerrah, "İşyerlerini, evlerini kime kiraladıklarına dikkat etsinler. Şüphelendikleri kişileri ihbar edip polisle işbirliği yapsınlar" dedi. 


</TEXT>
</DOC>
