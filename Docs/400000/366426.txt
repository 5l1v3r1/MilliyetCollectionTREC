<DOC>
<DOCNO> 366426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo01.html </URL>
<DATE> 2005/08/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Süper Lig, 48 yaşına giriyor... İşte gol kralları, tarihe geçen maçlar... 
</HEADLINE>
<TEXT>

     Birinci Süper Futbol Ligi'nde geride kalan 47 sezonda şampiyonlukları yalnızca 4 ayrı takım paylaştı. 
     1959'da başlayan ligde şimdiye dek Fenerbahçe, Galatasaray, Beşiktaş ve Trabzonspor dışında, 47 sezonda şampiyonluk sevincini yaşayan takım çıkmadı. 
     Fenerbahçe 16, Galatasaray 15, Beşiktaş 10, Trabzonspor ise 6 kez mutlu sona ulaştı. 
     
     İLK VE SON ŞAMPİYON FENERBAHÇE 

     1959 yılında ilk kez düzenlenen Birinci Futbol Ligi'nde ilk şampiyonluğu Fenerbahçe kazandı. 
     2 ayrı grupta birinciliği elde eden ezeli rakipler Fenerbahçe ile Galatasaray, o zamanki statü gereği final maçlarında karşı karşıya geldi. İlk maçta rakibine 1-0 yenilen sarı-lacivertliler, rövanş maçını 4-0 kazanarak, 48 yaşına girmeye hazırlanan ligde ilk şampiyonluğu kazanan takım oldu. 
     Birinci Lig'de son şampiyonluğu da 2004-2005 sezonunda, Trabzonspor'un önünde mutlu sona ulaşan Fenerbahçe elde etti. 
     
     ''4 BÜYÜKLER''İN HASRET YILLARI 

     Birinci Futbol Ligi'nde şampiyonluklara adeta ambargo koyan ''4 Büyükler'', zaman zaman mutlu sona ulaşmak için uzun süreler beklemek zorunda kaldı. 
     Beşiktaş, 1966-67 sezonunda elde ettiği şampiyonluğun ardından tam 14 sezon mutlu sona ulaşmaya hasret kaldı. 1981-82 sezonunda Dorde Miliç yönetiminde şampiyon olan Beşiktaş, taraftarlarının uzun süren hasretine de son verdi. 
     Galatasaray ise 1972-73 sezonunda ligi en önde tamamladıktan sonra 13 sezon boyunca şampiyonluk sevinci yaşayamadı. Sarı-kırmızılı takım, 1986-87 sezonunda Jupp Derwall yönetiminde şampiyon olarak, 13 yıllık hasreti dindirdi. 
     
     EN AZ SÜRE BEKLEYEN FENERBAHÇE 

     Ezeli rakipler arasında şampiyonluk için en az süre bekleyen takım ise Fenerbahçe olarak dikkati çekiyor. 
     Sarı-lacivertli ekibin şimdiye kadar ki en uzun süreli şampiyonluk hasreti 6 sezon sürdü. 1988-89 sezonunda gol rekoru kırarak şampiyon olan Fenerbahçe, 6 sezon bekledikten sonra, 1995-96 sezonunda Carlos Alberto Parreira yönetiminde ipi göğüsledi. 
     
     TRABZONSPOR ŞAMPİYONLUĞU UNUTTU 

     Lig şampiyonluğunu şimdiye dek İstanbul dışına taşıyan tek Anadolu takımı olan Trabzonspor ise, son yıllarda şampiyon olamamanın sıkıntısını yaşıyor. 
     Son lig şampiyonluğunu 1983-84 sezonunda Ahmet Suat Özyazıcı döneminde yaşayan bordo-mavililer, o tarihten bu yana geçen 21 sezondur şampiyonluğa hasret. 
     
     GALATASARAY'IN REKORU 

     Galatasaray, üst üste en çok şampiyonluğa ulaşan takım unvanının sahibi. 
     Lig tarihinde şimdiye dek bir takım en fazla 4 sezon üst üste şampiyon oldu. 
     Fatih Terim yönetimindeki Galatasaray, 1996-97, 1997-98, 1998-99 ve 1999-2000 sezonlarında ipi en önde göğüsleyerek, Türk futbol tarihine geçti. 
     
     ÜST ÜSTE 3'ER KEZ ŞAMPİYON OLAN TAKIMLAR 

     Bunun yanı sıra Galatasaray 1970-71, 1971-72 ve 1972-73 sezonlarında, Trabzonspor 1978-79, 1979-80 ve 1980-81 sezonlarında, Beşiktaş da 1989-90, 1990-91 ve 1991-92 sezonlarında üst üste 3'er kez şampiyonluğa ulaşma başarısını gösterdi. 
     Toplam 16 şampiyonluğu olan Fenerbahçe'nin ise, şimdiye dek üst üste 3 lig şampiyonluğu bulunmuyor. Son 2 yılın şampiyonu sarı-lacivertliler, bu sezon tarihlerinde ilk kez bu başarıya ulaşmak için mücadele edecek. 
     
     BEŞİKTAŞ'IN 2 ŞAMPİYONLUĞU 

     Beşiktaş Kulübü'nün, 1959'da başlayan lig önceki 2 şampiyonluğunun, Futbol Federasyonu Tahkim Kurulu kararıyla lig şampiyonluğuna eklenmesiyle siyah-beyazlıların şampiyonluk sayısı 12 olarak tescillendi. 
     Futbol Federasyonu Tahkim Kurulu'nun konuyla ilgili almış olduğu karara ilişkin Beşiktaş Kulübü'nün açıklaması şöyle 
     ''Türkiye Futbol Federasyonu Tahkim Kurulu 09.05.2002 tarihinde yaptığı toplantısında 1956-1957 ve 1957-1958 sezonlarına ilişkin şampiyonluklarımızın onaylanması talebimizi yerinde ve haklı görerek Beşiktaş Jimnastik Kulübü'nün var olan 2 şampiyonluğunun Türkiye şampiyonluğu olarak Türkiye Futbol Federasyonu kayıtlarına tescil edilmesini karara bağlamıştır.'' Konuyla ilgili Türkiye Futbol Federasyonu TFF resmi internet sitesinde yer alan açıklama da şöyle 
     ''Türkiye 1. Ligi'nin başladığı tarih TFF tarafından 1959 yılı olarak kabul edilmesine karşın, TFF Tahkim Kurulu'nun 09.05.2002 tarih, 2002 52E ve 2002 68K sayılı kararı tahtında Beşiktaş Kulübü'nün 1956-1957 ve 1957-1958 sezonlarında Türkiye Ligi şampiyonu olduğuna ve bu şampiyonlukların TFF yıldız kriterine dahil edileceğine karar verilmesi sebebi ile toplam şampiyonluk sayısı, toplam lig sezonu sayısından 2 fazladır.'' 
     LİGİN "GOL KRALLARI" 
     Birinci Süper Futbol Ligi'nde geride kalan 47 sezonda 29'u Türk, 2'si yabancı olmak üzere toplam 31 futbolcu "Gol Kralı" unvanını kazandı. 
     Galatasaraylı Metin Oktay, 6 kezle en fazla "Gol Kralı" unvanını alan futbolcu olurken, Tanju Çolak ise, Galatasaray formasıyla attığı 39 golle, bir sezonda en fazla gol atan futbolcu rekorunu elinde bulunduruyor. 
     Ligin ilk "Gol Kralı" Galatasaraylı Metin Oktay, son "Gol Kralı" ise Trabzonsporlu Fatih Tekke oldu. 
     
     METİN OKTAY'IN REKORU 

     Lig tarihinde en fazla "Gol Kralı" olan futbolcu unvanı, Türk futbolunun efsane isimlerinden Metin Oktay'a ait bulunuyor. 
     Aynı zamanda ligin ilk "Gol Kralı" olan Metin Oktay, 1959, 1959-60, 1960-61, 1962-63, 1964-65 ve 1968-69 sezonlarında toplam 6 kez "Gol Kralı" olarak, lig tarihine adını yazdırdı. 
     Metin Oktay'ı 5 kezle Tanju Çolak, 3'er kezle de Cemil Turan, Aykut Kocaman ve Hakan Şükür izliyor. 
     
     EN ÇOK "KRAL" GALATASARAY'DAN ÇIKTI 

     Ligin en çok gol atan toplam 31 futbolcusu, 14 ayrı takımdan çıkarken, Galatasaray, 13 kezle en çok "Gol Kralı" çıkaran takım unvanını elinde bulunduruyor. 
     Fenerbahçe, 12 kez "Gol Kralı" çıkarmayı başarırken, şampiyonluk yaşayan diğer takımlardan Beşiktaş ve Trabzonspor ise 3'er kez ligin en çok gol atan futbolcusunu kadrosunda barındırdı. 
     Bunun yanı sıra Samsunspor, Eskişehirspor, Ankaragücü ve Bursaspor 3'er, Adanaspor 2, Ankara Demirspor, Göztepe, Altay, Sakaryaspor ve Konyaspor da 1'er kez "Gol Kralı" futbolcuyu kadrosunda bulundurdu. 
     
     TANJU ÇOLAK, TARİHE GEÇTİ 

     Birinci Futbol Ligi'nin geride kalan 47 sezonunda, "Gol Kralları" içinde en fazla golle bu unvanı yakalayan futbolcu Tanju Çolak oldu. 
     Çolak, 1987-88 sezonunda Galatasaray formasıyla 39 gol atarak, Metin Oktay'a ait 38 gollük rekoru kırdı ve Türk futbol tarihine altın harflerle geçti. 
     Tanju Çolak ayrıca, 5 kez yakaladığı "Gol Kralı" unvanına 3 ayrı kulüpte ulaşarak, ayrı bir rekor kırdı. 
     Golcü futbolcu, 1985-86 ve 1986-87 sezonlarında Samsunspor, 1987-88 ve 1990-91 sezonlarında Galatasaray, 1992-93 sezonunda da Fenerbahçe formasıyla "Gol Kralı" oldu. 
     
     YABANCI "KRALLAR" 

     Birinci Futbol Ligi tarihinde şimdiye dek yalnızca 2 yabancı futbolcu "Gol Kralı" unvanını yakalayabildi. 
     Galatasaray formasını giyen Yugoslav Tarık Hosic, 1983-84 sezonunda 16 gol atarak, lig tarihinde en çok gol atan ilk yabancı futbolcu oldu. 
     Trabzonspor'un Gürcü futbolcusu Şota Arveladze ise 1995-96 sezonunda 25 gol atarak, "Gol Kralı" olan 2. yabancı futbolcu olarak tarihe geçti. 
     
     PAYLAŞILAN "KRALLIKLAR" 

     Birinci Futbol Ligi'nin geride kalan 47 yıllık tarihinde "Gol Krallığı" 3 kez paylaşıldı. 
     Fenerbahçeli Cemil Turan, 1975-76 sezonunda Ankaragücü'nden Ali Osman Renklibay ile birlikte 17'şer golle, 1979-80 sezonunda Bursasporlu Bahtiyar Yorulmaz ile Altaylı Mustafa Denizli 12'şer golle ortak "Gol Kralları" oldular. 2001-2002 sezonunda ise Beşiktaşlı İlhan Mansız ile Galatasaraylı Arif Erdem 21'er golle bu unvanı paylaştı. 
     
     GOL ORTALAMASI EN YÜKSEK VE DÜŞÜK "KRALLAR" 

     Lig tarihinde oynadığı maç başına attığı gol sayısı açısından en başarılı "Gol Kralı", Metin Oktay oldu. 
     Galatasaraylı futbolcu, 1962-63 sezonunda forma giydiği 26 maçta 38 gol atarken, maç başına 1.46 gol ortalamasına ulaştı ve en verimli golcü olarak tarihe geçti. 
     Gol ortalaması en düşük krallar ise, 1979-80 sezonunda krallığını paylaşan Bursasporlu Bahtiyar Yorulmaz ile Altaylı Mustafa Denizli oldu. Toplam 30 maçta 12'şer gole imza atan her 2 futbolcu da maç başına 0.4 gol ortalaması tutturdu. 
     
     LİGDE SEZONLARA GÖRE GOL ORTALAMALARI 

     Birinci Süper Futbol Ligi'nde geride kalan 47 sezonda en fazla gol 1987-88, en az gol ise 1973-74 sezonlarında atıldı. 
     Ligde 3 puan sisteminin başlangıcı olan 1987-88 sezonunda yapılan 380 maçta, toplam 1032 gol atıldı. Bu rakam lig tarihine, en çok gol atılan sezon olarak geçti. 
     Birinci Lig'de şimdiye dek en az gol ise 1973-74 sezonunda atıldı. Takımlar 240 maçta fileleri toplam 405 kez havalandırırken, sporseverler sezon boyunca lig tarihinin en az golünü izledi. 
     
     GOL ORTALAMASI EN YÜKSEK VE EN DÜŞÜK SEZONLAR 

     Ligde gol ortalaması en yüksek sezon ise 2000-2001 oldu. 306 maçta toplam 1017 gol atılırken, maç başına düşen 3.32 ortalama, lig tarihine "en bereketli sezon" olarak geçti. 
     En az gol ortalamasının gerçekleştiği sezon ise 1969-70 oldu. 240 maçta toplam 419 gol atılırken, maç başına düşen ortalama gol sayısı 1.74'te kaldı. 
     
     1000 GOL BARAJI 2 KEZ GEÇİLDİ 

     Birinci Futbol Ligi'nde bir sezonda 1000 gol barajı şimdiye dek 2 kez geçildi. 
     Ligde 2000-2001 sezonunda atılan toplam 1017 golün yanı sıra, 1987-88 sezonunda da fileler toplam 1032 kez havalanmıştı. 
     
     3 PUAN SİSTEMİ, GOL PATLAMASI YAPTI 

     Birinci Futbol Ligi'nde 3 puan sistemine geçilmesiyle birlikte, atılan gol sayısında da gözle görülür bir artış meydana geldi. 
     Ligde gol ortalaması, 3 puan sistemine geçildikten sonra 2.67'nin altına düşmedi. Oysa 3 puan sisteminden önce bu rakama yalnızca 1 kez 1962-63 sezonunda 2.66 ulaşılabilmişti. 
     "100'LER KULÜBÜ" 
     Birinci Süper Futbol Ligi'nde geride kalan 47 sezonda en fazla gol atan futbolcu Tanju Çolak olarak tarihe geçti. 
     Tanju Çolak, Birinci Lig kariyerinde toplam 240 gol atarak, listenin en başında yer aldı. Tanju Çolak'ı, 224 golle Hakan Şükür, 219 golle Hami Mandıralı, 217 golle Metin Oktay, 200 golle de Aykut Kocaman izliyor. 
     Tanju Çolak, Hakan Şükür, Hami Mandıralı, Metin Oktay ve Aykut Kocaman, aynı zamanda lig tarihinde 200 gol barajına ulaşan 5 futbolcu oldu. 
     Birinci Futbol Ligi'nde 100 gol barajını, geride kalan 47 sezonda yalnızca 27 futbolcu geçebildi. 
     
     BOLİÇ VE KONA 

     Birinci Futbol Ligi tarihinde 100 gol barajını şimdiye dek yalnızca 2 yabancı oyuncu geçebildi. 
     Sonradan Türk vatandaşlığına geçen Boşnak Elvir Boliç, Galatasaray, Gaziantepspor, Fenerbahçe, İstanbulspor, Malatyaspor ve Gençlerbirliği formaları altında toplam 128 gole imza atarak Türk futboluna damgasını vurdu. Boliç, yeni sezonda İkinci Lig A Kategorisi takımlarından İstanbulspor'da forma giyecek. 
     Uzun yıllar Türkiye'de top koşturan Kongolu Andre Ngole Kona da 100 gol barajına ulaşan 2. yabancı oyuncu oldu. 
     
     YARIŞI 5 FUTBOLCU SÜRDÜRECEK 

     Ligde 100 gol barajını aşan futbolcular içinde, 2005-2006 sezonunda yarışı sürdürecek yalnızca 5 oyuncu bulunuyor. 
     Galatasaraylı Hakan Şükür, Trabzonzporlu Fatih Tekke, Samsunsporlu Serkan Aykut, Diyarbakırsporlu Hasan Özer ve Kayseri Erciyessporlu Cenk İşler, yeni sezonda gol sayılarını artırabilmek için mücadele edecek. 
     
     HAKAN ŞÜKÜR'ÜN GÖZÜ REKORDA 

     Türk futbolunun en golcü isimleri arasında yer alan Hakan Şükür, lig tarihinde en çok gol atan futbolcu unvanını yakalama şansı olan en yakın aday olarak gözüküyor. 
     Kariyeri boyunca ligde toplam 224 gol atan deneyimli futbolcu, faal futbolcular arasında, 240 gollü Tanju Çolak'ın rekoruna ulaşmaya en yakın aday olarak görülüyor. 
     
     SON ADAY SERGEN YALÇIN 

     "100'ler Kulübü"ne girmeye hazırlanan son aday, Beşiktaşlı Sergen Yalçın. 
     Birinci Lig'de kariyeri boyunca Beşiktaş, İstanbulspor, Fenerbahçe, Galatasaray ve Trabzonspor'da toplam 99 gole imza atan Sergen, yeni sezonda atacağı ilk golle, gol sayısını 100'e ulaştıracak ve bu onura ulaşan 28. futbolcu olacak. 
     LİG TARİHİNDE EN FARKLI SKORLU GALİBİYETLER 
     Bu sezon 48 yaşına girecek olan Birinci Süper Futbol Ligi'nde, şimdiye dek en farklı skorlu galibiyeti Beşiktaş elde etti. 
     Siyah-beyazlılar, 47 sezonu geride kalan ligde, 1989-1990 sezonunda İstanbul'da Adana Demirspor'u 10-0 yenerek, tarihi galibiyete imza attı. 
     Beşiktaş'ın tarihe geçen en farklı skorlu galibiyetiyle birlikte, Birinci Futbol Ligi'nde şimdiye dek 8 ve daha farklı skorlu sonuçlanan toplam 9 maç yapıldı. 
     Bu galibiyetlerden 2'şer tanesinde Beşiktaş ve Galatasaray, diğerlerinde ise Göztepe, Sarıyer, Ankaragücü, Konyaspor ve Bursaspor'un adları bulunuyor. 
     Öte yandan, ligde son 8 sezonda yapılan maçların hiçbirinde takımlar birbirlerine 8 ve daha farklı skorlu üstünlük kuramadı. 
     
     TARİHE GEÇEN MAÇ 

     Birinci Futbol Ligi tarihinde şimdiye kadarki en farklı skorlu maç, 15 Ekim 1989 Pazar günü İstanbul'da yapıldı. 
     Ali Sami Yen Stadı'nda, 1989-1990 sezonunun 6. hafta maçında Beşiktaş, Gordon Milne yönetiminde, yabancı oyuncularından yoksun olarak çıktığı karşılaşmada, tarihsel bir zafere ulaştı. 
     Siyah-beyazlıların gollerini, bu maç sonrası Beşiktaş taraftarının adlarına beste yaptıkları Ali Gültiken 4 , Feyyaz Uçar 3 ve Metin Tekin 3 attı. 
     Beşiktaş ile Adana Demirspor arasında yapılan maçın tablosu şöyle 
     Hakemler Engin Kurt, Atilla Olkun, Yolcu Yılmaz. 
     Beşiktaş Engin İpekoğlu Dk. 64 Metin Akçevre , Recep Çetin, Gökhan Keskin, Ulvi Güveneroğlu, Kadir Akbulut, Rıza Çalımbay, Şenol Fidan, Zeki Önatlı, Feyyaz Uçar, Metin Tekin, Ali Gültiken. 
     Adana Demirspor Fatih Dk. 46 Haluk , Mehmet, Ümit, Muammer, Cengizhan, Sedat Dk. 46 Çetin , Murat, B.İbrahim, Erol, İsmail, K.İbrahim. 
     Goller Dk. 2, 57, 61 ve 82 Ali, Dk. 12, 65 ve 85 Feyyaz, Dk. 24, 43 ve 76 Metin Tekin. 
     Seyirci 15 bin 227. 
     Hasılat 207 milyon 740 bin lira. 
     
     BEŞİKTAŞ VE GALATASARAY 2'ŞER KEZ 

     Birinci Futbol Ligi'nde şampiyonlukta iddialı 4 büyük takımdan Beşiktaş ve Galatasaray, daha önce 8 ve daha fazla farklı skorlu galibiyete 2'şer kez imza attı. 
     Siyah-beyazlılar, tarihe geçen 1989-1990 sezonundaki 10-0'lık Adana Demirspor galibiyetinin yanısıra, 1959'da düzenlenen ilk sezonda da Hacettepe'yi deplasmanda 9-1 yenme başarısını gösterdi. 
     Galatasaray ise, 1959-1960 sezonunda İstanbul'da Altınordu'yu 8-0, 1992-1993 sezonunda da deplasmanda Ankaragücü'nü aynı skorla 8-0 yendi. 
     
     FENERBAHÇE VE TRABZONSPOR, 8 FARKA ULAŞAMADI 

     Fenerbahçe ve Trabzonspor ise, Birinci Futbol Ligi'nde şimdiye dek 8 farklı galibiyet elde edemedi. 
     Fenerbahçe, ligdeki en farklı skorlu galibiyetlerini 1984-1985 ve 1996-1997 sezonlarında Denizlispor'u, 1997-98 sezonunda Şekerspor, 2004-2005 sezonunda da Kayserispor'u aynı skorla 7-0, 1993-1994 sezonunda Samsunspor'u, 1994-1995 sezonunda da Kayserispor'u aynı sonuçla 8-1 yenerek aldı. 
     Trabzonspor ise 1994-1995 sezonunda Adana Demirspor'u 7-0 yenerek, şimdiye kadarki en farklı skorlu galibiyetini tattı. 
     
     ANKARAGÜCÜ'NÜN İLGİNÇ REKORU 

     Ankaragücü, Birinci Futbol Ligi'nde 8 farklı sonuçlanan maçlardan 3'üne imza atarken, aynı zamanda ilginç bir rekorun da sahibi bulunuyor. 
     Başkentin sarı-lacivertli ekibi, aynı sezonda 8 farklı sonuçlarla hem galibiyet, hem de yenilgi alan tek takım olarak da Türk futbol tarihine geçti. 
     Ankaragücü, 1992-1993 sezonunda kendi evinde Konyaspor'u 8-0 yenerken, sezonun son maçında, yine kendi evinde bu kez şampiyonluk için gol averajının çok önemli olduğu bir maçta Galatasaray'a 8-0 yenildi. 
     Başkent temsilcisi ayrıca, 1995-1996 sezonunda deplasmanda Bursaspor'a 8-0 yitirerek, tarihindeki en farklı skorlu yenilgilerine bir yenisini ekledi. 
     
     LİG TARİHİNDE EN GOLLÜ MAÇLAR 

     Bu sezon 48 yaşına girecek olan Birinci Süper Futbol Ligi'nde, şimdiye dek bir maçta en fazla 12 gol atıldı. 
     Fenerbahçe ile Gaziantepspor arasında 1991-1992 sezonunda İstanbul'da yapılan maçı sarı-lacivertli ekip 8-4 kazanırken, filelere giden toplam 12 gol, Birinci Futbol Ligi'nde şimdiye dek bir maçta atılan en fazla gol olarak tarihe geçti. 
     Ligde geride kalan 47 sezonda, bir maçta 10 ve daha fazla gol atılan maç sayısı 14 oldu. 
     
     3 PUAN SİSTEMİ ETKİLİ OLDU 

     Lig maçlarında gol sayısının artmasında Birinci Futbol Ligi'nde 3 puan sistemine geçilmesinin rolü büyük oldu. 
     Ligde 1987-1988 sezonundan itibaren uygulanan 3 puan sistemine dek geçen 29 sezonda yalnızca 5 maçta 10 ve daha fazla gol atılırken, 3 puan sistemine geçişten bugüne dek düzenlenen 18 sezonda ise sporseverler 9 kez aynı sayıda ve daha fazla gollü maç izleme olanağı buldu. 
     
     "4 BÜYÜKLER"İN KATKISI 

     Birinci Futbol Ligi'nde en gollü geçen maçlara "4 Büyükler"in katkısı da büyük. 
     Lig tarihinde şimdiye dek en gollü geçen 14 maçtan 9'unda Beşiktaş, Galatasaray, Fenerbahçe ve Trabzonspor'un imzası bulunuyor. 
     Sporseverler Beşiktaş'ın 4, Galatasaray'ın maçlarında 3, Fenerbahçe ve Trabzonspor'un da 1'er maçlarında 10 ve daha fazla golü birarada izleme keyfini yaşadı. 
     LİG TARİHİNDEN İLGİNÇ NOTLAR 
     48. sezonuna girmeye hazırlanan Birinci Süper Futbol Ligi'nde, geride kalan sezonlarda pek çok ilginç olay yaşandı. 
     Ligde 1979-80 sezonunda Trabzonspor, 12 galibiyet elde ederek şampiyonluğa ulaşırken, 1989-90 sezonunda ise Malatyaspor, aynı sayıda galibiyet almasına karşın ligden düşen 5. takım olmaktan kurtulamadı. 
     
     EN ÇEKİŞMELİ SEZON 

     Birinci Lig'de puantaj olarak en çekişmeli sezon 1980-81 oldu. 
     Takımların galibiyet sayıları birbirlerine o kadar yakın oldu ki, ligi 2. sırada tamamlayan Adanaspor 34 puan toplarken, düşen Rizespor'un ise 29 puanı vardı. 
     
     BEŞİKTAŞ, LİGİ EKSİ AVERAJLA TAMAMLADI 

     Lig tarihine damgasını vuran "3 Büyükler" içinde ligi eksi averajla tamamlayan tek büyük takım Beşiktaş olarak kayıtlara geçti. 
     Siyah-beyazlılar, 1975-76 sezonunda ligi 11. sırada tamamlarken, 25 gol atıp, kalesinde 32 gol gördü. Böylece eksi 7 gol averajıyla, "3 Büyükler" arasında ligi eksi averajla tamamlayan tek takım oldu. 
     Bu arada Fenerbahçe ise 1990-91 sezonunda ligi 53 gol atıp, 53 gol yiyerek, sıfır 0 averajla kapattı. 
     
     SARIYER VE GAZİANTEPSPOR'UN BAŞARISI 

     Birinci Lig tarihinde Fenerbahçe, Galatasaray, Beşiktaş ve Trabzonspor dışında, ligi 20 galibiyet barajıyla kapatan 2 takım, Sarıyer ve Gaziantepspor oldu. 
     Yeni sezonda İkinci Lig B Kategorisi'nde yer alacak Sarıyer, 1988-89 sezonunda 21 galibiyet elde ederek ligi 4. sırada tamamlarken, 2000-2001 sezonunda ise Gaziantepspor, 20 galibiyetle 3. sırada yer aldı. 
     
     FENERBAHÇE AVERAJLA LİGDE KALDI 

     Lig tarihinin 16 kezle en çok şampiyon olan takımı Fenerbahçe, 1980-81 sezonunda küme düşmekten gol averajıyla kurtuldu. 
     Rizespor'un 29 puanla ligden düştüğü sezonda, Fenerbahçe Altay, Adana Demirspor ve Boluspor ile birlikte aynı puanı toplayarak, gol averajıyla ligde kaldı. 
     
     "4 BÜYÜKLER"İ AYNI SEZON YENENLER 

     Lig tarihinde, şampiyonluk yaşayan 4 büyük takım Beşiktaş, Fenerbahçe, Galatasaray ve Trabzonspor'u, aynı sezonda yenebilen sadece 2 ekip bulunuyor. 
     1987-88 sezonunda Malatyaspor, kendi sahasında Galatasaray'ı 3-1, Beşiktaş'ı 5-3, Fenerbahçe'yi 1-0, deplasmanda da Trabzonspor'u 3-2 yendi. 
     2001-02 sezonunda ise Ankaragücü, kendi evinde Galatasaray ile Fenerbahçe'yi 2-1, Trabzonspor'u 4-2 yenerken, Beşiktaş'ı İstanbul'da 2-1 mağlup etti. 
     
     GALATASARAY AÇIK ARA 

     Lig tarihinde en fazla puan farkıyla şampiyonluğa ulaşan takım Galatasaray oldu. 
     Sarı-kırmızılı ekip 1987-88 sezonunda 90 puanla mutlu sona ulaşırken, 2. sıradaki Beşiktaş 78 puanda kaldı. Aradaki 12 puanlık fark, şimdiye dek şampiyonla 2. arasındaki en fazla puan farkı olarak tarihe geçti. 
     
     AVERAJLA GÜLENLER VE ÜZÜLENLER 

     Ligin geride kalan 47 sezonunda şampiyonlar 3 kez averajla belli olurken, düşen takımlar da 8 kez yine gol averajıyla ortaya çıktı. 
     1984-85 sezonunda Fenerbahçe ile Beşiktaş ligi 50'şer puanla tamamlarken, gol averajı daha iyi olan sarı-lacivertli ekip şampiyonluğa ulaştı. 
     1985-86 sezonunda ise Beşiktaş, 56 puanla Galatasaray'ın gol averajıyla önünde ligi en önde tamamladı. 
     1992-93 sezonunda da Galatasaray, bu kez Beşiktaş'ı 66 puan ve averajla geçmeyi başardı ve şampiyonluğu kucakladı. 
     Lig tarihinde ayrıca 8 kez de ligden düşen takımlar gol averajıyla belirlendi. 
     
     "DERBİ KRALI" BEŞİKTAŞ 

     Beşiktaş, bir sezonda ezeli rakiplerini her iki maçta da yenen tek takım olarak tarihe geçti. 
     Siyah-beyazlılar, şampiyonluğa ulaştıkları 2002-2003 sezonunda Fenerbahçe'yi 1-0 ve 2-0, Galatasaray'ı her iki maçta 1-0'lık sonuçlarla geçerek, 4 derbi maçı da kazandı. 
     "Kara Kartallar" ayrıca, bu 4 maçta kalesinde hiç gol görmeyerek, ayrı bir rekora imza attı. 
     
     "KARAKARTAL"IN KABUS SEZONU 

     Beşiktaş, 2003-2004 sezonundaki ilginç performans grafiğiyle sevenlerine adeta kabus yaşattı. 
     Sezonun ikinci yarısına en yakın takipçisi Fenerbahçe'nin 8 puan önünde namağlup lider başlayan Beşiktaş, ikinci yarıdaki inanılmaz düşüşüyle, sezonu şampiyon bitiren ezeli rakibinin tam 14 puan gerisinde 3. sırada kaldı. 
     17 maçlık 2. yarıda tam 8 yenilgi birden alan siyah-beyazlılar, böylece lig tarihinde iki devre arasında en büyük düşüşü gerçekleştiren şampiyon adayı takım olarak kayıtlara geçti. 
     LİGİN "EN"LERİ 
     Birinci Futbol Ligi'nin 47 yıllık geçmişinde şimdiye dek birçok rekorlara imza atıldı. 
     Geride kalan 47 sezon baz alınarak yapılan değerlendirmede, lig tarihinde, bir sezonda ve bir maçta ortaya çıkan "en"ler şöyle 
     
     LİG TARİHİNDE 

     Lig tarihinde en çok şampiyon olan takım Fenerbahçe 16 . 
     Lig tarihinde en gollü maç 1991-92 sezonunda Fenerbahçe-Gaziantepspor 8-4 . 
     Lig tarihinde en farklı skorlu galibiyet 1989-90 sezonunda Beşiktaş-Adana Demirspor 10-0 . 
     Lig tarihinde en farklı skorlu deplasman galibiyeti 1959-60 sezonunda Hacettepe-Beşiktaş 1-9 , 1992-93 sezonunda Ankaragücü-Galatasaray 0-8 . 
     Lig tarihinde en uzun süre yenilmeyen takım Beşiktaş 48 maç . 
     Lig tarihinde en çok "Gol Kralı"ı çıkaran takım Galatasaray 13 . 
     Lig tarihinde en çok "Gol Kralı" olan futbolcu Metin Oktay 6 . 
     Lig tarihinde ilk yabancı "Gol Kralı" 1983-84 sezonunda Galatasaray'da oynayan Yugoslav Tarık Hosiç 16 Gol . 
     Lig tarihinde toplamda en çok gol atan futbolcu Tanju Çolak 240 . 
     Lig tarihinde en uzun süre gol yemeyen kaleci 1978-79 sezonunda Trabzonsporlu Şenol Güneş 1112 dakika . 
     Lig tarihinin en uzun sezonu 1962-63 sezonu 42 maç . 
     Lig tarihinin en iyi performansı 1988-89 sezonunda 36 maçta 29 galibiyet, 6 beraberlik, 1 yenilgiyle Fenerbahçe. 
     Lig tarihinde en kötü performans 1996-97 sezonunda 34 maçta 2 galibiyet 27 yenilgiyle Zeytinburnuspor. 
     Lig tarihinde en çok seyircili maç 2003-2004 sezonunda Atatürk Olimpiyat Stadı'ndaki Galatasaray-Fenerbahçe maçı. 70 bin 125 kişi . 
     Lig tarihinde en çok gol atılan hafta 1995-96 sezonunda 8., 1997-98 sezonunda 30. haftalar 43 gol . 
     Lig tarihinde en az gol atılan hafta 1981-82 sezonu 29. hafta 4 Gol . 
     Lig tarihinde üst üste en çok kazanan takım Beşiktaş 13 hafta, 1959-60 sezonunda 10-22. haftalar arası . 
     Lig tarihinde en uzun süre yenilen takım 1996-97 sezonunda Zeytinburnuspor 10 maç, 25-34. haftalar arası . 
     Lig tarihinde en uzun süre deplasmanda maç kazanan takım 2002-03 sezonunda 9 maçla Galatasaray. 
     Lig tarihinde en çok takımı yer alan il İstanbul 15 . 
     Lig tarihinde en uzun süre kazanamayan takım Adanaspor 27 hafta, 2000-2001 sezonunda 8-34. haftalar arası . 
     Lig tarihinde en çok gol atılan sezon 1987-88 1032 Gol . 
     Lig tarihinde en az gol atılan sezon 1973-74 405 Gol . 
     Lig tarihinde gol ortalaması en yüksek sezon 2000-2001 Maç başına 3.32 gol . 
     Lig tarihinde gol ortalaması en düşük sezon 1973-74 Maç başına 1.69 gol . 
     Lig tarihinde en çok şampiyonluk gören teknik adam Ahmet Suat Özyazıcı ve Fatih Terim 4 . 
     Lig tarihinde en uzun süre çalışan yabancı teknik direktör Gordon Milne Beşiktaş'ta 6.5 sezon . 
     Lig tarihinde deplasmanda en uzun süre yenilmeyen takım Galatasaray 40 maç . 
     Lig tarihinde en çok şampiyonluk gören futbolcu Galatasaraylı Bülent Korkmaz 8 . 
     Ligi yenilgisiz kapatan takımlar 1985-86 sezonunda Galatasaray, 1991-92 sezonunda Beşiktaş. 
     Lig tarihinde yenilgisiz şampiyon olan takım 1991-92 sezonunda Beşiktaş. 
     Lig tarihinde en çok yenilen şampiyon 1980-81 sezonunda 7 yenilgiyle Trabzonspor. 
     Lig tarihinde en çok gol yiyen şampiyon 1997-98 sezonunda 43 golle Galatasaray. 
     Lig tarihinde en az gol yiyen şampiyon 1969-70 sezonunda Fenerbahçe 6 . 
     Lig tarihinde puanı silinen ilk takım 1981'de Beşiktaş karşısında sahadan çekilen Mersin İdmanyurdu. 
     Lig tarihinde en gollü beraberlikler 1967-68 sezonunda Beşiktaş-Galatasaray, 1982-83 sezonunda Fenerbahçe-Galatasaray, 1995-96 sezonunda Samsunspor-İstanbulspor, 2000-2001 sezonunda Adanaspor-Kocaelispor, 2001-2002 sezonunda Gençlerbirliği-Diyarbakırspor, Kocaelispor-Ankaragücü 4-4 . 
     Lig tarihinde en nötr sonucu alan takım 1969-70 sezonunda 30 maçta 10 galibiyet, 10 beraberlik, 10 yenilgi alan, 26 gol atıp, aynı sayıda gol yiyen Beşiktaş. 
     
     BİR SEZONDA 

     Bir sezonda en çok galip gelen takımlar 1959-60 sezonunda Beşiktaş, 1988-89 sezonunda Fenerbahçe 29 . 
     Bir sezonda en az galip gelen takımlar 1981-82 sezonunda Diyarbakırspor, 1992-93 sezonunda Konyaspor, 1996-97 sezonunda Zeytinburnuspor, 2000-2001 sezonunda Adanaspor 2 . 
     Bir sezonda en çok gol atan takım 1962-63 sezonunda 2 aşamalı ligde 42 maçta 105 gol atan Galatasaray ile 1988-89 sezonunda 36 maçta 103 gol atan Fenerbahçe Bir sezonda en az gol atan takımlar 1971-72 sezonunda Samsunspor, 1972-73 sezonunda Beşiktaş 14 . 
     Bir sezonda en az gol yiyen takım 1969-70 sezonunda 30 maçta 6 gol yiyen Fenerbahçe. 
     Bir sezonda en çok gol yiyen takım 2000-2001 sezonunda 34 maçta 91 gol yiyen Adanaspor. 
     Bir sezonda en az berabere kalan takımlar 1995-96 sezonunda Eskişehirspor, 1991-92 ve 2004-05 sezonlarında Fenerbahçe 2 . 
     Bir sezonda en çok berabere kalan takım 1982-83 sezonunda Ankaragücü 18 . 
     Bir sezonda en iyi averaja sahip takım 1988-89 sezonunda artı 76 ile Fenerbahçe. 
     Bir sezonda en kötü averaja sahip takım 1996-97 sezonunda eksi 60 ile Zeytinburnuspor. 
     Bir sezonda en çok gol atan futbolcu Tanju Çolak 1987-88 sezonunda 39 gol . 
     Bir sezonda en az golle "Gol Kralı" olan futbolcu 1959 sezonunda Metin Oktay 11 Gol . 
     Bir sezonda en çok gol atan yabancı futbolcu Şota Arveladze Trabzonspor'da 1995-96 sezonunda 25 gol . Ayrıca, Türk vatandaşı statüsünde oynayan Boşnak asıllı Elvir Boliç, 1994-95 sezonunda Gaziantepspor'da 26 gol attı. 
     Bir sezonda kendi evindeki bütün maçları kazanan takımlar 2000-2001 sezonunda Fenerbahçe, 2001-2002 sezonunda Galatasaray 17 . 
     Bir sezonda en az gol atarak şampiyon olan takım Trabzonspor 1979-80 sezonunda 25 golle . 
     Bir sezonda "4 Büyükler"i yenen takımlar 1987-88 sezonunda Malatyaspor, 2001-2002 sezonunda Ankaragücü. 
     Bir sezonda 4 derbi maçı da da, üstelik hiç gol yemeden kazanan takım 2002-2003 sezonunda Beşiktaş. 
     Bir sezonda en fazla puan farkıyla şampiyon olan takım 1987-88 sezonunda 2. sıradaki Beşiktaş'a 12 puan fark atan Galatasaray. 
     
     BİR MAÇTA 

     Bir maçta en çok gol atan futbolcu 1992-93 sezonunda Fenerbahçe-Karşıyaka 7-1 maçında 6 gol atan Tanju Çolak. 
     Bir maçta en çok penaltı atan takım 1986-87 sezonunda Fenerbahçe-Eskişehirspor maçında Fenerbahçe 4 . 
     Bir maçta en çok penaltı atan futbolcu 1986-87 sezonunda Fenerbahçeli Zafer Tüzün, Eskişehirspor'a karşı 4 atışı da gole çevirdi. 
     Bir maçta en fazla kırmızı kart gören takım 2003-2004 sezonunda Beşiktaş-Samsunspor maçında 5 kırmızı kartla Beşiktaş. 
     LİGİN REKORLARI VE "İLK"LERİ 
     48 yaşına girmeye hazırlanan Birinci Futbol Ligi tarihinde ilk resmi golü İzmirsporlu Özcan Altuğ attı. 
     İzmirspor'un 21 Şubat 1959 tarihinde Beykoz'u 2-1 yendiği maçın 11. dakikasında meşin yuvarlağı rakip filelere gönderen Özcan, böylece lig tarihine de geçmiş oldu. 
     Lig tarihindeki ilk golü ise bu maçta Beykoz'un kalesini koruyan Sıtkı yedi. 
     Ayrıca bu maçta ilk gol kararını veren hakem de Osman Yeşeren olarak kayıtlara geçti. 
     
     ŞENOL GÜNEŞ'İN "GOL ORUCU" 

     Birinci Futbol Ligi tarihinde en uzun süre gol yememe rekoru Trabzonsporlu Şenol Güneş'e ait bulunuyor. 
     Bu sezon bordo-mavili takımın başında teknik adam olarak görev yapacak Şenol Güneş, 1978-79 sezonunda bin 112 dakika süreyle kalesinde gol görmeyerek, ulaşılması zor bir rekora imza attı. Güneş, üst üste 12 maç kalesini gole kapattı. 
     
     BEŞİKTAŞ 48 MAÇ YENİLMEDİ 

     Beşiktaş, lig tarihinde en uzun süre yenilmeyen ekip olarak tarihe damgasını vurdu. 
     Siyah-beyazlılar, 1990-91 sezonunun 26. haftasında Ankara'da Gençlerbirliği'ne 2-0 yenildikten sonra, 1991-92 sezonunu yenilgisiz kapattı. "Kara Kartallar" tam 48 hafta sonra, 1992-93 sezonunun 13. haftasında Galatasaray'a 3-1 yenilerek, muhteşem seriye son vermek zorunda kaldı. 
     
     DATCU KALEYİ KAPATTI 

     Birinci Futbol Ligi tarihinde bir sezonu en az golle kapatan takım Fenerbahçe, kaleci ise Ilie Datcu oldu. 
     Sarı-lacivertliler, 1969-70 sezonunda 30 maçta kalesinde yalnızca 6 gol görürken, maç başına 0.2 gol yiyen Rumen Datcu da muhteşem bir performans göstererek, Türk futbol tarihine ismini yazdırdı. 
     
     BEŞİKTAŞ'TAN MUHTEŞEM SERİ 

     Birinci Futbol Ligi'nde bir sezonda üst üste en çok maç kazanma rekoru da Beşiktaş'a ait bulunuyor. 
     Siyah-beyazlılar, 1959-60 sezonunda 10. ile 22. haftalar arasında üst üste 13 maç kazanırken, bu rekora şimdiye kadar ulaşan takım çıkmadı. 
     
     TANJU ÇOLAK'IN REKORLARI 

     Türk futbolunun en golcü isimlerinden Tanju Çolak, Birinci Futbol Ligi'nde 3 ayrı rekorun sahibi bulunuyor. 
     Lig tarihinin 240 golle en golcü oyuncusu unvanını yıllardır elinde bulunduran golcü futbolcu, 1987-88 sezonunda attığı 39 golle, bir sezonda ligin en fazla gol atan oyuncusu unvanının da sahibi. 
     Tanju ayrıca, bir maçta attığı 6 golle de bir maçta en fazla gol atan futbolcu oldu. Tanju Çolak, 1992-93 sezonunda Fenerbahçe'nin İstanbul'da Karşıyaka'yı 7-1 yendiği maçta sarı-lacivertli formayla 6 kez fileleri sarsarken, ayrı bir rekora daha imza attı. 
     
     LİGDEN DÜŞMEYENLER 

     Birinci Futbol Ligi'nin kuruluşundan bu yana küme düşmeyen sadece 4 takım bulunuyor. 
     Türk futboluna damga vuran Beşiktaş, Fenerbahçe, Galatasaray ve Trabzonspor, ligden düşmeyen takımlar olarak tarihteki yerini aldı. 
     
     EN ÇOK DÜŞEN TAKIM 

     Birinci Futbol Ligi'nde en çok düşen takım unvanı Karşıyaka'ya ait bulunuyor. 
     İzmir'in yeşil-kırmızılı ekibi, 48. sezona giren Birinci Lig'e 16 kez katılırken, tam 6 kez İkinci Lig'e düştü. 
     Karşıyaka'yı 5'er kez ligden düşen Adana Demirspor, Samsunspor, Mersin İdmanyurdu ve Göztepe izliyor. 
     Bu arada Samsunspor, 6 kez Birinci Lig'e yükselerek, ayrı bir rekora da imza attı. 
     
     "4 BÜYÜKLER"İN İLK YENİLGİLERİ 

     Birinci Futbol Ligi'nde Fenerbahçe, ilk yenilgisini Galatasaray'dan, Galatasaray ise Ankara Demirspor'dan aldı. 
     Ayrıca Beşiktaş, Beykoz'a, Trabzonspor da Fenerbahçe'ye karşı ilk yenilgiyi tattı. 
     
     GALATASARAY'IN DEPLASMAN REKORU 

     Galatasaray, Birinci Lig tarihinde deplasmanda en uzun süre yenilmeyen takım unvanının sahibi bulunuyor. 
     Sarı-kırmızılılar, 25 Ocak 1998'de Bursa'da Bursaspor'a 3-2 yenildiği maçın ardından üstü üste 40 deplasman maçında yenilmedi. 
     1999-2000 sezonunun 33. haftasında İzmir'de Altay'a 1-0 yenilen Galatasaray, 2,5 yıl sonra deplasmanda yitirerek, ayrı bir rekor kırdı. 
     
     GALATASARAY'IN 25 MAÇLIK SERİSİ 

     Galatasaray, lig tarihinde kendi evinde üst üste en çok kazanan takım unvanının da sahibi durumda. 
     2000-2001 sezonunun 32. haftasında, 13 Mayıs 2001'de Ali Sami Yen Stadı'nda Ankaragücü'ne 2-1 yenilmesinin ardından, 34. haftada Trabzonspor galibiyeti ile seriye başlayan "Cim Bom", şampiyon kapattığı 2001-2002 sezonunda kendi evindeki tüm maçları kazandı. Galatasaray, 2002-2003 sezonun 16. haftasında kendi evinde Beşiktaş'a İbrahim Üzülmez'in golüyle 1-0 yenilerek, 25 maçlık galibiyet serisine son verdi. 
     Beşiktaş ayrıca, bir önceki sezon da Fenerbahçe'ye ait bulunan 24 maçlık iç saha galibiyet serisine yine deplasmanda 2-1 kazanarak son vermişti. 
     
     BEŞİKTAŞ'TAN TARİHİ FARK 

     Birinci Futbol Ligi'nin 47 yıllık geçmişinde en farklı skorlu galibiyeti Beşiktaş elde etti. 
     Siyah-beyazlılar, 1989-90 sezonun 6. haftasında İstanbul'da Adana Demirspor'u 10-0 yenerek tarihe geçti. 
     Beşiktaş'ın gollerini atan Ali Gültekin 4 , Metin Tekin 3 ve Feyyaz Uçar 3 , siyah-beyazlıların uzun süre dillerinden düşürmediği besteye konu olmuştu. 
     
     EN ÇOK GOL ATILAN MAÇ 

     Birinci Futbol Ligi tarihinde şimdiye dek bir maçta en çok 12 gol atıldı. 
     Fenerbahçe ile Gaziantepspor arasında 1991-92 sezonunun son haftasında Kadıköy'de yapılan maçı sarı-lacivertliler 8-4 kazanırken, filelere giden toplam 12 gol, bir maçta atılan en fazla gol olarak tarihe geçti. 
     
     LİGİ YENİLGİSİZ TAMAMLAYANLAR 

     Birinci Futbol Ligi'ni şimdiye kadar 2 takım yenilgisiz kapatabildi. 
     Galatasaray, 1985-86 sezonunda 36 maçta yenilgi yüzü görmemesine karşın ligi şampiyon Beşiktaş'ın ardından 2. sırada tamamladı. 
     Beşiktaş ise 1991-92 sezonunda 30 maçta yenilgi almadan şampiyonluğa ulaşmayı bildi. 
     
     PUANI SİLİNEN TEK TAKIM MERSİN İDMANYURDU 

     Lig tarihinde puanı silinen tek takım Mersin İdmanyurdu olarak kayıtlara geçti. 
     1980-81 sezonunda Beşiktaş ile oynadığı maçta sahadan çekilen Mersin İdmanyurdu, federasyon tarafından hükmen yenik sayılırken, ayrıca 2 puanı silindi. 
     
     FENERBAHÇE'DEN GOL REKORU 

     Lig tarihinde bir sezonda atılan toplam gol sayısı bakımından gol rekoru ise Fenerbahçe'ye ait bulunuyor. 
     Sarı-lacivertliler, 1988-89 sezonunda 36 maçta rakip filelere toplam 103 gol attı. 
     Öte yandan Galatasaray, 1962-63 sezonunda 2 aşamalı olarak gerçekleştirilen ligde, 42 maçta toplam 105 gol kaydetti. 
     
     1 MAÇTA 5 KIRMIZI KART 

     Lig tarihinde 1 maçta 5 oyuncusu birden kırmızı kart görerek hükmen yenik sayılan tek takım Beşiktaş oldu. 
     2003-2004 sezonunun 18. haftasında, 25 Ocak 2004'te BJK İnönü Stadı'nda oynanan Beşiktaş-Samsunspor maçında siyah-beyazlı oyunculardan Carlos Antonio Zago, İbrahim Üzülmez, Ahmet Yıldırım, Daniel Gabriel Pancu ve İlhan Mansız, maçın hakemi Cem Papila tarafından kırmızı kartla oyundan atıldı. Hakem Papila, skor 4-1 Samsunspor lehineyken, 85. dakikada gösterdiği son kırmızı kartın ardından kurallar gereği maçı bitirirken, Futbol Federasyonu, skoru hükmen 4-0 olarak tescil etti. 
     Ayrıca, 2001-2002 sezonunda Fenerbahçe'nin 1-0 kazandığı Galatasaray maçında sarı-kırmızılı takımdan Emre Aşık, Batista, Hasan Şaş ve Bülent Korkmaz, aynı sezonda Antalyaspor'un 4-2 kazandığı Trabzonspor maçında ise bordo-mavili ekipten Metin, Macit, Hasan ve Gökhan, kırmızı kartla oyun dışı kaldı ve takımları maçı 7'şer kişi tamamladı. 
     
     "HAT-TRICK" YAPANLAR 

     Ligde şimdiye kadar bir sezonda 3 büyük kupayı da kazanan 3 takım bulunuyor. 
     1967-68 sezonunda Fenerbahçe, 1976-77 sezonunda Trabzonspor, 1992-93 sezonunda da Galatasaray, lig, Türkiye Kupası ve son yıllarda düzenlenmeyen Cumhurbaşkanlığı kupalarını müzelerine götürme başarısını gösterdi. 
     
     FENERBAHÇE'NİN UNUTKANLIĞI 

     Fenerbahçe, şampiyonluğa ulaştığı 2000-2001 sezonunun 5. haftasında, 16 Eylül 2000'de tarihi bir hata yaptı ve yönetmeliklere aykırı olarak 6 yabancı oyuncuyu aynı anda sahaya sürdü. Fenerbahçe'nin, BJK İnönü Stadı'nda ezeli rakibi Beşiktaş'a sahada 3-0 yenildiği maçın sonucu federasyon kararıyla hükmen 3-0 tescil edildi. 
     Aynı anda 5 yabancı oyuncunun sahada bulunabildiği söz konusu sezonda sarı-lacivertli takımda, 64. dakikada Baliç'in yerine Rapaiç'in oyuna girmesiyle, sahaya 6 yabancı futbolcu bulunmuş oldu. Bu durumda, Futbol Federasyonu'nun "5 artı 1" kuralını ihlal eden sarı-lacivertliler, federasyon kararıyla 3-0 hükmen mağlup ilan edildi. Fenerbahçe'de, Beşiktaş karşısında 64. dakikadan itibaren sahada Lazetiç, Andersson, Revivo, Moshoeu, Zoran Mirkoviç ve Rapaiç ile yer aldı. 
     
     SERGEN YALÇIN'IN REKORU 

     Türk futbolunun yıldız isimlerinden Sergen Yalçın, şampiyonluk yaşayan 4 büyük takımda birden oynayan tek futbolcu olarak tarihe geçti. 
     Deneyimli oyuncu Beşiktaş'ın yanı sıra, Fenerbahçe, Galatasaray ve Trabzonspor'da da belirli sürelerde forma giyerek, bu 4 kulüpte de oynayan tek futbolcu unvanını aldı. 
     
     KURAL HATASI 

     47 yıllık lig tarihinde şimdiye dek kural hatasından dolayı 2 maç tekrar edildi. 
     2003-2004 sezonunda, 8 Kasım 2003 tarihinde Fenerbahçe Şükrü Saracoğlu Stadı'nda yapılan ve 1-1 sonuçlanan Fenerbahçe-Çaykur Rizespor maçında hakem Ali Aydın, 86. dakikada 2. sarı kartı gösterdiği Çaykur Rizesporlu futbolcu Gustavo Victoria'ya kırmızı kart göstermediğinden dolayı oluşan kural hatası nedeniyle karşılaşmanın tekrarına karar verildi. 18 Ocak 2004'te yapılan tekrar maçını Fenerbahçe 4-1 kazandı. 
     2004-2005 sezonunun 19. haftasında ise, 6 Şubat 2004 tarihinde BJK İnönü Stadı'nda yapılan Beşiktaş-Gençlerbirliği maçında bu kez hakem Kuddusi Müftüoğlu kural hatası yaptı. 
     Müftüoğlu, 1-1 biten maçta, Gençlerbirliği'nin serbest vuruştan attığı gol sırasında, önce oyunu başlatmak için ilk düdüğü, daha sonra Beşiktaşlı Tayfur Havutçu'nun barajı ihlal ettiği gerekçesiyle ikinci düdüğü çaldı. Pozisyonun devamında top kaleye gidince üçüncü bir düdük daha çalan Müftüoğlu, kural hatasına neden oldu. 9 Mart'ta tekrarlanan maç 0-0 bitti. 
     
     SEYİRCİ REKORU 

     Lig tarihinde seyirci rekorunun kırıldığı maç, 2003-2004 sezonunda, Galatasaray ile Fenerbahçe arasında 21 Eylül 2003 tarihinde İstanbul Atatürk Olimpiyat Stadı'ndaki 2-2 sonuçlanan karşılaşma oldu. 
     Karşılaşmayı 70 bin 125 biletli seyircinin izlediği duyurulurken, eski rekor 62 bin 600 biletli seyirci ile aynı sezon, yine aynı statta oynanan Galatasaray-Diyarbakırspor karşılaşmasında kırılmıştı. 

     
</TEXT>
</DOC>
