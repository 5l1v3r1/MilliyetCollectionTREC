<DOC>
<DOCNO> 359016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy11.html </URL>
<DATE> 2005/07/07/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İbrahim Tatlıses'in aldığı ücret TBMM gündeminde... 
</HEADLINE>
<TEXT>

     CHP Kırklareli Milletvekili Mehmet Kesimoğlu, Milli Egemenlik Yılı kutlama etkinlikleri kapsamında düzenlenen halk konserine katılan İbrahim Tatlıses’e TBMM bütçesinden 45 milyar lira ödenip ödenmediğini sordu. 
     Kesimoğlu, TBMM Başkanı Bülent Arınç’ın yanıtlamasını istediği soru önergesinde, bugüne kadar 85. Yıl Milli Egemenlik Yılı kutlama etkinlikleri için ne kadar harcama yapıldığı, bundan sonra ne kadar daha yapılmasının öngörüldüğü sorusuna yanıt talep etti. 
     Kutlama etkinliklerinde konser veren sanatçıları ve bunlara ödenen ücretleri de öğrenmek isteyen Kesimoğlu, önergesinde şu sorulara da yer verdi 
     "24 Nisan 2005’te TBMM ön bahçesinde düzenlenen halk konserinde İbrahim Tatlıses’e Meclis bütçesinden 45 milyar lira tahakkuk ettirildiği doğru mudur Doğru ise bu ödeme, 85. yıl kutlama etkinliklerinin masraflarının Meclis bütçesinden değil, sponsor kuruluşlarca karşılanacağı beyanınız ile çelişmemekte midir 
     85. Yıl kutlamaları için hangi kuruluşlar sponsor olmuşlardır bu 
     kuruluşlar ne kadar mali yardımda bulunmuşlardır " 
     
</TEXT>
</DOC>
