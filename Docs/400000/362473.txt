<DOC>
<DOCNO> 362473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo18.html </URL>
<DATE> 2005/07/19/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kenan Onuk İzmit'te anılacak... 
</HEADLINE>
<TEXT>

     Kocaeli Büyükşehir Belediyesi'nce, geçen hafta yaşamını yitiren gazeteci Kenan Onuk için anma töreni düzenlendi. 
     Büyükşehir Belediyesi'nden yapılan yazılı açıklamada, NTV Spor Koordinatörü Kenan Onuk anısına düzenlenen Buz Sporları Anma Programı'nın 24 Temmuz Pazar günü gerçekleştirileceği belirtildi. 
     Onuk'un yaptığı programlar ve anlatımıyla, buz sporlarını Türkiye'ye sevdiren kişi olarak tanındığına işaret edilen açıklamada, Onuk'un yaşam öyküsünün, sinevizyon eşliğinde okunmasının ardından Türk ve Bulgar sporcuların artistik paten gösterisinin izleneceği belirtildi. 
     Anma töreninin, Türkiye-Bulgaristan Buz Hokeyi Milli Takımları'nın yapacağı maçla sona ereceği kaydedildi. 
     
</TEXT>
</DOC>
