<DOC>
<DOCNO> 354576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/ekonomi/eko07.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK için 3 milyar dolarlık alım 
</HEADLINE>
<TEXT>


Başbakan ve Genelkurmay Başkanı'nın katıldığı SSİK'de TSK'nın modernizasyonu için 3 milyar dolarlık silah alımı kararlaştırıldı 

BARKIN ŞIK Ankara 

Savunma Sanayi İcra Komitesi SSİK , Türk Silahlı Kuvvetleri'nin TSK modernizasyonu kapsamında dev projelere start verdi. SSİK, TSK için istihbarat uydusu, havadan bağımsız tahrik sistemli denizaltı, havuzlu çıkarma gemisi projelerine start verirken, Orman Bakanlığı için alınacak 20 adet yangın söndürme helikopteri projesi, TSK genel maksat helikopteri projesiyle birleştirildi. SSİK toplantısı Başbakan Recep Tayyip Erdoğan, Genelkurmay Başkanı Orgeneral Hilmi Özkök ve Milli Savunma Bakanı Vecdi Gönül'ün katılımıyla yaklaşık 4.5 saat sürdü. 
Toplantıda, Savunma Sanayi Müsteşarlığı'nın şu projeleri başlatması kararlaştırıldı 
Sağlık Komutanlığı için seyyar cerrahi hastane projesi yeniden başlatılacak. Proje iptal edilmişti. 

İstihbarat uydumuz olacak 
Deniz Kuvvetleri Komutanlığı için, havadan bağımsız tahrik sistemli 2 2 denizaltı, ay sınıfı toplam 6 denizaltının modernizasyonu, helikopter pisti bulunan ve birlik ile ekipmanını taşıyabilen havuzlu çıkarma gemisi, Rusların batan denizaltısı Kursk'unkine benzer olayların yaşanması durumunda devreye sokmak için denizaltı kurtarma gemisi, sat botu, acil müdahale ve dalış eğitim botu alınacak. Hava Kuvvetleri Komutanlığı için ise istihbarat uydusu ve elektronik harp sistemi alınacak. 400 milyon dolara mal olması planlanan kaşif uydunun, her türlü hava koşulunda 40 bin kilometre irtifadan 20 - 30 santimetre büyüklüğündeki nesnelerin dahi fotoğrafını çekebilecek. Uydu, Avrupa'dan Kafkaslar'a kadar geniş bir alanı gözetleyebilecek. F-4 ve F-16 uçakları için toplam 40 adet alınması planlanan 'hedefleme ve seyrüsefer podları' için de acil kısmı dışkaynaktan temin edilecek. 

</TEXT>
</DOC>
