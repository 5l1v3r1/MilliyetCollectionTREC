<DOC>
<DOCNO> 388742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yasam/yas01.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Işın tedavisi kanser yapıyor 
</HEADLINE>
<TEXT>


Meme kanserli kadınlara yapılan ışın tedavisi, hücrelerde mutasyona yol açarak akciğer kanseri riskini artırıyor 

STOCKHOLM AA 

İSVEÇLİ doktorların meme kanseri olan kadınlar üzerinde yaptığı araştırmaya göre, bu hastalıktan kurtulmak için ışın tedavisi gören kadınların akciğer kanserine yakalanma riski artıyor. Karolinska Enstitisü doktorlarının 180 kadın üzerinde yaptıkları araştırma, kanser dergisi Journal of Clinical Oncology'nin son sayısında yayımlandı. 
ARAŞTIRMAYA göre, meme kanseri olan kadınlara yapılan ışın tedavisi akciğer hücrelerinde mutasyona yol açıyor, bu da kadınlarda akciğer kanseri riskini artırıyor. Sigara içen meme kanseri hastası kadınların ise ışın tedavisinden sonra akciğer kanserine yakalanma risklerinin 3 misli daha fazla olduğu belirlendi. 


</TEXT>
</DOC>
