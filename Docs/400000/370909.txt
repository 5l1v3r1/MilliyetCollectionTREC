<DOC>
<DOCNO> 370909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonsiy01.html </URL>
<DATE> 2005/08/18/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Kültür Bakanı Koç, Tokat'ta Sebastapolis Antik Kentini gezdi... 
</HEADLINE>
<TEXT>

     Kültür ve Turizm Bakanı Atilla Koç, Tokat’ın Sulusaray İlçesi’ndeki tarihi Sebastapolis Antik Kenti’nde incelemelerde bulundu. 
     Bakan Koç, kentteki incelemelerinin ardından gittiği Sulusaray İlçesi’nde tarihi Sebastapolis antik kenti ve Sulusaray kaplıcalarını gezdi. 
     Reşadiye İlçesi’ndeki kaplıcalarda da incelemelerde bulunan Bakan Koç, Niksar İlçesi Eski Hükümet Konağı’nın restorasyon çalışmalarının başlatılması için binanın tavan kısmındaki bölümüne ilk çiviyi çaktı. 
     İlçede restorasyon çalışmaları tamamlanan Softuoğlu Konağı’nın açılışını yapan Koç, Ayvaz Parkı’nda akşam yemeğini yedikten sonra karayolu ile Ankara’ya hareket etti. 
     
</TEXT>
</DOC>
