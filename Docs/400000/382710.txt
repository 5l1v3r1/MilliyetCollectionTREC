<DOC>
<DOCNO> 382710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/ekonomi/eko08.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyete pazarlarına denetim 
</HEADLINE>
<TEXT>



Gelir İdaresi Başkanlığı, YTL'ye uyum sağlamayan yazarkasa ve fuar, sosyete pazarı ve benzeri adlarla açılan panayırları yoğun denetime tabi tutacak. 
Gelir İdaresi Başkanlığı'ndan yapılan açıklamaya göre, bazı mükelleflerin sahip oldukları ödeme kaydedici cihazlarını YTL'ye ve YKr'ye uydurmadığı, ayrıca Türkiye genelinde sevgililer, anneler, babalar günleri gibi özel günlerde ve yıl başında hediyelik eşya fuarları, sosyete pazarı adı altında geçici veya sürekli satış yapılan yerlerde belge düzenine yeterince uymadıklarını tespit edildi. 
Bu nedenle vergi daireleri ve defterdarlıklara, ödeme kaydedici cihazların YTL'ye uydurulup, uydurulmadığı ve panayırların belge düzenine uyup uymadıklarını yoğun bir şekilde denetlenmesi talimatı verildi. 
Bu denetimlerde, kayıt dışı faaliyette bulunduğu tespit olunan kişi ve kuruluşlar hakkında faaliyet tesis ettirilerek, gerekli veriler sağlanmak suretiyle incelemeye sevk edilmeksizin takdire sevk edilmesi sağlanacak. 


</TEXT>
</DOC>
