<DOC>
<DOCNO> 367612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/soneko10.html </URL>
<DATE> 2005/08/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sabancı'dan Başbakan ziyaretine "nezaket" açıklaması... 
</HEADLINE>
<TEXT>

     Sabancı Holding, Yönetim Kurulu Başkanı Güler Sabancı'nın Başbakan Recep Tayyip Erdoğan'a ''nezaket'' ziyaretinde bulunduğunu bildirdi. 
     Sabancı Holding'den Borsa'ya gönderilen açıklamada, basında yer alan ''Erdoğan'la Sabancı Telsim'i konuştu. Erdoğan'a özel bir ziyaret yapan Sabancı Holding Yönetim Kurulu Başkanı Güler Sabancı'nın Telsim'in Motorola ile sorunlarının nasıl çözüleceği hakkında bilgi aldığı belirtiliyor'' ifadeli yazı nedeniyle, özel durum açıklaması yapılması istendiği kaydedildi. 
     Sabancı Holding açıklamasında, ''Söz konusu haber gerçek değildir. Yönetim Kurulu Başkanımız Başbakan Recep Tayyip Erdoğan'a nezaket ziyaretinde bulunmuştur'' denildi. 
     
</TEXT>
</DOC>
