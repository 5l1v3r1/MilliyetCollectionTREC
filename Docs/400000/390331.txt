<DOC>
<DOCNO> 390331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/spor/spo09.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Elvan'a özel ilgi 
</HEADLINE>
<TEXT>


Nike'ın elit atletler için özel olarak ürettiği 2006 koleksiyonu ayakkabı ve diğer ekipmanlar, 5 bin metre Dünya rekortmenimiz Elvan Abeylegesse'nin de hizmetine sunulacak 

MURAT AĞCA 


Milli atlet Elvan Abeylegesse'nin 2008 olimpiyatına kadar sponsoru olan Nike, yeni sezona Avrupa Şampiyonluğu parolasıyla başlayacak rekortmen sporcumuza, dünya çapındaki elit atletler için hazırladığı "çok özel" koleksiyonlarıyla destek olacak. 
Bergen'deki dünya rekorunu Nike bir ayakkabıyla kıran ve ardından geçen yıl Nike Free ürünlerini kullanan Elvan, yükselen grafiğine katkı sağlamak amacıyla Köln Üniversitesi'ndeki laboratuvarlarda geliştirilen hafif ve esnek yeni ürünleri kullanacak. Air Zoom, Air Max 360, Air Triax 9, Air Max Moto 4 modellerini deneyecek olan Elvan'ın değerlendirmeleri, Nike'ın bilimsel geliştirme çalışmaları için de veri teşkil edecek. 
Milli atletin antrenörü Ertan Hatipoğlu, "Yıllık 5 bin euroluk çok geniş bir ürün desteğimiz var. Bize gösterilen ilgiden çok memnunuz" diye konuştu. 

Nike Pro gücü 

Spor giyim markası Nike'ın sporcuların performans ihtiyaçları için tasarladığı, vücudu sıkıca saran giysilerden oluşan yeni ürünü Nike Pro, "Sporcunun gizli silahı" sloganıyla piyasaya çıktı. Galatasaray'ın golcüsü Necati Ateş ve Beşiktaş'ın milli basketbolcusu Kerem Tunçeri yeni ürünü tanıttı. 


</TEXT>
</DOC>
