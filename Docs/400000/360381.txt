<DOC>
<DOCNO> 360381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun59.html </URL>
<DATE> 2005/07/12/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
İsrail'deki saldırıyı İslami Cihad üstlendi... 
</HEADLINE>
<TEXT>

     İsrail’in Netanya kentindeki bir alışveriş merkezinde düzenlenen saldırıyı İslami Cihad örgütü üstlendi. 
     Tulkarim’daki Reuters muhabiri, İslami Cihad örgütünün saldırının sorumluluğunu telefonla üstlendiğini belirtti. 
     Netanya’da, alışveriş merkezinin kalabalık olduğu bir saatte düzenlenen intihar saldırısında 3 kişinin öldüğü, 30 kişinin yaralandığı bildirilmişti. 
     İsrail polisi de saldırıyla ilgili olarak bir İslami Cihad üyesinin tutuklandığını belirtti. 
     Bu arada Filistinli Başmüzakereci Saib Erekat, saldırıyı kınadı. 
     Erekat, "saldırıyı düzenleyenlerin, barış sürecinin yeniden canlanması ve İsrail’in Gazze Şeridi’nden barışçı bir şekilde çekilmesi çabalarını sabote etmek istediklerini" söyledi. 
     Son olarak, Filistinli örgütlerin "bir yıllık sükunet süresine" uymayı kabul etmesinden önce, 25 Şubat’ta Tel Aviv’de bir gece kulübünün dışında düzenlenen intihar saldırısında 5 İsrailli ölmüştü. 
     
</TEXT>
</DOC>
