<DOC>
<DOCNO> 393412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko50.html </URL>
<DATE> 2005/11/09/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Alman Bakan Yardımcısı Biyoyakıt, çiftçileri petrol şeyhi gibi yapacak 
</HEADLINE>
<TEXT>

     Almanya Tarım Bakanı Yardımcısı Alexander Müller, artan biyoyakıt talebi nedeniyle çiftçilerin ''geleceğin şeyhleri'' konumuna geleceğini söyledi. 
     Müller, petrol fiyatlarının yüksekliği ve artan biyoyakıt talebi nedeniyle çiftçilerin ''geleceğin petrol şeyhleri'' olacağını belirtti. 
     Petrol fiyatlarındaki patlamanın, çiftçilere yeni bir perspektif kazandırdığını ve biyoyakıt üretimine yönlendirdiğini dile getiren Müller, biyoyakıtın, petrol fiyatının yüksek olduğu ABD ve üçüncü dünya ülkelerinde de önem kazanmaya başladığını ifade etti. 
     Gelecek on yılda biyoyakıtın yasal düzenlemelerle desteklenmesi gerektiğine dikkati çeken Müller, biyoyakıt tüketimine olan talep gözönünde bulundurulduğunda, üretim için daha fazla yatırım yapılması gerektiğini kaydetti. 

     
</TEXT>
</DOC>
