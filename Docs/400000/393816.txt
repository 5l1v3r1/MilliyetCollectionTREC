<DOC>
<DOCNO> 393816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo02.html </URL>
<DATE> 2005/11/10/ </DATE>
<TIME> 03.05 </TIME>
<AUTHOR>  </AUTHOR>
<HEADLINE>
Ülker fark yedi 
</HEADLINE>
<TEXT>

     Basketbolda ULEB Erkekler Avrupa Ligi C Grubu'nda mücadele eden Ülkerspor, gruptaki ikinci maçında İspanya'nın Unicaja Malaga takımına 70-57 yenilerek ikinci yenilgisini aldı. 
     Jose Martin Carpena Salonu'nda yapılan karşılaşmanın ilk çeyreğinde Garbajosa ve Santiago ile etkili olan Unicaja Malaga, bu periyodu 25-13 önde geçti. 
     2. periyoda iyi başlayan Ülkerspor, ilk 3 dakika içinde yakaladığı 6-0'lık seriyle skoru 25-19'a getirdi. Ülkerspor'un hücumda ve savunmada yaptığı hataları iyi değerlendiren evsahibi takım, periyodun bitimine 1 dakika kala farkı 9 sayıya 40-31 kadar çıkardı ve devreyi 40-33 önde tamamladı. 
     Ülkerspor, 3. çeyreğe etkili başladı. Trepagnier'in sayılarıyla oyunun kontrolünü eline geçiren Türk temsilcisi, farkı 4 sayıya kadar indirdi 42-38. Karşılaşmada pek fazla etkili olamayan Stefanov'un basketiyle uzun bir aradan sonra 44-43'lük skorla öne geçen Ülkerspor, Marcus Brown'u durduramayınca Malaga yeniden skor üstünlüğünü ele geçirdi 50-46. Garbajosa'nın dış şutlarına bir türlü çözüm üretemeyen Ülkerspor, bu çeyreği de 55-51 geride bitirdi. 
     Son periyotta pota altını kullanmak isteyen Ülkerspor, bu isteğinde başarılı olamadı. Ülkerspor, üst üste 4 hücumdan boş dönünce farkı yeniden açıldı ve 34. dakika 61- Unicaja Malaga lehine geçildi. Marcus Brown'un bon çeyrekteki başarılı oyunuyla oyunun kontrolünü elinde tutan İspanyol temsilcisi, karşılaşmadan 70-57 galip ayrıldı. 
     Ülkerspor'da Mirsad Türkcan ve Trepagnier, karşılaşmayı 13 sayıyla tamamlarken, sahanın en skorer oyuncusu 19 sayı atan Unicaja Malagalı Garbajosa oldu. 
     C Grubu'nda puan durumu şöyle 
     TAKIMLAR O G M A Y P ----------------------------------------------------- 1-Real Madrid 
     2 2 - 157 127 4 
     2-Panathinaikos Atina 
     2 2 - 174 148 4 
     3-Pau-Orthez 
     2 1 1 132 126 3 
     4-Unicaja Malaga 
     2 1 1 147 145 3 
     5-Siena 
     2 1 1 74 69 2 
     6-CSKA Moskova 
     2 - 2 151 166 2 
     7-Ülkerspor 
     2 - 2 123 152 2 
     8-Partizan Belgrad 
     1 - 1 57 82 1 
     
</TEXT>
</DOC>
