<DOC>
<DOCNO> 364934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/spor/spo30.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Gençler havlu attı 

Genç Bayan Voleybol Milli Takımı, Dünya Şampiyonası'nda Japonya ve Sırbistan - Karadağ'dan sonra Brezilya'ya da 3 - 1 yenildi. Karşılaşmanın setleri 25-17, 18-25, 19-25 ve 20-25 sona erdi. Grupta beşinciliğe inen millilerimiz bugün saat 19.00'da ABD ile klasmana kalmak için mücadele edecek. Diğer sonuçlar ise şöyle A Grubu Japonya-Sırbistan Karadağ 2-3, ABD-Hırvatistan 2-3, B Grubu Çin-Porto Riko 3-0, Rusya-İtalya 1-3, Mısır - Dominik Cum. 0-3 Bayan Voleybol Milli Takımımız ise Dünya Grand Prix Avrupa Elemeleri'nde Bulgaristan'a 3-1 mağlup oldu. n AYŞE YEŞİN 

Sakaryaspor 'Onur'landı' 

İkinci Lig A Kategorisi takımlarından Sakaryaspor, Altaylı savunma oyuncusu Onur'u renklerine bağladı. Yeşil-Siyahlı ekibin altyapı tesislerinde düzenlenen törende 3 yıllık sözleşmeye imza atan 23 yaşındaki Onur, "Sakarya'ya kendi adıma büyük beklentilerle geldim" dedi. 

2 oyun daha 

Spor - Toto Teşkilat Müdürlüğü, yeni sezona iki oyunla girecek. İddaa oyunu ile zirveye oturan teşkilat, "İddaa Ötesi" "Sen Seç" adını verdiği yeni oyunları sezonun başlamasıyla hizmete sunacak. 

Başkent karıştı 

Süper Lig hazırlıklarını Belçika'da yaptığı kampla tamamlayan Gençlerbirliği'nde Tolga, Bayram ve Orhan kadro dışı bırakıldı. Teknik Direktör Ziya Doğan'ın isteği doğrultusunda gidilen uygulamada tecrübeli çalıştırıcının bu üç oyuncuyu yetersiz bulduğu öğrenildi. 

Süper Carew 

Bu sezon Beşiktaş'tan Fransa şampiyonu Olympique Lyon'a transfer olan John Carew takımına sezonun ilk kupasını kazandırdı. Fransa'da geçen yılın lig ve kupa şampiyonunu karşı karşıya getiren Süper Kupa mücadeledesinde Lyon, Auxerre'i 4 - 1 skorla mağlup ederken Norveçli yıldız da hat - trick yaptı. Bu arada Selçuk Dereli'nin yönettiği Şampiyonlar Ligi maçında Celtic, Petrzalka'ya 5-0 yenildi. 

Hazırlık maçları 

Samsunspor-Giresunspor 2-1 
Malatyaspor-Turku 2-0 
Ankaraspor-Ç.Dardanel 1-0 
Erciyesspor-Bursaspor 2-1 


</TEXT>
</DOC>
