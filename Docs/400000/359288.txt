<DOC>
<DOCNO> 359288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun42.html </URL>
<DATE> 2005/07/08/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Almanya'dan töre cinayetinden 3 kardeşe dava... 
</HEADLINE>
<TEXT>

     Almanya'nın başkenti Berlin'de sokak ortasında öldürülen Hatun Sürücü'nün 23 3 kardeşi hakkında, töre cinayeti işledikleri gerekçesiyle Berlin Savcılığı tarafından dava açıldı. 
     Savcılık, Sürücü'nün Mutlu 26 , Alpaslan 24 ve Ayhan 19 adlı kardeşlerini, ''Batılı yaşantısından'' dolayı Hatun Sürücü'yü öldürmeyi planlamak, Ayhan Sürücü'yü ablasını tabancayla öldürmekle suçluyor. 
     Mutlu Sürücü'nün ise silahı ve kurşunları temin ettiği, daha sonra kardeşleriyle birlikte maktulün evine giderek kendisini dışarı çıkmaya ikna ettiği, Ayhan Sürücü'yü de cinayeti işlemeye azmettirdiği tahmin ediliyor. 
     Sürücü, 7 Şubat 2005 tarihinde Tempelhof semtindeki bir otobüs durağının yakınlarında başına ateş edilerek öldürülmüştü. Türkiye'de 1998 yılında zorla evlendirilen Hatun Sürücü, Berlin'de oğlunun doğumundan sonra boşanmış ve ailesinin yanından ayrılarak bir Almanla birlikte yaşamaya başlamıştı. 
     
</TEXT>
</DOC>
