<DOC>
<DOCNO> 376506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur18.html </URL>
<DATE> 2005/09/07/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Eşeğin ısırdığı çocuğun kulağı koptu 
</HEADLINE>
<TEXT>

     Kayseri’nin Yahyalı İlçesi’nde bir eşeğin ısırdığı çocuğun kulağı koptu. 
     Alınan bilgiye göre, Yahyalı İlçesi’ne bağlı Yeşilköy Köyü’nde, Recep Bakır 14 isimli çocuk, bahçelerindeki domatesleri topladıktan sonra eve dönerken, bindiği eşeğe, Çağlalık bölgesinde bir başka eşek saldırdı. 
     Boğuşan eşekleri ayırmaya çalışan Recep Bakır, eşeklerin arasında kaldı. Bu sırada eşeklerin birinin ısırdığı Bakır’ın sağ kulağının yarısı koptu, sol el parmakları kırıldı ve vücudunun çeşitli yerlerinden de yaralandı. 
     Yakınları tarafından Yahyalı Devlet Hastanesi’ne kaldırılan ve yapılan ilk müdahaleden sonra Erciyes Üniversitesi Tıp Fakültesi Hastanesi’ne sevk edilen Recep Bakır, burada yapılan tedaviden sonra taburcu edildi. 
     
</TEXT>
</DOC>
