<DOC>
<DOCNO> 374816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo42.html </URL>
<DATE> 2005/09/01/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Kamerunlu Bebbe Konyaspor'da... 
</HEADLINE>
<TEXT>

     Kamerun Milli Takımı santrforu Bebbe Gustave, Konyaspor ile 1 yıllık sözleşme imzaladı. 
     Konyaspor Basın Sözcüsü Sefa Ortaç, Bebbe’nin Konya’ya bu akşam geldiğini, kendisiyle prensipte anlaşarak ön mukavele imzaladıklarını belirtti. 
     Yapılan anlaşma gereği, Bebbe’nin bonservisinin Kamerun’daki kulübünde kaldığını ifade eden Ortaç, "Bebbe, bizde 1 yıl boyunca sözleşmeli olarak oynayacak. Futbolcunun gelecek yıllarda Avrupa’da, özellikle İtalya’da oynamak gibi bir beklentisi var. Bu nedenle böyle bir sözleşme yaptık. Her iki tarafın da memnun kalması halinde, bir yıllık yaptığımız anlaşma uzatılabilir ya da futbolcunun bonservisini Konyaspor alabilir" diye konuştu. 
     Ortaç, Bebbe’yi, yarın düzenleyecekleri toplantıyla basına tanıtacaklarını sözlerine ekledi. 
     
</TEXT>
</DOC>
