<DOC>
<DOCNO> 366786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur15.html </URL>
<DATE> 2005/08/03/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Hastalara Doktor hepinizden idrar tahlili istedi’ diye kap verdi, soydu 
</HEADLINE>
<TEXT>

     
     Ebru DOĞAN İZMİT Kocaeli , DHA 
     
İZMİT Devlet Hastanesi’nde yatan böbrek hastalarının koğuşuna hastabakıcı gibi giren iyi giyimli bir genç, buradaki hastaları, Doktor herkesten idrar tahlili istedi'' diyerek birer kap verip tuvalete gönderdikten sonra 3 hasta ile bir refakatçinin cep telefonları ve çantalarını alarak kaçtı. Koğuşa döndüklerinde şok yaşayan hastalar polise başvurdu. 
     Kocaeli Devlet Hastanesi Dahiliye Servisi’nde daha önce birkaç kez hastabakıcılarla birlikte görünerek kendisini hastalara alıştıran, hasta bakıcıların da refakatçı sandığı 25 yaşlarındaki genç, yemek dağıtımına da yardımcı oldu. Aynı genç, dün öğleden sonra Dahiliye Servisi’ndeki böbrek hastalarının koğuşuna gelerek, Doktor bey acil olarak herkesten idrar tahlili istiyor'' dedi. Hastalara elindeki kapları dağıtıp tuvalete gönderen genç, Necati Yenilmez, Şenel Ataş ile adları öğrenilemeyen bir hasta ile bir refakatçının koğuşta bıraktıkları cep telefonları, cüzdan ve çantalarını alıp kaçtı. 
     Daha önce bu gencin sık sık koğuşlara girip çıkması nedeniyle şüphe duymadıklarını, kendilerine güven verdiğini söyleyen hastalardan Necati Yenilmez, 50 YTL ile cep telefonunun çalındığını belirtti. Yenilmez, Biz cahilliğimizin kurbanı olduk. İyice araştırmadan tanımadığın insanın sözlerine uyulur mu Uyduk işte'' diyerek bunu hakettiklerini söyledi. 
     Şikayet üzerine polisin yaptığı araştırmalardan şu ana kadar sonuç alınamadı. 
     
</TEXT>
</DOC>
