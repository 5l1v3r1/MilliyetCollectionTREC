<DOC>
<DOCNO> 356254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonsiy09.html </URL>
<DATE> 2005/06/28/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
AKP'li Kapusuz Azami 3 günlük bir uzatma ile çalışmalar son bulur 
</HEADLINE>
<TEXT>

     AK Parti Grup Başkanvekili Salih Kapusuz, 1 Temmuz’da tatile girmesi planlanan TBMM’nin, en fazla 3 günlük fazla çalışma sonrasında tatile gireceğini söyledi. 
     AK Parti Grup Toplantısından önce gazetecilerin sorularını cevaplandıran Kapusuz, "İnanıyorum ki, hedeflediğimiz yasaları çıkararak bu hafta sonu tatil yapacağız. Meclisi tatile sokacağız" dedi. 
     Bir gazetecinin, "Çalışmaları uzatmayacağız diyor musunuz " sorusuna, "Sadece bir ya da iki günlük, Cuma, Cumartesi ve Pazar olmak üzere azami 3 günlük bir uzatma ile son bulur çalışmalar" karşılığını verdi. "Çalışmalar tamamlanmazsa ne olacak " sorusunu "Zannederim tamamlayacağız" diye cavaplandıran Kapusuz "CHP ile bir uzlaşma söz konusu olur mu sorusu üzerine de "Her seviyede her irtibatı kuruyoruz. Bu süre içerisinde çalışmalarımızı tamamlayıp haftasonu itibarıyla TBMM’yi tatile sokmayı düşünüyoruz. 
     Başbakanımızın da görüşü bu doğrultuda" diye konuştu. 
     Kapusuz, tasarıları daha çabuk görüşmeye yönelik İçtüzük değişikliği yapıp yapmayacakları sorusu üzerine, "Meclis çalışmalarını takip ediyorsunuz, izlersiniz" diyen Kapusuz, "Hedeflediğimiz yasaları çıkarmaya çalışacağız, nereye kadar götürebilirsek götürmeye çalışacağız. Cuma, Cumartesi, Pazar, en fazla bugünler çalışırız. Ondan sonra Meclis’i kapatırız" görüşünü dile getirdi. 
     
</TEXT>
</DOC>
