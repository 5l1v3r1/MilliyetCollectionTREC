<DOC>
<DOCNO> 350256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun05.html </URL>
<DATE> 2005/06/09/ </DATE>
<TIME> 02.50 </TIME>
<AUTHOR>  </AUTHOR>
<HEADLINE>
Başbakan Erdoğan Cheney'i Türkiye'ye davet etti 
</HEADLINE>
<TEXT>

     Başbakan Recep Tayyip Erdoğan, ABD Başkan Yardımcısı Dick Cheney’i Türkiye’ye davet ederken, Cheney de bu davetle ilgilendiğini ifade etti. 
     Erdoğan, Beyaz Saray’da ABD Başkanı George W. Bush ile görüşmesinin ardından Cheney ile de bir araya geldi. 
     Edinilen bilgiye göre Erdoğan, Cheney’i Türkiye’ye davet etti. 
     Cheney de bu ziyaretle ilgilendiğini ve yakın bir gelecekte Türkiye’ye gelebileceğini söyledi. 
     Erdoğan ve Cheney, Türkiye ile ABD arasındaki ikili ticaret üzerinde durdu ve hangi alanların geliştirilebileceği konusunu ele aldı. Cheney’nin özellikle Bakü-Tiflis-Ceyhan projesiyle yakından ilgilendiği ve projeyi önemsediği belirtildi. 
     
</TEXT>
</DOC>
