<DOC>
<DOCNO> 375504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/spor/ygokce.html </URL>
<DATE> 2005/09/04/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Kayıp mücevher 
</HEADLINE>
<TEXT>



Sistemsiz, ilkesiz, felsefesiz futbolumuz, dün de Danimarka karşısında kendini en dramatik örneklerle tekrarladı ve dersini aldı. Uzatma dakikalarında Morten Olsen'in jokeri Larsen'in golüne engel olamayışımız, sadece savunma hatasıyla açıklanabilir mi Kesinlikle hayır... Arkadan gelerek öne geçtiğimiz maçta mücevher değerinde bir gol bulup elimizden düşürdük. Dünya Kupası elemelerindeki en değerli takımlardan biriyiz. Rakiplerimiz dahi grubun 2006'ya en layık 2 takımından biri olarak Türkiye'yi gösteriyor. Bu doğru. Ama en kritik maçları kazanamadığımız da doğru değil mi Bu iki gerçeğin birincisi yabancıların değerlendirmesi... İkincisi daha çok bizim olan, tabelada da sabit kalan kendi gerçeğimiz. Elemeler bitiyor neredeyse, grupta h l yakın rakiplerimizi yenemiyoruz. 
İnönü'deki maç çok güzel atmosferde başladı. Seyirci, ilk kez hem milli marşlar çalınırken hem de oyunun gergin ve keyifli bölümlerinde sportmence izledi maçı. 
Gelgelelim, saha içindeki tablolar tribünlere gönlümüzce eşlik edemedi. Terim'in 4-3-1-2 düzenindeki başlangıç formatı iyi çalışmadı. Bunun temel nedeni Terim'in lig performansını dikkate alarak Hasan Şaş'a görev vermesi ve hiç beklemediğimiz biçimde hayal kırıklığına uğramasıydı. Sağbek Hamit ile Hasan, bir türlü verimli oynayamadılar. Yıldıray, Fatih Tekke ve Hakan Şükür de maçı kopuk kopuk yaşadılar. Yine de iyi mücadele etti Milli Takım... Ne var ki bir taç atışından gelen topu, daha savunmada yerleşmeden C. Jensen'in kafasından gol olarak ağlarımızda gördük. İlk yarıda korner dahi kazanamadan soyunma odasına yenik giden takım, ikinci yarıya kükreyerek başladı. Terim'in, Yıldıray ve Hasan'ı alarak Hüseyin'le Okan'ı oyuna sokması radikal bir çözümdü. Okan'ın golü erken bulması, kaybettiğimiz havayı yeniden yakalamamızı sağladı. Ve Tümer'in frikik golü... Türkiye artık kabına sığamıyor ama, Danimarka da taş gibi direniyordu. 
Hakan Şükür'ün sık sık ofsayta düşmesi, buluştuğu toplarla saç baş yoldurması Fatih Tekke'nin iki şutunun dışında hemen tüm topları kaybetmesi ve kötü kullanması da oldukça dramatikti... 
Kulübede Alman Ligi'nin gol kralı adayı Halil Atınop otururken, Terim'in bu iki santrfora ayrıcalıklı ve kalıcı statü tanıması elbette bizi rahatsız etti. 
Yenik duruma düşen Danimarka, joker golcü Larsen'i oyuna aldı. Uzun toplarla pozisyon kovalamaya başadılar. Geleneksel savunma anlayışımızla onların arayışı birleşince güdük ve buruk skor çıktı ortaya... Şimdi ne oacak Ukrayna'yı yenemezsek elveda Yenebilir miyiz Belki... Ya da acaba 



</TEXT>
</DOC>
