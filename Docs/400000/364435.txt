<DOC>
<DOCNO> 364435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo14.html </URL>
<DATE> 2005/07/26/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Beşiktaş'ta Sergen ile kaleci Murat sakatlandı 
</HEADLINE>
<TEXT>

     Beşiktaş, yeni sezon hazırlıklarını BJK Nevzat Demir Tesisleri'nde yaptığı antrenmanla sürdürdü. 
     Teknik direktör Rıza Çalımbay yönetiminde gerçekleştirilen kondisyon çalışması ile başlayan siyah-beyazlılar, daha sonra pas çalışması yapıp, iki gruba ayrılarak taktik varyasyonlar denedi. 
     Yaklaşık 1.5 saat süren antrenmanda sakatlığı devam eden Tümer, takımdan ayrı fizyoterapist eşliğinde koşarken, izinli olan ve ülkesinden henüz dönmeyen Ailton çalışmaya katılmadı. 
     
     SERGEN VE MURAT SAKATLANDI 
     Çalışma sırasında sakatlık geçiren Sergen Yalçın ve Murat Şahin, antrenmanı yarıda bıraktı. 
     Kulüp doktoru Ayhan Optur, Murat'ın aşil tendonunda gerilme olduğunu ve 3 gün dinlendirileceğini söyledi. Dr. Optur, Sergen'in ise sağ alt baldırı üst yapışma bölgesinde gerilme bulunduğunu, durumunun bugün çekilecek MR sonrası netlik kazanacağını kaydetti. 
     Siyah-beyazlılar bu akşam yapacağı antrenmanla yeni sezon hazırlıklarını sürdürecek. 
     
</TEXT>
</DOC>
