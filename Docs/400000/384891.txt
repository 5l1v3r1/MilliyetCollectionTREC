<DOC>
<DOCNO> 384891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur09.html </URL>
<DATE> 2005/10/07/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Dekolte giymek, dekolte giyene bakmak orucu bozar mı 
</HEADLINE>
<TEXT>

     Murat SANDIKÇI DHA 

      SAMSUN İl Müftülüğü'nün fetva hattı Ramazan ayının ilk günü soru yağmuruna tutuldu. Erkeklerin, Dekolte giyinen kadınlara bakmak orucu bozar mı ’, kadınların ise Dekolte giyinmek oruç bozar mı ’ sorularını sorması dikkat çekti. İl Müftüsü Osman Şahin, Ramazanın ilk günü yaklaşık 200 kişi fetva hattını aradı. Görevli arkadaşlar mesai saatleri içerisinde vatandaşlarımızın tüm sorularını cevaplıyor'' dedi. 
     Ramazan ayının gelmesiyle birlikte insanlar, merak edilen sorularına cevap bulabilmek, oruç hakkında bilgi almak için Samsun İl Müftülüğü tarafından oluşturulan Fetva Hattı’nı kilitledi. Zaman zaman ilginç sorularla karşılaştıklarını söyleyen İl Müftüsü Osman Şahin, her yıl olduğu gibi bu Ramazanda da halkın merak ettiği sorulara cevap verdiklerini söyledi. İlk gün yaklaşık 200 kişinin fetva hattını arayıp çeşitli sorular sorduğunu belirten Müftü Şahin, bu sayının kendilerini şaşırttığı, böyle giderse ilerleyen günlerde daha da sayının artacağını tahmin ettiğini söyledi. Çiğnenmiş sakızı çiğnemek orucu bozar mı ’, Sabah işe giden eşimi öpmem orucumu bozar mı ’ ve Ağzıma fıs fıs sıksam orucum bozulur mu ’ gibi ilginç sorularla karşılaştıklarını söyleyen Müftü Osman Şahin, özellikle kadınların kendileri ile ilgili özel sorularıyla da sık sık karşılaştıklarını dile getirdi. Fetva hattını arayan kadınlar, Dekolte giyinmek, ruj sürmek orucu bozar mı ’ gibi sorular sorarken, erkeklerin de en çok, Dekolte giyinen kadınlara bakmak orucu bozar mı ’ diye soru sorması dikkat çekti. 
     Bay’ ve bayan’ olmak üzere iki fetva hattının bulunduğunu söyleyen İl Müftüsü Osman şahin, dönüşümlü olarak 4 kişinin burada görev yaptığını belirtti. Müftülüğün 447 28 75 nolu hattını arayan herkesin sorularına yanıt verdiklerini kaydeden Şahin, Ramazan ayı boyunca vatandaşlara bu hizmetin mesai saatleri içerisinde verildiğini de sözlerine ekledi. 
     
</TEXT>
</DOC>
