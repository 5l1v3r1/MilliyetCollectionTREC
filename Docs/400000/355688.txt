<DOC>
<DOCNO> 355688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sontur19.html </URL>
<DATE> 2005/06/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Bahçeye giren çocukları korkutmak için ateş açtı 1 çocuk öldü 
</HEADLINE>
<TEXT>

     İzmir'in Karşıyaka İlçesi'nde, bir kişinin bahçesine giren çocukları korkutmak amacıyla açtığı ateş sonucu vurulduğu öne sürülen 12 yaşındaki ilköğretim okulu öğrencisi öldü. 
     Alınan bilgiye göre, Örnekköy Semti'nde yaşayan H.Ç'nin evinin bahçe duvarının yanında, karnından tabancayla vurulmuş bulunan Mehmet Arif Yasintemur 12 , Karşıyaka Devlet Hastanesi'ne kaldırıldı. 
     Ameliyata alınan Hayri Özmeriç İlköğretim Okulu 7. sınıf öğrencisi Yasintemur, kurtarılamadı. 
     Olayın ardından polis ekipleri, Yasintemur'u vurduğu iddia edilen ev sahibi H.Ç'yi 54 gözaltına aldı. H.Ç'nin, bahçesine giren çocukları korkutmak amacıyla ruhsatlı tabancasıyla ateş ederken Yasintemur'u vurduğu bildirildi. 
     Yasintemur'un cesedi, otopsi yapılmak üzere İzmir Adli Tıp Kurumu'na gönderildi. 
     H.Ç, işlemlerinin tamamlanmasının ardından adliyeye sevk edilecek. 
     
</TEXT>
</DOC>
