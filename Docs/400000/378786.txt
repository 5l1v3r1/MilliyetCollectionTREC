<DOC>
<DOCNO> 378786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas13.html </URL>
<DATE> 2005/09/15/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sınavda kopya çekene hapis cezası 
</HEADLINE>
<TEXT>

     Çin hükümeti, sınavlarda kopya çekenlere 7 yıla varan hapis cezaları getirmeyi planlıyor. 
     Şinhua ajansının haberine göre, hükümetin çıkarmayı planladığı yasa, yüksekokul giriş sınavları, lise giriş sınavları, İngilizce yeterlilik sınavları gibi ülke çapında yapılan sınavları kapsıyor. 
     Ajansa göre, bu sınavlarda kopya çekenler, 3 ila 7 hapis cezasına çarptırılabilecek. 
     Çıkarılması düşünülen yasa, okulların yıl içindeki sınavlarını, muhasebeciler gibi meslek sahipleri için yapılan sınavları ve TOEFL gibi yabancı kaynaklı sınavları kapsamıyor. 
     Kopya çekenlere verilecek ceza ise kopyanın topluma vereceği zarar ölçüsünde olacak. Büyük çaplı organize kopyalara en yüksek hapis cezası uygulanırken, daha küçük çaplılara para cezası verilebilecek. 
     Yasa tasarısı, şu anda Yasa ve Siyaset Komitesi'nin önünde bulunuyor. 
     
</TEXT>
</DOC>
