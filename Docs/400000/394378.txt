<DOC>
<DOCNO> 394378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo11.html </URL>
<DATE> 2005/11/12/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gaziantepspor, Beşiktaş'a hazırlanıyor... 
</HEADLINE>
<TEXT>

     Gaziantepspor, deplasmanda yapacağı Beşiktaş maçının hazırlıklarını sürdürüyor. 
     Gaziantepspor Teknik Direktörü Faruk Hadzıbegiç, 3 gün süreyle kondisyon ağırlıklı çalışma yaptırdığı futbolculara bu sabah taktik ve teknik ağırlıklı bir çalışma yaptırdı. 
     Teknik Direktör Faruk Hadzıbegiç, bu sabahki idmanda futbolculara her alanda savunma ve her alanda hücum uygulatırken, 80 dakika süren antrenman, çekişmeli ve zevkli geçti. Erdal Güneş ve Barış Durmaz ise daha önceki çalışmalarda olduğu gibi bu sabah ta takımdan ayrı çalışıp, düz koşu yaptılar. 
     Pazar gününü dinlenerek geçirecek olan Kırmızı-Siyahlılar, 14 Kasım Pazartesi günü Beşiktaş maçının ikinci ve son etap çalışmaları için start alacak. 
     Gaziantepspor, 14 Kasım Pazartesi gününden itibaren tek idman yaparak Beşiktaş maçı hazırlıklarını sürdürecek. 19 Kasım Cumartesi sabahı kampa girecek olan ekip, öğleden sonra uçakla İstanbul'a gidecek. 
     Yönetim kurulu üyesi Hamit Yıldız'ın başkanlığında İstanbul'a gidecek olan Gaziantepspor kafilesi, 20 Kasım Pazar günü Beşiktaş ile karşılaşacak. 
     
</TEXT>
</DOC>
