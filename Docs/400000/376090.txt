<DOC>
<DOCNO> 376090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonsiy06.html </URL>
<DATE> 2005/09/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Dışişleri, yurtdışı atamalara ilişkin ilkeleri belirledi 
</HEADLINE>
<TEXT>

     Dışişleri Bakanlığı, yurt dışı atamalara ilişkin ilkeleri belirledi. Yurtdışı atamalarda görevin gereği öncelikli olarak değerlendirilecek ve görevin en iyi ve verimli biçimde yerine getirilmesi, temel ölçü alınacak. 
     Dışişleri Bakanlığı Personelinin Yurt dışı Görevlere Atanması İlişkin Yönetmelik, Resmi Gazete’de yayımlanarak yürürlüğe girdi. Yönetmelik, Bakanlık personelinin yurt dışı görevlere atanmasına ilişkin ilkeleri belirliyor. 
     Atamalarda görevin gereğinin öncelikli olarak değerlendirileceği ve görevinin en iyi ve verimli biçimde yerine getirilmesinin temel ölçü alınacağı belirtilen yönetmeliğe göre, atamalarda memurun mesleki geçmişi ve sicil durumu, yetenekleri, temsil yeteneği, çalışkanlığı, yabancı dil bilgisi, önceki görevleri ve ailevi durumu gibi unsurlar dikkate alınacak. 
     Dışişleri Bakanlığı’nda çalışan ve yurt dışı görevlere atanabilecek nitelikteki tüm memurları kapsayan yönetmeliğin diğer bazı unsurları şöyle 
     ".Merkezden yurt dışına yaz kararnameleri ile atanmaları öngörülen memurlara, özel durumları ile haklı isteklerinin olanaklar ölçüsünde göz önünde tutulmasını sağlamak amacıyla atama ile ilgili bilgi formu ve boşalacak görev yerlerini gösterecek geçici liste verilecek. 
     .Yurt dışı göreve atanabilmek için memurun son iki yıllık sicilinin olumlu olması koşulu aranacak. 
     .Yurt dışına atanacak memurların her türlü iklim şartlarına dayanıklı ve sağlıklı olmaları esas olacak. 
     Memurlar, yurt dışındaki görev yerlerine gitmeden sağlık köntrolünden geçecek. 
     .İlk kez yurt dışına atanan meslek memurlarının görev süreci beş yıl olacak." 
     
</TEXT>
</DOC>
