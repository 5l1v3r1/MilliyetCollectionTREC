<DOC>
<DOCNO> 362932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/siyaset/siy11.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Vahdettin tarihte mahk m 
</HEADLINE>
<TEXT>


EZELHAN ÜSTÜNKAYA Ankara 


CHP Genel Başkanı Deniz Baykal, "Vahdettin hain değildi" tartışması başlatan Bülent Ecevit'e, "Gereksiz, anlamsız, zamansız bir çıkış. Vahdettin tarihimizde mahkum olmuş bir insan" diye tepki gösterdi. Baykal, Ecevit'in, "Sevr'in altında padişahın imzası yok" sözlerini, "Lozan'ın altında da Atatürk'ün imzası yok. IMF'ye verilen niyet mektuplarının altında da Erdoğan'ın imzası yok. Tabiki padişahı bağlar. Vahdettin tarihimizde mahkum olmuş bir insan" diye değerlendirdi. Baykal, terörün tırmanmasında Kuzey Irak'taki teröristlerla ilgili önlem alınmamasının etkili olduğunu belirterek, Genelkurmay İkinci Başkanı Orgeneral İlker Başbuğ'un önceki gün yaptığı açıklamalarına destek verdi. Baykal, "Terörün artmasında Eve Dönüş Yasası etkili olmuştur" dedi. 



</TEXT>
</DOC>
