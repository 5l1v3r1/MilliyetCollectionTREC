<DOC>
<DOCNO> 363903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur06.html </URL>
<DATE> 2005/07/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Düdüklü tencere bomba gibi patladı 
</HEADLINE>
<TEXT>

     Ali ALTUNDAŞ DHA 

      KAYSERİ'deki bir mobilya fabrikasının yemekhanesinin aşcısı 26 yaşındaki Murat Kulaksız, yemek pişirdiği düdüklü tencerenin patlaması sonucu ağır yaralandı. Kulaksız'ın yapılan muayenesinde vücudunun yüzde 60'ının yandığı belirlendi. 
     Kayseri 1'inci Organize Sanayi Bölgesi'nde faaliyet gösteren Ebrulu Mobilya'nın yemekhanesinde aşçı olarak çalışan Murat Kulaksız, yemek pişirdiği sırada düdüklü tencerenin kapağıyla oynayınca az kalsın canından oluyordu. İçinde basınçlı hava biriken düdüklü tencere, Kulaksız'ın kapağını açmaya çalışmasıyla bomba gibi patladı. Patlamada ağır yaralanan Murat Kulaksız, arkadaşları tarafından Kayseri Devlet Hastanesi'ne getirildi. İlk muayenisinde vücudunun yüzde 60'ında yanıklar olduğu belirlenen Murat Kulaksız, Ne olduğunu anlayamadım. Patlama sesiyle kendimi yerde buldum. Verilmiş sadakamız varmış'' diye konuştu. 
     
</TEXT>
</DOC>
