<DOC>
<DOCNO> 350056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo19.html </URL>
<DATE> 2005/06/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Bulgaristan milli takımının antrenörü, Olympiakos'un önerisini reddetti 
</HEADLINE>
<TEXT>

     Bulgaristan Milli Futbol Takımı Teknik Direktörü Hristo Stoiçkov, Yunıanistan'ın Pire Olympiakos takımından gelen transfer önerisini reddetti. 
     Bulgar basınında yer alan haberlere göre, Yunan kulübünün yönetim kurulu, yeni sezonda futbol takımının teknik direktörlüğü için Hristo Stoiçkov ve İspanya'nın Deportivo La Coruna takımı teknik direktörü Javier Irureta'ya öneri götürdü. 
     Hristo Stoiçkov, Pire Olympiakos'tan gelen öneriyi, Bulgaristan Futbol Federasyonu BFS ile olan sözleşmesinin sona ermediğini ve milli takımı çalıştırmayı sürdürmek istediğini belirterek geri çevirdi. Javier Irureta'nın da bir süre dinlenmek istediğini öne sürerek aynı biçimde öneriyi reddettiği öğrenildi. 
     
</TEXT>
</DOC>
