<DOC>
<DOCNO> 398490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/astro/index.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzlaşma yoluna gitmeli 
</HEADLINE>
<TEXT>


Ay bugün yanan yolda ilerlemekte. Beklenmedik gelişmelere hazırlıklı olmamız gerekiyor. Akşam saatlerinde kendimizi daha güvensiz hissedebiliriz. Riske girmemek en iyisi. 
Koç'lar gün içinde işbirliklerine açıklar ve birçok fayda sağlayabilirler. Evlilik ve ortaklaşa girişimlerden kazançlar da elde edilebilir. Boğa'lar bugün iş ortamında verimli bir gün geçirebilirler. Ortaklaşa işler ve grup çalışmaları onlara keyif verici olabilecek. İkizler kendilerini rahat ifade ediyorlar ve bundan ötürü mutlular. Hayattan keyif almak ve sosyal aktivitelerin içinde bulunmak onların iyimserliğini artırıyor. Yengeç'ler uzun zamandır yorucu şartlar altındalar ama, ellerindeki işlerin bitmesi gerekiyor. Anneyle ilgili konularla uğraşmak durumunda kalırken, eve ait birçok konu onları bekliyor. Aslan'lar son zamanlarda başkalarından öğrendiklerini olumlu biçimde kullanabilirler. Komşular ve kardeşlerden gelecek destekler de onlara rahatlatıcı enerjiler sağlıyor. Başak'lar maddi konularda verimli bir gündeler. Alacakları yeni kararlar bekledikleri kazançları getirebilir. Şu ana kadar bekledikleri paralarda da olumlu sonuçlar alınabilir. 
Terazi'ler son derece dikkat çekiyorlar. Duygusal alanda oldukça rahatlar ve bu, ilişkilerine güzel yansıyor. Kişisel konularda önemli girişimleri şans getirici yönde görünüyor. Akrep'ler duygusal alanda dikkatli olurken, geçmişle alakalı konulardan etkilenmekten kaçınmalı. İleriye dönük planlarında yakın çevrenin desteğini alıyorlar. Yay'lar ileriye ait iyimser düşünceler içindeler. Gün sosyal ilişkilerin ve grup çalışmalarının pozitif geçeceği şartları onlara sunuyor. Bunu iyi değerlendirmeliler. Oğlak'lar aceleci kararlar almadan amaçlarını gözden geçirebilmeli. Bu konuda yeniliklere açık olmaları kariyer konusunda destekleyici olabilecek. Kova'lar iyimser enerjilerle birlikteler. Bu sayede yabancılarla ilgili pozitif kararlar alabilecekler. Balık'lar yakın beraberliklerde pozitif gelişmeler bekleyebilirler. Ortaklaşa konularda ise, kazançlı olacakları girişimler göze çarpıyor. Bu arada kendi kaynaklarını korumaya yönelik olmalılar. 
</TEXT>
</DOC>
