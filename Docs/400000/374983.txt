<DOC>
<DOCNO> 374983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yazar/uras.html </URL>
<DATE> 2005/09/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Diyarbakır'da iyi işler de var 
</HEADLINE>
<TEXT>


Dün sabah Diyarbakır'a geldim... Benim amacım, Diyarbakır'dan kötü haber toplamak değil... "Bu şehirde hiç mi iyi bir şey yok " onu araştırmak. 
İşte size Diyarbakır'dan "iyi haberler" 
Diyarbakır'da 12 anaokulu, 1018 ilköğretim okulu 14'ü yatılı bölge okulu, 7'si pansiyonlu ilköğretim okulu , 55 ortaöğretim okulu 41'i genel lise, 14'ü mesleki ve teknik lise , özel kesimin işlettiği çok sayıda kolej var.1974 yılında kurulan Dicle Üniversitesi'ne bağlı 11 fakülte, dört yıl süreli 5 yüksekokul, bir konservatuvar ve iki yıl süreli 11 yüksekokulda 1500 öğretim üyesi 20 bin öğrenciyi okutuyor.Yataklı tedavi kurumu olarak 9 devlet hastanesi, Dicle Üniversitesi'nin Tıp Fakültesi Hastanesi, Askeri Hastane, 2 özel hastane, 6 özel poliklinik faaliyet gösteriyor.Diyarbakır genelinde 81 sağlık ocağı, 115 sağlıkevi, 4 verem savaş dispanseri, 4 ana çocuk sağlığı merkezi birinci basamak sağlık kuruluşu olarak hizmet veriyor.İçme suyu ön arıtmadan geçirilerek şehre veriliyor. Önümüzdeki elli yıl şehre yetecek su var. Atık su arıtılarak Dicle Nehri'ne akıtılıyor. 

GAP, iyilikler getiriyor 
Diyarbakır'da 6 baraj var. Bunların 4'ü hem sulama yapıyor hem enerji üretiyor. 2'si sadece sulama amaçlı baraj. 800 bin hektar tarım alanının 30 bin hektarı devlet sulamasından, 70 bin hektarı halk sulamasından yararlanıyor. Verimlilik ülke ortalamasının üzerinde. Sulama yapılan alanlarda endüstri bitkileri yetiştiriliyor.GAP kapsamında planlanan 13 projeden 6'sı Diyarbakır sınırlarında Dicle havzasında. Bu projeler 600 bin hektar arazinin daha sulanmasını hedef alıyor.Diyarbakır GAP'tan en fazla yararlanan ve yararlanacak olan şehirlerimizden biri. Projeler tamamlandığında Diyarbakır'ın tarım alanlarının yüzde 70'e yakınında sulu tarıma geçme imk nı ortaya çıkacak.Baraj ve sulama göletlerinde su ürünleri yetiştiriliyor. Su ürünleri önemli gelir kaynağı haline geliyor.Ülkede üretilen buğdayın yüzde 2.43'ü, arpanın yüzde 3.35'i, nohudun yüzde 5.23'ü, mercimeğin yüzde 18.54'ü, tütünün yüzde 1.54'ü, pamuğun yüzde 2.75'i, üzümün yüzde 3.44'ü, kavun karpuzun yüzde 7.22'si, domatesin yüzde 1.51'i Diyarbakır'da üretiliyor.Çoğu yerli ırktan 250 bin baş sığır, 1 milyon baş küçükbaş hayvan varlığı var. Arıcılık, kümes hayvanı yetiştiriciliği hızla gelişiyor. İpekböceği üretimi yeni bir uğraşı konusu. 

Tarımda gelişme var 
Gıda sektöründe 45, kimya plastik sektöründe 25, tekstil sektöründe 30, maden sektöründe 37, diğer sektörlerde 15 işletme üretim yapıyor.Altyapısı yüzde 93 oranında tamamlanan Diyarbakır Organize Sanayi Bölgesi'nde 52 fabrika üretime geçmiş, 25 fabrika inşa halinde, 11 fabrika ise proje aşamasında. Bu tesislerde yaklaşık 3 bin kişi istihdam ediliyor.Diyarbakır ilinde 7 küçük sanayi sitesi var. Sitelerde 1173 işyerinde 3500 kişi çalışıyor.Toprağın altında maden olarak mermer, krom, çimento hammaddesi, bakır, çinko, kurşun, linyit ve petrol var. Bunlardan sadece maden yatakları işletiliyor. 35 mermer ocağı yılda 100 bin metreküp dolayında mermer çıkarıyor. Mermerin yüzde 40 kadarı ihraç ediliyor.İl içinde zengin tarihi, kültürel ve arkeolojik eserler var. 15'i turizm işletme belgeli, 2'si yatırım, biri özel belgeli tesiste 2900 yatak mevcut. 
Bu bilgileri derlememe Günsiad'dan Celal Balık, Ticaret ve Sanayi Odası'ndan Abdürrezzak Erim yardım etti... Diyarbakır'da sorun öğrenmek isterseniz, şik yet dinlemeye giderseniz kaynak ve bilgi çok. Göçü, işsizliği, fakirliği zaten gözünüzle görüyorsunuz... Ama bunların ardında iyi şeyler de var... Bunlar ise genelde bilinmiyor... İşte ben bunları öğrenmek istedim. 



</TEXT>
</DOC>
