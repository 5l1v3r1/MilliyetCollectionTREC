<DOC>
<DOCNO> 351929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur07.html </URL>
<DATE> 2005/06/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Türkiye 2040'da 100 milyonluk bir ülke olacak 
</HEADLINE>
<TEXT>

     Devlet İstatistik Enstitüsü’nün demografik göstergeler bazında yaptığı projeksiyona göre, Türkiye 2035- 2040 döneminde 100 milyonluk bir ülke olacak. Bu süre içinde nüfus artış hızının yüzde 1.35’ten yüzde 0.48’e kadar gerilemesi beklenirken, ortalama yaşam süresinin ise 69.33 yıldan 73.41 yıla çıkacağı tahmin ediliyor. DİE’nin 2004 İstatistik Yıllığı’nda yer alan Demografik Göstergeler 2005-2040 çalışmasına göre, Türkiye’de 2005-2010 döneminde doğurganlık hızının kadın başına yüzde 2.33 olacağı, bu oranın 2010-2015 yılları arasında 2.18’e düşeceği ve 2020’den 2040’a kadar da 2.10 düzeyinde olacağı tahmin ediliyor. Kaba doğum hızının da 2005-2010 döneminde yüzde 1.95, 2010-2015 döneminde yüzde 1.75 olması ve 2035- 2040 dönemine kadar da yüzde 1.44’e düşmesi öngörülüyor. Ancak miktar olarak bakıldığında 2005’ten 2040’a kadar olan 7 dönemin her birinde doğumların 1 milyon 400 bini aşkın düzeyde gerçekleşmesi bekleniyor. 
     
     DOĞURMA YAŞI DÜŞECEK 

     DİE’nin 2005 yılından 2040 yılına kadar uzanan projeksiyonuna göre, Türkiye’de çocuk doğurma yaşı düşecek. 
     Çocuk doğurmada ortalama yaşın 2005-2010 döneminde 27.1 olması, 2010-2015 döneminde 26.5’e, 2015-2020 döneminde 25.8’e düşmesi öngörüldü. Projeksiyonda, 2020 yılından sonra da çocuk doğurmada ortalama yaşın 25.8 olacağı tahmin edildi. 
     
     ORTALAMA YAŞAM SÜRESİ YÜKSELECEK 

     Çalışmaya göre doğuşta beklenen yaşam süresi 2005-2010 arasında ortalama 69.3 olacak. 2010-2015 yıllarında 70.06’ya, 2015-2020 yılları arasında 70.90’a, 2020-2025 arasında 71.73’e, 2025-2030 arasında 72.61’e, 2030’da da 73.41’e çıkacak. Erkekler için yaşam süresinin 2005-2010 arasında 67.06, kadınlar için ise 71.72 olacağı tahmin edilirken, 2030’a gelindiğinde yaşam süresinin kadın için 76.03, erkek için 70.92 olacağı öngörüldü. Yıllık ortalama nüfus artış hızının önümüzdeki 5 yıl için yüzde 1.35 olması bekleniyor. Ancak nüfus artış hızı, projeksiyona göre yıllar itibarıyla düşerek 2035 ve 2040 arasında yüzde 0.48’e kadar gerileyecek. Kaba ölüm hızı ise yükselecek. Bu yıl dahil olmak üzere gelecek 5 yıllık dönem için yüzde yüzde 0.71 olarak öngörülen kaba ölüm hızının 2010-2015 döneminde yüzde 0.73, 2015-2020 döneminde yüzde 0.75, 2020-2025 döneminde yüzde 0.77, 2025-2030 döneminde yüzde 0.81, 2030-2035 döneminde yüzde 0.86, 2035-2040 döneminde yüzde 0.96 olması bekleniyor. Projeksiyonda, bebek ölüm hızının da yıllar itibarıyla ciddi miktarda azalacağı düşünülüyor. Buna göre, bebek ölüm hızı, bu yıl dahil olmak üzere önümüzdeki 5 yıllık süre içerisinde yüzde 3.44 olacak. Ancak 2030’a gelindiğinde bebek ölüm hızı yüzde 1.5’e düşecek. Bu projeksiyonlara göre, DİE Türkiye’nin 2035-2040 yılları arasında 97 milyon 924 milyonluk nüfusa sahip bir ülke olacağını tahmin ediyor. Yılortası nüfus, önümüzdeki 5 yıllık dönem için 75 milyon 338 bin, 2010-2015 döneminde 80 bin 99, 2015-2020 döneminde 84 bin 347, 2020-2025 döneminde 88 bin 272, 2025 ve 2030 döneminde 91 milyon 922 bin, 2030- 2035 döneminde 95 milyon 209 bin olacak. 
     DİE’nin "Demografik Göstergeler 2005-2040" çalışmasındaki bazı projeksiyonlar şöyle 
     

2005-2010 2010-2015 2035-2040 Doğurganlık hızı kadın başına 2.33 2.18 2.10 Çocuk doğurmada ortalama yaş 27.1 26.5 25.8 Beklenen yaşam süresi yıl 69.33 70.06 73.41 Nüfus artış hızı 1.35 1.11 0.48 Yıl ortası nüfus bin 75.338 80.099 97.924      
</TEXT>
</DOC>
