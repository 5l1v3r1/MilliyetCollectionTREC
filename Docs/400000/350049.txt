<DOC>
<DOCNO> 350049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo12.html </URL>
<DATE> 2005/06/08/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
2006 için son kozumuzu oynayacağız... Yanal taktik değiştirdi... 
</HEADLINE>
<TEXT>

     Kazakistan ile bu akşam Almatı'da karşılaşacak olan Milli Takım'ın kazanmaktan başka çaresi yok. Millilerin Almanya şansını etkileyecek bir diğer mücadele ise Pire'de Yunanistan'la Ukrayna arasında oynanacak. 
     Milli Takım, 2006 Dünya Kupası eleme maçlarına başladığından bu yana hemen her maçına final gözüyle bakar olduk. Hatta teknik direktör Ersun Yanal bile son birkaç maçı 'final' diye nitelemekten geri durmuyor. Gerçekten de Millilerin başındaki kara bulutlar dağılmadıkça her maça daha gergin bir atmosferde giriliyor, Yanal'ın son maçına çıktığı, puan kaybının istifayla sonuçlanacağı yazılıyor, tartışmaların ardı arkası kesilmiyor. 
     Bu fırtınalı atmosferin sıradaki durağı Kazakistan. Grubun en güçsüz takımıyla bugün rakip sahada karşılaşacak olan Milli Takım'ın değil bu akşam, bundan sonraki hiçbir maçında puan kaybına tahammülü olmadığı için Almatı'da da mutlak hedef kazanmak olacak. 
     

     
</TEXT>
</DOC>
