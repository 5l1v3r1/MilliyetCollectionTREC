<DOC>
<DOCNO> 363933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sonyas04.html </URL>
<DATE> 2005/07/24/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Dikkat Horlama cinseliği bitirebilir... 
</HEADLINE>
<TEXT>

     İbrahim ÖZÇEKİÇ DHA 

      ERCİYES Üniversitesi Tıp Fakültesi Kulak Burun Boğaz ve Baş Boyun Cerrahisi Anabilim Dalı Öğretim Üyesi Prof.Dr. İsmail Külahlı, horlayan kişilerde hastalığa bağlı olarak hormonal değişikliklerin yaşandığını, bunun da cinsel isteksizliğe yol açtığını söyledi. 
     Prof.Dr. İsmail Külahlı, horlamanın önemsenmesi gereken ciddi bir hastalık olduğunu, yaşam kalitesini tamamen bozduğu gibi, beraberinde bazı hastalıkları da gündeme getirebildiğini kaydetti. Toplumun bazı kesimlerinde horlamanın insan doğasından kaynaklandığı şeklinde bir inanış bulunduğunu, özellikle kırsal kesimlerde bu durumun normal karşılandığını belirten Prof. Dr. Külahlı, bilimsel verilerin bu inanışların hepsini çürüttüğünü hatta horlayan insanların diğer hastalıkların kıskacı altında olduğunu gösterdiğini anlattı. 
     
     KALPTEN FELCE KADAR 
     Horlamanın, hipertansiyon, kalp yetmezliği, kalp kirizi, felç ve cinsel isteksizlik gibi rahatsızlıklara yol açabildiğini vurgulayan Prof. Dr. Külahlı, şunları söyledi 
     Horlama trafik kazası yapma riskini de artırır. Zaman zaman direksiyon başında da uyuyan bu hastalar, normal insanlara göre 2- 3 kat daha fazla trafik kazası yapmaktadır. Horlayanların daha kolay öfkelenirler, isteksizdirler ve iş veriminde azalma sorunları yaşarlar.'' Horlayanların hormonal değişiklikler nedeniyle cinsel ilgilerinin de azalabildiğini ifade eden Prof. Dr. Külahlı, Bu kişiler kolayca uyuyabildikleri için bunu bir sorun olarak görmez. Horlayanlarda, gece tuvalete gitme ihtiyacı duyma, boyun ve başlarında belirgin terleme, sabah kalktıklarında baş ağrısı ve ağız kuruluğu şikayetleri ve uyku sorunları gibi semptomlar görülür'' ddiye konuştu. 
     
</TEXT>
</DOC>
