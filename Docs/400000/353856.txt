<DOC>
<DOCNO> 353856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/siyaset/siy07.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide ile ISAF'taki asker mi savaşacak 
</HEADLINE>
<TEXT>


Bakan Gönül, Afganistan'da Türkiye komutasındaki ISAF'ın K bil dışında görev alabileceğini söyledi 

BARKIN ŞIK Ankara 


Afganistan'ın başkenti K bil ve çevresinde güvenliği sağlayan Uluslararası Güvenlik ve Destek Gücü ISAF ile ABD komutasında terörist unsurlarla mücadele eden koalisyon güçleri, 2006 sonunda NATO şemsiyesi altında birleşecek. Böylece ABD ve İngiltere'nin Taliban ve El - Kaide'ye karşı gerçekleştirdiği operasyonları NATO gerçekleştirecek. ISAF bünyesinde 1600'ü Türk 8500, koalisyon güçlerinde de 18 bini ABD'li 19 bin asker yer alıyor. 

300 Türk kalacak 
Türkiye'nin 6 aylık ISAF komuta süresi, ağustosta sona erecek. Türk Silahlı Kuvvetleri de 300 kadar askerini bölgede bırakarak çekilecek. Milli Savunma Bakanı Vecdi Gönül, "Türk askeri daha önce operasyonlara katılmıyordu. Kalan birlikler operasyonel olacak mı " sorusu üzerine şunları kaydetti 
"ISAF operasyonlara katılmıyor. Temel amacı, K bil çevresindeki düzeni sağlamak. Bu düzeni sağlama alanı gün geçtikçe kuzeye, batıya genişliyor. Güney ve doğuya da genişleyecek ve ileride operasyon timleriyle ISAF aynı komuta altında birleşmiş olacak." 
"Operasyonel hale gelecek" demediğini belirten Gönül, "Birleştiği zaman ne olur, o, komutanın takdiriyle ve bizim ileri süreceğimiz kayıtlarla belli olur. 'Buna katılırız, buna katılmayız' diye kayıtlar koyabiliyoruz" dedi. 



</TEXT>
</DOC>
