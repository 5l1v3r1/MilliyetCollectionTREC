<DOC>
<DOCNO> 399081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonyas03.html </URL>
<DATE> 2005/11/29/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Erkekler seks sonrası neden hemen uyurlar 
</HEADLINE>
<TEXT>

     Erkeklerin orgazm olduktan sonra hemen uykuya dalmalarının arkasında biyolojik etkenler olabileceğini hiç düşündünüz mü 
     "Onların uykuya dalmasının tek sorumlusu, vücutları tarafından salgılanan hormonlar" diyemeyeceğiz ama, bu hormonların payı büyük. 
     
     Aşk hormonu 

     Orgazm sonrasında dinlenme isteği yaratan hormonlardan bir tanesi, aşk hormonu olarak da adlandırılan oxytocin hormonu. Cinsel ilişki sırasında artan bu hormon, orgazm olmayı tetikliyor. Hem kadın hem de erkeğin salgıladığı oxytocin, anne sütünün içerisinde de bulunuyor. Sütü emen bebeğinizin kolayca uykuya dalması bu yüzdendir. 
     Erkekler de tıpkı bebekler gibi, orgazm sırasında zirveye çıkan oxytocin ve sonrasında serbest kalan endorfin hormonlarının etkisiyle uyuma ihtiyacı hissederler. Uyku gereksinimi erkeklerde cinsel ilişkiden hemen sonra ortaya çıkarken, kadınları yavaş yavaş etkiler. Seksle ilgili temel hormonlardan biri olan oxytocin, orgazm sırasında normal seviyesinin beş katına çıkıyor. Doğumda rahmin kasılmasını sağlayan oxytocin hormonu, başkalarına karşı güçlü duygular beslememize de neden oluyor. 
     Bu hormonun yararları bu kadarla sınırlı değil. Tansiyonu, vücut ısısını ayarlıyor ve yaraların çabuk iyileşmesini sağlıyor. 
     Ekolay.net 


     
</TEXT>
</DOC>
