<DOC>
<DOCNO> 350609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun03.html </URL>
<DATE> 2005/06/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bağdat'ta havuz keyfi 
</HEADLINE>
<TEXT>

     Saldırıların gündelik hayatın bir parçası haline geldiği Irak'ta görevli Amerikan askerleri, yazın etkisini göstermesiyle birlikte, stres atmak için kaldıkları kamplardaki havuzlara akın etmeye başladı. Çavuş Bryan Ebeling, Bağdat'taki "Camp Victory"deki havuzun yanında güneşlenen Çavuş Jeanne Crochet'e güneş yağı sürüyor. 
     
     Barzani İsrail ile ilişkiye sıcak bakıyor 

     CAN HASASU Erbil DHA 

BU arada, Irak Kürdistan Demokratik Partisi IKDP lideri Mesut Barzani Kürtlerin İsrail ile ilişki kurmasına karşı olmadığını söyledi. 
     Suudi Arabistan’da yayınlanan El Hayat gazetesine konuşan Mesud Barzani, "Bazı Arap ülkeleri İsrail ile diplomatik ilişkiler yürütürken Kürtlerin bunu yapması suç değildir" dedi. Barzani ayrıca Bağdat’ta İsrail büyükelçiliğinin açılması halinde Erbil’de de bir konsolosluk açılması için girişimde bulunacaklarını belirtti. 
     Irak’ta yaşayan Filistinlilerin, terörist saldırılar nedeniyle hedef olarak gösterilmesine karşı olduklarını belirten Barzani, Filistinlilerle olan ilişkilerini ’tarihi kardeşlik’ olarak tanımladı. Barzani Filistinlilere teröre destek vermemeleri için çağrıda da bulundu. 

     
</TEXT>
</DOC>
