<DOC>
<DOCNO> 376974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/kohen.html </URL>
<DATE> 2005/09/09/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Tanıma kördüğümü 
</HEADLINE>
<TEXT>


EĞER Türk hükümeti, AB ek protokolünü imzaladığında, bunun "Kıbrıs Cumhuriyeti"ni tanıma anlamına gelmediğini belirten deklarasyonu yayımlamasaydı, halen üyelik müzakerelerinin başlaması konusunda ortaya çıkan kriz önlenebilir miydi 
Bu işleri yakından izleyen bir Avrupalı diplomata göre "Evet, önlenebilirdi... Kıbrıs Rum yönetimi, Fransa ve diğer birkaç üye ülkenin desteği ile, bir karşı deklarasyon yayımlanması için bir konsensüs sağlayamazdı... Keşke Türk hükümeti, bu konudaki pozisyonunu duyurmak için yazılı deklarasyon yerine, sözlü bir demeçle yetinseydi... O zaman Türkiye'yi zorlamak amacı ile bir karşı belge yayımlamak gereği duyulmayacak, bu tanıma meselesi de böyle büyümeyecekti"... 

BÖYLE düşünen Türk analistler de var. AB uzmanı bir akademisyenin deyişiyle "Başbakan veya Dışişleri Bakanı tarafından yapılacak tek taraflı sözlü bir irade açıklaması yeterli olabilirdi. 3 Ekim badiresi atlatıldıktan sonra da yazılı bir deklarasyon verilebilir ve Türk karşıtlarına koz verilmemiş olurdu"... 
Artık şimdi varılan noktada, esas mesele Türkiye'nin yazılı olarak ortaya koyduğu net tavır ile, AB'nin henüz tam kesinleşmemiş pozisyonunun nasıl bağdaştırılabileceğidir. Önümüzde iki "kritik" tarih daha var 14 Eylül COREPER ve 26 Eylül olağanüstü Konsey toplantıları. Bakalım bir uzlaşma sağlanabilecek mi, yoksa konu "son gün, son dakikaya", yani 3 Ekim toplantısına mı kalacak .. 

ŞİMDİ AB'de sorun, "Kıbrıs'ın tanınması" konusunun karşı deklarasyonda ne şekilde ifade edileceğidir. 
Bu bir zorunluk mu Şart mı 
ABD'nin Hukuk Bürosu'nun verdiği mütalaa şöyle "Üyelik müzakerelerinin açılması ile Türkiye fiilen Kıbrıs'ı Rum yönetimi tanımış olacak. Müzakerelerin açılması için hukuken tanımayı gerektiren bir hukuki kural yok. Mesele politiktir. Yani hukuken tanıma şartını koşup koşmama kararı, AB üyesi 25 ülkeye aittir"... 
İş öyle olunca, "tanıma"yı bir şart olarak öne sürenler Yunan-Rum tarafı, Fransa, Avusturya, vs. , bunu karşı deklarasyona hem açık ve bağlayıcı bir ifade ile, hem de bir tarih zikrederek örneğin 2006 sonuna kadar sokmaya çalışıyorlar. 
Buna karşılık Türkiye'nin görüşü, önemli bir gerçeğe dayanıyor O da, Kıbrıs'ın fiilen bölünmüş olduğu, Rum yönetiminin tüm Kıbrıs Cumhuriyeti'ni temsil etmediği ve Rumların çözüm planını reddettikleri gerçeği... Ankara'nın Rum yönetimini tanıması, hukuki bir zorunluk olmadığı gibi, bu siyasi bakımdan KKTC'nin ink rına ve Rumların Türkiye'yi AB içinde yeni taleplerle baskı altında tutmasına yol açacaktır. Ankara bu nedenle "Gelin önce Kıbrıs sorununu çözelim, sonra sizi tanıyalım" diyor... 

NE var ki, çözüm konusunda umutlar kaybolmuş durumda. BM devre dışı kaldı ve Kofi Annan'ın yakında herhangi bir girişimde bulunması olasılığı yok. Dolayısıyla çözüm sürecinin yeniden başlaması ve bir sonuca ulaşması, yıllar alabilir. Peki, "tanıma" konusu yıllarca askıda kalabilir mi AB ile üyelik müzakerelerinde her fasıl ele alınırken, bu "tanıma" işi veto baskısı ile gündeme gelmeyecek mi 
Gerçekten tanıma sorunu, tam bir kördüğüm oldu. İngiliz diplomasisi, kelime cambazlığındaki hünerini gösterip, nihayet bütün tarafların kabul edebileceği bir metin üretebilecek mi 
Şu anda hiçbir diplomat veya yetkili, buna kesin yanıt veremiyor. Sadece bir temenni veya umut, o kadar... 



</TEXT>
</DOC>
