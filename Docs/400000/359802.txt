<DOC>
<DOCNO> 359802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/yasam/yas02.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2 plakadan tek plaka 
</HEADLINE>
<TEXT>


İstanbul'da, 2 plakadan 1 plaka yapıp çaldıkları motorsiklete takan 2 kapkaççı, kıskıvrak yakalandı 

İSTANBUL Milliyet 

Büyükçekmece sahilinde polisin 'dur ihtarına' uymayarak kaçmaya çalışan motosikletli 2 genç, gözaltına alındı. Zanlıların, çalıntı olduğu belirtilen motosikletle 2 ayrı kapkaç olayına karıştığı öne sürüldü. 

Polisten kaçtılar 
Ahmet Akyüz 18 ile isminin Selman olduğu belirtilen arkadaşı, şüpheli hareketleri üzerine polis takibine alındı. Sahil yolunda motosikletle kaçmaya çalışan 2 genç, yaklaşık yarım saat süren kovalamaca sonucu Beylikdüzü Kaya Ramada Oteli önünde kıstırıldı. 

Motosiklet devrildi 
Motosiklet, ters yola girince devrildi. Polis, 2 zanlıyı gözaltına aldı. 2 ayrı plakayı ortadan ayırarak oluşturdukları, 34 TA 5517 no'lu plakayı çalıntı motosiklete astıkları belirlenen zanlıların, Avcılar'da dün 2 ayrı kapkaç olayına karıştıkları iddia edildi. 


</TEXT>
</DOC>
