<DOC>
<DOCNO> 371907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo16.html </URL>
<DATE> 2005/08/22/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Şenol Güneş ile Trabzonspor ligde başarılı sonuçlar alıyor... 
</HEADLINE>
<TEXT>

     Trabzonspor, teknik direktör Şenol Güneş yönetiminde ligde başarılı sonuçlar alıyor. 
     Geçen sezonun devre arasında tekrar Trabzonspor'da teknik direktörlük görevine getirilen Şenol Güneş'in son döneminde de bordo- mavililer, genel olarak başarılı bir grafik sergiledi. 
     Bordo-mavili takım, Güneş yönetiminde çıktığı 20 lig maçında 15 galibiyet, 3 beraberlik ve 1 mağlubiyet aldı. 
     Karadeniz ekibi söz konusu karşılaşmalarda 46 gol atarken, kalesinde ise 18 gol gördü. 
     
     EN SON YENİLGİ 30 NİSAN'DA 
     Trabzonspor, teknik direktör Şenol Güneş yönetiminde en son yenilgisini 30 Nisan 2005 tarihinde Fenerbahçe karşısında 2-1'lik sonuçla aldı. 
     Fenerbahçe Şükrü Saraçoğlu Stadı'nda aldığı yenilginin ardından ligde 7 maçtır yenilmeyen bordo-mavililer, 114 gündür rakiplerine 3 puan şansı vermedi. 
     
     GENEL PERFORMANSI 
     Trabzonspor, teknik direktör Şenol Güneş yönetiminde, 165 maçta 108 galibiyet, 29 beraberlik ve 28 mağlubiyet aldı. 
     Karadeniz ekibi söz konusu karşılaşmalarda 339 gol atarken kalesinde 150 gol gördü. 
     
</TEXT>
</DOC>
