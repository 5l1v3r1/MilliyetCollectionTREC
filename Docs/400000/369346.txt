<DOC>
<DOCNO> 369346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur17.html </URL>
<DATE> 2005/08/12/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Kalp krizinden ölen kadını yıkarken, kalp krizinden öldü 
</HEADLINE>
<TEXT>

     
     Necmettin ADIGÜZEL ELEŞKİRT Ağrı , DHA 
     
AĞRI'nın Eleşkirt ilçesinde kalp krizinden ölen 35 yaşındaki Esmanperi Delikaya'nın cenazesini yıkayan 58 yaşındaki Zeytin Yılmaz da, geçirdiği kalp krizi sonucu öldü. 
     Esentepe Mahallesi’nde oturan evli ve üç çocuk annesi Esmanperi Delikaya, dün evinde kalp krizi geçirerek hayatını kaybetti. Delikaya’nın cenazesini komşuları Zeytin Yılmaz yıkamak istedi. Evin avlusunda cenazeyi yıkamaya başlayan Zeytin Yılmaz, aniden yere düştü. Baygınlık geçirdiği sanılan kadını, çevredekiler önce su serperek ayıltmak istedi. Ancak durumun ciddiyeti farkedilince, Zeytin Yılmaz Eleşkirt Devlet Hastanesi’ne kaldırıldı. 
     Hastanede yapılan muayenede, evli ve 7 çocuk annesi Zeytin Yılmaz’ın kalp krizi geçirerek öldüğü anlaşıldı. Her iki kadın da, Eleşkirt mezarlığında toprağa verildi. 
     
</TEXT>
</DOC>
