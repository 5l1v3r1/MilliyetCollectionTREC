<DOC>
<DOCNO> 393229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/ekonomi/eko06.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
El Nahyan, GAP'a yatırım yapmak istiyor 
</HEADLINE>
<TEXT>


ABDULLAH KARAKUŞ Ankara 

Abu Dabi Prensi Şeyh Hamid Bin Zayed El Nahyan, Başbakan Erdoğan ile yaptığı görüşmede Türkiye'nin AB süreci ile ilgili gelişmeleri dikkatle izlediklerini belirtti. GAP'la yakından ilgilendiğini kaydeden El Nahyan, barajlar konusunda görüş alışverişinde bulundu. Türkiye'deki özelleştirme ihalelerini de takip ettiğini vurgulayan El Nahyan, GAP'ı çok ilgi çekici bulduğunu söyledi. 
Milliyet'in sorularını yanıtlayan Enerji Bakanı Hilmi Güler, Nahyan'ın talepleri için "Özellikle sulama ve enerji yatırımlarında projeler üzerinde görüşmeler sürüyor. Rakamları projeler belirleyecek. Yatırım konusuna çok ilgililer. Enerji alanında yatırım yapmalarını bekliyoruz" dedi. 
El Nahyan önceki gün Dışişleri Bakanı Abdullah Gül'le görüşmesinde de, "Tüpraş'ı az bir farkla kaçırdık. Petkim ihalesini almakta kararlıyız" dedi. 
Nahyan, Maliye Bakanı Kemal Unakıtan ile de bir görüşme yaptı. 


</TEXT>
</DOC>
