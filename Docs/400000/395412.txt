<DOC>
<DOCNO> 395412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun37.html </URL>
<DATE> 2005/11/16/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Çin'de 3 kişi kuş gribinden öldü 
</HEADLINE>
<TEXT>

     Çin makamları ilk kez üç kişinin kuş gribinden öldüğünü teyit etti. 
     Yeni Çin Haber Ajansı, Çin Sağlık Bakanlığı'nın, ikisi ülkenin kuzeyindeki Hunan eyaletinde, biri de doğusundaki Anhui eyaletinde olmak üzere insanlardaki üç kuş gribi vakasını tek cümlelik haberiyle duyurdu. 
     Dünya Sağlık Örgütü'nün DSÖ Pekin'deki sözcüsü Roy Wadia, Hunan eyaletinde ölenlerin 12 yaşındaki bir kız çocuğu ve 24 yaşındaki, bir kümes hayvanı çiftliği çalışanı olduğunu belirtti. 
     Wadia, kız çocuğunun 9 yaşındaki erkek kardeşinin de hastalandığını ve daha sonra iyileştiğini söyledi. 
     Çin'de şu ana kadar tavuk ve ördekler arasında son bir ay içinde 11 kuş gribi vakası tespit edildi ve milyonlarca kümes hayvanı itlaf edildi. 
     Hunan'daki üç vakayla ilgili araştırmalarda Çinli uzmanlara yardım etmek üzere geçen hafta DSÖ'den bir uzman grubu katıldı. 
     Uzmanlar, dört kuş gribi vakası görülen kuzeydoğudaki Liaoning eyaletinde bir kümes hayvanı çiftliği çalışanıyla ilgili testleri sürdürüyorlar. 
     
</TEXT>
</DOC>
