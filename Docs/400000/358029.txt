<DOC>
<DOCNO> 358029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko14.html </URL>
<DATE> 2005/07/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Köprü ve otoyollardan 5 ayda 129.1 milyon YTL gelir elde edildi... 
</HEADLINE>
<TEXT>

     İstanbul boğaziçi köprüleri ile işletmedeki paralı otoyol geçişlerinden, bu yılın beş ayında 129 milyon 97 bin 942 YTL gelir elde edildi. 
     Karayolları Genel Müdürlüğü'nün verilerine göre, 2005 yılı Mayıs sonu itibarıyla İstanbul I. Boğaziçi ile Fatih Sultan Mehmet köprülerinden geçiş yapan 54 milyon 711 bin 276 adet araçtan, 61 milyon 392 bin 850 YTL gelir sağlandı. 
     Aynı süre içerisinde işletmedeki paralı otoyollardan geçiş yapan 43 milyon 934 bin 735 adet araç ise gişelere 67 milyon 705 bin 804 lira gelir bıraktı. 
     Böylece bu yıl Mayıs sonu itibari ile boğaziçi köprüleri ile paralı otoyollardan geçiş yapan araç sayısı 98 milyon 646 bin 11 adet olurken, toplam gelir ise 129 milyon 097 bin 942 YTL düzeyinde gerçekleşti. 
     Bu arada, yılın kalan bölümünde boğaz köprüleri ve otoyollardan en fazla araç geçişi Mayıs ayında oldu. 
     Mayıs ayında geçiş yapan 22 milyon 144 bin 750 araçtan, toplam 30 milyon 398 bin 631 YTL gelir elde edildi. 
     2004 yılında paralı köprü ve otoyollardan yapılan geçişlerden, 205 trilyon lira 205 milyon YTL gelir elde edilmişti. Bu yıl ise bu rakamın 300 milyon YTL'ye ulaşması hedefleniyor. 
     
</TEXT>
</DOC>
