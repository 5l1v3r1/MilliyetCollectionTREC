<DOC>
<DOCNO> 385611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonyas10.html </URL>
<DATE> 2005/10/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gamze olayının bilirkişi raporu sızdı... İşte çarpıcı bölümler 
</HEADLINE>
<TEXT>

     Gamze Özçelik'in kendisini ilaçla uyutup tecavüz ettiği ve görüntülerini de İnternet vasıtasıyla yaydığı iddiasıyla dava açtığı Gökhan Demirkol'la ilgili Emniyet'in hazırladığı bilirkişi raporu basına sızdı. 
     Gökhan Demirkol-Gamze Özçelik olayında müthiş gelişme. Özçelik kendisine tecavüz ettiğini öne sürdüğü eski basketbolcu sevgilisini mahkum ettirecek başvuruyu Kadıköy Cumhuriyet Savcılığı'na bugün avukatı aracılığıyla veriyor. Bilirkişi tarafından yapılan inceleme sonucu hazırlanan raporda eski sevgili Demirkol'un bilgisayarında bulunan tecavüz öncesi görüntüler ve başka kadınlara ait uygunsuz çok sayıda fotoğraf yer alıyor. Ayrıca Demirkol'un bugüne dek çeşitli kişilerle yaptığı porno içerikli chatler'in dökümleri ve hayvanlarla seks fotoğrafları da yer alıyor. Bilirkişiler bu bilgilere GSM operatörleri, Türk Telekom ve Microsoft’un işbirliği ile ulaştı. İşte bilirkişi raporundan çarpıcı bölümler 
     
     26 Eylül’de girip izledi 

     Gökhan Demirkol'un evinden alınan bilgisayarda bulunan okkk gizliymi 351 .3gp adlı video görüntüler internette yayınlanan ve Gamze Özçelik'in teşhir edildiği video görüntüler ile aynıdır. Bu görüntü 3. nesil cep telefonu tahminen Nokia ve Samsung ile çekilmiş olup daha sonra bilgisayara hafıza kartı yardımıyla aktarılmış ve oradan da DVD'ye alınıp internete yayına verilmiştir. Daha sonra da sanığın Stage marka bilgisayarından 26 Eylül tarihinde internete girilip, video görüntülerin sitede yayınlanıp yayınlanamadığı kontrol edilmiştir. 
     
     
     Gamze tek değil 

     Bulunan fotoğraflardaki detaylar Gamze Özçelik'in tecavüz öncesi baygın olduğunu ortaya koyuyor. Bu nedenle önce fotoğraflandığı sonra da video görüntüsü çekildiği kanaati desteklemektedir. Uyuşturucu-bayıltıcı ilaç temini ile Gamze Özçelik olayı ve ardından diğer kızların da aynı şekilde elde edilmesi konusunda Demirkol'un 41 kişi ile yaptığı MSN yazışmaları dikkat çekici niteliktedir. Ayrıca sanığın bilgisayarında bulunan 330 adet porno film ve fotoğraf çocuk ve hayvanlarla seks içerikli ve sitelerinin şifrelerinin kırılması konusunda MSN Messenger yazışmaları dikkat çekici niteliktedir. 
     

     
</TEXT>
</DOC>
