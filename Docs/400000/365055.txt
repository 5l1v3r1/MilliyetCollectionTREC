<DOC>
<DOCNO> 365055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko31.html </URL>
<DATE> 2005/07/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Anadolu Efes'ten yalanlama... 
</HEADLINE>
<TEXT>

     Anadolu Efes Biracılık ve Malt Sanayii A.Ş., Hollanda'da bulunan Efes Breweries International N.V.'nin EBI satılmasına ilişkin görüşmeler yapıldığı haberini yalanladı. 
     Anadolu Efes'ten Borsa'ya gönderilen açıklamada, bugün tarihli yurtdışı kaynaklı basın organlarında, şirket iştiraklerinden Hollanda'da bulunan Efes Breweries International N.V.'nin EBI satılmasına ilişkin görüşmeler yapıldığını belirten bazı haberler yer aldığı belirtilerek, ''Geçtiğimiz yıl içinde başarılı bir halka arz sonrasında hisseleri Londra Borsası'nda işlem görmeye başlayan EBI'in herhangi bir şekilde satılması düşünülmemekte ve planlanmamaktadır '' denildi. 
     Açıklamada, bu konuyla ilgili hiçbir görüşme yapılmadığı, söz konusu haberlerin gerçeği yansıtmadığı bildirildi. 
     
</TEXT>
</DOC>
