<DOC>
<DOCNO> 368317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/soneko08.html </URL>
<DATE> 2005/08/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türkiye, ABD çiftçisini besliyor... 
</HEADLINE>
<TEXT>

     Türkiye’nin yılın ilk altı ayında ABD’den 719.8 milyon dolar değerinde tarım ürünü ithal ederek, ABD çiftçisini beslediği belirlendi. 
     ANKA’nın Dış Ticaret Müsteşarlığı verilerinden yaptığı derlemeye göre, Türkiye’nin yılın ilk altı ayındaki tarım ürünleri ithalatı geçen yılın aynı dönemine göre yüzde 8.8’lik artışla 3 milyar 161 milyon dolara ulaştı. Geçen 
     yılın aynı döneminde Türkiye 2 milyar 904 milyon dolar değerinde tarım ürünü ithal etmişti. Bu dönemdeki tarım ürünü ihracatının yüzde 24’lük artışla 3 milyar 148.3 milyon dolara ulaştığı belirlendi. Türkiye geçen yılın ilk altı ayında 2 milyar 8.3 milyon dolar değerinde tarım ürünü ihracatı yapmıştı. Buna göre, tarım ürünleri dış ticaretinde 12.4 milyon dolarlık açık oluştu. Söz konusu açık geçen yılın aynı döneminde ise 365.5 milyon dolar düzeyinde gerçekleşmişti. Ocak-haziran dönemindeki tarım ürünleri ithalatında, 719.8 milyon dolarla ABD ilk sırada yer aldı. Geçen yılın aynı döneminde ise ABD’den 597.4 milyon dolar değerinde tarım ürünü ithalat edilmişti. Böylece ABD’den yapılan tarım ürünleri ithalatı yılın ilk altı ayında geçen yılın aynı dönemine göre yüzde 20.5 artış gösterdi. ABD’den yapılan tarım ürünü ithalatı 2004, 2003 ve 1997 yıllarında 1 milyar doları aşmıştı. ABD’den 2004 yılında 1 milyar 167 milyon dolar, 2003 yılında ise 1 milyar 197 milyon dolar ve 1997 yılında da 1 milyar 27.4 milyon dolar değerinde tarım ürünü ithalatı yapılmıştı. Türkiye, ABD’den 2002’de 950.4 milyon dolar, 2001’de 833.2 milyon dolar, 2000’de 977.7 milyon dolar, 1999’da 675.9 milyon dolar ve 1998’de 909.6 milyon dolar ve 1996’da ise 875.5 milyon dolar değerinde tarım ürünü ithal etmişti. 
     
     ALMANYA İKİNCİ SIRADA 
     Almanya, ABD’nin ardından Türkiye’nin en çok tarım ürünü ithal ettiği ülke oldu. Türkiye geçen yılın ocak- haziran döneminde 152.3 milyon dolar olan tarım ürünü ithalatını yüzde 15.2 oranında artırarak 175.5 milyon dolara çıkardı. Türkiye Rusya’dan 171.4 milyon dolarlık tarım ürünü ithal etti. Geçen yılın ilk altı ayında Rusya’dan yapılan tarım ürünü ithalatı ise 149.2 milyon dolar düzeyinde gerçekleşmişti. 
     Bulgaristan’dan yapılan tarım ürünü ithalatı ise geçen yılın ilk altı ayına göre yüzde 121.6 oranında artarak 56.7 milyon dolardan 125.6 milyon dolar seviyesine ulaştı. 
     
     ENDONEZYA VE ARJANTİN’DEN BİLE TARIM ÜRÜNÜ ALINIYOR 
     Türkiye’nin Endonezya ve Arjantin’den bile önemli miktarlarda tarım ürünü ithal ettiği belirlendi. Türkiye, Endonezya’dan 111.4 milyon dolar değerinde tarım ürünü ithalatı yaptı. Türkiye’nin ocak-haziran döneminde bu ülkeden yaptığı tarım ürünü ithalatının yüzde 19 oranında arttığı belirlendi. 
     Arjantin’den yapılan tarım ürünü ithalatının ise geçen yılın aynı dönemine göre yüzde 20.6 oranında artarak 83.3 milyon dolardan 100.4 milyon dolar düzeyine çıktığı belirlendi. 
     Yılın ilk altı ayında Hollanda’dan ise 100 milyon dolar değerinde tarım ürünü ithal edildi. Geçen yılın ilk altı ayında Hollanda’dan 82.4 milyon dolarlık tarım ürünü ithal edilmişti. 
     
     YUNANİSTAN’DAN DA TARIM ÜRÜNÜ ALINDI 
     Türkiye’nin, yılın ilk altı ayında Yunanistan’dan ise 101.2 milyon dolar değerinde tarım ürünü ithal ettiği 
     belirlendi. Yunanistan’dan geçen yılın ilk altı ayında ise 78.7 milyon dolar değerinde tarım ürünü ithal edilmişti. 
     
     TARIM ÜRÜNÜ İHRACATINDA ALMANYA İLK SIRADA 
     Türkiye’nin tarım ürünleri ihracatında 390.6 milyon dolarla Almanya’nın ilk sırada yer aldığı belirlendi. 
     Almanya’ya yönelik tarım ürünleri ihracatı geçen yılın aynı dönemine göre yüzde 3.8 oranında artış gösterdi. Geçen yılın ilk altı ayında Almanya’ya 376.2 milyon dolarlık tarım ürünü ihraç edilmişti. İtalya’ya yönelik tarım ürünleri ihracatı ise geçen yılın ilk altı ayına göre yüzde 88.1 oranında artarak 293 milyon dolar seviyesinde gerçekleşti. 
     Türkiye’den tarım ürünleri ihracatını Akdeniz sineği hastalığı nedeniyle bir süre durduran Rusya’ya ise yılın ilk altı ayında 198.3 milyon dolarlık tarım ürünü ihraç edildiği belirlendi. Rusya’ya yönelik tarım ürünleri ihracatı geçen yılın aynı dönemine göre yüzde 17.2’lik artış gösterdi. 
     Türkiye’nin ABD’ye yönelik tarım ürünü ihracatının ise 183.4 milyon dolar seviyesinde gerçekleştiği belirlendi. 
     Türkiye’nin tarım ürünleri ihraç ettiği ülkeler sıralamasında Almanya, İtalya, Rusya ve ABD’yi 1.7 milyon dolarla Fransa, 130 milyon dolarla Hollanda, 106.4 milyon dolarla Belçika ve 106.2 milyon dolarla da İspanya izledi. 
     
</TEXT>
</DOC>
