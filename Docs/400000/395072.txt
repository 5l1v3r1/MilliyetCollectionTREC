<DOC>
<DOCNO> 395072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun40.html </URL>
<DATE> 2005/11/15/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
AB Hollanda, Türikey'ye doğru söylemiyor 
</HEADLINE>
<TEXT>

     Hollanda hükümetinin, AB bütçesine ödediği miktar konusunda yıllardır doğruları söylemediği ve kendi halkını kandırdığı öne sürüldü. 
     Avrupa Komisyonu Sayıştayı'nın Hollandalı üyelerinden Maarten Engwirda, Brüksel'de Hollanda basınına yaptığı açıklamada, Maliye Bakanı Gerrit Zalm'ın iddia ettiği gibi Hollanda'nın AB'ye net katkı sağlayan en büyük ülke olmadığını belirtti. 
     Engwirda, Hollanda'nın Birlik bütçesine sağladığı katkıyı açıklarken, gümrük vergileri tarifesinden ve ihracat olanakları açısından tanınan kolaylıkları hesaba katmadığını ya da bunu bilerek sakladığın söyledi. 
     Hollanda'ya, AB'nin 1984 yılından bu yana Rotterdam Limanı'ndan tanıdığı gümrük vergileri kolaylıkları sayesinde ülkenin yılda 1.3 milyar avro kazandığını belirten Engwirda, hükümetin ise bunu hiçbir zaman söylemediğini anlattı. 
     Engwirda'ya göre, hükümetin iddia ettiği gibi Hollanda'nın Birlik bütçesine kişi başına yılda ortalama 180 avro değil, tanınan kolaylıklar dikkate alındığında 109 avro ödüyor. 
     Hollanda, Birlik bütçesinin uzun yıllara yayılan yeni bütçe dönemine ilişkin görüşmelerde ülkesinin katkı payının en az 750 milyon ile 1 milyar avro arasında değişen bir miktarda azaltılması talebinde bulunmuş ve bunu ısrarla savunmuştu. 
     Hollanda'nın birlik bütçesine katkı payının hükümetin söylediği gibi yüksek olmadığını bildiren Engwirda, 10 yıldır AB'de sayıştay üyeliği yapıyor. 
     
</TEXT>
</DOC>
