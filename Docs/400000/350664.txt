<DOC>
<DOCNO> 350664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko08.html </URL>
<DATE> 2005/06/10/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bankalar kur riskini Euroyla aldı 
</HEADLINE>
<TEXT>

     ANKARA ANKA 

Son yıllarda bilançolarında kur riski almaktan uzak duran bankacılık sektörü, döviz cinslerine göre ise euroda açık verirken dolar pozisyonlarını fazlada tuttular. 
     Türkiye Bankalar Birliği’nin verilerine göre bankacılık sektörünün 2004 yılı sonunda 120.6 katrilyon lira olan döviz varlıklarının 35.5 katrilyon liralık kısmının euro, 82.5 katrilyon lirasının dolar, geri kalan kısmını ise diğer paralar cinsinden olduğu belirlendi. Sektörün 122.6 katrilyon lira olan toplam döviz yükümlülüklerinin ise 39 katrilyon liralık kısmının euro, 80 katrilyon liralık kısmının da dolar cinsinden olduğu bildirildi. 
     Buna göre bilançolarında toplam 2.1 katrilyon liralık döviz açığı taşıyan bankacılık sektörünün, eurodaki net bilanço pozisyonunun 3.5 katrilyon liralık açık, dolar pozisyonunun ise 2.5 katrilyon liralık fazla verdiği belirlendi. Başka bir ifadeyle bankacılık sektörü euro olarak topladığı fonların bir bölümünü dolar cinsinden varlıklara dönüştürdü. 
     Bankalar, döviz varlık ve yükümlülüklerinin döviz cinsleri arasındaki bu uyumsuzluğu, bilanço dışı işlemlerle kapatmayı seçtiler. Sektörün ağırlıklı olarak vadeli döviz işlemlerinden kaynaklanan bilanço dışı pozisyonları ise euroda 3.5 katrilyon lira fazla, dolarda ise 3 katrilyon liralık açık verdi. Bankaların bilanço kapsamındaki işlemlerle yüklendikleri kur riskini, vadeli türev piyasalarda kapatmayı yeğledikleri gözlendi. Sektörün bilanço dışı net pozisyonunda 2005 sonu itibariyle 1.8 katrilyon liralık fazla oluştu. 
     
</TEXT>
</DOC>
