<DOC>
<DOCNO> 382443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/magazin/amag.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'İslamı bırakan kendine yazık eder' 
</HEADLINE>
<TEXT>


ŞÜKRAN PAKKAN İstanbul 

Diyanet İşleri Başkanı Prof. Dr Ali Bardakoğlu, manken Tuğçe Kazaz'ın Seitaridis din değiştirmesini "İslamı bırakanın kendine yazık ettiğine inanırız" sözleriyle yorumladı. Türk-İslam Diyanet Vakfı'nın olağan kongresine katılmak üzere dün Hollanda'ya giden Bardakoğlu, havalimanında soruları yanıtladı. Bardakoğlu, Hristiyanlığı seçen Tuğçe Kazaz'ın din değiştirmesiyle ilgili bir soru üzerine şöyle dedi 
"Yasal açıdan, Anayasal haklar açısından bakarsak, insanların bir dini kabul edip etmemesi, bir dinden diğerine geçmesi vatandaşlık hakkıdır, insan hakkıdır. Ama biz Diyanet olarak, elbette ki İslamı hak din olarak görürüz. İslamdan ayrılan herkesin kendine yazık ettiğine inanırız. Bu itibarla İslam'ı bırakan, ayrılan, başka dine geçen insan kendine yazık etmiştir." 


</TEXT>
</DOC>
