<DOC>
<DOCNO> 366832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonyas11.html </URL>
<DATE> 2005/08/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Güzellik geçici demeyin .. 
</HEADLINE>
<TEXT>

     The Telegraph 

      Kozmetik harikası 'güzel kadın imajları', gerçek hayattaki kadınları bunalıma itiyor. Çoğu bedeninden şik yetçi, yarısı 'Daha güzel olsam işimde de yükselirdim' diyor... 
     Top Sante dergisinin 2 bin kadın arasında yaptığı araştırmaya göre erkeklerin 'ünlü kültüründen' etkilenen beklentileri, kadınları mutsuzluğa itiyor. 
     Araştırmaya katılan 10 kadından sekizi, dünyanın kendilerini algılayışının bozulduğunu söylerken, kadınların yarısı "Güzel olsaydım kariyer basamaklarını daha kolay tırmanırdım" diyor. 
     Dergiye göre görününüşleri yerine akıllarıyla kabul edilebilmek için yıllardır verdikleri mücadeleye karşın, kozmetik harikası ünlüler yüzünden kadınlar yine eski günlere dönme endişesi içinde. 
     Araştırmaya katılan ortalama 38 yaşındaki kadınların çoğu en güzel gözüktükleri yaşın 31 olduğu, bundan sonra her şeyin kötüye gittiği görüşünde. Bu durumda birçok kadın en iyi yatırımı zengin biriyle evlenmek ve kariyeri boşvermekte görüyor. Yine araştırmaya katılan ve yarısı evli kadınlara göre kariyer sahibi erkekler başarılı kadınlarla olmak istemiyor çünkü rekabeti sevmiyorlar. Erkek için güzellik daha önemli. 
     
     'Eşimi de değiştirirdim' 
     10 kadından yedisi, vücut ölçüleri yüzünden istedikleri hayatı süremediklerinden şik yetçi. Katılımcıların yüzde 46'sı vücutları daha güzel olsaydı işlerini, yüzde 12'si ise eşlerini değiştirebileceklerini düşünüyor. Kadınlar ayrıca yaşlanmaktan da korkuyor. Katılımcıların yüzde 58'i kendilerinden genç, yüzde 42'si kendilerinden güzel gözüken kadınları, yüzde 36'sı da kendilerinden genç olan bütün kadınları kıskanıyor. 
     Dergi editörü Lauren Libbert araştırmayı şöyle yorumluyor "Kadınlar sürekli kozmetiklerle güzelleştirilmiş ünlüler ve muhteşem vücutlarla karşılaşıyor ve güzel görünenlerin akıllılardan daha iyi yere geldiklerini görüyor." 
     
</TEXT>
</DOC>
