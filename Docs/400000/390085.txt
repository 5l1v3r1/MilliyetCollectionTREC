<DOC>
<DOCNO> 390085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun19.html </URL>
<DATE> 2005/10/27/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Kuş gripli tavuğu yiyip ölen kız çocuğunda kuş gribi tespit edilemedi 
</HEADLINE>
<TEXT>

     Çinli sağlık yetkilileri, Hunan eyaletinde kuş gribinden telef olan tavuğu yediği için ölen kız çocuğu üzerinde yapılan hastalık testlerinin olumsuz çıktığını bildirdiler. 
     Hunan Sağlık Kurumu sözcüsü, Hong Kong televizyonuna telefonla yaptığı açıklamada, 12 yaşındaki He Yin adlı kız çocuğunda kuş gribi tespit edilmediğini belirtti. 
     Sözcü, kızın hasta olan ve aynı belirtileri gösteren 10 yaşındaki erkek kardeşi He Junşao'ya uygulanan testlerin, bu çocuğun da kuş gribi olmadığını gösterdiğini kaydetti. 
     Hong Kong'da yayımlanan South China Morning Post gazetesi, eyalette kuş gribinden telef olan tavuğu yiyen bir kız çocuğunun, şiddetli ateşle kaldırıldığı hastanede hayatını kaybettiğini yazmıştı. 
     
</TEXT>
</DOC>
