<DOC>
<DOCNO> 350305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko10.html </URL>
<DATE> 2005/06/09/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Uzanlar’ın fabrikası 62 milyon YTL'ye satıldı 
</HEADLINE>
<TEXT>

     Ergün AYAZ DHA 

      UZAN Grubu'ndan Tasarruf Mevduatı Sigorta Fonu'na TMSF devrolan, Gebze’nin Dilovası Beldesi’nde kurulu Standart Alüminyum Fabrikası, açık artırmayla satıldı. Standart Alüminyum’un yeni sahibi, açıka rtırmada 62 milyon 750 bin YTL ödeyen Kibar Holding kuruluşu olan Assan Galvaniz Sanayi ve Ticaret Şirketi oldu. 
     Standart Alüminyum Fabrikası’ndaki açık arttırmada TMSF Satış Komisyonu Başkanı Fethi Çalık, satış komisyonu üyeleri Taner Yalçın ve Akif Temel hazır bulunduğu 54 milyon 250 bin YTL tahmini bedelle başlayan açık artırmaya, Assan Galvaniz Sanayi ve Ticaret Şirketi’nin yanı sıra Fon Finansal Kiramalama A.Ş. adına Adnan Ağaoğlu, Şahinler Metal Ticaret A.Ş., Diler Demik Çelik Endüstri A.Ş. adına İbrahim Pekgöz ve Şerafettin Dinçer kendi adına katıldı. Açık artırmada, 34 yıllık Standart Alüminyum Fabrikası 62 milyon 750 bin YTL ödeyen Assan Galvaniz Sanayi ve Ticaret Şirketi’nin oldu. 
     Daha önce Uzanlar'a ait olan el konularak yönetim ve denetimi de TMSF tarafından yürütülen Standart Alüminyum Fabrikası 160 dönüm arazi üzerine kurulu ve 40 bin metrekare kapalı alana sahip. İçersinde 23 birim bulunduran fabrika rulo ve tabaka levha ürünleri üretiyor. Açık arttırmada FFK Fon Finansal Kiralama A.Ş. adına katılan Adnan Ağaoğlu 62 milyon 600 bin YTL’de kalırken Assan Galvaniz Sanayi ve Ticaret Şirketi adına katılan Haluk Kayabaş 62 milyon 750 bin YTL ile arttırmayı kazandı. 
     Fabrika personelinin aynı şekilde çalışmaya devam edeceklerini belirten Assan Galvaniz Dış Tic Kordinatörü Haluk Kayabaş, Büyük makine parçaları dışında elektrik ve elektronik aksamları yenileyeceğiz. Çalışanlar üretime devam edecekler. İstihdamı arttırıp yaklaşık 20 milyon dolarlık yatırım yapmayı düşünüyoruz'' dedi. 
     
</TEXT>
</DOC>
