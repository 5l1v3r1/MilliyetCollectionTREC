<DOC>
<DOCNO> 379800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/dunya/axdun01.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB süreci için hayırlı netice' 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, Almanya Başbakanı Gerhard Schröder'in başarılı bir seçim kampanyası yürüttüğünü belirterek, "Almanya'yı dışardan izleyenler için bir sürpriz olarak ortaya çıkan bu netice, siyasetçileri düşündürmeli" dedi. 
Esenboğa Havalimanı'nda Almanya seçimlerini değerlendiren Erdoğan, "Kampanya süreci, özellikle anket neticelerinin aksine Sayın Gerhard Schröder tarafından gayet iyi değerlendirildiğini ortaya koymuştur" dedi. "AB süreci için de hayırlı bir netice çıkmıştır" diye konuşan Erdoğan, şunları kaydetti 
"Türkler üzerinden yapılan olumsuz propagandaların, hele hele imtiyazlı ortaklık konusunun ne denli olumsuz bir netice doğurduğunu ortaya koyan bir kampanya ve doğrusu Almanya'yı dışardan izleyenler için bir sürpriz olarak ortaya çıkan bu netice, siyasetçileri de düşündürmeli. Siyasetçilerin de bana göre örnek alması gereken bir neticedir. " 


</TEXT>
</DOC>
