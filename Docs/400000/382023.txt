<DOC>
<DOCNO> 382023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur24.html </URL>
<DATE> 2005/09/27/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Hakkari'nin Durankaya Beldesi karantinaya alındı 
</HEADLINE>
<TEXT>

     Hakkari’de 2 kişiyi ısırdıktan sonra ölen ve kuduz olduğundan şüphelenilen köpekle ilgili tahlil sonuçları belli olana kadar Durankaya Beldesi karantinaya alındı. 
     Hakkari Valiliği’nden yapılan açıklamada, bir hafta önce merkez Durankaya Beldesi’nde bir köpeğin 2 kişiyi ısırdıktan sonra ölmesi üzerine Hakkari İl Tarım Müdürlüğü Hayvan Sağlığı Zabıtası ekiplerince inceleme başlatıldığı bildirildi. 
     Kuduz olup olmadığının araştırılması için köpekten alınan numunenin tahlile gönderildiği ifade edilen açıklamada, tahlil sonuçlarının belirlenmesine kadar komisyon kararınca beldenin karantinaya alındığı duyuruldu. 
     Durankaya Beldesi’nde bir hafta önce Lezgin Arslan’a ait çoban köpeği, sahibi ve Meryem Tatlı ile 2 büyükbaş hayvanı ısırdıktan sonra olay yerinde ölmüştü. 
     
</TEXT>
</DOC>
