<DOC>
<DOCNO> 376830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur19.html </URL>
<DATE> 2005/09/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Babasının memur olduğu tıp fakültesini birincilikle kazandı 
</HEADLINE>
<TEXT>

     Edirne’de, babası Trakya Üniversitesi TÜ Tıp Fakültesi Öğrenci İşleri’nde memur olan bir kişinin kızı, aynı fakülteye birincilikle girme başarısı elde etti. 
     Tıp Fakültesi’ne birincilikle girmeyi başaran Didem Han 18 , AA muhabirine yaptığı açıklamada, babasının memur olarak çalıştığı fakülteye dereceyle girmekten dolayı mutlu olduğunu söyledi. Ailesinin desteği ve sistemli çalışması sayesinde, hedefine ulaştığını ifade eden Han, Tıp Fakültesi’ni 364.169 puanla birinci olarak kazandığını ve aynı zamanda Edirne’de sayısal birincisi olduğunu anlattı. 
     Edirne Anadolu Öğretmen Lisesi’nden 4.95 diploma notuyla mezun olduğunu belirten Han, uzun yıllar dershaneye gittiğini ve ailesinin sürekli başarılı bir kişi olması için kendisini teşvik ettiğini kaydetti. Han, şunları söyledi 
     "Babam TÜ Tıp Fakültesi Öğrenci İşleri’nde çalıştığından dolayı üniversiteye yabancı değilim. Gerçekten çok çalıştım, emek verdim. Tıp Fakültesi de istediğim bir bölümdü. Kazandığım için çok mutluyum ve gururluyum. 6 yıllık eğitimimin sonunda, başarı kazandığım alanda eğitimime yön vereceğim. Benim isteğim bir pratisyen hekim olmak değil en yüksek seviyeye gelerek profesör olmak Bunu da başaracağıma inanıyorum." Han, TÜ Rektörü Prof. Dr. Enver Duran tarafından ilk kendisinin kaydının yapıldığını da ifade etti. 
     
</TEXT>
</DOC>
