<DOC>
<DOCNO> 391743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonsiy09.html </URL>
<DATE> 2005/11/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
AP'nin Rum üyesinin Türk Bayrağı'nı indirmesi TBMM gündeminde 
</HEADLINE>
<TEXT>

     CHP Genel Sekreter Yardımcısı Mehmet Sevigen, Avrupa Parlamentosu AP Rum Milletvekili Marios Matsakis’in Türk Bayrağı’nı indirmesini TBMM gündemine taşıdı. 
     Sevigen, Dışişleri Bakanı Abdullah Gül’ün yanıtlaması istemiyle TBMM Başkanlığı’na sunduğu soru önergesinde, tarihi eser kaçakçılığı, rüşvet ve sahtecilikle suçlanan Rum Milletvekili Matsakis’in, Yeşil Hat’tı geçip nöbet kulübesindeki Türk Bayrağı’nı alarak Rum Kesimi’ne kaçtığını hatırlattı. 
     "Bizi üzen şey hükümetin, bu tahrik, provokasyon ve bayrağımıza saygısızlık konusunda hiçbir şey yapmamasıdır" diyen CHP’li Sevigen, önergesinde şu soruları yöneltti 
     "Bir Rum’un sınırı delmesi, bayrağımıza saygısızlığı ve Kıbrıs’ta barışa yönelik provokasyonu, hükümetin Kıbrıs politikasının iflas ettiği anlamına mı geliyor 
     Bundan sonra da Türk Bayrağı’nı kirli emellerine alet etmek isteyen Rumlara karşı bir yaptırımınız olacak mı Bir çok olayda olduğu gibi bu üzücü olayda da hükümetiniz hiçbir şey olmamış gibi davranacak, olayları akışına bırakıp sonuçlarını mı bekleyecek 
     Bu ve benzeri saygısızlıklara, provokasyonlara, hükümetinizin zaman zaman KKTC’yi görmezden gelen açıklamalarınızın, davranışlarınızın neden olduğunu düşünüyor musunuz " 
     
</TEXT>
</DOC>
