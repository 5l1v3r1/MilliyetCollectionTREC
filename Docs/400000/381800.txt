<DOC>
<DOCNO> 381800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/yasam/yas07.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da 200 öğrenci zehirlendi 
</HEADLINE>
<TEXT>


ERSİN ERCAN, MUTLU YUCA Bolu DHA 

Bolu'nun Gerede ilçesinde, 4 ayrı ilköğretim okulunda taşımalı sistemle eğitim gören öğrenciler, cuma günü Ankara merkezli Yurt Yemek Fabrikası'nca dağıtılan soslu makarna, yeşil mercimek ve meyve suyundan oluşan öğle yemeğini yedi. Öğrencilerden 35'i cumartesi ishal, önceki gün de karın ağrısı ve yüksek ateş şik yetiyle hastaneye başvurdu. Kaymakamlık da tüm okulları uyararak, benzer şik yetleri olan öğrencilerin hastaneye getirilmelerini istedi. Bunun üzerine öğrenciler akın akın Gerede Devlet Hastanesi'ne taşınmaya başlandı. 

39'unun durumu 
Kuyrukta bekleyen öğrencilerin bazılarının acı içinde kıvranmaları dikkat çekti. Sandalye ve banklarda tedavi edilen öğrencilere, ilk etapta serum ve ilaç tedavisi uygulandı. Durumu ciddi 11 öğrenci İzzet Baysal Kadın Doğum ve Çocuk Hastanesi'ne, 1'i Ankara'ya sevk edilirken, 27 öğrenci de Gerede Devlet Hastanesi'nde tedaviye alındı. Olayla ilgili adli ve idari soruşturma başlatıldı. 


</TEXT>
</DOC>
