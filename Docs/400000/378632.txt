<DOC>
<DOCNO> 378632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko07.html </URL>
<DATE> 2005/09/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çalışanların yüzde 43'ü asgari ücretli... 
</HEADLINE>
<TEXT>

     SSK’ya kayıtlı toplam 6 milyon 181 bin sigortalının yüzde 43.6’sına denk gelen 2 milyon 696 bininin asgari ücret üzerinden ücret aldığı belirlendi. Primleri tavandan yatırılan sigortalıların toplam sigortalı sayısına oranı ise yüzde 3.4 düzeyinde bulunuyor. 
     SSK, 2004 yılı eylül ayı aylık prim ve hizmet belgelerinden düzenlenen kazançların sektörler, cinsiyet ve prim ödeme gün sayılarına göre dağılımını açıkladı. Buna göre, Türkiye’de 2004 yılı eylül ayı itibariyle SSK’ya kayıtlı olarak istihdam edilenlerin sayısı bir önceki yıla göre yüzde 1.7 oranında artarak 6 milyon 181 bin 251’e ulaştı. 
     Çalışanların yüzde 43.6’sına denk gelen 2 milyon 696 bin 627’sinin primlerinin asgari ücret üzerinden, yüzde 3.4’üne denk gelen 208 bin 109’unun ise tavan üzerinden 
     yatırıldığı belirlendi. 2003 yılında ise istihdam edilen toplam 6 milyon 76 bin 705 kişinin yüzde 52.6’sına denk gelen 3 milyon 198 bin 912 kişinin primlerinin SSK prim tabanı üzerinden yatırıldığı belirlendi. 2003 yılında primleri tavandan yatırılanların toplama oranı ise yüzde 2.3’üne denk geliyordu. 
     
     ÇALIŞANLARIN 43.6’SI ASGARİ ÜCRETLİ 
     Primleri brüt 444 milyon 150 bin lira olan asgari ücet üzerinden yatırılan toplam 2 milyon 696 bin 627 kişinin 2 milyon 667 bin 337’sinin özel sektörde çalıştığı belirlendi. 
     Bunların 494 bin 500’ünü kadınlar, 2 milyon 172 bin 837’sini ise erkekler oluşturuyor. Primleri asgari ücret üzerinden yatırılanların 29 bin 290’ı ise kamu sektöründe çalışıyor. 
     Bunların da 5 bin 23’ünü kadınlar, 24 bin 267’sini ise erkekler oluşturuyor. 
     Geçen yılın ikinci yarısındaki brüt asgari ücret rakamı olan 444 milyon-480 milyon lira arasındaki bir ücret üzerinden SSK primi ödeyenlerin toplam çalışanlara oranı ise yüzde 13 düzeyinde bulunuyor. 
     Primleri brüt 480 milyon lirayla 900 milyon lira arasında bir ücret üzerinden ödenenlerin ise toplam çalışanların yüzde 21.8’ini oluşturdu. Söz konusu basamaktan prim yatıran toplam 2 milyon 649 bin 387 kişinin 1 milyon 224 bin 703’ü özel, 125 bin 18’i ise kamu sektöründe 
     çalışıyor. Primleri brüt 900 milyon lira ile brüt 1.5 milyar liralık ücret üzerinden yatırılan toplam 606 bin 462 kişi ise toplam sigortalıların yüzde 9.8’ine denk geliyor. 
     Bunların 411 bin 655’i özel, 194 bin 807’si ise kamu sektöründe istihdam ediliyor. 
     SSK’ya brüt 1.5 milyar lira ile 2 milyar 100 milyon lira üzerinden prim yatırılan çalışanların sayısı ise toplamın yüzde 5’ini oluşturuyor. Primleri söz konusu aralıktan yatırılan 310 bin 302 kişinin 156 bin 52’si kamu, 154 bin 250’si ise kamu sektöründe çalışıyor. 
     Primlerini brüt 2 milyar 100 milyon lira ile 2 milyar 700 milyon lira arasındaki kazanç aralığından yatırılan 
     çalışanların toplam çalışanlara oranı ise yüzde 2.5 düzeyinde bulunuyor. Bunların 89 bin 52’si özel, 63 bin 499’u ise kamu sektöründe istihdam ediliyor. 
     SSK’ya 2.7 milyar lira ile 2.9 milyar lira arasında prim yatıranların sayısı ise 54 bin 159 olarak belirlendi. 
     Bunların toplam sigortalı sayısına oranı ise yüzde 1 düzeyinde bulunuyor. Söz konusu sigortalıların 23 bin 16’sı özel 31 bin 143’ü ise kamu sektöründe çalışıyor. 
     
     TAVANDAN YATIRANLARIN ORANI YÜZDE 3.4 
     SSK’ya tavandan prim ödeyenler ise toplam sigortalıların sadece yüzde 3.4’ünü oluşturuyor. Primleri tavandan yatırılan 208 bin 109 kişinin 1 bin 985’i özel, 54 bin 124’ü ise kamu sektöründe çalışıyor. 
     
     TİSK "NEDEN İŞGÜCÜ MALİYETİNİN YÜKSEKLİĞİ" 
     TİSK Genel Sekreteri Bülent Pirler, asgari ücret alanların oranındaki bu yüksekliğin nedenini, ücretle ürezindeki vergi ve sosyal güvenlik primlerinin yüksekliğine bağladı. Pirler işverenlerin ve sanayicilerin bu yüksek yüke dayanma gücü kalmadığını, belirterek, acilen SSK primi ve vergilerde indirime gidilmesi gerektiğini söyledi. 
     
     "YADIRGAMAMAK GEREKİR" 
     Türkiye’de yüzde 43 olan işgücü maliyetleri içerisindeki vergi sigorta yükünün oranının OECD ülkelerinden yüzde 17 fazla olduğunu anımsatan Pirler, aradaki yüzde 17’lik farkın Türkiye’deki işveren açısından bir dezavantaj ve rekabet kaybı anlamına geldiğini söyledi. 
     Pirler, "O bakımdan çok doğal olarak farkı giderebilmek için işverenlerin bir kısmı ücretleri SSK’ya tabandan, asgari ücret üzerinden göstermek gibi bir eğilime giriyorlar. 
     Baştan yüzde 17 gibi bir dezavantaja uğratılmış bir ülke işverenin bunu yapmasını da yadırgamamak gerekiyor" dedi. 
     İşgücü maliyetlerinin yüksekliğinin işverenleri kayıtdışı sektöre yönelttiğini de anlatan Pirler, bunun yerine SSK primlerinin ve vergi oranlarının belirli bir takvim içinde aşağı çekilmesini önerdi. 

ANKA 
     
</TEXT>
</DOC>
