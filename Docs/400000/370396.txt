<DOC>
<DOCNO> 370396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur54.html </URL>
<DATE> 2005/08/16/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Şişme botla denizde kaybolan 2 kişi bulundu... 
</HEADLINE>
<TEXT>

     Kumburgaz Güzelce önlerinden şişme botla denize açıldıktan sonra kaybolan 2 kişi, bir gemi tarafından bulundu. 
     Sahil Güvenlik Komutanlığı’ndan yapılan yazılı açıklamada, 14 Ağustos’ta Sahil Güvenlik Marmara ve Boğazlar Bölge Komutanlığı’na, Kumburgaz Güzelce önlerinden şişme botla denize açılan 2 kişinin kaybolduğunun bildirildiği kaydedildi. 
     Bu kişilerin aileleriyle bizzat görüşülerek elde edilen bilgiler doğrultusunda Sahil Güvenlik Komutanlığı botları ve helikopterleriyle derhal arama kurtarma çalışmalarına başlandığı belirtilen açıklamada, çalışmalar kesintisiz sürdürülürken, bugün saat 07.20’de aranan kişilerin Karina-1 adlı gemi tarafından bulunduğu bilgisinin alındığı bildirildi. 
     Açıklamada, Sahil Güvenlik botu tarafından söz konusu gemiden alınan 2 kişinin, Büyükdere iskelesine intikal ettirildiği kaydedildi. 
     
</TEXT>
</DOC>
