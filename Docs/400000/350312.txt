<DOC>
<DOCNO> 350312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko17.html </URL>
<DATE> 2005/06/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Avrupa'nın ilk 150 tur operatörü listesinde üç Türk kökenli şirket 
</HEADLINE>
<TEXT>

     Türk kökenli üç tur oparötürü Avrupa’nın en büyük 150 tur operatörü sıralamasına girdi. 
     İnternetten yayın yapan "turizmgazetesi.com"un haberine göre Almanya’da yayımlanan FVW Dergisi’nin her yıl açıkladığı Avrupa’nın En Büyük Tur Operatörleri Araştırması 2004 sonuçları açıklandı. 15 büyük tur operatörünün ciro ve 
     müşteri sayılarına göre sıralandığı listede Türk kökenli Öğer Tur 35’inci, Marmara 50’nci GTI ise 60’ıncı oldu. Listenin ilk sırasında, en yakın rakibinin iki katına yakın cirosuyla TUI yer aldı. TUI’nin 2004 yılı cirosu 13,1 milyar euro, müşteri sayısı ise 18.4 milyon kişi olarak gerçekleşti. Avrupa’da faaliyet gösteren 150 tur operatörünün müşteri ve ciroları üzerinden yapılan araştırmaya göre TUI 2004’te 18 milyon 400 bin müşteriye hizmet verdi. Müşteri sayısındaki artış ile cirodaki artış karşılaştırıldığında TUI’nin cirosunu müşteriden daha çok yükselttiği dikkat çekiyor. TUI’nin cirosu yüzde 3.6 artarken müşteri sayısındaki artış yüzde 0.9’da kaldı. Listeye 35’inci sıradan giren Türk kökenli Öger ise tersine bir gelişme gösterdi. Öger 2004’te cirosunu yüzde 6.1 oranında artırırken müşteri sayısındaki artış yüzde 8.5 olarak gerçekleşti. Buna göre TUI’de 713 euro olarak gerçekleşen müşteri başına ciro Öger de 490 euroda kaldı. Öger’in müşteri başına cirosunun TUI’ye göre düşük kalmasının, müşterilerinin büyük bölümünün turistler değil yurt dışında çalışan işçiler ve diğer uçak yolcularından oluşmasından kaynaklandığı bildirildi. Bu nödenle de hizmet verilen müşteri sayısı sıralamasında 1 milyon 320 bin kişi ile üst sıralarda yer alan Öger’in 639 milyon euro ciro ile 35’nci olduğuna dikkat çekildi. Listeye giren diğer Türk kökenli firmalardan 50’nci sıradaki Marmara’nın cirosu 276 milyon euro 335 milyon euroya, müşteri sayısı da 579 binden 715 bin kişiye yükseldi. Listenin 60’ıncı sırasında yer alan GTI’nin cirosu da 172 milyondan 204 milyon euroya, müşteri sayısı da 360 bin kişiden 406 bin kişiye çıktı. 
     
</TEXT>
</DOC>
