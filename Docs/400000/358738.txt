<DOC>
<DOCNO> 358738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur22.html </URL>
<DATE> 2005/07/06/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Orkinos balıkları sahile vurdu 
</HEADLINE>
<TEXT>

     Antalya’nın Gazipaşa İlçesi’nde, karaya vurmuş 5 orkinos balığı bulundu. 
     Gazipaşa’nın Koru ve Macar köyleri sahillerinde, ağırlıkları 50 ile 200 kilogram arasında değişen 5 orkinos balığı karaya vurdu. 
     Vatandaşlar, orkinos çiftliklerinde ölen balıkların denize atıldığını iddia ettiler. Gazipaşa’daki orkinos çiftliği işletmecileri ise böyle bir durumun söz konusu olmadığını savundular. 
     Gazipaşa’daki Aktuna Balıkçılık yetkilisi Azmi Kul, orkinos balıklarının avlanmaları sırasında yara alarak ölmüş olabileceklerini söyledi. 
     Orkinos balıklarının kilosunun 5 YTL’den satışa sunulduğuna dikkati çeken Kul, "200 kilogramlık bir balığın fiyatı bin YTL’yi buluyor. Hiç kimse bu kadar para kazanacağı balığı denize atmaz" dedi. 
     Uzun süre denizde kaldığı belirlenen balıklar, kepçe ve traktör yardımıyla kıyıdan alındı. 
     
</TEXT>
</DOC>
