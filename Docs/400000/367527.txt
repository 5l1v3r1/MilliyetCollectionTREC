<DOC>
<DOCNO> 367527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/spor/aspo.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Favori tıraşı 
</HEADLINE>
<TEXT>


Gençlerbirliği önünde, Everton maçındaki futbolu beklenen Sarı - Lacivertli takım herkesi yanılttı. Başken ekibinin adam markajıyla kilitlediği son şampiyon gol bulamadı, zor anlar yaşadı 

MEHMET DEMİRKOL 


Ligimiz, İspanya'dan 1 ay önce bir cehennemde 2 devre oyunuyla başladı. Ankara için sürpriz olmayan bir sıcak, ama rastlanmadık bir nemle oturduğumuz yerde terliyorduk. Bir taraftan da düşünüyorduk. Bunun bir de Diyarbakır'ı, Gaziantep'i var. Kıta Avrupası'nın en güneyindeki enlemi üstünde taşıyan Türkiye, Fransa'dan sonra en erken lige başlayan ülke oluyordu. Bunun oyun kalitesine etki etmediğini kimse söyleyemez. 
Ziya Doğan hazırlık maçlarını izleyip pek beğendiği şampiyonu durdurmak ve yıkmak için hiç de fena olmayan bir plan yapmıştı. Isaac'ın arkasına Ayman ve Hasan Uğur'u koyarak Fenerbahçe'nin rahat oyun kurmasına engel olmak istiyordu. Bundan rahatsız olan Deniz'in hatasından ilk yarıda 2 kez kaleye gitmeyi başardılar. 13'te böyle buldukları şansta Ayman kapıp Volkan'la karşı karşıyada şutladı. Volkan'dan dönen topa Isaac'ın şutu ise Luciano'dan döndü. Fenerbahçe'nin kullanmayı sevdiği kanatlarını ikişer oyuncuyla kontrol etmek ve Nobre Risp'le ile Alex'e Sedat'la adam adama uygulamak da diğer tedbirlerdi. Bu baskıyla Fenerbahçeli hücumculara rahat vermeyerek kaptıkları toplarla direkt kaleye gitmeyi planladılar. 21'de Sertan'ı böyle bir pozisyonda kaçırdılar, ama Volkan erken çıkarak topa kıl payı önce yetişti. 
Fenerbahçe'nin oyunu kuranları baskı altında kalınca Everton maçının tersine Aurelio rahat çıkma şansını pek yakalayamadı. İstinası yukarıda bahsettiğimiz Sertan'ın pozisyonundan hemen önce Brezilyalı'nın çıkıp vurduğu ve direkten dönen şuttu. Aurelio'nun pozisyonundan sadece 45 saniye önce Tuncay bir pozisyon yakalamış ve üst direğe takılmıştı 20. dakikada. 
İkinci yarıya hızlı başlayan ev sahibi oldu. 47'de, 3. ligden Asaşspor'dan gelen Mehmet Çakır'ın sağdan ortasında Sertan'ın 6 pastan attığı iki şutu Volkan üst üste çıkardı. Artık daha erken, daha kalabalık ve etkili basıyorlardı. Bu basma işi son derece cesur bir karardı, ama yan etkileri de korkunç olabilirdi. Öne kalabalık çıkma sevdası, o ana kadar hiç oynamayan Alex'in adam adama prangasını zayıflattı. Ve 20 numara artık sağa sola iyi toplar atar oldu. Alex oyuna biraz olsun girince de Gençler bu kez mecburi gard aldı ve oyun yine başa döndü. Alex sahada yine bir seyirciydi artık. 
Bu oyun Fenerbahçe'nin, Everton'ın yarattığı havanın ne büyük bir yanılgı olduğunun bir göstergesiydi. Bir hafta önce hiç basmayan, Fenerbahçeli oyuncuları rahatsız etmeyen İngilizler'in aslında neler yapması gerektiğini Ziya Doğan ve oyuncuları çok güzel bir gösteriyle sundular. 
Daum bu sıkışmış oyunu açmayı bir türlü başaramadı. Yozgatlı'yı oyuna alışı da 81'de kornerle sonuçlanan akın dışında bir şey yaratmadı. Durdular. Büyük kurtarıcı Alex de. 87'de Serkan'ın ortasına 6 pastan vurduğu topu Gökhan'ın üstüne atışı ondaki sıkıntıyı iyi anlatıyor. 
Sonuç olarak şunu rahatlıkla söyleyebiliriz. Gençler açık ara daha iyiydi. Artı 4'te Oliviera'nın ortasına Mehmet dokunabilse maçı da alabilirlerdi. 

YILDIZ TABLOSU 

GENÇLERBİRLİĞİ 1 Ömer 6 99 Gökhan Dk.65 6 44 Erhan 6 2 İ.Güldüren 6 3 Risp 6 20 Uğur 6 8 Mehmet Çakır 6 5 Sedat 5 12 Ayman 7 18 Hasan Uğur 6 14 Isaac 5 11 Sertan 5 10 Oliveira Dk.75 5 

YEDEKLER 
9 Mehmet Nas, 15 Skoko, 16 Jardler, 23 Baki, 61 Kerem 

FENERBAHÇE 1 Volkan 7 19 Önder 6 2 Luciano 5 24 Deniz 6 7 Mehmet Dk.62 6 5 Ümit Özat 5 30 Serkan 6 15 Aurelio 5 4 Appiah 5 21 Selçuk Dk.81 10 Tuncay 5 20 Alex 5 11 Nobre 5 

YEDEKLER 
22 Serdar, 6 Mahmut, 23 Semih, 27 Kemal, 29 Olcan 

HAKEMLER 
Erol Ersoy, Baki Tuncay Akkın, Erhan Sönmez 

GOL 
Yok 

SARI KART 
Risp G.Birliği , Aurelio, Deniz Fenerbahçe 

KIRMIZI KART 
Yok 

Maçın yıldızı 
Ayman 

Fenerbahçe'nin ünlü ve pahalı yıldız orta sahalarına müthiş bir savunma ve hücum dersi veren Mısırlı, belli ki dünkü cehennemi sıcaktan en az etkilenen oyuncuydu. Sarı - Lacivertliler'in 8 milyon Euro'luk devi Appiah'a hiç oyun kurma imkanı vermedi. En çok koşan, en yaratıcı, en hırslı ve olumlu oyuncu oydu. En geride de, en ileride de hep o vardı. Savunmada Nobre'yle savaşan Risp ile birlikte parladı. 

Maçın hakemi 
Bildiğiniz gibi 

Erol Ersoy hatalar yaptı. Ama oyunda sonucu etkileyecek kritik pozisyonlar olmadı. Birkaç kez avantaj uygulamalarında acele ederek tehlikeli olebilecek akınları kesti. İki yardımcı hakemin geçen senenin ortalamasının çok üzerinde bir ofsayt başarısı gösterdiğini söylemeli. İşte bu lig için çok, ama çok umut verici. 

MAÇIN İSTATİSTİĞİ GENÇLERBİRLİĞİ FENERBAHÇE Şut 19 18 Şut İsabetli Şut 6 7 İsabetli Şut İsabetli Şut 31 38 İsabetli Şut Korner 3 12 Korner Taç 27 23 Taç Faul 13 17 Faul Ofsayt 5 0 Ofsayt Serbest Atış 2 1 Serbest Atış Gol Pozisyonu 5 4 Gol Pozisyonu Topla Oynama 41 59 Topla Oynama 

LİDER OYUNCULAR GENÇLERBİRLİĞİ FENERBAHÇE 0 Gol 0 6 Mehmet Şut Aurelio 5 2 Sertan İsabetli Şut Aurelio 2 37 Erhan Güven İsabetli Pas Appiah 40 3 Uğur Korner Alex 12 3 Isaac Ofsayt 0 6 Risp Faul Aurelio 4 5 Mehmet Top Çalma Aurelio 4 7 Isaac Top Kaptırma Tuncay 5 1 Ayman Gol Pozisyonu Alex 1 14 Ömer Topla Oynama Yüzdesi Volkan 14 

</TEXT>
</DOC>
