<DOC>
<DOCNO> 350176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/guncel/gun07.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gezegen Mehmet' Danışman oldu 
</HEADLINE>
<TEXT>


HABER MERKEZİ 

Kral FM'den çıkarılan 9 radyocuya destek olduğunu açıkladıktan sonra Star Medya Grubu Genel Koordinatörü Edip Sözen tarafından görevine son verildiği açıklanan Star Radyoları Genel Koordinatörü Mehmet Akbay'a yeni görev... 
Başbakan Erdoğan'a yakınlığıyla tanınan ve "Gezegen Mehmet" olarak tanınan Akbay, Star Medya Grup Başkanı Cengiz Özdemir'in danışmanlığına getirildi. Medyatava sitesine göre Özdemir, Enver Yılmaz'ın Star Radyoları Koordinatörü, Akbay'ın da Star Medya Grup Başkan Danışmanı olarak atandığını bildirdi. 
TMSF'nin yönettiği gruptan 9 radyocunun çıkarılması üzerine tepki gösteren Akbay'a yazı gönderen Sözen, "TMSF aleyhindeki açıklamalarınız nedeniyle görevinize son verilmiştir" ifadesini kullamıştı. Akbay da "Görevime son verildiğine ilişkin Yönetim Kurulu kararını görmeden yazıyı imzalamam" diyerek çıkış yazısını imzalamamıştı. 


</TEXT>
</DOC>
