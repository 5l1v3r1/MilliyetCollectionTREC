<DOC>
<DOCNO> 363087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonsiy03.html </URL>
<DATE> 2005/07/21/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
9 ilin valisi değişti... 
</HEADLINE>
<TEXT>

     Valiler kararnamesi, Resmi Gazete'de yayımlandı. 
     Kararnameye göre, 4 vali merkeze alındı. Bazı illerin valileri yer değiştirirken, Personel Genel Müdürlüğü, Mahalli İdareler Genel Müdürlüğü, kaymakam ve mülkiye başmüfettişliği görevinden il valiliğine atamalar yapıldı. 
     Amasya Valisi Erhan Tanju, Bilecik Valisi Ayhan Çevik, Kütahya Valisi Aydın Güçlü ve Karabük Valisi Cemalettin Sevim merkez valiliğine alındı. 
     İçişleri Bakanlığı Personel Genel Müdürü Mehmet Celalettin Lekesiz Amasya Valiliği'ne, Siirt Valisi Murat Yıldırım Ardahan Valiliği'ne, mülkiye başmüfettişi Musa Çolak Bilecik Valiliği'ne, Kayseri Valisi Nihat Canpolat Bursa Valiliği'ne, Bursa Valisi Oğuz Kağan Köksal İzmir Valiliği'ne atandı. 
     Hukuk müşaviri Said Vakkas Gözlügöl Karabük Valiliği'ne, merkez valisi Osman Aydın Kütahya Valiliği'ne, Bağcılar Kaymakamı Hüseyin Avni Mutlu Siirt Valiliği'ne, Mahalli İdareler Genel Müdürü M.M. Kayhan Kavas Uşak Valiliği'ne getirildi. 
     
</TEXT>
</DOC>
