<DOC>
<DOCNO> 397901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sondun32.html </URL>
<DATE> 2005/11/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Almanya'da bozuk et skandalı... 
</HEADLINE>
<TEXT>

     Almanya-Avusturya sınırındaki Bodensee adlı gölün bulunduğu bölgede, bir kısmı bozuk olan yaklaşık 2.5 ton et ürünü bulunduğu bildirildi. 
     Etlerin bulunduğu işletmenin, Baden-Württemberg eyaletinin güneyindeki ve Bavyera eyaletindeki lokanta ve restoranlara et sattığının belirlendiği belirtildi. 
     Etlerin bir kısmının üzerindeki etiketlerin tarihinin değiştirilmiş olduğunun belirlendiği kaydedildi. 
     Bu arada, Köln kenti yakınlarındaki Troisdorf kasabasında etlerin üzerine sahte etiket yapıştırdığı gerekçesiyle gözaltına alınan işletmecinin, ifadesi alındıktan sonra serbest bırakıldığı bildirildi. 
     Bonn Başsavcısı Fred Apostel, bu konuda yaptığı açıklamada, söz konusu kişinin suçunu itiraf ettiğini, ancak tutuklu kalmayacağını, hakkında Gıda Yasası'nı ihlal etmek ve dolandırıcılık suçlarından soruşturma başlatıldığını söyledi. 
     Federal Tarım ve Tüketicileri Koruma Bakanı Horst Seehofer de başkent Berlin'de yaptığı açıklamada, bozuk et skandalıyla ilgili olarak bizzat ilgileneceğini ve eyalet hükümetleri ile mevcut kuralların sıkılaştırılması konusunda görüşeceğini belirtti. 
     
</TEXT>
</DOC>
