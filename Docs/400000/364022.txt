<DOC>
<DOCNO> 364022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun16.html </URL>
<DATE> 2005/07/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
İşte yanlışlıkla vurulan gençle ilgili cevaplanmamış 5 soru... 
</HEADLINE>
<TEXT>

     BBC Türkçe 

İngiltere'de geçtiğimiz cuma günü metro istasyonunda bombacı şüphesiyle Brezilyalı bir gencin öldürülmesi ve ardından bu kişinin masum olduğunun ortaya çıkmasıyla birlikte büyük bir terörle mücadele tartışması başladı. The Guardian gazetesi bugün öldürülen gençle ilgili yanıtlanmamış 5 soruyu yayınladı, Başbakan Tony Blair olayla ilgili özür diledi... 
     Guardian, Menezes'in yaşamının son dakikalarını aktardığı kapak haberine "Kısa bir yürüyüş, 2 numaralı otobüse biniş Ölüme sıradan bir yolculuk" başlığını atmış. Gazete, sivil polislerin Menezes'i öldürmesiyle sonuçlanan Cuma sabahıyla ilgili yanıtlanmamış sorular bulunduğunu yazıyor. 
     "Polise, intihar bombacılarını durdurmak için verilen 'öldürmek için ateş et' talimatının ilk sonucunun masum, genç bir adamın ölümü olması tam bir felaket. Elbette tetiği kimin ya da kimlerin çektiği sorusu sorulacaktır ama daha önemlisi Jean Charles de Menezes'i 'şüpheliler' listesine alarak izlemeye başlamaya kimin, neden karar verdiği". 
     Guardian, Cuma sabahı yaşananlarla ilgili henüz yanıtlanmamış başlıca beş soruyu şöyle sıralıyor. 
     

1. Polisin Menezes'ten şüphelenmesinin sebebi neydi 2. Neden o sabah evden çıktığında yakalanmadı 3. Neden bir otobüse binmesine, oradan da tren istasyonuna girmesine izin verildi 4. Eğer varsa, 'ateş etme' emrini kim verdi 5. Ve polis Menezes'i vurmadan önce tam olarak nasıl bir uyarıda bulundu      

     
</TEXT>
</DOC>
