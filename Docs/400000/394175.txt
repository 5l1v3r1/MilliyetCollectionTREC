<DOC>
<DOCNO> 394175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur12.html </URL>
<DATE> 2005/11/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bebeğini döven bakıcıyı görüntüledi 
</HEADLINE>
<TEXT>

     Vakkas AKSU İSTANBUL, DHA 

Kadıköy’de, N.T adlı bakıcı, 6 aylık Görkem bebeği dövdüğü kameralar tarafından tesbit edilince gözaltına alındı. 
     Özel bir şirkette çalışan Nilüfer Ergin, 6 aylık bebeğinin parmaklarındaki yanık izleri olduğunu görünce evde yatılı kalan bakıcıdan şüphelenince, eve gizli kamera yerleştirerek işe gitti. Akşam iş dönüşü kameradaki görüntüleri izleyen Nilüfer Ergin gördüklerine inanamadı. Kamera kayıtlarında bakıcı N.T.'nin 6 oğluna küfrederek onu dövdüğünü gören Ergin, görüntü kayıtları ile birlikte karakola giderek şikayetçi oldu. Gözaltına alınan bakıcı N.T. savcılık tarafından tutuksuz yargılanmak üzere serbest bırakıldı. 
     Oğlu Görkem'e bakması için evine yatılı olarak aldığı bakıcısı tarafından dövülmesini bir türlü hazmedemediğini anlatan Nilüfer Ergin, bebeği kimseye emanet etmeye cesaret edemediğini söyledi. Çalıştığı işyerinden bir süreliğine izin aldığını anlatan anne Nilüfer Ergin, N'ye evime girdiği günden bu yana tüm imkanlarımı açtım sofrada ne varsa benimle birlikte yedi, içti. Elbiselerine kadar ben veriyordum. Ondan sadece küçük bebeğime bakmasını istedim. Artık hiç kimseye güvenemiyorum'' dedi. 
     Anne Ergin görüntüleri izlediğinde dehşete kapıldığın ve bakıcıya saldırdığını ifade ederek, O an içimden N.T.'yi öldürmek geldi'' diye konuştu. 
     
</TEXT>
</DOC>
