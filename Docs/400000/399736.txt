<DOC>
<DOCNO> 399736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur09.html </URL>
<DATE> 2005/12/01/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Babalık davasında mezar açıldı 
</HEADLINE>
<TEXT>

     BURSA, DHA 

BURSA'da Emine Çağlar'ın açtığı babalık davası nedeniyle 3. Aile Mahkemesi kararıyla geçen yıl yaşamını yitiren 27 yaşındaki Murat Taş'ın açılan mezarından alınan kemikler, DNA testi için Adli Tıp Kurumuna götürüldü. 
     Bu yıl dünyaya getirdiği ve Kader adını verdiği kızının babasının Murat Taş olduğunu öne süren Emine Çağlar, Bursa 3. Aile Mahkemesi'ne dava açtı. 3. Aile Mahkemesi'nde görülen davada hakim, çocuğun babası olup olmadığının belirlenmesi için bir yıl önce yaşamını yitiren Murat Taş'ın DNA testi için mezarının açılmasına karar verdi. Mahkeme kararı üzerine Murat Taş'ın Hamitler Mezarlığı'ndaki kabri bugün öğleden sonra açılarak, kemiklerinden alınan örnekler Bursa Adli Tıp Kurumu'na gönderildi. Mezarın açılması sırasında Hakim Nursel Gümüşoğlu, gazetecilerin fotoğraf ve görüntü çekmesini istemedi. 
     
</TEXT>
</DOC>
