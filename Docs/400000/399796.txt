<DOC>
<DOCNO> 399796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/ekonomi/eko09.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TOKİ, müteahhitlere 774 milyon YTL aktardı 
</HEADLINE>
<TEXT>



Toplu Konut İdaresi TOKİ tarafından düşük gelirli vatandaşlara konut yapımında kaynak sağlamak amacıyla gerçekleştirilen 'kaynak geliştirme projelerini' Yüksek Denetleme Kurulu'nun YDK incelediği ortaya çıktı. YDK, konutları yapan müteahhitlere 774 milyon YTL aktarıldığını tespit ederken, aynı dosyayı inceleyen Başbakanlık Teftiş Kurulu BTK kamunun zarara uğratılmadığı kararını aldı. 

Zarar 1.1 milyar YTL olabilir 
CNN Türk'ün haberine göre YDK'nın raporunda, "kaynak geliştirme projeleri" olarak tanımlanan k r amaçlı konutların aceleyle ihale edilmesi eleştirildi. Raporda firmaların konut satışlarını inşaat aşamasında yapmasının oto finansman sağladığı kaydedilerek şöyle denildi "Emlak Gayrimenkul Yatırım Ortaklığı A.Ş'nin yöneticilerinin, hasılat paylaşım modeliyle ihale edilen projelerde gerçekleştirdiği mevzuata aykırı, usulsüz işlem ve ihmal sonucunda, şirketin kamusal varlıklarının, emsallerine göre bariz şekilde düşük fiyatlar uygulanmak suretiyle elden çıkarıldığı, şirketin mal varlığında ve k rında azalmaya yol açtığı tespit edilmiştir." 
Raporda, kamunun zararının 774 milyon YTL olduğu, mevcut durumun devam etmesi halinde zararın 2 - 3 yıl içinde 1. 1 milyar YTL olacağı belirtildi. 


</TEXT>
</DOC>
