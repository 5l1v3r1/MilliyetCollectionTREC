<DOC>
<DOCNO> 353523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonyas05.html </URL>
<DATE> 2005/06/19/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Öğrenciler tecavüzü cep telefonuyla çekti ve... 
</HEADLINE>
<TEXT>

     Britanya'da 14 yaşında üç genç, 11 yaşında bir kıza tecavüz ettikleri suçlamasıyla tutuklandı. Daily Mirror gazetesi, olayın bir cep telefonu mesajı sayesinde anlaşıldığını yazdı. Daily Mirror'un haberine göre iki çocuk küçük kıza tecavüz ederken, üçüncüsü bunu cep telefonuyla kaydetti. 29 Nisan'da meydana gelen olay, cep telefonu mesajını gören bir öğretmenin ihbarı üzerine ortaya çıktı. 
     Scotland Yard yetkilileri ise dün Londra'da 14 yaşında üç erkek çocuğun tecavüz suçlamasıyla tutuklandığını doğruladı, ancak cep telefonu mesajıyla ilgili bir açıklamada bulunmadı. 
     Britanya'da gençler arasında şiddet içeren 'eşek şaka'larını cep telefonuyla kaydedip sağa sola yollamak yeni moda. Yalnız yakaladıkları yaşıtlarını döven ya da taciz eden çocuklar, çektikleri görüntüleri okullarındaki bütün çocuk ve gençlere gönderip 'dehşet saçmaya' çalışıyor. 
     
</TEXT>
</DOC>
