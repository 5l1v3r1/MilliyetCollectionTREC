<DOC>
<DOCNO> 388348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur13.html </URL>
<DATE> 2005/10/20/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
'Evleneceğim' diyerek yaşlı erkekleri dolandırıyordu 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da 71 yaşındaki Salih Kızıl'ı Seninle evleneceğim'' diyerek kandırarak, bin 300 YTL'sini dolandırdığı öne sürülen 28 yaşındaki Nigar Ünlü, aranmaya başlandı. 
     Nigar Ünlü, iki yıl önce 47 yaşındaki Salih Kızıl'ı evlenmek amacıyla kandırıp, paralarını dolandırdığı iddiasıyla yakalanıp 8 ay tutuklu kaldıktan sonra tahliye edildi. Ünlü, Samsun’da geçen yıl tanıştığı ve kendileriyle evleneceğini söylediği 71 yaşındaki Yusuf Yılmaz’ı 500 YTL, 70 yaşındaki Hüseyin Kaya’yı da 750 YTL dolandırdı. Nigar Ünlü, şikayet üzerine olaydan 3 ay sonra yakalanarak tutuklandı. 8 ay tutuklu kaldıktan sonra 4 ay önce tutuksuz yargılanmak üzere serbest bırakılan Nigar Ünlü, eşi 3 yıl önce ölen 4 çocuk babası olan inşaat işçisi Salih Kızıl’ı geçen hafta Seninle evleneceğim’ diyerek bin 300 YTL’sini dolandırdı. Ünlü'nün 3 günden bu yana kendisini aramaması üzerine dolandırıldığını anlayan Salih Kızıl polise başvurdu. Fotoğraflardan kendisini dolandıran kişiyi teşhis eden Salih Kızıl, Nigar ile komşularımın aracılığıyla tanıştım. Birlikte evlenmeye karar verdik. Alışveriş yapmak için benden para istedi. Kendisine inanıp bin 300 YTL verdim. Sonra ortalıktan kayboldu'' dedi. Polis, Nigar Ünlü'yü bulmak için araştırma başlattı. 
     
</TEXT>
</DOC>
