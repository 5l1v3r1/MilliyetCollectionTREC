<DOC>
<DOCNO> 377745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko21.html </URL>
<DATE> 2005/09/12/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Turkcell'in işlem sırası geçici olarak kapatıldı... 
</HEADLINE>
<TEXT>

     Turkcell hisse senedinin sırası, basında yer alan haberlere istinaden şirketten açıklama istenilmesi nedeniyle geçici olarak işleme kapatıldı. İşlem sırasının saat 11 00'de açılacağı duyuruldu. 
     
     METEMTEKS 

     Metemteks Tekstil Sanayı ve Ticaret A.Ş.'den İMKB'ye gönderilen açıklamada, şirketin Finansbank Malta Limited'den kullanmış olduğu krediler ile ilgili Tekirdağ ili, Çorlu ilçesinde kayıtlı taşınmazın 3 milyon 500 bin dolar bedelle Finansbank Malta Limited lehine ipotek tesis edilmesine karar verildiği kaydedildi. 
     
     ANADOLU HAYAT 

     Anadolu Hayat Emeklilik A.Ş. Yönetim Kurulu, şirketin mülkiyetinde bulunan ve 21 Temmuz 2005 tarihli kararla 4 milyon 257 bin 750 YTL bedelle Arzu Bisiklet Ticaret ve Sanayi A.Ş.'ye satılmasına karar verilen, İstanbul ili Eminönü ilçesi, Şeyh Mehmet Geylani Mahallesi, Han Sokak pafta no 27, ada no 420, parsel no 7 tapu kayıtlı taşınmazın, Arzu Bisiklet ortaklarının talebi doğrultusunda ve yine bu şirketin ortaklarına ait, Monero Motor Sanayi ve Ticaret Limited Şirketi'ne aynı bedelle satılmasına ve bu satıştan sağlanacak 1 milyon 376 bin 372.37 YTL'lik karın sermayeye ilave edilmek üzere sermayeye eklenecek gayrimenkul satış kazançları hesabına aktarılmasına karar verildiğini ve söz konusu satış işlemlerinin tamamlandığını bildirdi. 
     
     TOPRAK FİNANSAL KİRALAMA 

     Toprak Finansal Kiralama A.Ş. Yönetim Kurulu, FFK Fon Finansal Kiralama A.Ş. ile devralma yöntemi ile birleşilmesi kararını aldı. 
     Birleşmenin Toprak Finansal Kiralama çatısı altında gerçekleşeceği, birleşme işlemine ilişkin işlemleri Yönetim Kurulunun sürdüreceği, gelişmeler hakkında ilerleyen süreçte gerekli açıklamaların yapılacağı belirtildi. 
     
     KLİMASAN 

     Klimasan hisse senedinde temerrüt alışı yapılacağı, takasın da bugün gerçekleştirileceği bildirildi. 
     
</TEXT>
</DOC>
