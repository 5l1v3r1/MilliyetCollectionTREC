<DOC>
<DOCNO> 375162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur17.html </URL>
<DATE> 2005/09/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Yüksekova'da lise krizi 
</HEADLINE>
<TEXT>

     Hamit ERKUT - Erkan ÇOBANOĞLU DHA 

      HAKKARİ'nin Yüksekova İlçesi'nde yeterli lise olmadığı için bu yıl ilköğretim 8'nci sınıftan mezun olan yüzlerce öğrenci, açıkta kalma tehlikesi yaşıyor. İlköğretim okullarından bu yıl mezun olan bin 700 öğrenciden sadece 600'ü ilçede bulunan 4 liseye kayıt yaptırabilecek. Hakkari Milli Eğitim Müdürlüğü yetkilileri, Yüksekova'da sadece 4 lise bulunduğunu belirterek, Yeni bir okulu yapılıyor, öğrencilerimizin durumunu biliyoruz. Hiçbirini açıkta bırakmayacağız'' dedi. 
     Hakkari'nin Yüksekova İlçesi'nde lise yetirsizliği nedeniyle yüzlerce öğrenci açıkta kalma tehlikesiyle karşı karşıya bulunuyor. Yüksekova'da bu yıl ilköğretim okullarından bin 700 öğrenci mezun olurken, ilçede bulunan Anadolu Lisesi, Şemsettin Oral Lisesi, Yüksekova Lisesi ve Çok Programlı Lise, yeni eğitim öğretim yılında sadece 600 öğrenciye kontenjan ayırdı. Bin 100 öğrenci liselere kayıt yaptırmak için sıra beklerken, Yüksekova Öğrenci Dayanışma Derneği YÖDDER ile okul aile birlikleri, öğrencilerin açıkta kalmaması için girişimlere başladı. YÖDDER Başkanı Harun Kesici, büyük bir eğitim problemiyle karşı karşıya bulunduklarını belirterek, Hakkari'de 75 bin nüfusta, 20 bin öğrenci bulunurken 12 lise var. Yüksekova'da ise 150 bin nüfus ve 30 bin öğrenci bulunuyor. Bu rakamlara rağmen ilçede sadece 4 lise binası bulunuyor. Konuyla ilgili tüm kesimlerin duyarlı olmasını istiyoruz. Bu amaçla da 8 Eylül'de eğitim amaçlı yürüyüş düzenleyeceğiz. Yüksekova'da 4 lise var. Bunların 2'si ise çok kısıtlı imkanlara sahip'' dedi. Kesici, her öğretim dönemi öncesi ilçede aynı sorunların yaşandığını belirterek, Geçmiş yıllarda da kayıt yaptıramayan öğrenciler çevre il ve ilçelere giderek öğrenimine devam etti. Ancak bazı öğrenciler bunların içinde kızlar ağırlıkta öğrenimine devam edemedi. 
     Bizler sesimizi duyurmak için tüm çabamızı sarf edeceğiz'' dedi. 
     
     YENİ OKUL YAPILIYOR 
     Hakkari Milli Eğitim Müdürü Hekim Turgut, Yüksekova'daki sıkıntıları bildiklerini söyledi. Yüksekova'ya 1000 öğrenci kapasiteli bir okul binası yaptırıldığını belirten Turgut, Bu bina en kısa sürede hizmete sokulacak. Öğrencilerimizin hiçbirini açıkta bırakmayacağız. En kısa sürede binayı tamamlayıp eğitim ve öğretime açacağız. Bu yıl bölgemizde öğretmen sıkıntısı da yaşamayacağız. Hakkari'ye 400 asker branş öğretmeni atandı'' dedi. 
     
     OKUL OLMAYINCA DAĞA GİDİYORLAR 
     Hamit Kesici İlköğretim Okulu Aile Birliği Başkanı Abdurrahman Pınar, ilçede eğitim sorunun ciddi boyutlarda olduğunu, okula gidemeyen öğrencilerin başka adresler peşine düştüğünü söyledi. Pınar, bunun önüne geçmek için de eğitime önem verilmesini gerektiğini belirterek, Öğrenciler okul olmayınca dağa gidiyor. Bu olumsuzluğu durdurmak için hepimize görev düşmektedir. Konuyu Kaymakam ve askeri yetkililere anlattık ve eğitim için yürüyeceğimizi söylerdik. Askeri yetkililer bize destek olacağını söyledi" dedi. 
     
</TEXT>
</DOC>
