<DOC>
<DOCNO> 396354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo30.html </URL>
<DATE> 2005/11/19/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Milan Teknik Direktörü Ancelotti İstanbul'a miğferle gideceğiz 
</HEADLINE>
<TEXT>

     Avrupa Şampiyonlar Ligi'nde çarşamba günü Fenerbahçe ile rövanş maçına çıkacak AC Milan'da, teknik direktör Ancelotti, İstanbul'da yapılacak maç öncesinde esprili bir açıklama yaparak, ''Kaygılı değiliz. İstanbul'a miğferle gideceğiz'' dedi. 
     İtalyan devlet televizyonu Rai2'de, Dribbling adlı programa katılan Ancelotti, ''İstanbul'a miğferle gideceğiz'' sözünün ironik anlamda algılanması gerektiğini belirterek, şunları kaydetti 
     ''Ama yaşanan o tatsızlıklara bu şekilde bir ironiyle karşılık vermeyi bir yana bırakacak olursak, o türden olayları hiçbir sporsever hoş karşılayamaz. Ama maalesef böyle olaylar da yaşanmaktadır. Bu tür şeyler çoğu kez de Türkiye'de yaşanmaktadır.'' Ancelotti, E Grubu'nda grup birincisi olacaklarına inandığını ifade ederek, ''Başarı konusunda kendimize güvenimiz tam. Fiorentina ile yarın oynayacağımız lig maçı işimizi zorlaştırsa da Şampiyonlar Ligi'nde grubumuzda birinci olacağımızdan eminim'' dedi. 
     
</TEXT>
</DOC>
