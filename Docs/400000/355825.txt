<DOC>
<DOCNO> 355825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun38.html </URL>
<DATE> 2005/06/27/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Fransızlara göre Chirac artık nereye gittiğini bilmiyor 
</HEADLINE>
<TEXT>

     Fransa'da bir kamuoyu araştırması, seçmenlerin yüzde 55'ine göre ''Cumhurbaşkanı Jacques Chirac'ın, artık nereye gittiğini bilmediğini'' ortaya koydu. 
     CSA kamuoyu araştırma merkezinin araştırmasına göre, seçmenlerin sadece yüzde 38'i Chirac'ın nereye gittiğini bildiğini düşünüyor. 
     ''Chirac'ın, Avrupa'nın gidişatını iyi değerlendirip yorumlayamadığına inanan Fransızların oranının yüzde 54 olduğu'' görülen araştırmada, ''Fransızların yüzde 55'inin, Avrupa konusunda 2004 yılında Cumhurbaşkanı'na güven duyduklarını beyan ettiklerine'' dikkat çekildi. 
     Araştırma sonucuna göre, Fransızların yüzde 72'si Chirac'ın yurt dışında kendilerini iyi temsil ettiğini düşünürken, yüzde 70'i, Cumhurbaşkanı'nın seçmenin taleplerini iyi dinlemediği inancında. 
     
</TEXT>
</DOC>
