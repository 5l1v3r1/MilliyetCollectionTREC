<DOC>
<DOCNO> 387013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/ekonomi/eko03.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks destek arayışına girecek 
</HEADLINE>
<TEXT>


Son bir haftada yüzde 5.91 oranında değer kaybederek 1.973 puan düşen borsada güçlenme ve destek oluşturma çabaları gözlenebilir. Ancak gelecek tepki alımlarının güçlenmesi zor 

Zeynep Candan Aktaş 

Haftayı satıcılı geçiren İMKB 100 Endeksi hızla 31.055'i test etti. Bir haftada kapanış bazında yüzde 5.91 değer kaybederek 31.440 puana gerileyen endeksin düşüş için bahanesi de vardı. FED'in faiz artırımlarına devam edebileceği yorumlarına, S P'nin petrol fiyatlarındaki artışın ekonomide dengesizliklere yol açabileceğine dair uyarısı eklenince, piyasalar panikledi. 
Son iki haftaya kadar olumsuz gelişmeleri ve yorumları dikkate almayan borsada, bu gelişmeler olmasaydı da k r satışları gelecekti. Ancak bahaneler satışların güçlü gelişmesine ve iki haftada 35.800'lerden 31.000'lere gelinmesine neden oldu. 
Mevcut durumda İMKB'de bundan sonraki yukarı hareketlerde yeni zirve kıracak senet sayısı oldukça az. Yukarı gelişecek hareketleri daha çok tepki olarak değerlendirmek gerekir. Büyük olasılıkla endeksin yılbaşına doğru zirveyi bir kez daha zorlaması beklenebilir. 
Ancak çıkışa katılacak senetlerin azlığı ve zirvelere yaklaştıkça artacak satış baskısı, 35.000'lerin üstünde endeksin çok zorlanacağını gösteriyor. Ayrıca 35.800'lerden gelişen satış baskısının çok güçlü olması ve 27.700'lerden başlayan kısa vadeli çıkış trendinin yaklaşık yüzde 58'inin geri alınmış olması, zirveye yapılacak atakların zayıf kalmasına neden olabilir. 
Bundan sonra ne beklenebilir Kısa vadede 30.600'lerden geçen yükselen trend, endekse destek olarak, kısa vadeli bir tepki hareketi için, tutunmasını sağlayabilir. 
Önümüzdeki hafta, büyük bir olasılıkla daha çok destek arama ve güçlenme çabaları, etkili olacaktır. Ayrıca Telekom ihalesinde iptal beklentisi içinde olan piyasaya, ihalenin geçerliliğine dair gelebilecek olumlu bilgiler, yukarı doğru hareketlerin bahanesi olabilir. Gözden kaçırılmaması gereken hareketlerin büyük çoğunluğunun tepki olarak kalacak olması ve artık orta vadeli zirvelerin gelişebileceğidir. 
Bol kazançlı haftalar dileğiyle. 


</TEXT>
</DOC>
