<DOC>
<DOCNO> 370415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas15.html </URL>
<DATE> 2005/08/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yeni bir skandal daha 'Gelibolu'da öğrencimle birlikte oldum' 
</HEADLINE>
<TEXT>

     Son günlerde artan öğretmen öğrenci ilikisine bir yenisi de Avustralya’dan eklendi. 27 yaşındaki beden eğitimi hocası, 17 yaşındaki kız öğrencisi ile bir gezi için geldikleri 
     Gelibolu’da birlikte olduklarını itiraf etti. 
     Avustralyalı beden eğitimi öğretmeni Travis Glenn Robertson, gezi için geldikleri Gelibolu’da bir kız öğrencisiyle ilişkiye girdiğini kabul etti. 
     Avustralya’nın Herald Sun gazetesinde çıkan habere göre, 27 yaşındaki beden eğitimi öğretmeni Travis Glenn Robertson çıkarıldığı mahkemede, 17 yaşındaki kız öğrencisiyle Gelibolu’da birlikte olduğunu itiraf etti. Habere göre, Robertson ile öğrencisinin ilişkisi, öğrenci 15 yaşındayken başladı. 
     Mahkeme savcısı Michele Williams, Robertson’un mağdur öğrenciyi ilişki süresince 359 defa aradığını ve 589 mesaj attığını açıkladı. Williams, Robertson’un öğrencisi 17 yaşındayken düzenlenen Gelibolu, Anzak Koyu gezisi sırasında da birlikte olduklarını itiraf ettiğini belirtti. 
     Savcı ayrıca Robertson’un bir kez de öğrencisi ve öğrencisinin arkadaşı W. ile aynı anda birlikte olduğunu da söyledi. 
     Çocuk tacizinden yargılanan Travis Glenn Robertson’un alacağı ceza henüz açıklanmadı. 
     
</TEXT>
</DOC>
