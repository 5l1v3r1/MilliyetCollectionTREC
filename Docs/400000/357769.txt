<DOC>
<DOCNO> 357769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/spor/spo11.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara kolay pes etti 0-4 
</HEADLINE>
<TEXT>


Başkent ekibi, gençlerden ve yedeklerden kurulu kadrosu ile çıktığı tarihindeki ilk Avrupa sınavından geçemedi, Intertoto Kupası ikinci tur ilk maçında Slovakya'nın Dubnica takımından evinde fark yedi 

İLHAN GÜLER 


Tarihindeki ilk Avrupa sınavına Intertoto Kupası'nda çıkan Ankaraspor, ikinci tur ilk maçında Slovak Dubnica'ya Başkent'te farklı mağlup oldu. Genç ve yedeklerden kurulu bir kadro ile mücadele eden temsilcimiz rakibi karşısında tutunamadı. Dubnica 16. dakikada Drzik ile geçti. 28. dakikada Kopacka penaltıdan farkı ikiye çıkardı. 32. dakikada Adam'ın golü ilk yarının skorunu belirledi. 
3-0'lık farkla tur için büyük avantaj yakalayan Slovak ekibi oyunu rolantiye aldı. 54. dakikada Dovicovic'in sert vuruşu direkte patladı. 90 1'de sahneye çıkan Izvolt maçın skorunu ilan etti 0-4 
Ankaraspor ile Dubnica arasındaki rövanş maçı 9 Temmuz'da Slovakya'da oynanacak. 
Bu arada maç sonrası stadın otoparkına bırakılan bomba süsü verilmiş paket korku yarattı. 

Maçın karnesi 
HAKEMLER Web Howard Meylon, Robert Lewis, Christopher Sarginson İngiltere 
ANKARASPOR Cihan 4 - Savaş 5 , Ramazan 5 , Ediz 4 Emrah Dk.32 5 , Mustafa Yalçınkaya 5 - Musa 5 , Hürriyet 5 , Mustafa Sarp 5 , Özer 5 Fatih Dk.73 4 - Halit 5 , Hüseyin 5 Erman Dk.56 5 
DUBNICA Pernis 6 - Pleva 6 , Novak 6 , Svestka 7 , Zimen 6 - Izvolt 7 , Drzık 7 , Kopacka 7 , Tesak 6 Augustiny Dk.78 4 - Dovicovic 6 Svikruha Dk.85 , Adam 7 Zapotoka Dk.89 
SARI KARTLAR Halit, Cihan, Mustafa Sarp Ankaraspor , Pleva Dubnıch 
GOLLER Drzik Dk.16 , Kopacka Dk.28 pen. , Adam Dk.32 , Izvolt Dk.90 1 

SAKARYASPOR 

4 isim tamam 
Recep, Cemil, Gökhan Çalışal ve Serdal, Sakaryaspor'da kaldı. 4 futbolcunun da yarın iki yıllık sözleşme yapacağı açıklandı. Teknik Direktör Hikmet Sevim, Gaziosmanpaşa'dan orta saha oyuncusu Taner ve Aksarayspor'dan Ferdi ile anlaştıklarını belirtti. 

GÖZTEPE 

İnsafa geldiler 
Berlin Türkiyemspor Genel Menajeri Fikret Ceylan, Gökhan Kula'nın yetiştirme bedeli nedeniyle FIFA tarafından köşeye sıkıştırılan Göztepe'ye yardımcı olma kararı aldı. Ceylan, "Konunun ciddiyetini görünce üzüldüm. Bu takımın 40 bin Euro için amatör kümeye düşmesine içim elvermez" dedi. 

YALOVASPOR 

Karaalioğlu yeniden başkan 
Nusret Karaalioğlu, yeniden Yalovaspor'un başkanı oldu. Sosyal Tesisleri'nde dün yapılan genel kurula tek listeyle giren Karaalioğlu, yeni oluşturduğu ekibiyle üçüncü kez başkanlığa seçildi. 

UŞAKSPOR 

Oğuzhan'dan 1 yıllık imza 
İkinci Lig A Kategorisi'nin yeni takımı Uşakspor, Karagümrüklü Süleyman'dan sonra, Vestel Manisaspor'un 27 yaşındaki kalecisi Oğuzhan'ı da renklerine bağladı. 


</TEXT>
</DOC>
