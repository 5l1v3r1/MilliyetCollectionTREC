<DOC>
<DOCNO> 360992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun34.html </URL>
<DATE> 2005/07/14/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
New York'ta bomba ihbarı... 
</HEADLINE>
<TEXT>

     New York’ta yapılan bir ihbar üzerine New York’un merkez metro istasyonlarından Grand Central terminali polis tarafından trafiğe kapatıldı. 
     Özellikle metro ile demiryolu ağının birleştiği kentin önemli garlarndan Grand Central çevresindeki bütün yolları trafiğe kapatan New York polisi çevrede geniş önlem aldı. 
     Manhattan’ın en işlek caddesi olan 42. caddedeki Madison Bulvarı ile Wanderbild Bulvarı arası yaklaşık bir saat süreyle trafiğe kapatıldı. 
     Bölgeye bomba imha ekipleri ve çok sayıda ambulansın geldiği gözlenirken polis olayla ilgili bilgi vermedi. 
     Londra’daki saldırıların ardından New York’ta sık sık yapılan bomba ihbarları nedeniyle güvenlik önlemleri artırılmıştı. 
     
</TEXT>
</DOC>
