<DOC>
<DOCNO> 391246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/ekonomi/eko09.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
2005'in yıldızı ODTÜ oldu 
</HEADLINE>
<TEXT>


Milliyet Gazetesi'nin düzenlediği pazarlama stratejisi yarışması '2005'in Yıldızları' projesinde ipi ODTÜ ekibi göğüsledi 


Milliyet, Marketingist Fuarı'nda '2005'in Yıldızları'nı seçti. Üniversite son sınıf öğrencilerinin katıldığı yarışmada birinciliği Aykut Aysan Gencol Tasarım ve Danışmanlık şirketi için hazırladığı projeyle Ortadoğu Teknik Üniversitesi'nden ODTÜ Şahnur Türkoğlu ve Sezin Seringel kazandı. 

Marka stratejisi 
Öğrenciler dört gün boyunca fuara katılan bir firmadan sorumlu olarak Marketingist'i takip etti ve o firmanın markası için pazarlama stratejisi oluşturdu. 
Bilgi Üniversitesi İletişim Fakültesi'nden Yardımcı Doç. Dr. Fatoş Karahasan'nın başkanlığında Trial Satış ve Pazarlama Destek Hizmetleri Başkanı Ahmet Pura, Markam Danışmanlık Genel Müdürü Güven Borça ve Trout Partners Genel Müdürü Barış Topkaya'dan oluşan jürinin değerlendirmesiyle ikinciliği Sistem 9 şirketi için yaptıkları projeyle İstanbul Üniversitesi'nden Ayşe Bulut ve Özlem Deniz aldı. 
Üçüncülük Doğan Hastanesi için yaptıkları projeyle Celal Bayar Üniversitesi'nden Gökçe Aydın ve Ezgi Güçlüoğlulları ile Marin's Meto şirketi için yaptıkları projeyle Selçuk Üniversitesi'nden Erçin Mor ve Zeynep Sumru Tanrıverdi arasında paylaşıldı. Birinci ekip laptop, ikinci ve üçüncü ekip i-pod'la ödüllendirildi. 


</TEXT>
</DOC>
