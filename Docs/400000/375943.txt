<DOC>
<DOCNO> 375943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/siyaset/siy02.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'yi at yarışı spikerine benzetti 
</HEADLINE>
<TEXT>


BALIKESİR ANKA 


Başbakan Recep Tayyip Erdoğan ve hükümeti, eski lideri Necmettin Erbakan tarafından "At yarışı spikeri"ne benzetildi. Erbakan, Altınoluk'ta vatandaşlarla sohbet ederken şunları söyledi "Bu AKP, bir at yarışı spikerinden farksız. Bunlar hükümet değil at yarışı spikeridir fakat ne yazık ki kendilerinin hükümet olduğunu sadece zannediyorlar. Atın üzerinde kendileri yok. Ata kendileri yön veremiyor. Peki, ne yapıyorlar Yaptıkları şey, 'kırmızı at öne geçti, sarı at atağa kalktı, beyaz at kırmızı ata yaklaştı' diye bağıran at yarışı spikerinin yaptığıdır." 
"Atın üzerinde AB var, IMF var, ABD var, Siyonizm var" diyen Erbakan, AKP'lilere Milli Görüş'e dönmeleri yönünde de çağrıda bulundu. Erbakan, "Araba duvara çarptı. Artık değişim vakti değil Milli Görüş'e dönüşüm vaktidir" diye konuştu. 


</TEXT>
</DOC>
