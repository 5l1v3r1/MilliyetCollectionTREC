<DOC>
<DOCNO> 378572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/yazar/toruner.html </URL>
<DATE> 2005/09/15/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Özelleştirme soruları 
</HEADLINE>
<TEXT>


Özelleştirme konusunda kendimize sormamız gereken sorular şunlar 
1 Yaptığımız özelleştirmeler Özelleştirme İdaresi'nin giderlerini karşılıyor mu Özelleştirme İdaresi son 20 yıl içinde tam bir bürokratik kamu iktisadi teşebbüsü gibi çalıştı ve yıllık özelleştirme gelirleri, bırakın ülkenin bir yarasını sarmayı uzun yıllar bu bürokratik kuruluşun giderlerini karşılayamadı. Son yıllarda bu darboğaz aşıldı ve 2002-2004 yılları arasında sırasıyla yaklaşık 500, 850, 1.400 milyon dolarlık özelleştirme geliri elde edildi. Bu yılki özelleştirme geliri rekor seviyede ve şimdiden 13.500 milyon dolara ulaştı. Yani, ilk kez bu hükümet zamanında bir şeyler yapıldı. Daha önceki hükümetlerin icraatları da başarı odaklıydı ama ihalelerin çoğu daha sonra iptal edildi. Bu hükümetin başarısının bir bölümü de h l gölgelenebilir durumda. 
2 Özelleştirme mi fazla, yoksa devletleştirme mi Maalesef h l devletleştirme ve buradan doğan parasal zarar daha fazla. Yani, biz özelleştirdiğimizden fazla şirket veya malı devletleştirmişiz. Kamu sektörü küçüleceğine büyümeye devam ediyor. Tabii ki, devletleştirme derken, el konulan bankaları ve bunların malvarlıklarını kastediyorum. Yoksa, bahsedilen, parası ödenerek yapılan kamulaştırmalar değil. Devlet, Bankacılık Düzenleme ve Denetleme Kurumu ve Tasarruf Mevduatı Sigorta Fonu eliyle bankalar, bunların ve banka sahiplerinin malvarlıklarına el koyup bankaların borçlarını da üstlenince bu sonuç ortaya çıktı. Bu yılki özelleştirmeler gerçekleştirilebilirse, açık kapatılmış sayılabilir. 
3 Özelleştirme gelirleri yaramızın ne kadarını sarıyor Maalesef, çok küçük bir bölümünü. Devletin iç borçları 167, dış borçları da 68 milyar dolar. Yani, devletin yaklaşık 235 milyar dolar borcu var. Ayrıca, 100 milyon dolar da özel sektörün dış borcu bulunuyor. 1995'te Tansu Çiller Telekom'u 20 milyar dolara satabilseydi, iç borçların neredeyse 80'ini ödemiş olacaktı. Yaptırılmadı. Şimdi yapılan özelleştirmelerin toplamı iç borçların ancak 8-10 unu karşılayacak boyutta. Borçlarımız da azalmıyor, artıyor. Artık, özelleştirme yapılarak borçların kapatılması olanağımız yok. Bu nedenle de hükümet vergilere yüklenmiş vaziyette. 
4 Özelleştirme gelirleri sayesinde cari açık sorunu ortadan kalkacak mı Hayır. Ama, özelleştirme gelirinden elde edilen dövizler satılırsa, piyasaya ek bir döviz girişi olur. Aynı etki, özel sektörün, örneğin Garanti Bankası'nın satılması sonucu elde edilen dövizlerin piyasaya verilmesi halinde de yaşanır. Sonuçta Türk lirası daha da değerlenir ve yeniden denge kazanma süreci uzar. Yani, döviz kurunun yükselme beklentileri 2006 ilkbaharına doğru kayar. 
5 Özelleştirme ihaleleri iyi yapılıyor mu Evet. Örneğin, Tüpraş'ta gayet kurallı ve şeffaf bir ihale izledik. Ancak, birkaç ay önce, yakında ihalesi yapılacağı bilinen Tüpraş'ın hisselerinin 14.76'lık bölümünün blok halinde ve kimseye haber verilmeden bir kişiye satılması anlaşılamadı. Bunun alan kişi için Tüpraş'ın değeri 3 milyar dolar sayıldı ve kişi yaklaşık 450 milyon dolar koyup, birkaç ay içinde 750 milyon dolar para kazanmış oldu. 
Ne olursa olsun, özelleştirme zor iştir. Hükümeti ve bürokratlarını bu konuda kutlamak lazım. 



</TEXT>
</DOC>
