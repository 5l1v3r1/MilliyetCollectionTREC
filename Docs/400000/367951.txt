<DOC>
<DOCNO> 367951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/yasam/yas03.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediyelere ders gibi ceza 
</HEADLINE>
<TEXT>



İZMİR'İN Bornova ilçesinde 2 yıl önce Nağme Kafe'de çıkan yangında hayatını kaybeden 9 kişiden 5'inin ailesi, olayda ihmali bulunduğu iddiasıyla dava ettikleri Bornova Belediyesi'ne tazminat davası açmıştı. Mahkeme, 8 ailenin ayrı ayrı açtığı toplam 540 bin YTL tazminat istemli davalardan 5'ini karara bağladı. Belediye, 5 aileye toplam 89 bin YTL tazminat ödeyecek. 

'Karar uygulanmamış' 
MAHKEME kararında şöyle denildi "İşyeri sahibi 2001'de ruhsat almak için belediyeye başvurmuş, itfaiyenin olumlu raporu sonrası ruhsat verilmiştir. 4 ay sonra denetleme yapan davalı idare teknik elemanları, kaçak yapılaşmayı tespit edip tutanak tutmuş. Belediye Encümeni, ruhsata aykırı imalatın yıkımını kararlaştırmış, ama bir uygulama yapılmamıştır." 

Ödenecek tazminatlar 

Bornova Belediyesi, Turan Ailesi'ne 48 bin YTL, Selvi Ailesi'ne 10 bin YTL, Girgin Ailesi'ne ve Çıkırıkçıoğlu Ailesi'ne 12'şer bin YTL, Karağit Ailesi'ne de 7 bin YTL ödeyecek. Diğer 205 milyar liralık 3 dava ise ailelerin harç için 'adli yardım' talebinde bulunmaları nedeniyle henüz sonuçlanmadı. 


</TEXT>
</DOC>
