<DOC>
<DOCNO> 380259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko30.html </URL>
<DATE> 2005/09/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Çırağan, Avrupa'nın en iyi otelleri arasında... 
</HEADLINE>
<TEXT>

     Çırağan Palace Kempinski'nin, dünyanın en iyi otelleri arasında yer aldığı bildirildi. 
     Konuya ilişkin olarak yapılan açıklamada, dünyanın önde gelen seyahat dergilerinden Travel Leisure, Conde Nast Traveller ve European Business okurlarının, otelleri, özgün atmosfer, hizmet kalitesi, ağırlanma koşulları, yiyecek-içecek düzeyi gibi kriterleri esas alarak değerlendirdiği kaydedildi. 
     Travel Leisure okurları, dünyanın önemli metropollerinde kaldıkları otellerin ağırlanma koşullarını göz önüne alarak bir değerlendirme yaptılar. Derginin Eylül sayısında yer alan sonuçlara göre, Türkiye'den Çırağan Palace Kempinski Avrupa'nın en iyi iş otellerinden biri seçilerek, 22 Avrupa oteli arasında yer aldı. Çırağan Palace Kempinski, 91.67 puan ile hem İstanbul'da hem de Avrupa'da en yüksek puanı alan otel oldu. 
     Conde Nast Traveller'ın okuyucuları arasında yaptığı ankette, Çırağan Palace Kempinski, Avrupa ve Rusya bölgesinde yer alan en iyi 19'uncu tatil oteli olarak belirlendi. 
     European Business dergisinin okurları ise, iş dünyasının sıkça seyahat eden temsilcileri olarak, derginin turizm alanında yaptığı ankete katılarak oy kullandılar. Çırağan Palace Kempinski, bu değerlendirmede de en iyi Avrupa otelleri arasında 10. sırada yer aldı. 
     
</TEXT>
</DOC>
