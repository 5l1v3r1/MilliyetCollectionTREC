<DOC>
<DOCNO> 369279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonsiy07.html </URL>
<DATE> 2005/08/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
3 Ekim öncesi bir çatlak ses de Almanya'dan... 
</HEADLINE>
<TEXT>

     Tam üyelik müzakereleri öncesi bir çatlak ses da Almanya’dan geldi. Sol Parti’nin başkanı Oskar Lafontaine, Türkiye’nin AB’ye üyeliğine karşı çıktı. 
     Türkiye ile AB arasında tam üyelik müzakerelerinin başlamasına kısa bir süre kala AB içindeki Türkiye muhaliflerinden çatlak sesler gelmeye devam ediyor. 
     Almanya’da yeni kurulan Sol Parti’nin başkanı Oskar Lafontaine, Türkiye’nin AB’ üyeliğine karşı olduğunu söyledi. 
     Lafontaine, Almanya Başbakan’ı Gerhard Schroeder’in partisi Sosyal Demokratlar’ın SDP eski lideriydi. Oskar Lafontaine, Maerkisiche Allgemeine gazetesine verdiği röportajda "Kişisel olarak Avrupa’nın sınırlarının doğuya doğru genişlemesine karşıyım. Bence Türkiye’nin AB’ye kabul edilmesi büyük bir hata olur" diye konuştu. Lafontaine daha önce de yabancı işçileri karşıt söylemleriyle dikkat çekmişti. 
     Bu sene başında, SDP’den yeni bir parti kurmak için ayılan Lafontaine, ardından Sol Parti’yi kurdu. Yapılan son kamuoyu yoklamalarında yüzde 9 ila 12 arasında destek aldığı görülen Sol Parti’nin 18 Eylül seçimlerinde meclise girmesine kesin gözüyle bakılıyor. 
     Lafontaine’nin yeni bir parti kurmak için ayrıldığı SDP ve Başbakan Gerhard Shroeder, Türkiye’nin AB üyeliğini Almanya içinde Yeşiller ile birlikte en çok destekleyen siyasi figürler konumunda bulunuyor. 

ANKA 
     
</TEXT>
</DOC>
