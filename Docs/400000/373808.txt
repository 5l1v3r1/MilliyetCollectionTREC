<DOC>
<DOCNO> 373808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy04.html </URL>
<DATE> 2005/08/29/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kırıkkale'de AKP- MHP çekişmesi... Bulvardan Türkeş adı kaldırıldı 
</HEADLINE>
<TEXT>

     Erhan GÖGEM KIRIKKALE, DHA 

      KIRIKKALE Belediyesi tarafınan kısa süre önce Samsun karayolunda yapılan bakım nedeniyle kaldırılan Alpaslan Türkeş Bulvarı'na ait tabelanın, yapılan çalışmanın ardından tekrar yerine konulmaması MHP'lilerin tepkisine yol açtı. AKP'li Belediye Başkanı Veli Korkmaz'ın, tabelanın yerine konulmayacağını açıklamasını, MHP'liler protesto etti. 
     MHP Kırıkkale İl başkanı Köksal Tonga, bulvar çalışması öncesinde Başkan Korkmaz tarafından, tabelanın yerine konulacağı konusunda kendilerine verilen sözün yerine getirilmediğini belirtti. Anadolu insanı için Söz Namustur'' diyen MHP İl Başkanı Köksal Tonga, şunları söyledi 
     Bugün seni iş başına getiren bu millet, dün beni, yarın da bir başkasını iş başına getirebilir. Fakat aslolan hizmettir. Makamlar ve koltuklar gelip geçicidir. Siyaseti hizmet aracı olmaktan çıkarıp, şahsi meselelerimizin aracı haline getirirsek, yanlış yaparız. Siyaset asla ve asla kan davası şeklinde anlaşılmamalıdır. Belediye Başkanları eskilerin tabiriyle Beledil Emin’, yani o beldenin emin ve güvenilir adamı demektir. Şu partiden, bu partiden seçilebilir. Seçildiği günden itibaren o beldede yaşayan herkesin belediye başkanıdır. Öyle de olmak mecburiyetindedir. Herkes her anlamda belediye başkanının elinden, dilinden emin olmak durumundadır. Belediye başkanı, tüm hal ve hareketleriyle bu düstura uygun hareket etmek zorundadır. Marifet bir eser yapıp, bu iş böyle yapılır’ demektir. Hizmet yarışı yapmaktır. Siz de bu memlekete bir eser kazandırın, kimin isterseniz onun adını koyun. İstanbul’daki Cezayir Sokağı'nın adını Fransız Sokağı diye değiştirmeye utanmayanlar, neden Türkeş’in isminden rahatsızlar '' Alparslan Türkeş’in, Türk milletinin ve Dünya Türklüğünün bilge lideri olduğunu ifade eden Sağlık eski Bakanı Osman Durmuş da, aynı zamanda MHP ve Ülkü Ocakları’nın da kurucusu olan Türkeş’in, Türkiye’nin birçok yerinde adının yaşatıldığını kaydetti. 
     
</TEXT>
</DOC>
