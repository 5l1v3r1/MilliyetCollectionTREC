<DOC>
<DOCNO> 378081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko48.html </URL>
<DATE> 2005/09/13/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
İsdemir Genel Müdürlüğü'ne Suhat Korkmaz atandı... 
</HEADLINE>
<TEXT>

     İskenderun Demir Çelik Fabrikaları İSDEMİR Genel Müdürü Atamer Giyici'nin istifasıyla boşalan göreve, Genel Müdür Yardımcısı Dr. Suhat Korkmaz atandı. 
     İSDEMİR'den yapılan yazılı açıklamaya göre, 2 Eylül 2005 tarihli Yönetim Kurulu kararı ile İSDEMİR Genel Müdürlüğü ve Yönetim Kurulu üyeliği görevine, daha önce vekaleten çalışmalarını sürdüren Genel Müdür Yardımcısı Dr. Suhat Korkmaz getirildi. 
     İSDEMİR Yönetim Kurulu Başkan Vekili ise Erdemir Genel Müdürü ve Yönetim Kurulu üyesi Fadıl Demir oldu. 
     Açıklamaya göre yeni genel müdür Korkmaz, 1 Ocak 1964 tarihinde Artvin'in Yusufeli İlçesi'nde doğdu, 1987 yılında ODTÜ Metalurji Mühendisliği Bölümü'nden mezun oldu. Korkmaz 1987-1995 yılları arasında İSDEMİR'de, 1995-2003 yılları arasında da Yazıcı Demir Çeliş A.Ş'de görev yaptı. 
     Evli ve 3 çocuk babası olan Korkmaz, 12 Temmuz 2003 tarihinde ise İSDEMİR'de Satış ve Pazarlama Genel Müdür Yardımcısı olarak göreve başladı. 
     
</TEXT>
</DOC>
