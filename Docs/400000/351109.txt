<DOC>
<DOCNO> 351109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur27.html </URL>
<DATE> 2005/06/11/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İşadamına fotoğraflı şantaj .. 
</HEADLINE>
<TEXT>

     Denizli’de gerçekleştirilen "Horoz-2" operasyonunda, bir işadamına fotoğraflarla şantaj yaparak, para aldıkları iddia edilen 5 kişi tutuklandı. 
     Alınan bilgiye göre, Cumhuriyet Savcılığı’na başvuran işadamı H.Ş. 
     45 , Z.K. 27 ile 1,5 yıl önce tanıştığını ve bir süre birlikte olduklarını, bu birliktelikleri sırasında çekilen uygunsuz fotoğraflarla kendisine şantaj yapıldığını iddia etti. 
     H.Ş’nin dilekçesinde, yapılan şantaj sonucu Z.K’ye geçen yıl 25 milyar lira verdiğini, 15 gün önce de tekrar arayıp 150 bin YTL daha istendiğini belirttiği öğrenildi. 
     Şikayet üzerine harekete geçen Denizli Emniyet Müdürlüğü Kaçakçılık ve Organize Suçlar Şubesi, "Horoz-2" adıyla operasyon düzenledi. Z.K ile irtibat kuran H.Ş. parayı vereceğini söyleyerek, buluşma teklif etti. Yenişehir’deki buluşma noktasına gelen Z.K, parayı alırken, yakalandı. 
     Operasyonu genişleten polis ekipleri, olaya karıştıkları belirlenen M.B 34 , A.Ç 26 , T.A 22 , E.K. 25 , M.Y. 46 ve Y.Ş’yi 27 yakaladı. 
     Sorgulamaları tamamlandıktan sonra adliyeye sevk edilen zanlılardan M.B, A.Ç, T.A, E.K ve Z.K, çıkarıldıkları mahkemece tutuklandı. M.Y. ve Y.Ş. ise tutuksuz yargılanmak üzere serbest bırakıldı. 
     
     "DEŞİFRE EDİLMEDEN HUKUKİ YOLLARDAN GEREĞİ YAPILACAKTIR..." 
     Öte yandan, Denizli Emniyet Müdürlüğü’nden yapılan yazılı açıklamada, polise ulaşan benzer şikayetler olduğu ifade edilerek, şöyle denildi 
     "Denizlili esnaf ve işadamlarımızdan aynı duruma düşmüş, bir bakıma hürriyeti tehdit altına alınmış, yüksek meblağlarda para vermiş ve vermeye devam eden, aile bütünlüğü ve ticari hayatı sarsıntı geçireceği endişesiyle Cumhuriyet Savcılığı’na ve polise gidemeyenler de bulunmaktadır. Düştükleri bu zafiyet nedeniyle kendilerinden yüksek meblağlarda istenen paraları verirken vicdanları rahat olmayanlar, lütfen polise veya Cumhuriyet Savcılığı’na başvuruda bulunsunlar. 
     Kendileri deşifre edilmeden hukuki yollardan gereği yapılacaktır." 
     
</TEXT>
</DOC>
