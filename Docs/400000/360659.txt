<DOC>
<DOCNO> 360659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sondun17.html </URL>
<DATE> 2005/07/13/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Fransa Savunma Bakanı İntihar saldırıları, batılı ülkelerin yeni kaygısı 
</HEADLINE>
<TEXT>

     Fransa Savunma Bakanı Michele Alliot-Marie, ''intihar saldırılarının batılı ülkelerin yeni kaygısı olduğunu'' söyledi. 
     Alliot-Marie, Europe 1 radyosuna yaptığı açıklamada, ''Önce kişileri hedef alan saldırılar vardı. Daha sonra kitlesel saldırılar oldu. Şimdi intihar saldırıları yeni kaygılar uyandırıyor'' dedi. 
     Fransa'da yarın yapılması planlanan Ulusal Gün kutlamaları için ''güvenliği sağlamak üzere gerekli tüm önlemlerin alındığını'' belirten Alliot-Marie, ancak yüzde 100 güvenliğin sağlandığını söylemenin zor olduğunu da kaydetti. 
     Alliot-Marie, intihar saldırısının önlenmesi en zor saldırı çeşidi olmasından ötürü istihbaratın çok daha önemli hale geldiğini belirterek, ''Tüm özgür, insan ve kadın haklarına saygı duyan ülkeler gibi Fransa'nın da muhtemel bir hedef olduğunu'' söyledi. 
     
</TEXT>
</DOC>
