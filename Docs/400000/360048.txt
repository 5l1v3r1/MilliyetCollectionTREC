<DOC>
<DOCNO> 360048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun56.html </URL>
<DATE> 2005/07/11/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
İslam ülkeleri turizm için toplandı... 
</HEADLINE>
<TEXT>

     İslam Konferansı Örgütü İKÖ üyesi ülkelerin turizm uzmanları, üye ülkeler arasındaki turizmi geliştirmek için bir araya geldi. 
     Üye ülkelerin turizm alanındaki uzun vadeli hedeflerini belirlemek ve turizm işbirliğini geliştirecek programı ortaya koymak için Tahran’da toplanan uzmanlar, turizm eğitimi ve pazarlama konuları üzerinde durdular. 
     Türkiye’nin Tahran Büyükelçiliği Kültür ve Tanıtma Müşaviri Mehmet Kaya, toplantıda yaptığı konuşmada, İngiltere’nin başkenti Londra’da meydana gelen terörist saldırıların ve benzerlerinin, turizmin İslam dünyasında gelişmesini engellediğini söyledi. 
     İKÖ üyesi ülkelerin özellikle turizm alanında öncekinden daha çok yakın işbirliğine ihtiyacı olduğunu belirten Kaya, "1.2 milyar nüfusa sahip olan İslam dünyası, dünya turizm potansiyelinde önemli bir oranı oluşturuyor" dedi. 
     İKÖ üyesi 57 ülkenin kültürel, tarihi ve doğal zenginliklerinin çeşitliliği gibi bir çok ayrıcalığa sahip olduklarına işaret eden Kaya, Mısır, İran, Türkiye, Suriye ve Irak’ın kültürel zenginliklerinin, bu ülkelerin tarihi geçmişleri ve kültürel altyapılarına bağlı olduğunu kaydetti. 
     
</TEXT>
</DOC>
