<DOC>
<DOCNO> 386302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun08.html </URL>
<DATE> 2005/10/13/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Avustralya'dan Endonezya'ya 7.5 milyon dolarlık kuş gribi yardımı 
</HEADLINE>
<TEXT>

     Avustralya'nın Endonezya'ya, kuş grubuyla mücadele için 7,5 milyon ABD doları vereceği bildirildi. 
     Avustralya Dışişleri Bakanı Alexander Downer, Endonezya'yı ziyareti sırasında yaptığı açıklamada, paranın bu ülkenin hastalığın yayılması muhtemel bölgelerinde alınacak önlemlerin artırılmasında kullanılacağını belirtti. 
     Avustralya, daha önce de Endonezya'ya 4,1 milyon dolar yardımda bulunmuştu. Endonezya'da temmuz ayından bu yana kuş gribinden 3 kişi ölmüştü. 
     Endonezya'nın kuş gribiyle mücadelede yeterince hızlı hareket etmemesinden endişe eden sağlık uzmanları, tavukların topluca itlaf edilmediğine dikkat çekiyorlar. 
     Bu arada Romanya'daki ördeklerden alınan örneklerde, kuş gribinin bir türüne rastlandığı bildirildi. 
     Yetkililer, uzmanların Tuna deltasındaki 3 ördekten alınan örneklerde H5 virüsünü saptadığını belirttiler. 
     Avrupa Komisyonu, dün yaptığı açıklamada, Romanya'daki ördeklerde kuş gribine rastlanmadığını bildirmişti. 
     
</TEXT>
</DOC>
