<DOC>
<DOCNO> 391811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur40.html </URL>
<DATE> 2005/11/02/ </DATE>
<TIME> 19.35 </TIME>
<AUTHOR>  </AUTHOR>
<HEADLINE>
Phil Collins İstanbul'a geldi 
</HEADLINE>
<TEXT>

     Ünlü sanatçı Phil Collins, konser vermek üzere İstanbul'a geldi. 
     Geçen hafta rahatsızlandığı için Prag'daki 2 konserini ertelemek zorunda kalan sanatçı, dün Atina'da verdiği konserin ardından yarın Abdi İpekçi Spor Salonu'nda Türk hayranlarıyla buluşacak. 
     Ünlü Genesis topluluğunun solisti Collins, ''First Farewel Final'' adlı turnesi kapsamında geldiği İstanbul'da son albümünden parçalar seslendirecek. 
     Sabiha Gökçen Uluslararası Havaalanı'nda gazetecilerin sorularını yanıtlayan Collins, Türk hayranlarına benzersiz bir şov sergilemeye hazırlandığını ifade etti. 
     Phil Collins, ''İstanbul'daki sevenlerimin beni sabırsızlıkla beklediğinin farkındayım. Biraz daha sabretsinler, yarın karşılarında olacağım. Sanatımla onlara keyifli bir gün yaşatacağım'' dedi. 
     Bunun İstanbul'a ikinci gelişi olduğunu söyleyen Collins, ''Daha önce turizm amaçlı bir seyahat yaparak ülkenizi ve İstanbul'u görme imkanı bulmuştum'' diye konuştu. 
     İstanbul'un ardından 5 Kasım'da Beyrut'ta sahneye çıkacağı kaydedilen Collins'in Prag konserleri ise 23 ve 24 Kasım'da gerçekleşecek. 
     Dünyanın en çok sevilen erkek vokalistlerinden biri olmasının yanında çok iyi bir rock ve caz davulcusu olduğu bilinen Collins, ''Against All Odds'', ''Sussudio'', ''Another Day in Paradise'', ''In the Air Tonight'' ve ''Groovy Kind of Love'' gibi unutulmaz parçalara da imza attı. 
     
</TEXT>
</DOC>
