<DOC>
<DOCNO> 350825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur42.html </URL>
<DATE> 2005/06/10/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Türbede Sayısal Loto umudu Allah’ım büyük ikramiye bize çıksın’ 
</HEADLINE>
<TEXT>

     Mehmet BULUT-Ökkeş İŞÇİ DHA 

Sayısal Loto'da büyük ikramiye 6 milyon YTL yani 6 trilyon liraya dayandı, Türkiye çıldırdı. Sayısal Loto bayilerinin önünde sabahın erken saatlerinden itibaren uzun kuyruklar eksik olmuyor. 
     Şanslı numaraları tahmin etmek için herkes fikir yürütüyor, evde işyerinde 6 trilyon hayalleri kuruluyor. Sayısal çılgınlığı sonunda türbelere kadar dayandı. Günün en çarpıcı haber ve fotoğrafları Gaziantep'ten geldi. 
     Zengin olma hayalleri kuran bazı Gaziantepliler, Ali Baba türbesine akın etti. Dualar okuyup, doldurdukları Loto kuponlarını türbenin duvarlara sürten kadınlar, Büyük ikramiyenin bize çıkması için Ali Baba aracılığı ile Allah’a yalvardık'' dedi. 
     
Şehreküstü semtindeki Ali Baba türbesi, her cuma olduğu gibi bu cuma da dileğinin gerçekleşmesi için dua edenlerle doldu. Türbeyi ziyaret edenler, bu kez çekilişe bir gün kala Sayısal Loto kuponu doldurup dua etti. 
     Ali Baba türbesinde sabah saatlerinden itibaren loto oynayan kadınlar ve genç kızlar, kuponları türbenin duvarlarına sürdü. Bazı kadınlar Sayısal Loto’da ikramiye kazanmak için dualar okurken, bazıları ise Yasin Suresi okudu. Duaların kabul olması için kesme şeker de dağıtan kadınlar, Bizler de türbede kuponlarımızı doldurduk ve çekilişi beklemeye başladık. İnşallah Ali Baba’nın vesilesi ile bu dileğimiz kabul olur'' dedi. 
     
     6 trilyona dayandı 

     Sayısal lotoda 6 bilenlere dağıtılacak ikramiyenin, bu hafta 6 milyon Yeni Türk Lirasına YTL 
     ulaşması bekleniyor. 
     Milli Piyango İdaresi Genel Müdürlüğü’nden yapılan açıklamaya göre, sayısal lotonun son iki haftadır yapılan çekilişlerinde 6 bilen bulunmadığı için ikramiye bu haftaya devretti. 
     Böylece üst üste iki hafta devreden ikramiye tutarı 2 milyon 461 milyon YTL’ye ulaşırken, bu hafta sayısal lotoda 6 bilenlere dağıtılacak ikramiyenin 6 milyon YTL’ye yaklaşması bekleniyor. 
     Milli Piyango İdaresi, iştirakçilere yoğun talepten kaynaklanacak kuyruklardan kaçınmak için Sayısal Loto’yu şimdiden oynamaları çağrısında bulundu. 
     

     
</TEXT>
</DOC>
