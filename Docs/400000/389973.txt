<DOC>
<DOCNO> 389973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas16.html </URL>
<DATE> 2005/10/26/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Kış mevsiminde göz sağlığına dikkat 
</HEADLINE>
<TEXT>

     Anatolia Göz Cerrahi ve Laser Merkezi'nden Opt. Dr. Ayhan Başoğlu, kış aylarında sıkça rastlanan göz kuruluğunun önemli ve dikkate alınması gereken bir göz hastalığı olduğunu belirterek, bulunulan ortamın havalandırılması ve nemlendirilmesini önerdi. 
     Opt. Dr. Başoğlu, yaptığı yazılı açıklamada, soba ve kaloriferlerin meydana getirdiği sıcak ortamın havanın kurumasına, bunun da gözlerde bir dizi alerjik soruna yol açabildiğini bildirdi. 
     ''Kış aylarında sıkça rastlanan göz kuruluğu, önemli ve dikkate alınması gereken bir göz hastalığıdır'' diyen Opt. Dr. Başoğlu, şunları kaydetti 
     ''Havadaki nem oranının azalması gözlerde kuruluğa yol açmaktadır. Bunu engellemenin en pratik yolu, bulunulan ortamdaki nem oranını artırmaktır. Çok basit bir şekilde kalorifer üzerine konulacak ıslak bir havlu bile, çoğunlukla yeterli olacaktır. Yine ortamların bu aylarda daha az havalandırılması da kurumaya neden olur. Bu nedenle, özellikle bulunulan ortamın iyi havalandırılmasına dikkat edilmelidir. 
     Daha çok yaz aylarında kullanılan güneş gözlükleri, kış aylarında da gereklidir. Ancak cam renkleri daha açık olan gözlükler tercih edilmelidir.'' 
     
</TEXT>
</DOC>
