<DOC>
<DOCNO> 376944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo02.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Loca harek tı 
</HEADLINE>
<TEXT>


Başkan Aziz Yıldırım ile arası açılan Hakan Bilal Kutlualp Sadettin Saran, Tahir Kıran ve Murat Aşık gibi gelecek sezon Şükrü Saracoğlu Stadı'ndaki yerinden olmamak için şimdiden harekete geçti 


Fenerbahçe Başkanı Aziz Yıldırım'ın istifasını istediği yönetici Hakan Bilal Kutlualp gelecek sezon locasını vermemek için şimdiden kolları sıvadı. 
Yıldırım daha önce arasının açıldığı Sadettin Saran, Tahir Kıran ve Murat Aşık'ın yönetimle ilişkisi kesildikten sonra yeniden loca sahibi olmasını çeşitli sebepler ileri sürülerek engellemişti. 
Hakan Bilal Kutlualp de diğer yöneticiler gibi aynı duruma düşmemek için avukatlarını görevlendirdi. Ocak ayından itibaren hem ödemeler konusunu, hem de yeni başvuru tarihini yakından takip ettirecek olan Kutlualp, Şükrü Saracoğlu Stadı'ndaki yerini korumaya çalışacak. 
Bilindiği gibi kombine ve loca sahipleri yeni sezonda öncelik hakkında sahip olmasına rağmen Saran, Aşık ve Kıran üçlüsü eski yerlerini alamamıştı. 

Anelka'ya vize yok 

Futbol Federasyonu Tahkim Kurulu, Fenerbahçe'nin Nicolas Anelka'nın yabancı statüsünden çıkarılıp, Avrupa Birliği vatandaşı olarak forma giymesi konusunda yaptığı başvuruyu oy çokluğuyla reddetti. Eski kulübü Gençlerbirliği'ne 1 milyon euro tazminat ödemesine karar verilen Deniz Barış'ın itiraz dosyasını da görüşmeye devam eden Tahkim Kurulu, 15 Eylül'de duruşmalı toplantı yapılması kararını aldı. Toplantıda nihai karara varılacak. Bu arada Anelka, Şampiyonlar Ligi için iddialı açıklamalar yaptı ve "Herkes sahada bambaşka bir Fenerbahçe görecek, farkı hissedecek ve memnun kalacak. Kendimize ve tecrübemize güveniyoruz. Büyük maçlara kadar tamamen hazır olacağım" diye konuştu. 

Davidson'a deneme 

Fenerbahçe, 20 yaşındaki David Davidson'u denemeye aldı. Bir ay boyuncu antrenmanlara çıkacak olan Ganalı orta saha futbolcusunun, İskoçya ve Yugoslavya'da oynadığı bildirildi. Öte yandan Başkan Aziz Yıldırım ve yöneticiler dün idmanı izledi. Milli futbolcuları kutladıktan sonra taraftar kartın tanıtımı için yapılan reklam çekimine katılan Sarı - Lacivertliler, Daum ile de görüştü. Fenerbahçe'de, Ankaraspor maçı öncesi uzun zamandır idmana çıkmayan Rüştü takımla çalıştı. 


</TEXT>
</DOC>
