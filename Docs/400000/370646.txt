<DOC>
<DOCNO> 370646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo29.html </URL>
<DATE> 2005/08/17/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Beşiktaş 9 futbolcuyla çalıştı... 
</HEADLINE>
<TEXT>

     Beşiktaş, Gençlerbirliği maçı hazırlıklarını 9 futbolcuyla yaptığı antrenmanla sürdürdü. 
     Teknik direktör Rıza Çalımbay yönetiminde BJK Nevzat Demir Tesisleri'nde gerçekleştirilen antrenmana Ailton, Kleberson, Cordoba, Ali Güneş, Gökhan, Adem, Ahmed Hassan, Pancu ve Murat katıldı. İzmirspor ile akşam oynanacak hazırlık maçında forma giyecek futbolcular ile milli takım kampında bulunan Koray, Okan ve İbrahim Toraman ise çalışmada yer almadı. 
     Futbolcular pas ve istasyon çalışması ile antrenmana başladı. Daha sonra savunma ve hücum oyuncuları karşılıklı bire bir çift kale maçlar yaptı. 
     Antrenman bitiminde siyah-beyazlı futbolcular 28 yaşına giren Pancu'nun doğum gününü kutladı. Rumen futbolcu saha içine getirilen pastadaki mumları söndürürken, arkadaşları da Pancu'yu alkışladı. 
     Siyah-beyazlılar bu akşam İzmirspor ile yapacakları özel maçla, Gençlerbirliği maçı hazırlıklarını sürdürecek. 
     
</TEXT>
</DOC>
