<DOC>
<DOCNO> 397419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur17.html </URL>
<DATE> 2005/11/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Öğretmen adaylarına çifte sınav geliyor 
</HEADLINE>
<TEXT>

     Milli Eğitim Bakanlığı MEB , öğretmen adaylarına Kamu Personeli Seçme Sınavı’nın KPSS yanı sıra, branşlara yönelik ayrı bir sınav daha düzenlemeyi planlıyor. 
     Alınan bilgiye göre, ataması yapılacak öğretmen adaylarını KPSS puanlarına göre belirleyen MEB, bu sistemde değişikliğe gidecek. 
     Henüz taslak halindeki çalışmaya göre, öğretmen adayları, mevcut durumda olduğu gibi Öğrenci Seçme ve Yerleştirme Merkezi’nce ÖSYM gerçekleştirilecek KPSS’ye girecekler. 
     MEB, KPSS için genel bir baraj puanı veya her branş için ayrı baraj puanları belirleyecek. Baraj puanını geçen adaylar, MEB’in düzenleyeceği bir sınava daha katılacak. Fen ve Sosyal alanlarda adayların branşlarına yönelik yapılacak bu sınavda da başarılı olan adaylar atamaya tabi tutulacak. 
     MEB yetkilileri, konuyla ilgili bir yönetmelik hazırlanacağını, yönetmeliğin, 2005-2006 eğitim-öğretim yılının sonuna yetiştirilmesine çalışıldığını bildirdiler. 
     
</TEXT>
</DOC>
