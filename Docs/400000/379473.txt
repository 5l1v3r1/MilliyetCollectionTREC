<DOC>
<DOCNO> 379473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur14.html </URL>
<DATE> 2005/09/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yurt-Kur'a kredi borcunu ödemeyen 200 bin kişi icralık oldu... 
</HEADLINE>
<TEXT>

     Yüksek Öğrenim Kredi ve Yurtlar Kurumu YURTKUR Genel Müdürü Hasan Albayrak, kredi borcunu ödemeyen 200 bin öğrencinin icraya verildiğini söyledi. 
     Hasan Albayrak, 2003 yılından itibaren kredi tahsilatının 200 milyon YTL'ye ulaştığını belirtti. 
     Öğrenim ve katkı kredilerinde geri dönüşlerin sağlanması için önemli adımlar atıldığını ifade eden Albayrak, şöyle konuştu 
     ''Kredi borcunu ödemeyen 200 bin öğrenciyi icraya verdik. Öğrencilerden yaklaşık 700 milyon YTL'lik alacağımız var. Borçlu olan herkesi tespit ettik ve adreslerine yazı gönderdik. Ödemek isteyenlere gerekli kolaylık sağlanıyor. Ana parasını ödeyenlerin gecikme faizlerini, durumuna göre 3 veya 4 taksite bölüyoruz. Ancak herhangi bir af ise gündemimizde yok.'' Albayrak, son 2 yılda müracaat eden bütün öğrencilere kredi veya burs verildiğini, şu an toplam 500 bin öğrencinin öğrenim kredisi, 110 bin öğrencinin burs, 480 bin öğrencinin de katkı kredisi aldığını kaydetti. 
     
</TEXT>
</DOC>
