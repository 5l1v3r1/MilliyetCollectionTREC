<DOC>
<DOCNO> 386129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo24.html </URL>
<DATE> 2005/10/12/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Türkiye için zafer vakti 
</HEADLINE>
<TEXT>

     Dünya Kupası 2006 elemelerinde perde kapanıyor. Türkiye, gruptaki son maçında Tiran'da Arnavutluk karşısına çıkıyor. Ay-Yıldızlıların play-off turuna katılabilmeyi garantilemesi için galip gelmesi gerekiyor... 

Gelecek yaz Almanya'da düzenlecek olan Dünya Kupası 2006 yolundaki en önemli dönemeçlerden biri olan eleme turu, bu gece sona eriyor. Türkiye'nin amacı, 2. Grup'taki macerasını ikinci sırada tamamlamak ve altı takım arasında oynanacak olan play-off turuna kalabilmek. 
     Bunun için de deplasmandaki Arnavutluk maçını üç puanla kapatmak gerekiyor. Grubun diğer maçlarına göre belki bir puan bile, bu unvanı resmileştirmek için yetebilir ama Fatih Terim'in deyimiyle Türkiye'nin kendi göbeğini kendisinin kesmesi için Tiran'daki mücadeleden üç puanla ayrılması gerekiyor. 
     Ay-Yıldızlılar bugünkü maçta Arnavutluk’u ilk 45 dakika içinde bulacağı erken golle vurmayı hedefliyor. Rakip üzerinde oyunun ilk dakikalarında baskı kurmayı amaçlayan milli takımımız atak futbol sergileyecek. 
     
ARNAVUTLUK Lika, Beqiri, Dallku, Cana, Hasi, Aliaj, Skela, Lala, Tare, Bogdani, Haxhi. 
TÜRKİYE Volkan, Hamit, İ.Toraman, Alpay, Ümit, Selçuk, Yıldıray, Okan, Tümer, Nihat, Halil Necati . 
Hakem Ibanez İspanya . 
Saat 19.00. 
Yayın Show TV. 
Stat Kemal Stafa. 

     
     Hücum, hücum, hücum... 

     Arnavutluk ile bugün Almanya’da yapılacak 2006 Dünya Kupası yolunda hayati bir maça çıkacak olan A Milli Takımımız’ın sergileyeceği oyun planı hücum üzerine kurulu olacak. Rakip karşısında agresif bir taktikle sahaya çıkacak olan Ay-Yıldızlılar ilk 45 dakika içinde oluşturacağı baskıyla bir gol bulmaya çalışacak. Arnavutlar’a şok pres uygulamayı düşünen millier atak futboluyla da ilk devre bitmeden gol bulmayı hedefliyor. Atılacak gol veya gollerin ilk devrede gelmesinin takım üzerindeki stresi de azaltacağı düşünülüyor. 
     
     Kilit ikili Yıldıray-Tümer 

     Terim'in Arnavutluk karşısında yine 4-4-2 oynatacağı ve son dönemde şans verdiği oyunculardan kurulu 11’le sahada olacağı öğrenildi. Milli takımın defans kurgusunu kesinlikle bozmamayı planlayan deneyimli çalıştırıcının sakatlığı geçen Emre’yi yedek başlatıp, gideşata göre forma vereceği öğrenildi. Yıldıray ve Tümer ikilisi Ay-Yıldızlı ekibimizin ofansif oyununu kurgulama görevini üstlenecek. Terim’in Nihat’ın yanında oynatma konusunda Necati ve Halil Altıntop arasında seçim yapmakta zorlandığı belirtildi. 
     
     Sarı kart tehlikesi 

     Arnavutluk maçında oyuncularımızın sarı kart konusunda da çok dikkatli olması gerekiyor. Kadroda bulunan 9 oyuncunun sarı kart sınırında yer aldığı ve bugün sarı kart görmeleri halinde cezalı duruma düşüp, play-off maçında forma giyemeyecekleri bildirildi. Ay-Yıldızlı ekibimizde sarı kart sınırında bulunan oyuncular ise şöyle Rüştü, Ümit, Hamit, Tolga, Emre, Okan, Hüseyin, Selçuk ve Nihat. 
     
     Zemin korkuttu 

     Arnavutluk maçının oynanacağı Kemal Stafa Stadı'nın kötü zemini Milli Takım'da sıkıntı yarattı. Teknik Direktör Fatih Terim, dün sabah Tiran'da yardımcılarına sahayı inceletti. Yaklaşık yarım saat süren kontrolden sonra Mehmet Özdilek, Oğuz Çetin ve Müfit Erkasap, tecrübeli hocaya olumsuz bir rapor verdiler. Raporda, "Zemin bir hayli bozuk ve düz değil. Bu faktör teknik kapasitesi yüksek ekibimiz için büyük handikap" ifadeleri yer aldı. 
     
     415. randevu 

     Milli Takım bugüne kadar oynadığı 414 maçta, 141 galibiyet, 95 beraberlik alırken, 178 kez de rakiplerine yenildi. Türkiye, Arnavutluk ile bundan önce 8 kez karşı karşıya geldi. Bu maçların üçünü kazandı, üçünde yenildi, iki maç beraberlikle bitti. Ay - Yıldızlı ekip Tiran'da bundan önce oynadığı üç maçta da galibiyet elde edemedi. 
     2. GRUP PUAN DURUMU 
     

Takımlar O G B M A Y P Ukrayna 12 7 4 1 18 7 25 TÜRKİYE 11 5 5 1 22 9 20 Danimarka 11 5 4 2 22 11 19 Yunanistan 11 5 3 3 14 9 18 Arnavutluk 11 4 1 6 11 19 13 Gürcistan 11 2 4 5 14 24 10 Kazakistan 11 0 1 10 5 27 1      Kulağımız Paris'te 
     Fransa bugün evinde Rumlar'ı yenerse Play-Off'a kalmamız durumunda seribaşı olacağız. 
     Türkiye, Arnavutluk'u geçerse Dünya Kupası'na gidebilmek için 12-16 Kasım tarihlerinde baraj maçları oynayacak. 14 Ekim'de zürih'te gerçekleştirilecek kura çekiminde seribaşı olabilmemiz için Fransa veya İspanya'dan birinin ikinci olmaması gerekiyor. Fransızlar'ın İspanyollar'a göre grubu lider bitirme şansları daha fazla. 
     
     5 muhtemel rakip 

     Mavi - Beyazlılar evinde Kıbrıs Rum Kesimi'ni yenerse ve İsviçre de Dublin'de İrlanda karşısında galip gelemezse grubu zirvede tamamlayacak. Fransa'nın gruptan lider çıkması 6 takımlı kurada bizim seribaşı olmamız anlamına geliyor. Seribaşı olduğumuz zaman da Rusya-Slovakya, İrlanda-İsviçre veya Norveç ile eşleşeceğiz. 
     Danimarka ve komşu puan kaybına duacı 
     2006 Dünya Kupası Avrupa Kıtası elemelerinde grup maçları bugün sona eriyor. 
     Grubumuzda bizimle birlikte ikincilik mücadelesi veren Danimarka ve Yunanistan çok kolay rakiplere karşı oynayacakları maçlarla elemeleri tamamlayacak. 
     Türkiye'nin yer aldığı 2. Grup'ta, Ay-Yıldızlıların puan kaybetmesini bekleyen Yunanistan, Gürcistan'ı konuk ederken Danimarka, Kazakistan deplasmanına çıkıyor. Vikingler maçın mutlak favorisi, Yunanistan'ın ise gruptan çıkması mucizelere bağlı... İki karşılaşma da 19 00'da başlayacak. 
     Avrupa elemelerinde Hollanda, Ukrayna, Portekiz, İtalya, lider olarak 2006'ya katılmayı garantilemişlerdi. 
     İngiltere, Polonya ve Hırvatistan en kötü ihtimalle en iyi ikinci olarak Almanya vizesini alacak. 
     
     Avrupa elemelerinde program şöyle 

     
     1. Grup 

     Andorra-Ermenistan. 
     Finlandiya-Çek Cum. 
     Hollanda-Makedonya. 
     
     3. Grup 

     Portekiz-Letonya. 
     Lüksemburg-Estonya. 
     Slovakya-Rusya. 
     
     4. Grup 

     İrlanda-İsviçre. 
     Fransa-Kıbrıs Rum K. 
     
     5. Grup 

     İtalya-Moldova. 
     Slovenya-İskoçya. 
     Belarus-Norveç. 
     
     6. Grup 

     İngiltere-Polonya. 
     Galler-Azerbaycan. 
     Avusturya-K. İrlanda. 
     
     7. Grup 

     S. Karadağ-B. Hersek. 
     S. Marino-İspanya. 
     Litvanya-Belçika. 
     
     8. Grup 

     Malta-Bulgaristan. 
     İsveç-İzlanda. 
     Macaristan-Hırvatistan. 

     
</TEXT>
</DOC>
