<DOC>
<DOCNO> 380822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun39.html </URL>
<DATE> 2005/09/23/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Hamas gösterisinde patlama 5 ölü, 25 yaralı 
</HEADLINE>
<TEXT>

     Gazze Şeridi’nin kuzeyinde, Hamas gösterisi sırasında şiddetli patlama olduğu, patlamada 5 kişinin öldüğü bildirildi. 
     Hastane kaynakları, Cebaliye mülteci kampında yapılan, İsrail’in Filistin topraklarından çekilmesinin kutlandığı gösteri sırasındaki patlamada, 7’si ağır 35 kişinin de yaralandığını belirtti. 
     Görgü tanıkları da bir aracın infilak ettiği patlamada, tahrip olan araçtan da ceset parçaları çıkarıldığını söylediler. 
     Tanıklar, pilotsuz bir İsrail keşif uçağının gösterinin yapıldığı yerin üzerinde uçtuğunu da ifade etti. Ancak İsrail ordusu, patlamayla ilgileri bulunmadığını bildirdi. 
     Gösteri sırasında Hamas’ın, silahlar ve patlayıcılarla geçit yaptığı da kaydedildi. Hamas liderlerinden İsmail Haniye’nin konuşması sırasında meydana gelen patlamanın nedeni henüz bilinmiyor. 
     
</TEXT>
</DOC>
