<DOC>
<DOCNO> 365258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/siyaset/siy14.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bebekler için bize destek olun' 
</HEADLINE>
<TEXT>


ANKARA Milliyet 


Afganistan'ın Kadın İşlerinden Sorumlu Bakanı Mesude Celal, Başbakan Recep Tayyip Erdoğan'dan ülkesindeki bebek ölümlerinin önüne geçilmesi için destek istedi. 
Erdoğan'ın Celal onuruna Başbakanlık Konutu'nda verdiği yemeğe eşi Emine Erdoğan ve Devlet Bakanı Nimet Çubukçu katıldı. Celal, "Bir tıp doktoru olarak ziyaretimin iki ülke arasındaki ilişkileri daha da geliştireceğini ümit ediyorum. Kardeş bir milletin Başbakan'ı tarafından kabul edildiğim için çok mutluyum" dedi. 
Erdoğan ise "Kardeş ülke Afganistan'ın kadın işlerinden sorumlu bakanını Türkiye'de görmekten çok memnunuz. Afganistan halkının mutluluğu ve refahı en çok bizi sevindirir. Bu konuda Türkiye olarak yardımlarımızı sürdürmeye devam edeceğiz" diye konuştu. 




</TEXT>
</DOC>
