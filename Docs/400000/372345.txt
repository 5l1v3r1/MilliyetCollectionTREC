<DOC>
<DOCNO> 372345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/magazin/amag.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
EL ELE TATİLE 
</HEADLINE>
<TEXT>


Hülya Avşar, Kaya Çilingiroğlu'nun adının karıştığı 5. aldatma olayının ardından tatil planını bozmadı. Avşar, eşi ve kızıyla dün Antalya'ya gitti 

MAGAZİN SERVİSİ 

Hülya Avşar-Kaya Çilingiroğlu çiftinin evliliğini 5. aldatma iddiası da etkilemedi. 
Eşinin Bebek'te 'Hülya Avşar Show'un eski çalışanlarından Feraye Tanyolaç'ın da aralarında bulunduğu bir grupla yemekte ve sonrasında görüntülenmesini "Üzerine açıklama yapmaya değmeyecek normal bir yemek olayı" olarak değerlendiren Avşar, Çilingiroğlu'yla Antalya'ya tatile gitti. 
Daha önce de ismi barmen Matilda, Biricik Suden, Ayşe Hatun Önal ve Reyhan Gökdeniz'le de anılan Çilingiroğlu, dün sabah özel bir uçakla Edremit'e gitti. Bu yolculuk, Tanyolaç'lı gece eğlencesi görüntülerinin medyaya yansımasından çok daha önce planlanmıştı. 

Eylüle kadar... 
Yaz tatilini Ayvalık'taki yazlığında sürdüren Avşar da kızı Zehra'yla Edremit havaalanının yolunu tuttu. Havaalanında buluşan çift, Zehra'yla birlikte Antalya'ya uçtu. Özel hayatıyla gündem oluşturup eşini zor durumda bırakmamak için bundan böyle daha özenli davranma kararı alan Çilingiroğlu ile Avşar'ın tatili eylül başına kadar sürecek. 




</TEXT>
</DOC>
