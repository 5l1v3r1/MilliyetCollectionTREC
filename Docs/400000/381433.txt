<DOC>
<DOCNO> 381433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/astro/index.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni gelişmeler olabilir 
</HEADLINE>
<TEXT>


Yengeç burcundaki Ay sayesinde, özellikle öğle saatlerinde duygularımızı daha rahat paylaşabilir ve ilişkilerimizi güçlendirebiliriz. Ancak sabah saatlerinde yeni gelişmeler planlarımızı aniden değiştirebilir. 
Koç'lar eve ait konularda bir hayli yorulacaklar. Ailevi meseleler dışında, anne ile ilgili uğraşlar da oyalayıcı görünüyor. Çabuk hareket etmeleri gerekecek. Boğa'lar akıcı enerjilerine güvenebilirler. Duygusal alanda ise sakinliği tercih etmeli ve para konularında riskten uzak durmalılar. İkizler bugün harcamalarını dikkatli yapmak zorunda. Gereksiz alışverişleri yüzünden üzülebilirler. Kazançlarını tekrar gözden geçirmelerinde fayda var. Yengeç'ler pek çok konuda kendilerini gösterebilirler. Duygusal ilişkilerde heyecan öne çıkarken, yeni başlangıçlar da dikkat çekiyor. Aslan'lar sabırlı olmaları gereken bir gündeler. Geçmişle ilgili konularla ilgilenmek durumunda kalabilirler. Bugün daha çok yakınların desteği onlara moral veriyor. Başak'lar rahat enerjiler altında olacaklar. Sosyal olanaklara açık durmak ve arkadaşlarla beraberlikler onlara fayda sağlayabilecek. 
Terazi'ler pek çok iş yüzünden kendilerine zaman ayırmakta zorlanıyor. İş hayatında artan sorumluluklar ertelenmemeli. Yakın ilişkilerde sürtüşmelerden kaçınmalılar. Akrep'ler genel olarak iyi bir gündeler. Bu arada yeni görüşlere esnek olmaları onlara fayda sağlayacak. Eğitimle ilgili konularda ise yeniliklere açık olmalılar. Yay'lar maddi durumları hakkında ciddi kararlar alabilmeli. Harcamalarda aşırıya kaçmak yerine, birikimler ve eşin para durumu tekrar gözden geçirilmeli. Oğlak'lar esnek olmaya çalışmalılar. Bu sayede ortaklıklarda fayda sağlayıcı gelişmeler elde edilebilir. Bu alanda hızlı karar vermeleri gerekebilecek. Kova'lar dikkatli olduklarında verimli bir gün geçirebilirler. İş ortamında kendilerini zorlayıcı konularda destek alarak başarılı olacaklar. Sağlık konusu ihmal edilmemeli. Balık'lar için rahat enerjiler söz konusu. Yaratıcı konularda kendilerini iyi gösterebilirler. Dikkat çekici ortamlar ve hareketlilik de var. 


</TEXT>
</DOC>
