<DOC>
<DOCNO> 385885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur31.html </URL>
<DATE> 2005/10/11/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Kızına sarkıntılık eden arkadaşını öldürdü 
</HEADLINE>
<TEXT>

     Bağcılar’da kızına sarkıntılık ettiğini düşündüğü arkadaşını öldürdüğü ileri sürülen bir kişi, polislerce yakalandı. 
     Çınar Mahallesi 13. Sokak’taki evine giden Şeyhmus A. 56 , gece yarısı sokakta arkasından yaklaşan bir kişi tarafından tabancayla vuruldu. Şeyhmus A, ensesine isabet eden kurşunla olay yerinde hayatını kaybetti. 
     Alınan bilgiye göre, konuyla ilgili araştırma başlatan polis, bu kişinin kavgalı olduğunu öğrendiği müteahhit N.Ç’yi şüpheli olarak gözaltına aldı. 
     Sorgusu yapılan N.Ç’nin, "Şeyhmus A. ile çok eski arkadaşız. Bir yıldır ortak iş yapıyorduk. Ailece birbirimize gidip geliyoruz. 17 yaşındaki kızım son günlerde bunalımdaydı. Nedenini sorduğumda Şeyhmus A’nın, evde olmadığımız zamanlar kızıma sarkıntılık ettiğini öğrendim. 
     Cinayeti bu yüzden işledim" dediği belirtildi. 
     Asayiş Şube Müdürlüğü’ndeki sorgusu tamamlanan N.Ç, daha sonra adliyeye sevk edildi. 
     
</TEXT>
</DOC>
