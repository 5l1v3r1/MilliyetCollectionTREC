<DOC>
<DOCNO> 352308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo46.html </URL>
<DATE> 2005/06/15/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
İspanya 1 - Türkiye 3 
</HEADLINE>
<TEXT>

     Voleybol Erkekler Avrupa Ligi B Grubu’nda yer alan Türkiye, deplasmanda ikinci kez oynadığı İspanya’yı 3-1 yenerek gruptaki ilk galibiyetini aldı. 
     Madrid’in Torrejoh kasabasında oynanan maça çok hırslı başlayan A milliler, maç sonuna kadar konsantrasyonlarını en üst düzeyde tuttular. 
     Türk milliler, İspanyollara karşı dün oynanan ve salonda yaşanan elektrik kesintisiyle birlikte yaşanan skandalla gelen 3-1’lik yenilginin adeta acısını çıkarttılar. 
     Grubunda deplasmanda Çek Cumhuriyeti’ne karşı aldığı 2 yenilgiden sonra İspanya’daki maçlardan birini kaybedip ötekini alan A milli takım, grubundaki diğer maçlarını 18-19 Haziran tarihleri arasında sahasında Slovakya’ya karşı oynayacak. 
     Teknik direktör Nedim Özbey, maç sonrası AA muhabirine yaptığı açıklamada, "Dünkü olaylardan sonra gece hiç birimiz uyuyamadık. Bu takımı yeneceğimizi biliyorduk. Çok iyi konsantre olup maçı aldık. 
     Başta kaptan Gökhan ve Ali Peçen olmak üzere tüm oyuncularımla gurur duyuyorum. Adalet yerini buldu" dedi. 
     Karşılaşmanın son setinde 24-20 yenik durumdayken oyuncuların sergilediği performansı "Çanakkale müdafaası" olarak değerlendiren Özbey, "O müdafaayı hiçbir takım delemezdi" şeklinde konuştu. 
     Türk teknik adam içeride oynayacağımız 6 maçı almamız halinde gruptan çıkacağımızı sözlerine ekledi. 
     
     KÜNYE 

     

Salon Pabellon Olideportivo Torrejoh Hakemler G. Gaupp, F. Garthoff İspanya Cabrera xx, Rodriguez xx, Falasca xx, Molto xx, Suela xx,Fernandez xx, Lobato xx, Hernan xx, Peres xx, Salvador xx, Palharini xx Türkiye Gökhan xxx, Hüseyin xxx, Can xxx, Ahmet xxx, Emre xxx, Sinan xxx Ali Peçen xxx, Burak xxx, Fatih xxx, Selçuk xxx Setler 19-25, 25-18, 20-25, 27-29 Süre 1 saat 41 dakika 22, 22, 24, 33      
</TEXT>
</DOC>
