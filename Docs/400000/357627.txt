<DOC>
<DOCNO> 357627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/soneko02.html </URL>
<DATE> 2005/07/02/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Vergi yüzsüzleri açıklanıyor 
</HEADLINE>
<TEXT>

     Devlete vadesi geçmiş 100 milyar liranın üzerinde vergi borcu bulunanlar 15 Temmuz’dan itibaren vergi daireleri tarafından ilan edilecek. Vergi yüzsüzleri 1 Eylül’den itibaren de internetten yayımlanacak. 
     Maliye Bakanlığı’nın konuya ilişkin tebliği, Resmi Gazete’de yayımlandı. Buna göre, bu yıl 31 Aralık 2004 tarihi itibariyle 100 milyar lira ve üzerinde vadesi geçmiş borcu bulunan ve bu borcunu 30 Haziran 2005 tarihine kadar ödemeyenler borçlu bulundukları vergi daireleri tarafından ilan edilecek. Vergi daireleri borcunu ödemeyen mükelleflerin listesini 15 Temmuz-15 Ağustos tarihleri arasında ilan asmak için ayrılan yerlere asacaklar. Türkiye genelindeki vergi borçlularına ilişkin liste ayrıca 1 Eylül 2005’ten itiaren de Gelir İdaresi Başkanlığı’nın internet 
     sitesinde yayımlanacak. 
     Açıklama kapsamına, her bir vergi dairesine 100 milyar lira 100 bin YTL ve daha fazla borcu olan veya bu tutar ve üzerinde kesinleşen vergi ve cezası bulunan mükellefler alınacak. Vergi Barışı Kanunu kapsamında taksitlendirilen ve taksit ödeme süresi henüz sona ermemiş olan vergi ve ceza borcu bulunan mükellefler ise açıklama kapsamına alınmayacak. 
     Vergi yüzsüzleri, tahsilatı artırmak amacıyla 213 sayılı Vergi Usul Kanunu uyarınca her yıl açıklanıyor. 
     
</TEXT>
</DOC>
