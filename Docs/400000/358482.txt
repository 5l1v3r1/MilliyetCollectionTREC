<DOC>
<DOCNO> 358482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/dunya/dun01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asi palyaço' G8'e karşı 
</HEADLINE>
<TEXT>


G8 liderleri, İskoçya'nın Gleneagles kasabasında sıkı güvenlik altında toplanırken, Edinburgh da 'G8'i protesto zirvesi'ne sahne olacak 

DIŞ HABERLER SERVİSİ 


Geçen cumartesi 10 kentte Afrika'daki yoksulluğa karşı, kısa adıyla G8 olarak bilinen 8 zengin ülkenin liderlerinin ve dünyanın dikkatini Afrika'daki yoksulluğa çekmek için düzenlenen "Live 8" konserleriyle dünya gündeminin ön sıralarına taşınan G8 Zirvesi, bugün İskoçya'nın Gleneagles kasabasında başlıyor. Cuma günü sona erecek olan zirveye G8 ülkelerini oluşturan Kanada, Fransa, Almanya, İtalya, Japonya, Rusya, İngiltere ve ABD liderleri katılıyor. 
Afrika'ya yardım zirvenin en önemli konusu olacak. Buna karşın dünyanın dört bir yanından İskoçya'ya gelen anarşistinden, çevrecisine 200 bini aşkın kişi de düzenledikleri gösterilerle G8'i protesto edecek. 
Polis, dükk n sahiplerine zirve günlerinde kapalı olmaları çağrısında bulundu. 
Protestocu örgütlerden Wombles, zirve günü yolları bloke ederek delegeler ve görevlilerin Gleneagles'a ulaşmasını engelleyecek. Muhalif isimli örgüt de yolları bloke edecek, yalnızca polisin kendilerine şiddet uygulaması durumunda şiddete başvuracak. Gizli Direnişçi Asi Palyaço Ordusu isimli örgütün elemanları ise palyaço makyajı ve kostümleriyle HAHAHAA isimli bir operasyon düzenleyecek. Örgütten yapılan duyuruda, operasyonun G8'i ev hapsinde tutmak için güvenlik güçlerine "yardım" amaçlı olduğu belirtildi. 


</TEXT>
</DOC>
