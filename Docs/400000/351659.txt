<DOC>
<DOCNO> 351659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/ekonomi/eko07.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, Formula 1 manzaralı villa yapacak 
</HEADLINE>
<TEXT>


EKONOMİ SERVİSİ 

Fenerbahçe Kulübü Başkanı Aziz Yıldırım, Formula 1 pistinin yeraldığı Tepeören'de, 282 dönüm arsa üzerine 219 villa yapacak. Aziz Yıldırım'ın şirketi A. Yıldırım Uluslararası İnşaat tarafından inşa edilecek Milleniumpark adlı sitede villa satışları temmuz ayından itibaren başlayacak. 
Milleniumpark Evleri, Aziz Yıldırım ve ortakları tarafından kurulan A. Yıldırım Uluslararası İnşaat şirketinin ilk projesi olacak. Şirketten yapılan açıklamada proje hakkında şu bilgilere yer verildi 
"Yıldırım ve Yalçın Aileleri tarafından yeni yerleşim merkezleri yaratmak için kurulan A. Yıldırım Uluslararası İnşaat, ilk projesini Tepeören'de gerçekleştiriyor. Aziz Yıldırım'ın yönetim kurulu başkanlığında kurulan A. Yıldırım Uluslararası İnşaat, Milleniumpark projesini başlatıyor. 282 dönüm arazi üzerine kurulu, 219 adet villadan oluşan Milleniumpark projesi, Formula 1 yarışlarıyla gündeme gelen, geleceğin yaşam merkezi Tepeören'de iddialı tasarım ve yüksek teknolojisiyle dikkat çekecek. Doğa ile geleceğin tasarım ve teknolojilerini buluşturan Milleniumpark projesinde, 'temelden kusursuz' dedirten mimari ve yapısal özellikler ile modern yaşamın tüm gereksinimlerini karşılayan sosyal donatılara yer verilecek." 


</TEXT>
</DOC>
