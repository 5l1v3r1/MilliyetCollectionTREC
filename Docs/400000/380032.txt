<DOC>
<DOCNO> 380032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur07.html </URL>
<DATE> 2005/09/20/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
İzmir'de biri kadın 2 kişi öldürüldü 
</HEADLINE>
<TEXT>

     İzmir’in Çiğli İlçesi’nde meydana gelen olayda, biri kadın 2 kişi öldürüldü. 
     AA muhabirinin aldığı bilgiye göre, saat 02.30 sıralarında, Anadolu Caddesi’ndeki Santral Durağı’nda bulunan birahane önünde, birahane sahibi İ.Ç. 36 , yeğeni E.Ç., 22 ile yanında çalışan M.Ö. 36 , C.K. 28 ve A.E. 33 , Nesrin Bektaş 25 ile yanında bulunan Zeki Sercanlı’yla 36 tartıştı. 
     Kavgaya dönüşen olayda, silahla da ateş edilmesi üzerine, Nesrin Bektaş ile Zeki Sercanlı kaçmaya başladı. Kaçanların arkasından silahla ateş edildi. Seken kurşunlardan birahane sahibinin yeğeni E.Ç. 
     sol baldırından, birahane çalışanı A.E. ise sol bacağından yaralandı. 
     Karşıyaka Devlet Hastanesi’ne kaldırılan yaralılar tedavi altına alındı. 
     Tartıştıkları kişilerin silahla ateş etmesi üzerine kaçan Nesrin Bektaş ile Zeki Sercanlı ise 8711. ile 8860. sokak kavşağında yaralı olarak yere düştü. Yaralılar, hasımları tarafından boyunlarından bıçaklandılar ve olay yerinde öldüler. 
     Yapılan soruşturmada, olaya karıştıkları belirlenen birahane sahibi İ.Ç., M.Ö., C.K., gözaltına alındı. Hastanede tedavileri süren E.Ç. ile A.E.’nin de gözaltına alınacağı öğrenildi. 
     
</TEXT>
</DOC>
