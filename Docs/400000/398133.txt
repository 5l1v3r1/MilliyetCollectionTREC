<DOC>
<DOCNO> 398133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yasam/yas08.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bush da blues dinleyecek' 
</HEADLINE>
<TEXT>


ASLI ONAT 

Efes Pilsen Blues Festival 16'nın basın toplantısı dün Lütfi Kırdar Sergi Sarayı'nda yapıldı. Toplantıda festivalin katılımcıları Luther 'Guitar Junior' Johnson, Syl Johnson ve Katherine Davis'le Türk rock müziğinin 'baba'larından Erkin Koray hazır bulundu. 
Mizahi üslubuyla toplantıya renk katan Koray, "Blues, bilindiği gibi rock müziğinin temelidir" diyerek sözlerine şöyle devam etti 
"Türkiye'de blues yapan müzisyen pek yok. Bir tür 'Türkiş blues' yapıyorum. Festivale misafirperverlik amaçlı katılıyorum ve doğduğum yerin blues'unu yapıyorum. İstanbul'da 'Fesüphanallah'ı çalmadan sahneden inebileceğimi sanmıyorum." 

Katrina eleştirisi 
Usta R B vokalisti Syl Johnson, "Türkiye'deki insanlar Michael Jackson, Whitney Houston gibi şarkıcılardan ötürü ritim ve blues türüne alışıklar. Biz blues'un saf haliyle onların karşısına çıkıyoruz ve çok olumlu tepkiler alıyoruz," dedi. Johnson, basın toplantısında ABD yönetiminin, 'nüfusunun çoğunluğu siyahlardan oluşan' New Orleans kentinde yaşanan Katrina faciasında yetersiz kalmasını eleştirerek, "Bush'u kimse sevmediği için yakında o da blues dinlemeye başlayacak" dedi. 
Solistliğinin yanı sıra şarkı yazarlığı, oyunculuk ve öğretmenlik de yapan Katherine Davis ise rap ve hip-hop'un siyah genç müzisyenler arasında çok yaygın olmasına değindi. Dün akşam Lütfi Kırdar'da gerçekleştirilen konserler, kaçıranlar için bu akşam 19.30'da aynı mek nda tekrarlanacak. 
Biletix 0216 556 98 00 www.biletix.com 




</TEXT>
</DOC>
