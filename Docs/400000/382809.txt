<DOC>
<DOCNO> 382809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun35.html </URL>
<DATE> 2005/09/30/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Avusturya Meclis Başkanı, 3 Ekim'de Türkiye'de... 
</HEADLINE>
<TEXT>

     Avusturya Meclis Başkanı Andreas Khol'ün 3-5 Ekim günlerinde Türkiye'ye resmi ziyarette bulunacağı bildirildi. 
     Khol'ün Ankara'da TBMM Başkanı Bülent Arınç'ın yanı sıra Cumhurbaşkanı Ahmet Necdet Sezer, Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül ve TBMM Dış İlişkiler Komisyonu Başkanı Mehmet Dülger ile birer görüşme yapmasının planlandığı belirtildi. 
     Avusturya Meclis Başkanı Khol'e Türkiye ziyaretinde, Avusturya-Türkiye Parlamentolar Arası Dostluk Grubu üyesi parlamenterler eşlik edecek. 
     Hannes Miessethon'un başkanlık ettiği Avusturya-Türkiye Parlamentolar Arası Dostluk Grubu'nda, Avusturya parlamentosunda grubu bulunan Halk Partisi ÖVP , Sosyal Demokrat Parti SPÖ , Özgürlükçüler Partisi FPÖ , Avusturya'nın Geleceği için Birlik BZÖ ve Yeşiller partisinden birer üye yer alıyor. 
     Meclis Başkanı Khol'ün üç günlük Türkiye ziyareti sırasında İstanbul'a geçerek Büyükşehir Belediye Başkanı Kadir Topbaş ile görüşeceği ve ''St. Georg Koleji''ni ziyaret edeceği bildirildi. 
     İktidardaki Hıristiyan demokrat eğilimli Halk Partisi'nin ÖVP adayı olarak Meclis Başkanlığı'nı yürüten Andreas Khol, uzun yıllar, Türkiye'den Anavatan partisinin de üyesi olduğu Avrupa Demokratik Birliği'nin EDU de başkanlığını yapmıştı. 
     
</TEXT>
</DOC>
