<DOC>
<DOCNO> 365288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/yazar/akyol.html </URL>
<DATE> 2005/07/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa lideri olarak Tony Blair 
</HEADLINE>
<TEXT>


TONY Blair başbakan olduktan sonra, hakkında ilk defa ne zaman yazmışım diye baktım, sekiz yıl önce, 3 Mayıs 1997'de yazmışım. 
İngiltere'de 16 yıldır muhalefette sürünen İşçi Partisi'ni iktidara taşıyan bu 'sol' politikacıyı o yazımda şöyle övmüşüm 
Blair, İşçi Partisi'ni sendika tahakkümünden kurtarmış, halka açmıştı. Halka zarar veren grevlere cesaretle karşı çıkıyordu. İdeolojik olarak da solu yenilemiş, köhnemiş 'kamulaştırma' maddesini parti programından çıkarmış, piyasa ekonomisini kabul etmişti.Soyut ve soğuk sınıf değerleri yerine daha sıcak ve somut aile, kilise ve topluluk değerlerini vurguluyordu. 
O zaman bizim sol yazarlar, mesela Mümtaz Soysal, "liberal sol"un lideri Tony Blair'e yükleniyor, "Fransız solu"nu, Sosyalist Başbakan Jospin'in "devletçi sol" modelini savunuyordu. Jospin'in programı, Blair'in tam tersine, "devlette istihdam yaratmak, özelleştirmeleri durdurmak" gibi maddeler içeriyordu. 
O zaman Baykal, Blair'e yakın duruyor, Blair'in "new labour"una karşılık "yeni sol" diyordu. Hatta Baykal, Blair'le randevuyu düzenlemesi için Şule Bucak'ı İngiltere'ye göndermişti. 

ARADAN sekiz yıl geçti 'tecrübe' için yeterli bir zaman... Tony Blair h l ayakta. "Fransız modeli"nin ekonomisi de, solu da, sağı da perişan... 
Bizde CHP "yeni sol"u çoktan unutmuş, 'genler'ine geri dönmüş ve hali ortada 
Ama Blair'in ekonomi politikası başarılı olduğu gibi, kendisi de sırtındaki savaş yüküne rağmen üçüncü defa seçim kazandı... 
Dahası, Blair "Avrupa liderliği"ne yürüyor. 
24 Haziran 2005'te Avrupa Birliği'nin dönem başkanlığını devraldığı zaman yaptığı muhteşem konuşma sadece bir dönem başkanının değil, ufuktaki bir "Avrupa lideri"nin vizyonunu yansıtıyordu 
"Sosyal model" diye diye Avrupa'nın nasıl Amerikan ekonomisi karşısında gerilediğini, Çin'in ve Hindistan'ın bile Avrupa ekonomisinden daha dinamik olduğunu anlatıyor, "Dünyanın en iyi 20 üniversitesi içinde bir Avrupa üniversitesi yok" diye uyarıyordu 
"Medeniyetler barışı"nı özellikle vurguluyordu... 

FRANSA referandumda AB Anayasası'nı reddettikten sonra Avrupa'da Türkiye'ye karşı rüzg rlar güçlendi. Almanya'da Türkiye karşıtı sağcı Merkel iktidara yürüyor. Bunlara ilaveten, terör Avrupa'da 'içe kapanma' psikolojisini büsbütün güçlendirdi. 
Ama bunlara rağmen, Blair rüzg ra karşı yürüyor ve Türkiye'nin AB üyeliğini savunuyor, hem de yüksek sesle ve "medeniyetler barışı" gibi evrensel bir gerekçeyle... 
Rum lideri Papadopulos'u da sert bir dille uyarıyor 
"Türkiye'ye karşı ses tonunuzu düşürün." 
İyi ki dönem başkanı Blair'dir yoksa 'ek protokol' çok daha sıkıntılı olurdu. 
Bir TV programında Sayın Kemal Derviş bana takılmıştı 
- Avrupa'da solu destekliyorsun, Türkiye'de niye desteklemiyorsun 
Ben de şöyle demiştim 
- Blair gibi bir sol partiyi ortaya koyun, burada da ben seve seve oy veririm. 
Haksız mıyım Geçen sekiz yılda Türkiye'de ve Avrupa'da kimler geldi, gitti veya kimler gelemedi bile... 
Ama Blair h l ayakta ve ufukta bir "Avrupa lideri" silüeti veriyor. 
Sadece şahsi yetenekleriyle değil, politikasının temelindeki felsefe ile tabii... 



</TEXT>
</DOC>
