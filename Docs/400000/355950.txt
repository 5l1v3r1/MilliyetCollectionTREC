<DOC>
<DOCNO> 355950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo42.html </URL>
<DATE> 2005/06/27/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Kovaçeviç ile ilgilenen Beşiktaş olumsuz yanıt aldı... 
</HEADLINE>
<TEXT>

     İspanyol basını, Real Sociedad’ta forma giyen Darko Kovaçeviç ile ilgilenen Beşiktaş’ın olumsuz yanıt aldığını iddia etti. 
     El Mundo Deportivo Gazetesi, bizzat Beşiktaş Kulübü Başkanı Yıldırım Demirören’in, Real Sociedad Kulübü Başkanı Jose Luis Astiazaran ile temasa geçerek, Kovaçeviç’i durumunu sorduğunu yazdı. 
     Gelecek sezon için Sırp futbolcuyu Beşiktaş’a transfer etmek isteyen Demirören’in, ilk görüşmede düş kırıklığına uğradığı, Real Sociedad’dan, "Kovaçeviç satılık değil, hiçbir kulüple görüşme yapılmayacaktır" yanıtını aldığı belirtildi. 
     Deneyimli futbolcunun, kulüp için önemli olduğu ve teknik direktör Jose Mari Amorrortu’nun onu bırakmak istemediği kaydedildi. 
     Öte yandan Real Sociedad’ta, Nihat Kahveci’nin durumu halen netlik kazanmadı. CSKA Moskova’nın Nihat’ı almaktan vazgeçtiği ve Türk futbolcunun da yeni sezonda Real Sociedad’ta forma giymeyi sürdüreceği söyleniyor. 
     25 yaşındaki milli futbolcunun, gelecek yıl haziran ayında Real 
     Sociedad ile sözleşmesinin sona erecek olmasından dolayı, 30 Haziran’da yapılacak başkanlık seçiminin ardından Nihat’ın yeni yönetimle masaya oturması bekleniyor. 
     
</TEXT>
</DOC>
