<DOC>
<DOCNO> 360981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun23.html </URL>
<DATE> 2005/07/14/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Haiti'de pazar günü kaçırılan gazeteci ölü bulundu... 
</HEADLINE>
<TEXT>

     Haiti’nin başkenti Port-au-Prince’de pazar günü kaçırılan gazeteci Jacques Roche ölü bulundu. 
     Roche’un cesedini gören gazeteciler, 40 yaşlarındaki gazetecinin cesedinin sokakta bir sandalye üzerinde bulunduğunu belirttiler. 
     Aynı kaynaklar, vücudunda darp, yanık ve bir kolunda kurşun izi bulunan Roche’un ellerinin kelepçelenmiş olduğunu söylediler. 
     Roche’u pazar günü kaçıranlar serbest bırakılması için 250 bin dolar fidye istemişler, gazetecinin yakınlarının 40 bin dolar ödeme talebini reddetmişlerdi. 
     Port-au-Prince Le Matin gazetesinde köşe yazarlığı yapan Jacques Roche, ayrıca Ibo radyosunda program sunuculuğu yapıyordu. 
     Devlet televizyonunda sivil toplum örgütleri yararına bir programda da sunuculuk yapan Roche, bu programla geçen yıl Cumhurbaşkanı Jean Bertrand Aristide’in devrilmesine büyük katkıda bulunmuştu. 
     
</TEXT>
</DOC>
