<DOC>
<DOCNO> 360535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas08.html </URL>
<DATE> 2005/07/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Konsere geç geldiği için protesto edilen Latif Doğan'ın kaşı yarıldı 
</HEADLINE>
<TEXT>

     Özcan ÇİRİŞ BİTLİS, DHA 
     

      BİTLİS’in Tatvan İlçesi’nde bu yıl 37'ncisi düzenlenen Doğu Anadolu Fuarı’ kutlamaları çerçevesinde konser veren türkücü Latif Doğan, konsere geç gelince bir grup seyirci tarafından domates yağmuruna tutuldu. Daha sonra yuhalanan Latif Doğan’a sandalyeler fırlatıldı. Doğan seyircileri yatıştırmak isterken, atılan sert bir cisim yüzünden kaşı açıldı. Pansumana izin vermeyen Latif Doğan, kan içinde sahneye çıkarak konserine devam etti. Doğan, Türkiye’nin batısı ile Doğusu bir. Ancak buraya geldikten sonra, bu güzelliği gördükten sonra, siz beni ne kadar taşlarsanız taşlayın, yeter ki çağırın, seneye de gelirim'' dedi. 
     Doğu Anadolu Fuarı için düzenlenen etkinlikler kapsamında, dün saat 20.00'de Latif Doğan'ın konser vereceği duyuruldu. Belirtilen saatten önce konserin verileceği fuar alanını dolduran yaklaşık 4 bin kişi Latif Doğan'ı beklemeye başladı. Ancak konser alanına saat 20.00 yerine 21.15'te gelen Latif Doğan, beklemekten sıkılan bir grup seyircinin protestosu ile karşılaştı. Sahneye çıkan Latif Doğan, önce bir gurup seyirci tarafından domates atılıp protesto edilerek, yuhalandı. Yaşanan bu olay nedeniyle konserini yarıda kesmek zorunda kalan Latif Doğan, bir süre seyircileri yatıştırmaya çalıştı. Konserine tekrar başlayan Latif Doğan’a tepkiler de sürdü. 
     
     KANLAR İÇİNDE KONSER 
     Bunun üzerine esprili şekilde seyircilere seslenen Doğan, Nerden bildiniz, Tatvan'a gelirken domates yiye yiye geldiğimi '' dedi. Konserine, son albümündeki Yar Gelecek’ türküsünü okuyarak devam eden Latif Doğan'a, bu kez seyirciler sandalye fırlattı. Bu arada atılan sert bir cismin isabet etmesi sonucu kaşı yarılan Latif Doğan, pansuman yapmak isteyen görevlilere bırakın’ diyerek izin vermedi. Kanlar için kalan ve üzerine giydiği gömleği de kan olan Doğan, konsere bir süre bu şekilde devam etti. Daha sonra pansuman yapılan Doğan, kaşına yapıştırılan bantla konserini sürdürdü. Bu şekilde 5 türkü daha söyleyen Doğan, Helal olsun, bunu da başardınız. Ama sanmayın ki buradaki bir iki kişinin attıklarından kaçacağım. Sonuna kadar buradayım, sahnedeyim. Kimse moralini bozmasın. Konserimize devam ediyoruz'' dedi. 
     Yaklaşık 2 saat süren konserde yaşanan olayların ardından, kalabalık görevlilerce sakinleştirilmeye çalışıldı. Doğan, Türkiye'nin batısı ile Doğusu bir. Ancak buraya geldikten sonra, bu güzelliği gördükten sonra siz beni ne kadar taşlarsanız taşlayın, yeter ki çağırın, seneye de gelirim'' diyerek konserini bitirdi. 
     
</TEXT>
</DOC>
