<DOC>
<DOCNO> 370694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur27.html </URL>
<DATE> 2005/08/17/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Fabrikasının önünde kalp krizi geçirdi 
</HEADLINE>
<TEXT>

     Ordu’daki Çamsan Ağaç Sanayi A.Ş’nin ortaklarından Yüksel Poyraz, fabrika girişinde yaşanan tartışma sırasında kalp krizi geçirerek, yaşamını yitirdi. 
     Edinilen bilgiye göre, ortağı olduğu fabrikaya gelen Poyraz’a 64 , kapıdaki görevliler, yanındaki bazı kişileri içeri alamayacaklarını söylediler. Bunun üzerine taraflar arasında kısa süreli bir tartışma yaşandı. 
     Bu sırada fenalaşan Poyraz, Ordu Devlet Hastanesi’ne kaldırıldı. 
     Kalp krizi geçirdiği belirlenen Poyraz, kurtarılamadı. 
     Ortakları arasında gerginlik yaşanan Çamsan Ağaç Sanayi A.Ş’nin bir süre önce yapılan Genel Kurulu’nda Yönetim Kurulu Başkanlığı’na Altan Bodur getirilmişti. 
     Fabrikanın hakim ortaklarından Bodur ve Poyraz grupları arasında uzun süredir anlaşmazlık olduğu öğrenildi. 
     
</TEXT>
</DOC>
