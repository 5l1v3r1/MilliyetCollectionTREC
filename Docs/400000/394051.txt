<DOC>
<DOCNO> 394051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko04.html </URL>
<DATE> 2005/11/11/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Nema başvuruları 14 Kasım'da 
</HEADLINE>
<TEXT>

     ANKARA Milliyet 

Aralık ayında yapılması beklenen Tasarrufu Teşvik Hesabı 8. taksit nema ödemeleri için toplu başvurular, 14 Kasım’dan itibaren Ziraat Bankası’na yapılabilecek. 
     Ziraat Bankası’ndan yapılan açıklamaya göre, ödemeleri Hazine Müsteşarlığı’nca belirlenecek tarihte başlayacak zorunlu tasarruf 8. taksit nema ödemeleriyle ilgili toplu başvuruları, 14 Kasım’dan itibaren Ziraat Bankası şubelerince kabul edilecek. Tasarrufu Teşvik işyeri sicil numarası ve elektronik posta adresi uzantıları Milli Eğitim Bakanlığı’na bağlı ilköğretim, lise ve dengi okullar için "k12.tr", yüksek öğretim kurumları için "edu.tr", özel işyerleri için "com.tr", genel ve katma bütçeli kuruluşlar için "gov.tr", askeri birlikler için "mil.tr", emniyet teşkilatı için "pol.tr" ve belediyeler için "bel.tr" olan özel kuruluşlar ile kamu kurum ve kuruluşları personeli, 8. taksit nema ödemelerini işyerleri aracılığıyla alabilecek. 
     Önceki taksit ödemelerinde olduğu gibi, kurum ve işyeri aracılığıyla talepte bulunan hak sahiplerinin ödemeleri, 8. taksit ödemelerinin başlamasını takiben en geç 3 gün içinde yapılacak. Kurumu aracılığıyla başvurmayan hak sahipleri, eskiden olduğu gibi bir aylık takvim içinde sıralarını bekleyecek. 
     
</TEXT>
</DOC>
