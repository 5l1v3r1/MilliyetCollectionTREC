<DOC>
<DOCNO> 363177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur40.html </URL>
<DATE> 2005/07/21/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Sedyeyle girdiği sınavda başarılı oldu... 
</HEADLINE>
<TEXT>

     Eskişehir'de ÖSS sınavından bir gün önce bindiği salıncaktan düşerek sakatlandığı için sedyeyle sınava giren öğrenci, EA türünden 306 puan aldı. 
     Hilal Şura Kazan, sınavdan bir gün önce stres atmak için ailesiyle birlikte pikniğe gittiklerini, piknikte kurduğu salıncaktan düşüp sakatlandığını söyledi. 
     Doktorun düşme sonucunda ayağa kalkamayacağını ifade ettiğini belirten Kazan, şöyle konuştu 
     ''İlk anda sınava giremeyeceğim söylendi. Babama sınava girmek istediğimi söyledim. Babam ÖSYM'den özel izin aldı. Sınav sabahı ambulans ile sınava gireceğim okula gittim. Moralim çok bozuk olmasına rağmen sınava girdim. Uzun zamandır bu sınava hazırlanıyorum. İki yıllık emeğimin boşa gitmesini istemedim. Yatarak sınava girdim. Sözel bölümde zorlanmadım ancak sayısal bölümü çözerken kollarım biraz yoruldu. EA ağırlıklı puan türünden 306 puan aldım. Sınıf öğretmenliğini tercih edeceğim.'' 
     
</TEXT>
</DOC>
