<DOC>
<DOCNO> 379228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonsiy04.html </URL>
<DATE> 2005/09/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
CHP Tüpraş ihalesini Meclis'in gündemine getirdi... 
</HEADLINE>
<TEXT>

     CHP Genel Sekreter Yardımcısı Mehmet Sevigen, Tüpraş'ın yüzde 14.76 hissesini satın alan OFER Grubu ile Başbakan Recep Tayyip Erdoğan ve Maliye Bakanı Kemal Unakıtan'ın yakınlıklarının bulunup bulunmadığını sordu. 
     İstanbul Milletvekili Sevigen, Devlet Bakanı ve Başbakan Yardımcısı Abdüllatif Şener'in yanıtlaması istemiyle TBMM Başkanlığı'na verdiği önergede, Tüpraş'ın yüzde 14.76 hissesini, Global Menkul Kıymetler aracılığı ile satın alan İsrail'li yatırımcı OFER Grubu ile Başbakan Erdoğan ve Maliye Bakanı Unakıtan'ın yakınlıklarının bulunup bulunmadığının açıklanmasını istedi. 
     Sevigen'in, Bakan Şener'in yanıtlamasını istediği sorular şöyle 
     ''Tüpraş'ın yüzde 14.76 hissesinin Global Menkul Kıymetler aracılığı ile İsrailli yatırımcı Sami Ofer'in satışına, 'Ben olsaydım bu fiyata satmazdım' diye karşı olduğunuzu açıkladınız. Bu olanlardan Bakanlar Kurulu'nun haberi yok mu İsrail gazeteleri OFER Grubu'nun Tüpraş'ın yüzde 14.76 hissesini aldıktan sonra, alış şeklini anormal bularak eleştirmiş, OFER için, 'Sadece İsrail'de değil, tüm dünyada hükümetleri maymuna çeviriyor' diye manşetler atmış, yazılar yayınlamıştı. İsrail basınının deyimiyle OFER Grubu AKP hükümetini de mi maymuna çevirdi 
     Maymuna çevirmekten kastedilen hükümetleri kandırmak mıdır Bu anlayışa göre hükümetinizi maymuna çeviren başka özelleştirici kuruluşlar da var mıdır 
     İsrail gazetelerinin manşet ve haberlerinde yer alan 'maymuna çevrilmiş bir hükümet' sözü sizi incitti mi, incitmedi mi 
     OFER şirketi ile Tayyip Erdoğan ve Kemal Unakıtan'ın çok özel yakınlığı olduğu iddiaları doğru mudur 
     OFER'E satılan hisselerin aceleye getirilmesinde OFER şirketinin veya aracı firmanın kabine üyelerinden bazılarıyla yakınlığının ilgisi var mıdır Varsa, bu kabine üyesi veya üyeleri kimlerdir 
     Konuyla ilgili bir basın açıklamanızda Tüpraş'ın yüzde 14.76'lık satışının bazı kişileri zan altında bıraktığını belirtmiştiniz. Zan altında kalan kişiler, Başbakan Erdoğan ve Maliye Bakanı Unakıtan mıdır 
     Bu özelleştirmeden kaynaklanan pis kokular sizi rahatsız ettiği gibi hükümetinizde veya partinizde bu pis kokulardan rahatsızlık duyan başkaları da var mıdır 
     Bu konuyla ilgili olarak yaptığınız açıklamalarda elinizde daha fazla bilgi ve belge olduğu anlaşılıyor. Bu belge ve bilgileri kamuoyu ile paylaşmayı düşünüyor musunuz 
     Bir hükümet üyesi ve başbakan yardımcısı olarak bundan sonra yapılacak özelleştirmeler size göre nasıl olmalıdır Türkiye'nin değerleri ve dengeleri zarar görmeden özelleştirmeler nasıl yapılmalıdır '' 
     
</TEXT>
</DOC>
