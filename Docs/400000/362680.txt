<DOC>
<DOCNO> 362680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun19.html </URL>
<DATE> 2005/07/20/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Haytan tayfunu Çin'i vurdu, 1 milyon kişi evsiz... 
</HEADLINE>
<TEXT>

     Çin'in güneydoğusunda şiddetli yağmur ve rüzgar nedeniyle bir milyon kişinin evlerini terk etmek zorunda kaldığı, en az bir kişinin öldüğü bildirildi. 
     Çin devlet medyası, bölgede etkili olan Haitang tayfunu nedeniyle pirinç yetiştiren Zhejiang ve Fujian eyaletlerinin bazı yörelerinde elektriğin ve suyun kesildiğini ve sel sularının omuz boyuna yükseldiğini belirtti. 
     Bazı yerlerde yüzlerce kişinin, sel baskını nedeniyle yüksek yerlerdeki okul binaları ve resmi binalarda mahsur kaldığı kaydedildi. 
     Şiddetli yağmurların yol açtığı toprak kaymaları nedeniyle bölgedeki yolların da kapandığı belirtildi. 
     2.500'den fazla ev yıkıldı, evlerin daha önceden boşaltılmış olması can kaybını önledi. 
     Haitang tayfununda ayrıca 30 bin evcil hayvan öldü, 16 bin hektar ekili arazi hasar gördü. 
     Haitang tayfunundan Tayvan'da ölenlerin sayısı 10'a çıkarken, 3 kişinin hala kayıp olduğu belirtildi. 
     Bu arada, Çin'in Siçuan eyaletinde başka bir fırtına nedeniyle 13 kişinin öldüğü, 7 kişininse kayıp olduğu bildirildi. 
     
</TEXT>
</DOC>
