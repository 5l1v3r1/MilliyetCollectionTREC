<DOC>
<DOCNO> 391797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur26.html </URL>
<DATE> 2005/11/02/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Hakkari'ye 11 doktor daha atandı 
</HEADLINE>
<TEXT>

     Hakkari İl Müdürü İdris Etemoğlu, Sağlık Bakanlığı’nca ataması yapılan 11 doktorun Ramazan Bayramı sonrasında görevlerine başlayacağını söyledi. 
     Konuyla ilgili AA muhabirine açıklama yapan Etemoğlu, Hakkari’nin en büyük sorunlarından birinin sağlık sektöründe yaşanılan doktor sıkıntısı olduğunu belirtti. 
     Sağlık Bakanlığı’nca yapılan geçici görevlendirmeler sonrasında doktorların görev yerlerine geri döndüğünü dile getiren Etemoğlu, şöyle konuştu 
     "Ancak geçici görevlendirmeler kalıcı çözümler getirmedi. 
     Hakkari’de sağlık sorununun çözüme kavuşması için kalıcı olan tek çözüm doktor atamasıdır. Bu nedenle bakanlık mecburi hizmet yasası kapsamında 10 pratisyen ve 1 diyaliz uzmanının atamasını yaptı. 
     Doktorlar merkez ve ilçelerde görevlendirilecek. Doktorlar bayram sonrası görevlerine başlayacak. Bu şekilde doktor sıkıntısına az olsa bir çözüm bulunulacağını umuyorum" diye konuştu. 
     
</TEXT>
</DOC>
