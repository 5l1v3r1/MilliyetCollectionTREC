<DOC>
<DOCNO> 399774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonyas06.html </URL>
<DATE> 2005/12/01/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sonbaharda dökülen saçların yerine yenisi çıkıyor 
</HEADLINE>
<TEXT>

     
     Nurdan BAYRAK EDİRNE, DHA 
     
TRAKYA Üniversitesi Edirne Tıp Fakültesi Dermatoloji Ana Bilim Dalı Başkanı Prof. Dr. Adnan Görgülü, sonbaharda vitamin eksikliğinden dolayı saç dökülmelerinin fazla olduğunu ancak, dökülen saçların kış aylarında çıkmaya başladığını söyledi. 
     Prof. Dr. Görgülü, sonbahar aylarında saç dökülmesi şikayetiyle gelen hastaların sayılarında artış olduğunu söyledi. Prof. Dr. Adnan Görgülü, sonbahar aylarında havaların soğumaya başlamasıyla görülen saç dökülmelerinin mevsimsel’ olduğunu belirterek, şöyle dedi 
     Saçlarda görülen günde 100- 150 tel dökülme normaldir. Bu dönemde iyi beslenemiyoruz. Sebze ve meyvenin azalmasından dolayı yeterince vitamin alamıyoruz. İnsanlar sonbaharda saçlarım döküldü’ diye üzülmesin. Bu doğal durumdur. Sonbaharda dökülen saçların yerine, kış aylarında vücut soğuğa adapte olduğu için yenileri çıkmaya başlayacaktır. Çıkan yeni saçlar da ilkbaharda canlanarak, belirgin hale gelecektir. Eğer kış geldiğinde saç h l çok fazla dökülüyorsa o zaman bir cildiye doktoruna gitmekte fayda vardır. Bu durumda da kişilere besleyici ve vitaminli şampuanlar veriyoruz.'' Sonbaharda saçlardaki dökülmeye kafa derisi altında içinde damar ve sinirlerin bulunduğu saç soğanı’ adı verilen kısmın daralmasının neden olduğunu kaydeden Prof. Dr. Görgülü, şöyle devam etti 
     Soğukta her şey daralır. Sonbahar aylarında da havaların soğumaya başlamasıyla birlikte saç soğanı da daralır ve büzüşür. Saç soğanı eski ölçüsüne göre daha küçük olunca içindeki saçı besleyen damarlar da küçülür. Bu nedenle saç daha az beslenmiş olur. Bir süre sonra bu beslenme yeterli gelmeyince de saç dökülmeye başlar. Saçın kısa ya da uzun olması fark etmez. Ama bazı kişilerde dökülme daha az olabileceği için fark etmeyebilirler. Özellikle şişman yani yağlı kişiler bu durumdan daha az etkilenir. Vücut soğuğa alışıncaya kadar dökülme olur. Özellikle kış aylarında saçı soğuktan korumak gerekir, bu yüzden ıslak saçla dışarı çıkılmamalıdır.'' 
     
</TEXT>
</DOC>
