<DOC>
<DOCNO> 386570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yasam/yas02.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis köpeğine görkemli cenaze 
</HEADLINE>
<TEXT>


Bir çatışmada vurularak öldürülen California Polis Teşkilatı'nın 'K-9' köpeklerinden 'Ranger' için, dün görkemli bir tören düzenlendi 

DIŞ HABERLER SERVİSİ 

ABD'nin California eyaletinde 2 Ekim'de bir silahlı çatışmada vurularak öldürülen polis köpeği 'Ranger' için, görkemli bir cenaze töreni düzenlendi. Törene, polis teşkilatının üst düzey yetkilileri, kalabalık bir memur topluluğu ve hayvanseverler katıldı. Polis köpeği 'Ranger' için, bir polis memuruna uygulanan cenaze töreni esasları uygulandı. 



RANGER'ın külleri, Long Beach Polis Akademisi'nde, 'K-9 mezarlığı'nda, kendisi gibi görev başında ölen polis köpeklerinin yanına gömüldü. Küller bir bando eşliğinde, görkemli bir tabutta mezara taşınırken, polisler ve diğer polis köpekleri saygı duruşunda bulundu. Tören, 'Ranger'ın mezar taşının yerleştirilmesiyle son buldu. 




</TEXT>
</DOC>
