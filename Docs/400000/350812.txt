<DOC>
<DOCNO> 350812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur29.html </URL>
<DATE> 2005/06/10/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Hava alanındaki x-ray cihazından cep telefonu hırsızlığı .. 
</HEADLINE>
<TEXT>

     Kayseri’de havaalanındaki x-ray cihazından cep telefonu çalan 2 kişi, güvenlik kamerasına takılınca yakalandı. 
     Erkilet Havaalanı’na gelen Ali Yıldırım, kullandığı cep telefonunu ve diğer eşyalarını güvenlik kontrolü için x-ray cihazının giriş bandına koydu. 
     Kimlik kontrolünü yaptırıp elektrikli kontrol cihazından geçen Ali Yıldırım, x-ray cihazı çıkışında cep telefonunun olmadığını farkedince olayı polise bildirdi. 
     Polis ekiplerince güvenlik kameralarının yaptığı çekimler kontrol edilince, cep telefonunu Ali Yıldırım’dan önce kontrol noktasından geçen A.S.Ç. ile İ.D.’nin çaldıkları belirlendi. 
     Yetkililer, cep telefonu hırsızı A.S.Ç. ile İ.D’nin yakalanarak gözaltına alındığını, çalıntı cep telefonunun sahibine iade edildiğini kaydetti. 
     
</TEXT>
</DOC>
