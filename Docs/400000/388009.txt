<DOC>
<DOCNO> 388009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo11.html </URL>
<DATE> 2005/10/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Beşiktaş, İstanbul'da İngilizlerle yenişemiyor... 
</HEADLINE>
<TEXT>

     UEFA Kupası'nda yarın BJK İnönü Stadı'nda İngiltere'nin Bolton Wanderers takımıyla karşılaşacak olan Beşiktaş, İstanbul'da İngiliz takımlarına karşı galibiyet yüzü göremezken, yenilmedi de. 
     İngiliz ekipleriyle İstanbul'da 2 kez karşılaşan Beşiktaş, bu 2 karşılaşmada da golsüz berabere kaldı. 
     Avrupa Şampiyon Kulüpler Kupası'nda 1982-83 sezonunda Aston Villa ile İstanbul'da 0-0 berabere kalan ''Kara Kartallar'', 2000-2001 sezonunda da AFC Leeds United ile de BJK İnönü Stadı'nda golsüz berabere kaldı. 
     Siyah-beyazlılar, İstanbul'da yapması gerekirken, UEFA'nın verdiği kararla Almanya'da yapılan maçta ise FC Chelsea'ye 2-0 yenildi. 
     
     6 MAÇTA 1 GALİBİYET 
     Beşiktaş, İngiliz takımlarıyla Avrupa kupalarında bugüne dek 6 kez karşılaştı. 
     Bu 6 maçın yalnızca 1'inde galip gelmeyi başaran ''Kara kartallar'', 3 yenilgi, 2 de beraberlik elde etti. Siyah-beyazlılar, attıkları 3 gole karşın, kalesinde 11 gol gördü. 
     Siyah-beyazlılar, İngilizler karşısındaki tek galibiyetini 2003-2004 sezonunda Avrupa Şampiyonlar Ligi'nde deplasmanda FC Chelsea'yi Sergen'in golleri ile 2-0 yenerek elde etti. 
     
</TEXT>
</DOC>
