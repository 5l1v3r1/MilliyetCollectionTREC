<DOC>
<DOCNO> 354215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/guncel/axgun01.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Varımı yoğumu kaybettim' 
</HEADLINE>
<TEXT>


Eski Bayandırlık Bakanı Topçu, 'İhaleye fesat karıştırmak'tan yargılandığı Yüce Divan'daki duruşmada, "Bırakın menfaat sağlamayı, borç içinde yaşıyorum" dedi 

ANKARA Milliyet 

Eski Bayındırlık ve İsk n Bakanı Yaşar Topçu, "Karadeniz Sahil Yolu'nun yapımında ihaleye fesat karıştırmak" suçundan Yüce Divan'da yargılandığı davada, "Bir devlet ihalesinden bırakın menfaat sağlamayı, borçlu yaşayan bir insanım. 3 ayda bir borçlarını yetiştirmek için koşuşturan biriyim" dedi. 
Davanın dünkü duruşmasına, Yargıtay Cumhuriyet Başsavcı Vekili Abdurrahman Yalçınkaya, sanığın davanın bir an önce sonuçlandırılarak, beraat kararı verilmesi talebine karşı mütalaasını açıkladı. 

Beraat istemi reddedildi 
Yalçınkaya, beraat kararı verilebilmesi için suçun kanunlardan çıkmış olması gerektiğini, böyle bir durumun olmadığını ve kararın bütün deliller toplandıktan sonra verilmesi gerektiğini söyledi. Topçu da varını yoğunu kaybetmiş bir siyasetçi olduğunu söyleyerek, "Beni menfaat sağlamakla yargılıyorsunuz. Bu ihale nedeniyle 8 yıldır yargılanıyorum. 147 milyon dolar müteahhitlere menfaat sağlamışım. Enayi miyim 147 milyon doları milletin cebinden alıp müteahhitlerin cebine koyacağım da menfaat temin etmeyeceğim. Böyle bir şey olabilir mi " 
Heyet, Topçu'nun beraat istemini oybirliğiyle reddettikten sonra tanıkları dinledi. 


</TEXT>
</DOC>
