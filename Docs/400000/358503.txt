<DOC>
<DOCNO> 358503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/guncel/gun06.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz turiste kabarık faturaya soruşturma 
</HEADLINE>
<TEXT>


14 yıldır Bodrum'da tatil yapan İngiliz, gittiği özel kliniğin 1600 euroluk faturasını Kültür ve Turizm Bakanlığı'na şik yet etti 

YAŞAR ANTER DHA 

Bodrum Turgutreis'te omzu çıkan İngiliz Robert Woodhouse'a Devlet Hastanesi'ndeki müdahalenin ardından 1 gün kaldığı özel klinikte 1600 euro 2 bin 550 YTL fatura kesildi. 
14 yıldır tatilini Bodrum'da geçiren Woodhouse, parayı ödeyip ülkesine döndü. Ancak kaymakamlık ile Kültür Bakanlığı'na şik yet dilekçesi verdi. Dilekçede İngiltere'deki doktorunun en fazla 300-400 euroya bu tedavinin yapılacağını söylediğini kaydeden Woodhouse, "Ben Bodrum'a gelmekten asla vazgeçmem. Ama aynı tutum kente ilk kez gelen bir başka turiste yapılırsa, Türk turizmi zarar görür" dedi. 
Bodrum Sağlık Grup Başkanı Dr. Erhan Kaya da soruşturma başlatıldığını belirterek, "Fahiş bir rakam. Bu vicdansızlık" diye konuştu. Özel kliniğin işletmecisi Taşkın Avcı ise, "Az bile aldık, özel hastanede 10 bin euro alırlardı. Hem sigortası ödüyor, niye şik yet ediyor ki" şeklinde konuştu. 


</TEXT>
</DOC>
