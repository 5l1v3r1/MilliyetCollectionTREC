<DOC>
<DOCNO> 356126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/yas01.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Son sözü 'beni kurtar' oldu 
</HEADLINE>
<TEXT>


İzmİr DHA 

İzmir'in Örnekköy semtinde, bahçesinden erik aldıklarını öne sürdüğü çocukları kurşun yağmuruna tutarak, birinin ölümüne neden olan Hayri Çetin'in 51 savunması akıllara durgunluk verdi. Biri havalı 2 tabancası olduğunu söyleyen Çetin, ateş ettiği tabancanın havalı olduğunu düşünerek tetiği çektiğini öne sürdü. 
6 çocuk, önceki gün Çetin'in Karşıyaka Belediye şantiyesi yakınlarındaki evinin bahçesinden erik almak istedi. Çetin ise, çocukları kovalamaya başladı. 
Kaçmaya başlayan çocukları 100 metre takip eden Çetin, tabancasıyla çocukların arkasından ateş ederek 12 yaşındaki Mehmet Arif Yasintemur'u öldürdü. Yasintemur dün toprağa verilirken ailesi sinir krizi geçirdi. Anne Ayten Yasintemur, "Hazine arazisine bahçe yapılması engellenseydi oğlum yaşıyor olacaktı" dedi. 
Görgü tanığı Ramazan Çetinkaya, olayı şöyle anlattı "Çetin'le otururken çocukların bahçesine girdiğini söyleyerek yanımdan ayrıldı. Daha sonra silah sesleri duydum, ardından da çocukların bağırtısını. Yanlarına gittiğimde Mehmet'i yerde yatarken gördüm. Ellerini bana uzattı ve 'Amca benim suçum yok, kurtar beni' diye inledi. Sonra bayıldı. Hastaneye götürdük, kurtarılamadı" dedi. 


</TEXT>
</DOC>
