<DOC>
<DOCNO> 388965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/yazar/tamer.html </URL>
<DATE> 2005/10/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Büyük Birader sizlere ömür 
</HEADLINE>
<TEXT>

"Küçük güzeldir" de geçerliliğini yitiriyor. Şimdi moda "orta boy". Ölçüler yerli yerine oturuyor 

Çiçeği burnunda bir gazeteci olarak Cumhuriyet'te çalışırken, 200. yıl kutlamaları için, 1976'da beni Amerika'ya göndermişlerdi. Daha Avrupa görmemiş bir Türk olarak kendimi Yeni Dünya'da bulduğumda o koskocaman porsiyonlar, fiyakalı büyük arabalar, geniş caddeler hayli ilginç gelmişti. Ama sadece o kadar 
En büyük arabaEn büyük porsiyon En büyük nükleer cephaneEn büyük silah stokuVe tabii Big Mac 
Amerikan rüyası boyut olarak da geçmişte kalıyor artık. İnanması zor ama, McDonald's bile Big Mac'ten vazgeçmenin adımlarını atıyor. Morgan Spurlock'un geçen yıl 1 ay süreyle sadece Big Mac yiyerek nasıl hem şişmanlayıp, hem de sağlığını kaybettiğini gösteren belgesel filmi "Super Size Me" Beni Şişmanlat , arzulanan etkiyi fazlasıyla göstermiş olmalı ki, kısa süre sonra McDonald's'da süper porsiyonları satmaktan vazgeçme belirtileri görülmeye başlandı. Almanya'da ilk denemeye geçilerek Big Mac'in porsiyonu 25 küçültüldü. 
Sizleri bilemem ama bendeniz, bir lokantaya gittiğimde ısmarladığım yemek önüme büyük bir porsiyon olarak geldiği anda iştahım kapanır, yeme hevesim kaçar. Yemeği çok sevdiğim ve hayli iştahlı olduğum halde beynime nasıl bir komut gidiyorsa... Neyse ki artık benim tercih ettiğim lokantalarda köle doyuran cinsinden porsiyonlar çıkmıyor karşıma... 

Cep'ler büyürken... 
"En büyük" ve "daha da büyük"ün ardından herşeyin küçüldüğü dönem geldi. Arabalarımız küçüldü, bilgisayarlarımız küçüldü, televizyonlarımız küçüldü... Hele cep telefonlarımız, küçüldükçe küçüldü. Teknoloji ne kadar elveriyorsa, o kadar küçüldü. Ama bakıyorum şimdi yeniden büyüyorlar Bu kez yeni marifetler eklendiği ölçüde büyümeleri gerekiyor. Geçen yıl hap kadar telefonlarla dolaşanlar şimdi oturunca ceplerine sığmayan telefonlarını masanın üzerine koymak durumunda kalıyorlar. Benim bilgisayarım, çantamda taşıyabileceğim bir defter büyüklüğünde ve ağırlığında 800 gram. Ama kızımınki 2.5 kilodan aşağı olamıyor, çünkü o daha marifetlisini istiyor. 
Nanoteknoloji ve iPod h l rağbette olsa da 90'lı yıllarda pek moda olan "Küçük güzeldir" sloganının da artık tarihe karıştığını söyleyebiliriz. 

Orta boy neden moda 
Domates örneğini ele alalım. Önce hormonla büyüttük, ardından genetik değişime uğratarak minyatür haline getirdik, şimdi de organiğini üreterek - doğal olarak normal boyda oluyor- yeni bir keşifmiş gibi kat kat pahalı satıyoruz. Ve böylelikle domates, garip bir yolculuktan aslına dönmüş oluyor 
Şimdi moda orta boy, normal olan. Bu yüzden de Princeton Üniversitesi'nden Zack Macintosh'un bir makalesinden alınan şu cümle pek revaçta "Evrimleşmenin başlarında, avcılık ve toplayıcılık yaptığı çağlarda insanoğlu en çok, mamut gibi çok büyük veya mikrop gibi çok küçük şeylerden korkardı. Bu nedenle insanın orta boy şeylere adaptasyon avantajı vardır." 
İngiliz BBC televizyonu da böyle düşünmüş olmalı ki, sürmekte olan dizinin yeni bölümleri için, Orwell'in toplumu gözetleyen Büyük Birader'ini çağrıştıracak iri yarı sanatçılardan vazgeçerek, evlerde ailelerin dostluk kurup kendilerinden biri olarak hissedebilecekleri tiplere, "Orta Boy Birader"lere yöneliyormuş 



</TEXT>
</DOC>
