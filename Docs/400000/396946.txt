<DOC>
<DOCNO> 396946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yazar/cemal.html </URL>
<DATE> 2005/11/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Devletle hükümet 
</HEADLINE>
<TEXT>


Devlet nedir, kimdir Örneğin Şemdinli'de... Bir ilçede devlet deyince kaymakam, emniyet müdürü, savcı, asker değil midir ilk önce akla gelenler 
Evet, öyle. 
Bakın, CHP Hakk ri Milletvekili Esat Canan, dünkü Radikal gazetesinde Neşe Düzel'e nasıl özetlemiş Şemdinli'deki devleti 
"Şemdinli'de Savcı'yla aracın keşfini yapıyorduk. Birden Emniyet'in panzerinden ateş açıldı. Mermiler tepemizden uçuştu. Emniyet Müdürü de yanımızdaydı. 'Müdür Bey, haberiniz yok mu bu ateşten ' dedim. 'Bilmiyorum' dedi. Bu kez birkaç araçtan taranmaya başladık. Savcı kaçtı, Emniyet Müdürü de kaçtı. Yakalanan araçtan Astsubay Ali Kaya'nın 'Her yere girebilir' kimliği çıktı. Kara Kuvvetleri Komutanı, 'Kaya iyi çocuktur' dedi. Bu, aşağıya 'Onu koruyun ' mesajıdır. Savcı, olayları ayırdı ve bunları tek sanıklı davalar yaptı. Bombalama da, halkı tarama da basit vakalar oldu. Oysa, iki olay birleşse çete davası olurdu." 
Ne olacak şimdi 
Ne yapacağız 
Şemdinli'de devlet böyleyse, gerçek nasıl ortaya çıkabilecek Yöre halkı bu devlete nasıl güvenebilecek 
Ve bu durum en çok kime yarayacak PKK'ya değil mi .. 
Belki daha önemli bir soru, "Devlet böyleyse, hükümet ne yapacak " sorusudur. 
Hükümet dün Şemdinli'deydi. 
Başbakan Erdoğan, yanında Adalet Bakanı Çiçek ve İçişleri Bakanı Aksu'yla birlikte bir tur attı. 
İyi de yaptı. 
Konuşmaları da güzeldi. 
Ama malum klişelerdi. 
Yöre halkı bunları çok duydu. Artık sözün hükmü kalmadı Güneydoğu'da. 
Şemdinli'deki olayı açığa çıkarabiliyor musunuz 
Soru ve sorun budur. 
Siyasi irade hiçbir kuşkuya yer bırakmayacak biçimde ortaya konabilirse - ve Şemdinli'de sonuç alınırsa - işte o zaman devletle halkın arası düzelmeye başlar. Yabancılaşma bitmeye, devlete güven geri gelmeye başlar. 
Yoksa Şemdinli'de devlet, CHP Milletvekili Esat Canan'ın tarif ettiği gibiyse, o devletten ne çıkar, söyler misiniz Susurluk'tan ne çıktıysa, o çıkar. 
Yani üstü örtülür Şemdinli'nin de... 
Başbakan Erdoğan ve hükümeti, Güneydoğu ve Kürt sorunu konusunda hiç kuşkusuz çok önemli ve radikal adımlar attı. Bugüne kadar hiçbir hükümetin cesaret edemediklerini gerçekleştirdi. 
Bunu teslim etmek lazım. 
Ama yetmez. 
Daha sorun bitmedi çünkü. 
Şemdinli de gösteriyor bitmediğini... 
Nasıl biter Gerçekten biter mi Bu soruları şimdi geçelim. 
Ama devlet eğer Şemdinli'deki gibiyse ve Erdoğan hükümeti bu konuda gerçekten iktidar olduğunu gösteremezse, bugüne kadar yapılanlara da yazık olabilir. 
Bizden söylemesi... 
Çünkü devlet devlet olamazsa, o zaman iki taraftaki derin odaklar, sokağı kolayca ateşe verip Türkiye'nin ufkunu karartırlar. 
Devlet devlet olamazsa, Başbakan Erdoğan'ın deyişiyle 'puslu hava'yı sevenlerin eli güçlenir Türkiye'de... 
Anahtar, hükümetin elinde 
Ya da elinde olmalı 
Yoksa çok şeye yazık olur 



</TEXT>
</DOC>
