<DOC>
<DOCNO> 376087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonsiy03.html </URL>
<DATE> 2005/09/06/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Kuran kursu denetimleri Meclis gündeminde... 
</HEADLINE>
<TEXT>

     CHP İzmir milletvekili Erdal Karademir, Kuran kursları ve vakıflara bağlı dernek yurtlarının Milli Eğitim Bakanlığı denetiminden çıkarılmasını bir soru önergesiyle meclis gündemine getirdi. 
     Karademir, Devlet Bakanı Mehmet Aydın’ın yanıtlaması istemiyle verdiği soru önergesinde, Milli Eğitim Bakanlığı İlköğretim Müfettişleri Başkanlıkları Yönetmeliğinin 15 ve 42’nci maddelerinin değiştirilerek, Diyanet İşleri Başkanlığı’na bağlı Kuran kursları ve vakıflarca açılan öğrenci yurtlarının denetimlerinin ilköğretim müfettişlerinin görev alanlarından çıkarıldığını belirtti. 
     Kuran kursları ve yurtların devlet tarafından denetlenmesinin Anayasal bir zorunluluk olduğunun altını çizen Karademir, "Devlet adına bu denetimi, Diyanet İşleri Başkanlığı ya da bakanlık bünyesinde bulunmayan bir başka birim, kurum ya da kuruluş yapamaz. Devlet adına yürütülmesinden, gözetim ve denetiminden Milli Eğitim Bakanlığı sorumludur" dedi. 
     1 Haziran’da yürürlüğe giren yeni Türk Ceza Kanunuyla, 
     "kanuna aykırı olarak okul veya dershane açanlara, öğretmenlik yapanlarla ve bunları çalıştıranlara" cezaevi yolunun kapatıldığını ifade eden Karademir, uygulamanın "siyasi amaç taşıdığını" öne sürdü. 
     Eğitim sürecini tamamlamayan 12 yaşından küçük çocukların, yanlızca din eğitimi veren kişilere teslim edilmesinin yasal dayanağının bulunmadığını vurgulayan Karademir, buna rağmen Diyanet İşleri Başkanlığı’na bağlı bazı müftülüklerde 12 yaşından küçük çocuklara dini eğitim verildiğine dair haberlerin kamuoyuna yansıdığını ifade etti. 
     Karademir, Aydın’a şu soruları yöneltti 
     "Hukuksal zorunluluklara rağmen gerçekleştirilen bu uygulamalar, Atatürk ilkeleri ve devrimleri doğrultusunda gerçekleştirilmesi öngörülen çağdaş bilim ve eğitim esaslarına meydan okumak mıdır 
     Türk Ceza Yasası’nda gerçekleştirdiğiniz değişiklikle, yasadışı eğitim kurumlarına vize veren yasa maddesini uygulamakta ısrar ediyor olmanızın, kamuoyunda iddia edildiği gibi, tarikatlar ve cemaatlerin baskısı ile bir ilgisi var mıdır Şayet varsa bu cemaatler ve tarikatlar kimlerdir 
     Diyanet İşleri Başkanlığı’na bağlı faaliyet gösterEn Kuran kursu ve eğitim alan öğrenci sayısı nedir " 
     
</TEXT>
</DOC>
