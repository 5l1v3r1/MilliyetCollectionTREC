<DOC>
<DOCNO> 361081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo04.html </URL>
<DATE> 2005/07/14/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İngiliz basını Pires'i Cimbom'a verdi bile .. 
</HEADLINE>
<TEXT>

     Guardian ve Times... İngiliz basınının iki saygın gazetesi... Onlara göre Galatasaray, Robert Pires'in transferinde mutlu sona çok yakın. 
     
     Türkiye’ye sıcak bakıyor 
     İngiliz basınının saygın iki gazetesi Guardian ve Times, Galatasaray’ın Robert Pires’in transferinde mutlu sona çok yakın olduğunu iddia etti. Haberde, Özhan Canaydın’ın, Henüz resmi olarak imzalanmış bir anlaşma yok. Ama şunu rahatlıkla söyleyebilirim ki, bu transferi bitirme yolunda emin adımlarla ilerliyoruz'' şeklindeki sözlerine yer verildi. Arsenal’in sadece 1 yıllık sözleşme uzatma teklifi nedeniyle İngiliz ekibinden ayrılmayı kafasına koyan Fransız yıldızın Türkiye’ye sıcak baktığı bildirildi. 
     
     Juventus yolu tıkandı 
     Valencia’dan teklif alan 31 yaşındaki başarılı oyuncunun, İspanya’ya gitmek istediği ancak bu kulüple sözleşme şartları üzerinde anlaşılamaması nedeniyle transferin gerçekleşmediği ifade edildi. Ayrıca Lyon’un da Pires ile ilgilendiği ancak Fransız süperstarın kariyerinin bu safhasında ülkesine dönmek istemediği kaydedildi. Juventus’un da Patrick Vieira ile birlikte kadrosuna katmayı düşündüğü Pires’in bu transferin tıkanması üzerine tekrar Cim Bom’a döndüğü bildirildi. 
     
</TEXT>
</DOC>
