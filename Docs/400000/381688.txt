<DOC>
<DOCNO> 381688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur31.html </URL>
<DATE> 2005/09/26/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Bir Ermeni Konferansı da İstanbul Üniversitesi'nden 
</HEADLINE>
<TEXT>

     Bilgi, Sabancı ve Boğaziçi Üniversitesi’nin uzun tartışmaların ardından düzenlediği Ermeni Konferansı’nın ardından sorunun ele alınacağı başka bir konferans da İstanbul Üniversitesi tarafından düzenlenecek. 
     Üniversite Rektörlüğü’nden yapılan açıklamaya göre, Ermeni Konferansı Mart 2006’da düzenlenecek. 
     Açıklamada, konferansta, Ermeni Sorunu’nu geniş uluslararası katılımla bilimsel kriterlere uygun olarak masaya yatırılacağı belirtildi. Açıklamaya göre, konferansta yeni belgeler ışığında Ermeni Sorunu’nun geçmişi olduğu kadar, bugünü ve geleceği de ele alınmaya çalışılacak. İ.Ü. 
     rektörlüğünden yapılan açıklamada, şöyle denildi 
     "Katılımcı olarak Soykırım Yasası çıkarmış olan ülkelerin hukukçuları, bilim insanları ve politikacıları özellikle davet edilecek. İstanbul Üniversitesi, tarihi misyonu ve akademik gelenekleri içerisinde bilimsel ve tarafsız bir gözle konuyu irdeleyecek. Ermeni Sorunu yalnızca tarihi açıdan değil, hukuk, siyasi tarih, sosyoloji gibi farklı disiplinler açısından ve her türlü görüşe açık bir şekilde tartışılacak. 
     Toplantıda sorunun bilimsellik çerçevesinde çok yönlü olarak ele alınması amaçlanıyor." 
     
</TEXT>
</DOC>
