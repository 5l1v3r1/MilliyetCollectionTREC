<DOC>
<DOCNO> 367440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur34.html </URL>
<DATE> 2005/08/05/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Hırsız, ev sahibi genç kadına tecavüz etti 
</HEADLINE>
<TEXT>

     İzmir’in Bornova İlçesi’nde bir hırsızın, girdiği evde altın takıları aldıktan sonra, yalnız yaşayan ev sahibi kadına bıçak tehdidiyle tecavüz ettiği öne sürüldü. 
     Alınan bilgiye göre, 2 kişi, bir firmada tekniker olarak çalışan B.S’nin 24 yalnız yaşadığı 3. kattaki evinin balkonuna tırmandı. Bu kişilerden biri gözcülük yaparken, diğeri eve girerek genç kadının gümüş ve altın takılarını aldı. 
     Zanlının, daha sonra salonda uyuyan B.S’ye bıçak tehdidiyle tecavüz ettiği iddia edildi. 
     Hırsızın kendisini bırakmasının ardından evde bulunan gaz tabancasını alan B.S’nin çığlık atarak yardım istediği ve bu kişilerin ardından ateş açtığı, balkondan atlayan hırsız ile gözcülük yapan arkadaşının farklı yönlere kaçarak uzaklaştığı bildirildi. 
     Durumun bildirilmesi üzerine olay yeri çevresinde arama başlatan polis, durumundan şüphelendiği M.K’yı 23 durdurarak üstünü aradı. 
     M.K’nın üzerinde B.S’nin evinden çalınan takılar ile başka bir kişinin evinden çalındığı belirlenen cep telefonu ve saat ele geçirildi. 
     Hırsızlık, yankesicilik gibi suçlardan poliste kaydının bulunduğu belirlenen M.K. gözaltına alınırken, karakola götürülen B.S’nin yüzleştirme sırasında, kendine tecavüz eden kişinin M.K. olmadığını söylediği öğrenildi. 
     M.K’nın da kendisinin olaya karışmadığını, B.S’nin evine arkadaşı K’nın girdiğini savunduğu belirtildi. İzmir Adliyesi’ne sevk edilen M.K, tutuklanarak cezaevine gönderildi. 
     Öte yandan, B.S, doktor raporu almak üzere Adli Tıp Kurumu’na gönderildi. 
     Evde, Olay Yeri İnceleme Şube Müdürlüğü ekiplerince inceleme yapıldığı, soruşturmanın sürdüğü bildirildi. 
     
</TEXT>
</DOC>
