<DOC>
<DOCNO> 353786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur45.html </URL>
<DATE> 2005/06/20/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Ölen bebeklerin sayısı 7'ye ulaştı, ölüm nedeni Bakteriyel enfeksiyon 
</HEADLINE>
<TEXT>

     Trakya Üniversitesi Tıp Fakültesi Hastanesi Başhekimi Doç. Dr. Armağan Altun, düzenlediği basın toplantısında, yeni doğan ünitesinde yoğun ve ileri bakım bölümünde ölen bebeklerin sayısının 7’e yükseldiğini açıkladı. 
     Başhekimi Doç. Dr. Armağan Altun, bebeklerin ölüm nedeninin yapılan araştırmalar sonucu bakteriyel enfeksiyona bağlı olduğunu belirtti. Bulguların ilk kez karşılaştıkları bir bakteri türünü işaret ettiğini belirten Başhekim Altun, "Bu bakteri dışarıdan gelmiştir. Olayın tam olarak nereden kaynaklandığını tespit etmeye çalışıyoruz" dedi. 
     T.Ü. Tıp Fakültesi Hastanesi’nde, 2 günde 6 bebeğin ölmesi, 3 bebeğin ise durumlarının ağır olması üzerine, yeni doğan ünitesine hasta kabulü durdurulmuş, ölen 3 bebeğin cesedi, otopsi yapılmak üzere İstanbul Adli Tıp Kurumu’na gönderilmişti. 
     Hastaneye hasta kabulü durdurulurken, servisteki bebeklerin dışarı çıkarılmasına da izin verilmiyor. 
     

     
</TEXT>
</DOC>
