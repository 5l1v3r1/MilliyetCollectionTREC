<DOC>
<DOCNO> 391587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/guncel/gun07.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram bereketi 
</HEADLINE>
<TEXT>


Milliyet gökyüzünde - MURAT ÖZTÜRK İSTANBUL Milliyet 

Özel havayolu şirketleri arasındaki rekabet sonrası ucuzlayan bilet fiyatlarından yakınan otobüs firmaları bayramın bereketini yaşıyor. Ramazan Bayramı nedeniyle yüzde yüz doluluğa ulaşan şehirlerarası otobüslerde bilet bulmak neredeyse imk nsız. Yetkililer, bayram trafiğinde 300 bin kişinin otobüslerle İstanbul'dan yurdun çeşitli yerlerine seyahat edeceğini söylüyor. 
Kış döneminde doluluk oranı yüzde 30'lara kadar gerileyen şehirlerarası otobüslerde bayram nedeniyle yer kalmadı. Günde ortalama 1400 otobüsün çıkış yaptığı Esenler Büyük İstanbul Otogarı'ndaki trafik 1750 otobüse ulaşırken, artan talebi karşılamak isteyen otobüs firmaları ek sefer uygulaması başlattı. 
Bayram seyahati trafiğinin geçtiğimiz cuma gününden itibaren arttığını ve arife gününe kadar İstanbul'dan çeşitli şehirlere 300 bin yolcu taşıyacaklarını belirten Büyük İstanbul Otogarı Basın ve Halkla İlişkiler Müdürü Ufuk Saka, en yoğun talebin Ege ve Akdeniz bölgelerine olduğunu söyledi. 
Uçak bilet fiyatlarındaki düşüşün 12 saati aşan güzarg hları etkilediğini anlatan Saka, "Genelde etkilenme oranı yüzde 2. Ama bayramda bu etki hissedilmedi. 12 saatin altındaki güzarg hlarda da zaten herhangi bir sıkıntı yok. Talebi karşılamak için otogardan günde 50 ek sefer düzenleniyor" dedi. Vatandaşların bilet bulmakta sıkıntı çektiklerini, dost ve akrabalarının bile kendisinden son 3 gündür bilet talep ettiğini kaydeden Saka, dönüş trafiğinde de aynı sorunu yaşamamak isteyen vatandaşlara biletlerini gidiş-dönüş olarak almaları uyarısında bulundu. 



</TEXT>
</DOC>
