<DOC>
<DOCNO> 391585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/guncel/gun05.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bienal'in ardından 
</HEADLINE>
<TEXT>


Sanat eleştirmenleri Ali Akay ve Levent Çalıkoğlu, Sanat Galericileri Derneği Başkanı Doğan Paksoy ve Uluslararası Plastik Sanatlar Derneği Başkanı Mehmet Güleryüz, Bienal'i değerlendirdi 

KÜLTÜR SANAT SERVİSİ 

'İstanbul' başlığı altında düzenlenen ve 30 Ekim'de sona eren 9. Uluslararası İstanbul Bienali, 1.5 ay boyunca 53 uluslararası sanatçı ve sanatçı grubunun projelerine ev sahipliği yaptı. 
Küratörlüğünü Vasıf Kortun ve Charles Esche'in birlikte üstlendiği Bienal, 16 Eylül'den itibaren Deniz Palas Şişhane , eski Garanti Bankası Binası Bankalar Caddesi, Karaköy , Tütün Deposu Tophane , Bilsar Binası Tünel , Antrepo No.5 Tophane , Platform Garanti Güncel Sanat Merkezi ve Garibaldi Binası'nda İstikl l Caddesi düzenlenen sergilerle sanatseverlere ulaştı. 
9. Uluslararası İstanbul Bienali'nin bir özelliği de Hollanda'nın Eindhoven kentindeki Van Abbemuseum'da 29 Ocak 2006'ya kadar sürecek olan "Eindhovenİstanbul" sergisiyle eşzamanlı olarak gerçekleştirilmesiydi. 

Levent Çalıkoğlu Sanat tarihçisi, küratör 
Bu yılki bienal, alanı daraltmak yerine çoğulculuğu savundu, kentin uluslararası pazara yönelik ana sloganlarını değil, yerel argümanlarını zorladı. 
Neredeyse bir yıldır devam eden 9B konuşmaları, uzun dönemli sanatçı misafir programları, yerel yönetimle yaşanan mek n problemlerinin sanat kamuoyuna duyurulması gibi bilgilendirici ve paylaşımcı bir dinamik sergiledi. 
Üzerinde durulacak nitelikli çalışma sayısı fazla değildi ama küratöryel yaklaşım açısından ders alınabilecek çıkışlarla doluydu. 

Mehmet Güleryüz Uluslararası Plastik Sanatlar Derneği Başkanı 
Kendi içinde bir tutarlılık sergileyen Bienal'de, sanatsal oluşumdan beklenen zek ve orijinaliteden yoksun, aceleye getirilmiş bazı yapıtlar da vardı, özellikle Misafirperverlik Alanı'nda. Bunun dışında belli seviyede işler söz konusuydu. 

Sanatçılara haksızlık 
Hem dil hem düşünce noktasında ilginç yaklaşımlar vardı. Bienal, toplamıyla reddedilecek ya da eleştirilecek bir noktada değil. 
Tartışılabilirliği önemli. Ancak bir nokta üzerinde durmak istiyorum. Bienal sırasında düzenlenen ve h kim aktivitelerin merkezinde gösterilen İstanbul Modern'deki Çekim Merkezi sergisi Bienal'den yararlanarak farklı bir projeyi destekledi. Verilen ilanlarda Bienal'in üzerine çıkarıldı. 
Bienal'deki sanatçılara haksızlık yapıldı. Çok iyi düşünülmüş saf bir oyun, ince düşünceli bir saftoronluk bu. 

Doğan Paksoy Sanat Galericileri Derneği Başkanı 
Bienal, ülkemizde 1970'li yılların sonuna doğru ortaya çıkan bir başka sanat türü. Ben onları sanat olarak adlandırmıyorum ve böyle bir türün Türk sanatına çok zarar verdiğine inanıyorum. 
Birtakım yabancı şirketlerin ülkemizden birileriyle olan ilişkilerinin neticesinde bir şeyler yapmak için ortaya çıkan yeni oluşumlar ve buradaki büyük şirketlerin oradaki büyük şirketlerle ilişkileri söz konusu. 
Yabancı küratörler, Türkiye'ye gelip de kimi, nasıl seçtiler, seçiyorlar Onlara, isimler lanse ediliyor ve "Bunların arasından istediğinizi seçin" diyorlar. Galeriler, genç sanatçılar var, bu yabancı küratörler hiç mi merak etmediler bunları 
İnanın, gezen 100 kişinin 95'i dalga geçiyor gördükleriyle. "Bunu ben de yaparım" diyen o kadar çok insan var ki... Bu ülkede gerçek sanatı temsil eden sanatçılar, galericiler oradakiler ve sergiledikleri eserler değildir. 
Ali Akay Sosyolog, küratör 
Bu Bienal, genç ve tanınmamış sanatçılardan kurulu ve rezidanslara önem veren bir bienal olarak şehre başkaları tarafından nasıl bakılabileceği konusunda fikir verdi ve kozmopolit İstanbul'u yeniden canlandırmanın hayalini kurdu. Deneysellik ve ucu açıklık, Bienal için söylenebilecek iki kelime. 

NOTLAR 
Neler olmadı ki... 

Heykeltıraş Serkan Özkaya'nın Bienal için Mikelanj'ın Davud Heykeli'nden esinlenerek ve köpük malzeme kullanarak yaptığı 9 metre yüksekliğindeki heykel, 11 Eylül'de sergi süresince duracağı Şişhane Meydanı'ndaki kaidesine vinçle çıkarılarak monte edilmeye çalışılırken yere düştü. Heykelin ayakları, bileklerinin üst kısmından kırılarak parçalandı. Sabitleme çalışması yapan işçiler Hüseyin Yılmaz 32 ile Nihat Upal 33 , kazada yaralandı. Bienal'in buzada'da yapılan partisinde yoğun tempo ve bienal sarhoşluğuyla bazı sanatçılar ve konuklar Boğaz'ın ortasındaki havuzun cazibesine dayanamadılar ve soyunarak havuza atladılar. 1204'te İstanbul'dan çalınan dört at heykelinin kopyalarını getirmek üzere Venedik'teki San Marco Bazilikası'na giden Hüseyin Alptekin, papazlarla görüşme fırsatı bulduğunda yanında hediye olarak bir paket lokum vardı. Lokum kutusundaki İslami sembollere papazlar ve sanatçı uzun süre güldüler. Misafir sanatçı programı kapsamında uzun süre İstanbul'da kalan Yael Bartana, aniden apandisit teşhisi ile hastaneye kaldırıldı. Bienal sorumlusu tesadüfen ameliyatı yapacak doktoru tanıyordu ve sanatçı ameliyata ancak böyle ikna edilebildi. Otto Berchem, Bienal projesi kapsamında geceleri sprey ve tebeşir ile Beyoğlu'nun çeşitli yerlerine işaretler yaptı. Beyoğlu'ndaki konsolosluklardan birinin önüne yapacağı işaret sırasında bir diğer Bienal sanatçısı Daniel Bozhkov gözcülük yapıyordu. Servet Koçyiğit'in projesi için süs bitkilerinin üzerine örgü örülmesi gerektiğinde uzun süre bu zor örgüyü yapacak biri arandı. Sonunda Bienal ekibinden birinin anneannesi bunu kısa zamanda ve gönüllü olarak yapmayı kabul etti.Halil Altındere'nin video çalışmasındaki soygun sahnesi için Beyoğlu Emniyet Amirliği'nden bir ekip rica edildi. Ekip ile prova yapan Halil Altındere, polislerin profesyonel oyunculuklarından çok memnun kaldı. 


</TEXT>
</DOC>
