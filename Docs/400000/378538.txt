<DOC>
<DOCNO> 378538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/spor/axspo02.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasar ağır oldu 
</HEADLINE>
<TEXT>


Fenerbahçe'nin Milan önünde aldığı yenilgi Beşiktaş derbisi öncesinde moralleri alt üst etti. Daum, Appiah'ın sakatlığıyla şoke olurken, kaçan paralar da keyifsizliğe tuz biber ekti 

YUSUF DURSUN 


Şampiyonlar Ligi macerasına sürpriz bir Milan zaferiyle başlamayı hayal eden Fenerbahçe, son 3 dakikada yediği gollerle sahadan 3 - 1 mağlup ayrılırken, hem puan, hem para, hem de Beşiktaş derbisi öncesinde orta sahadaki dinamosu Appiah'tan oldu. 
Sarı - Lacivertliler, 87. dakikaya kadar berabere götürdüğü karşılaşmanın son anlarında direncini yitirip, iki golü kalesinde görünce, İstanbul'a bir puanla dönme şansını yitirdi. Fenerbahçe açısından yenilginin diğer üzücü yanı da UEFA'nın puan için verdiği paranın kaçırılması oldu. Sarı - Lacivertliler, son üç dakikada gol yemeden dayanabilse bir puan için verilen 250 bin YTL'nin de sahibi olacaktı. 

Appiah'ta ödem 
Fenerbahçe açısından Milan k busunun son perdesi Appiah'ın sakatlanmasıydı. Hafta sonu Beşiktaş ile oynanacak derbi öncesi yaşanan bu sakatlık teknik heyeti sıkıntıya soktu. Serkan ile birlikte dün MR çektiren Ganalı futbolcunun sağ adalesinde ödem tespit edildi. Appiah, derbide büyük ihtimalle forma giyemeyecek. Serkan'ın ise sol ayağında ödem oluştuğu ortaya çıktı. 

Derbi alarmı 

Fenerbahçe, Beşiktaş derbisinin hazırlıklarına, dün yaptığı tek antrenmanla başladı. Daum, Milan karşısında ilk 11'de sahaya çıkan futbolculara, dinlenmeye yönelik çalışma programı uygularken diğer oyunculara pas ve koordinasyon çalışmalarının ardından çift kale maç ve şut antrenmanı yaptırdı. Tedavisi süren Zafer takımdan ayrı çalışırken sakatlıkları nedeniyle MR'ları çekilen Appiah ve Serkan antrenmana katılmadı. 
Bu arada Sarı-Lacivertli futbolcular 28 yaşını dolduran Alex'e Brezilya usulü doğumgünü kutlaması yaptı. Futbolcular sambacının kafasında yumurta kırıp, üzerine un attılar. 

Özdemir'den sert tepki 

YUSUF KOBAL 

Fenerbahçe Yönetimi, Beşiktaş'ın aldığı saha kapatma cezasının para cezasına çevrilmesi kararına ateş püskürdü. İkinci Başkan Nihat Özdemir, "Tahkim, bundan sonra önüne gelen her itirazı tersine çevirmek zorunda. Bu karar ile kendilerini bağladılar. Bundan sonra saha kapatma cezasını onaylayamazlar ve kimseye veremezler" dedi. 
Cezaların maçın niteliğine göre verilemeyeceğini hatırlatan Özdemir, "Hukuk tektir, cezalar bu hukuğa göre verilir. Tahkim Kurulu neden Fenerbahçe'ye verilen seyircisiz oynama cezasını kaldırmadı Ya da Tuncay'ın üç maçlık cezasını neden onayladı Kararları çelişkili. Beşiktaş'ın cezasını kaldırırken 5-0'lık bir oylama sonucu olmuş. İki olay karşısında neden farklı davranıyorlar bunu anlayamadık" yorumunu yaptı. 

AVRUPA BASINI 
Şampiyonlar Ligi ilk maçında Fenerbahçe'nin Milan deplasmanından 3 - 1'lik yenilgiyle dönmesi Avrupa basınında geniş yankı uyandırdı. İtalyan gazeteleri, Kaka'yı kahraman ilan edip, Daum'u oyuncu değişikliklerini geç yapması nedeniyle eleştirdi. Gazetelerde maçla ilgili olarak şu görüşler yer aldı 

İTALYA 
La Gazetta Della Sport Müthiş Kaka. Milan'ı Türk k busundan Kaka uyandırdı, en kritik anda sahneye çıktı ve İstanbul sendromunu bitirdi. Fenerbahçe beklenmedik bir performans sergiledi. Grupta sürpriz yapabilirler. Daum'un değişiklikleri geç yapması da Milan'a yaradı. 
Tutto Sport Milan, Kaka'dan güç alıyor. Brezilyalı, Milan'a hayat verdi. Appiah sakatlanana kadar Fenerbahçe'nin orta sahadaki dinamosuydu. Anelka ise nasıl bir tehlike olduğunu gösterdi. 
Corriera Della Sport Kaka uçuyor herkes ayakta onu izliyor. Maradona olma yolunda emin adımlarla yürüyor. Maçı tek başına kopardı. 
La Stampa Kaka güçlü Türkleri yendi ve Milan İstanbul korkusunu Kaka sayesinde attı. 

İSPANYA 
Marca Büyük Kaka yeni bir Türk tutkusunu engelledi. Gerçekte, çok iyi silahlanmış ve grubunda büyük savaş verecek Fenerbahçe'yi yenmek için Milan çok acı çekti. 
As Milan'ı Kaka ve Sheva sırtladı. Milan, dahileri Kaka ve Sheva sayesinde Fenerbahçe'den kurtuldu. 
El Mundo Deportivo Büyük Kaka, Milan'ın problemlerini çözdü ve San Siro'yu ışıklandırdı. Milan, Fenerbahçe karşısında çok zorlandı. Göz kamaştırmayan Milan'ı Kaka kurtardı. 
Canal Fenerbahçe zorlu ve grubunda başa oynayacak bir takım olduğunu gösterdi. Beraberliğe layık bir oyun sergiledi ama Kaka'yı durduramadı. 

FRANSA 
L'Equipe Milan tek kelimeyle ucuz kurtuldu. Geçen yılın Şampiyonlar Ligi finalisti maçın tamamında zor anlar yaşadı. Son dakikalarda Kaka tüm Milanlılar'a hayat verdi. Milan galibiyet için 87 dakika bekledi. 
Le Parisen Milan ucuz kurtuldu. Direnen Fenerbahçe önünde adeta k bus gördü. Son dakikalarda bulduğu gollerle grubunda liderlik koltuğuna yerleşti. 



</TEXT>
</DOC>
