<DOC>
<DOCNO> 367810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sondun14.html </URL>
<DATE> 2005/08/07/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Zambiya, terör sanığı Esvad'ı İngiltere'ye iade etti 
</HEADLINE>
<TEXT>

     Afrika ülkesi Zambiya, İngiliz terör sanığı Harun Reşid Esvad'ı iade etti. 
     Zambiya yetkilileri, Esvad'ın bu sabah uçağa bindirilerek İngiltere'ye sınır dışı edildiğini açıkladı. 
     İngiliz yurttaşı Esvad, 20 Temmuz'da tutuklanmıştı. 
     Medyada Esvad'ın Londra'da 7 Temmuz'da düzenlenen terör saldırılarından dolayı arandığı yönünde haberler yer almakla beraber, bir İngiliz polis yetkilisi, Esvad'ın bu saldırılara karıştığından şüphe edilmediğini belirtti. 
     Yetkili, Esvad'ın İngiltere'ye vardıktan sonra, Oregon'da militan eğitim kampı kurma girişiminde bulunduğu iddiasıyla arandığı ABD'ye teslim edilebileceğini söyledi. 
     Interpol, geçen hafta ABD adına Esvad için tutuklama emri çıkartıldığını açıklamıştı. 
     
</TEXT>
</DOC>
