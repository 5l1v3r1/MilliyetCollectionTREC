<DOC>
<DOCNO> 393913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas20.html </URL>
<DATE> 2005/11/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Dünyanın en pahalı cep telefonu... 
</HEADLINE>
<TEXT>

     Altın ve en değerli mücevherlerle bezeli dünyanın en pahalı cep telefonu 1,3 milyon dolara Avusturyalı bir lüks aksesuvar tasarımcısı tarafından üretildi. 
     İsmi açıklanmayan bir Alman müşteri için Avusturyalı lüks eşya tasarımcısı Peter Aloisson tarafından tasarlanan cep telefonu saf altın üzerine 2950 mavi elmasla bezendi. 
     Ünlü müşterileri için cep telefonlarına pahalı mücevherler yerleştirerek yeniden tasarlamasıyla tanınan Aloisson, cep telefonlarının günlük yaşamın bir parçası olmasından ötürü, lüks versiyonlarının da bulunması gerektiğini savunuyor. 
     Dünyanın en ender bulunan mücevherlerini cep telefonlarında kullanan Aloisson, yılda en fazla üç lüks cep telefonu tasarlıyor. 
     
</TEXT>
</DOC>
