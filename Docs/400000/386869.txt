<DOC>
<DOCNO> 386869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/cemal.html </URL>
<DATE> 2005/10/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Irak'ta olan, bize n'apar 
</HEADLINE>
<TEXT>


Malum, Türkiye'nin gündemi her zaman dolu, reng renk ve de çok yorucu 
Bu yüzden, başımızı bir türlü kaldırıp dünyada olan bitene, çevremizde yaşananlara gereken ilgiyi gösteremiyoruz. 
Ne yazık ki öyle. 
Oysa, taşralı kalmak veya taşralı olmak istemiyorsak, dünyayla çok daha fazla haşır neşir olmamız şart. Dünyayı ne kadar iyi okuyabilirsek, kendi ülkemizi o kadar iyi anlar, çağımızı daha kolay yakalar, gereğini o kadar zamanlı yaparız. 
Örneğin, yakın çevremizde bugün Türkiye'yi çok yakından ilgilendiren bir olay var 
Irak'ta anayasa referandumu 
Olay diyorum, çünkü Irak'ta kapıları ardına kadar 'iç savaş'a da, barış ve istikrara da açabilecek bir dönüm noktası bu. Bu eşiğin Irak'ta nasıl geçileceği, Türkiye'yi de, iyi ya da kötü ama doğrudan etkileyecek. 
Irakla ilgili soruya gelince 
Bugün halkoylamasına sunulacak olan anayasayla Irak kendi birliğini koruyabilecek mi, yoksa bir iç savaşla parçalanacak mı 
Tabii bu soru yeni değil. 
Güncelliğini hep koruyor. 
Ve bu soruyla ne zaman karşılaşsam, halen Irak Cumhurbaşkanlığı koltuğunda oturan Iraklı Kürt lider Celal Talabani aklıma gelir. Saddam Hüseyin'in 30 ay önce devrilmesinden sonra kendisiyle Bağdat'ta iki kez görüşmüştüm. 
2003'ün mayıs ve kasımında. 
Bir kısmı yazılmaması kaydıyla öyle şeyler anlatmıştı ki, sohbetimizin bir yerinde benim tepkim şöyle olmuştu 
"Bu Irak bundan sonra Bağdat'tan nasıl yönetilebilir ki Böylesi koşullarda Irak parçalanmaya mahk m bir ülke gibi görünüyor." 
Gülmüştü Celal Talabani 
"Irak yanlış kuruldu. Zoraki bir ülke olarak tarih sahnesine çıktı. Tarihin en büyük hatalarından biri, bu bölgede Osmanlı İmparatorluğu'nun çöküşüdür." 
Irak'ın parçalanması belki de Kürt lider Talabani'nin aynı zamanda bir özlemini de yansıtıyordu, bilemiyorum. Ancak yaptığı tahliller gerçekçiydi. Kendisiyle konuştuktan sonra Bağdat'tan bu köşeye yazdığım yazıda şu satırlar vardı 
"Diktalar birlik sağlamıyor Irak'ta Sünni azınlığa dayanan bir diktayla her şey, bütün farklılıklar dondurulmak istenmiş, bir ölçüde dondurulmuştu da. Ama savaşların sıcağında buzlar çözülmeye başlayınca, Iraklılığın yüzeyselliği kendini belli etmeye başladı. Şiilik'ti, Kürtlük'tü, her şey olanca çıplaklığıyla sahneye çıktı. Bir yanda radikal İslam, öbür yandan bir ucu ayrılıkçılığa açılan milliyetçi rüzg rlar esmeye başladı. 
Tıpkı Soğuk Savaş sonrasının Yugoslavya'sında, Sovyetler Birliği'nde olduğu gibi... Berlin Duvarı'nın altında kalan diktalar çökünce, Pandora'nın Kutusu açılmış ve bastırılmış bütün milliyetçilikler Balkanlar'da, Kafkasya'da kanlı danslarına başlamışlardı. 
Kısacası 
Diktalar, birliği sağlayamıyor 
Demokrasi potası lazım bunun için. Irak'ta bu olabilecek mi 
Şiiler, Sünniler, Kürtler, Türkmenler, Hıristiyanlar Iraklı aidiyeti altında, kendi kimliklerini koruyarak bir çatı altında barış içinde yaşayabilecekler mi İşte bunun olabilmesi için önce yeni bir anayasanın ilkelerinde anlaşmaları şart. Bu da kolay değil. 
Bunun için sormak lazım 
Yapay sınırlar içinde zoraki kurulmuş ve Sünni azınlığın diktasına dayanılarak yönetilmiş Irak'ın bölünmesi kader mi " Hasan Cemal'in Bağdat Günlüğü, Milliyet, 13. yazı, 15 Kasım 2003 
İki yıl geçti aradan. 
Bu soru h l güncel. 
Ve Irak bugün, bu sorunun çengeline asılı olarak anayasa referandumuna gidiyor. Aslında bu soru kendi içinde üç soruyu içeriyor 
1 Irak'ta bu anayasanın öngördüğü, çok gevşek bir federasyon kurulabilecek mi 
2 Böyle bir federal yönetim, Irak'ın üç parçaya bölünmesinde bir ara durak mı olacak 
3 Yoksa ülke tam olarak bir iç savaşa yuvarlanıp kanlı biçimde mi üç parçaya bölünecek Yani güneyde İran etkisine açık bir Şii İslam devleti, kuzeyde Kürdistan devleti, merkezde belki Sünnilerin ağır bastığı, karmakarışık, anarşi içinde bir siyasal yapı... 
Hangisi .. 
Bütün bu sorular Türkiye'yi de o kadar yakından ilgilendiriyor ki... 



</TEXT>
</DOC>
