<DOC>
<DOCNO> 360849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonyas05.html </URL>
<DATE> 2005/07/13/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türkiye Seks Partisi 
</HEADLINE>
<TEXT>

     Yaklaşık 5 bin üyesi olan "Türkiye Seks Partisi" isimli sanal seks cemaati, periyodik grup seks partileri düzenliyor. Evli çiftler "fantazi yollu" partner buluyorlar. Grubun felsefesi Seksle ilgili her türlü tabuyu çiğnemek. Hem de sınırsızca... 

Tutkun Akbaş TEMPO 

TEMPO Dergisi'nin bu haftaki sayısında yaklaşık 5 bin üyesi olan ve 2001'den beri gizli gizli faaliyetlerini sürdüren "Türkiye Seks Partisi" adlı bir grup konu ediliyor. Aslında sanal seks cemaati demek hiç de yanlış olmaz bu grup için. 2001'de internet aracılığıyla haberleşerek kurulan cemaatin ana sloganı "Türkiye'de cinselliğin tabu olmaması için... Özgür seks için, tüm Türkiye topluca grup sekse..." Türkiye'nin "yeni partisi", bildik, tanıdık seks filmleri ve fotoğraflarının paylaşıldığı, klasik bir porno sitesi değil. Cinsellik bu grupta ete kemiğe bürünüyor, kanlı canlı bir hal alıyor, "Bu insanlar Türkiye'de yaşıyor olamaz" dedirtecek bir dünyanın kapılarını açıyor. 
     
     GRUBUN EN TEMEL KURALI 

     Türkiye Seks Partisi yöneticileri için gizlilik çok önemli. Zaten gazeteci kimliğiyle yanıt alamayan Tempo muhabiri grupla ilgili bilgi edinebilmek için kimliğini gizlemek zorunda kalmış. Grubun kurucusu, amaçlarının çağdaş şekilde seksten bahsetmek, tecrübeleri paylaşmak, Türkiye'deki cinsel yaşam hakkında konuşmak, seksin tabulaştırılmasına karşı çıkmak, cinselliği tuhaf bir şeymiş gibi algılayanlara yeter demek olduğunu söylüyor. Grubun cinsel partner bulma grubu ya da bir porno grubu olmadığını vurguluyor. 
     
     GRUP SEKS PARTİLERİ 

     Haberde geçen mayıs ayında düzenlenen grup seks partisi de konu edilmiş. Üyelerden birinin öncülüğünde belirlenen adreste kadınlı erkekli bir grup kuruluyor. Önce talepler toplanıyor, sonra eşleştirmeler yapılıyor. Kadın erkek eşleştirmesinin dengeli olmasına dikkat ediliyor. Herkesten fotoğraf ve profil bilgileri istenerek, sanal ortamda kaynaşmaları sağlanıyor. Toplam 20 kişiden oluşan grupta yaş ortalamasının 28 olması dikkat çekici. Belirlenen adrese gidiliyor ve parti ortamında kaynaşılıyor. 
     Dikkat çeken bir başka nokta ise seks partilerinin sık sık tekrarlanması. 
     
     
     BİR GAY ÜYENİN ÇARPICI İTİRAFLARI 

     Kendisin gay olarak tanımlayan üyelerden birinin sözleri adeta itiraf gibi 
     "Grup seks partisi yapmak heteroseksüel ilişkide oldukça zor oluyor. Bizde yani homoseksüellerde maalesef bu tarz ilişki çok yaygın. Partner bulmak da çok kolay. Artık bu tekliflerden çok sıkıldım, boğulacak gibi oluyorum. Aşk, seksten çok daha zevkli. Bir gay olarak bunu yaşayamıyorum. 
     Geçenlerde Ataköy'de 85 metrekarelik evimde 13 kişi vardı. 5 lezbiyen, 8 gay. Olay bitince kendimi çökmüş, kirlenmiş hissettim. Birini sevmeyi özledim. Kalabalık içinde yapayalnızım" 
     
     EVLİ ÇİFTLER FANTEZİ PEŞİNDE 

     Türkiye Seks Partisi'nin işlevi, yalnızca grup seks partileri düzenlemek değil. Evli çiftler de fantezi için partiye ilgi gösteriyor. İstanbul'da Anadolu Yakası'nda yaşayan evli çift temiz ve gizliliğe önem veren bir kadın aradıklarını duyuruyor grupta. Para için değil, sadece zevk için kendilerine katılacak biri olmasının altını çiziyorlar. Tabii bu talepleri karşılanıyor. Her seferinde bir yenisiyle 
     Türkiye Seks Partisi üyeleri taarfından cinsellik dolu bir gece olması için düzenlenen şu organizasyona ne demeli Bir cumartesi gecesi. Herkesin belirlenen işaretle ataç buluşma noktasına gelmesi isteniyor. Yakalarına ataç takan üyeler, ortamda kaynaşıyor, kadehler birbirine vurdukça vuruyor. Kurala göre birbirinden hoşlananlar ataçlarını çıkarıp sevişme için eşleşiyor. Kim kimi bulursa 
     İşin ilginç tarafı, bu organizasyon her ayın 4. cumartesi tekrarlanma kararına bağlanıyor. 
     
</TEXT>
</DOC>
