<DOC>
<DOCNO> 363175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur38.html </URL>
<DATE> 2005/07/21/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Oğlunun mezarı başında vurulan kadın öldü 
</HEADLINE>
<TEXT>

     Bursa’nın merkez Yıldırım İlçesi’nde, dün akşam oğlunun mezarı başında uğradığı silahlı saldırıda ağır yaralanan kadın, öldü. 
     AA muhabirinin aldığı bilgiye göre, otomobilinin içinde iki yıl önce öldürülen oğlu Çağlar Özok’un mezarını ziyaret etmek için gittiği Yıldırım Mahallesi’ndeki Baruthane Mezarlığı’nda uğradığı silahlı saldırıda ağır yaralanan Adile Özok 52 , kaldırıldığı Yüksek İhtisas Hastanesi’nde hayatını kaybetti. 
     Adile Özok’un cesedi, otopsi için Bursa Adli Tıp Morgu’na götürülürken, olayın zanlılarının yakalanması için çalışmaların sürdürüldüğü bildirildi. 
     Hayatını kaybeden Adile Özok’un oğlu Çağlar Özok ve arkadaşı Şerafettin Taylan, iki yıl önce BUSKİ önündeki otobüs duraklarında uğradıkları silahlı saldırı sonucu öldürülmüştü. 
     
</TEXT>
</DOC>
