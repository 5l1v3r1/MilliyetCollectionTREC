<DOC>
<DOCNO> 353407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/spor/spo18.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte Türk rüzg rı 
</HEADLINE>
<TEXT>


Atatürk Olimpiyat Stadı'nda yapılan Avrupa Kupası Atletizm müsabakalarında milli takımımız bayanlarda ve erkeklerde toplam 9 altın madalya kazandı. 3 bin metre engellide Türkan Erişmiş Türkiye Rekoru kırdı 


Avrupa Kupası 2. Lig Atletizm müsabakalarına milli takımımız fırtına gibi başladı. 
Atatürk Olimpiyat Stadı'nda yapılan organizasyonda günün ilk altın madalyası Eşref Apak'tan geldi. Çekiç atmada mücadele eden Apak, 76.55'lik atışıyla en yakın rakibine 5 metre fark atarak ilk sırayı aldı. 3 bin metrede Dünya Rekortmeni Elvan Abeylegesse, 9.18.01 ile birincilik kürsüsüne çıkmayı başardı. 3 bin metre engellide Türkan Erişmiş ise 9.56.61 koşarak, zirvenin sahibi oldu. Erişmiş, bu derecesiyle hem Türkiye Rekoru'nu kırdı, hem de Dünya Şampiyonası barajını geçti. Dünkü yarışlarda ilk sırayı alan diğer sporcularımız şöyle Bayanlar disk atmada Hediye Gürbüzoğulları 47.54 , ciritte Berna Demirci 50.43 , 800 m Binnaz Uslu 2.06 . Erkekler 100 m İsmail Aslan 10.53 , bin 500 m Halil Akkaş 3.46.76 , 4x100 m 40.62 . 
İlk gün sonunda erkek takımımız 114 puanla ilk sırayı alırken, Ay-Yıldızlı bayanlarımız da 120 puanla birinciliği elde etti. İlk iki sırayı alan ülkelerin 1. Lig'e çıkacağı yarışlar, bugün sona erecek. 
Diğer müsabakalarda dereceye giren sporcularımız şöyle 

ERKEKLER 
400 m eng Tuncay Örs 52.23 2. 
Uzun atlama Ferhat Çiçek 7.75 2. 
Gülle atma Fatih Yazıcı 18.21 4. 
5 bin m Fatih Bilgiç 14.31.88 4. 
Yüksek atlama İlker Azazi 2.06 5. 
400 m Serdar Tamaç 49.06 5. 

BAYANLAR 
Sırıkla atl. Yağmur Demiralp 3.15 3. 
Üç adım Ayşegül Baklacı 12.21 6. 
100 m Saliha Özyurt 11.82 3. 
400 m Pınar Saka 54.35 2. 
400 m eng Özge Gürler 58.73 2. 
4x100 m 45.65 2. 

GÜNÜN PROGRAMI 

BAYANLAR 
14.30 Çekiç atma Tuba Kayhan 
16.05 Uzun atlama Fatma Dulkan 
16.20 Yüksek atlama Candeğer Oğuz 
16.45 100 m engelli Esen Kızıldağ 
17.15 1500 m Binnaz Uslu 
17.25 Gülle atma Filiz Kadoğan 
17.30 200 m Birsen Yavuz 
18.10 5000 m Elvan Abeylegesse 
18.55 4x400 m Özge Gürler, Pınar Saka, Burcu Şentürk, Binnaz Uslu, Birsen Yavuz 

ERKEKLER 
16.00 Sırıkla atlama Abdullah Sarı 
16.00 Disk atma Ercüment Olgundeniz 
16.30 110 m engelli Demirhan Çemberci 
17.00 800 m Selahattin Çobanoğlu 
17.20 Üç adım Ferhat Çiçek 
17.20 Cirit atma Şevket Taş 
17.45 200 m İsmail Aslan 
17.55 3000 m engelli Halil Akkaş 
18.35 3000 m Kemal Koyuncu 
19.10 4x400 m İhsan Alptekin, Emrah Çoban, Selahattin Çobanoğlu, Tuncay Örs, Serdar Tamaç 

Elvan şoku 

3 bin metrede ilk sırayı alan Elvan Abeylegesse'nin 23 Haziran'da İspanya'da başlayacak olan Akdeniz Oyunları'nda yarışması riske girdi. Milli atletin antrenörü Ertan Hatipoğlu, Elvan'ın böbreklerinde problem olduğunu belirterek, "Akdeniz Oyunları'nda yarışıp, yarışmayacağı henüz belli değil. Eğer durumu netlik kazanmazsa Dünya Şampiyonası öncesi onu riske sokmak istemiyoruz" dedi. 

Sukuşu çekildi 

Rum Kesimi adına 800 metre start listesinde ismi bulunan Kıbrıslı Türk atlet Zafer Sukuşu İstanbul'a gelmedi. Geçtiğimiz haftalarda Rum Kesimi adına yarıştığı için tepki alan Sukuşu'nun durumuyla ilgili toplantı yapan, KKTC ve Rum Federasyon Başkanları, sporcunun takımdan çıkmasına karar verdiler. 

Fotoğraf krizi 

Olimpiyat üçüncüsü Eşref Apak, çekiç atma müsabakaları sırasında bir fotomuhabirinin kafesin altından fotoğraf çekmesiyle konsantrasyonunu kaybederek, son atışı gerçekleştirmedi. 


</TEXT>
</DOC>
