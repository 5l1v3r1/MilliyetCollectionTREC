<DOC>
<DOCNO> 373991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/spor/spo00.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzatma deyip geçme 
</HEADLINE>
<TEXT>


Bu hafta son anlarda canı yananlar, üzüntü ve isyanı bırakıp ders çıkarmalılar. Aslında çoktan almış olmaları gerekirdi bu dersi çünkü geçen sezon '90 'lar şampiyonun adını koydular 

TAMER BAĞLAN 


Şampiyonluk adaylarından üçü de yenilmişti daha dördüncü haftada, 90 'larda gelen goller olmasa. Ne var ki, 90 dakikalık futbolun 'artı'sı da var işin içinde. Ve isyana hiç gerek yok, yiyen taraf olunca. Çünkü artılar, hem atana hem yiyene aynı uzunlukta. Sadece atan büyüklerle yiyen diğerleri arasında biraz fizik, biraz kondisyon, biraz direnç ve çokça da inanmışlık farkı var. 
Son anlarda oyunu daha çok rakip sahada tutmayı denese, 'dan dun' vurmak yerine topu çevirse ve 'artı'yı "bitmek bilmeyen zaman" gibi görmese, ne üzülür ne de isyan ederlerdi son anda yedikleri gollere, büyükleri yenebileceklerine h l tam olarak inanmayanlar. 
Rakipleri doldur boşaltlarla saldırırken ve metrekarelerce boş alan diğer tarafta onları beklerken son dakikalarda, neden kendi ceza sahası çevresine hapis oldu ki, Gaziantepsporlular. El Taib'i, İlhan'ı çıkararak oyundan, haftanın lideri olma fırsatını cömertçe harcadılar. 
Malatya'da Feyyaz Uçar'ın duygusal isyanını haklı bulanlar, aslında maçı Trabzonspor'a açık farkla getirebilecek pozisyonları unutmamalılar. Hadi onları da bir kenara bırakalım üst düzey bir maçın son anlarında Fatih Tekke gibi bir golcüye birleşik üç hareket birden yapma şansı verir mi, dersini iyi çalışmış, doğru savunmalar 
Bu konuda en şanssızı ise, Diyarbakırsporlular. Çünkü hakemin taç kararı ters, faul kararı da ağırdı gol öncesinde. Yani, onlar bir anlamda hakem kurbanı oldular. Peki, Tümer'in faul atışında, altı pasları önünde İbrahim Toraman'ı boşa çıkaran acemice ofsayt taktiğini hiç mi sorgulamamalılar 
Bu hafta 90 'larda canı yananlar, üzüntü ve isyanı bırakıp bundan mutlaka ders çıkarmalılar. Aslında çoktan almış olmaları gerekirdi bu dersi çünkü geçen sezon 90 'larda atılan goller, şampiyonun adını koydular... 
Uzatmaların ardından, dördüncü haftanın en kaydadeğer olayı, Alex'in mükemmel golüydü. Saniyenin yarısı kadar bir sürede karar, çeviklik, teknik ve faule neden olmayacak vuruş bir araya gelince topun bile yüzü güldü. Hasan Kabze, Fatih Tekke ve İbrahim Toraman'ın golleri de jenerik olacak kadar güzeldi ancak, birileri için görselliklerinden çok getirisi önemliydi... 
İlk dört hafta sonunda, Kayserililer'in ve Sivasspor'un başlangıç ve gidişatı doğrusu dikkat çekici. Yepyeni takımlarla bu kadar puan toplamak ilk haftalarda gelecek için çok önemli. Daha çok sular akar köprünün altından ve işler hep iyi gitmeyebilir. Ağustos böceği gibi şarkı söylemektense, karınca misali uzun kışın tedbirini şimdiden almak gerekir. Çünkü, Gençler'den Denizli'ye, dipteki önemli takımlar orada kalıcı değil... 

HAFTANIN PORTRESİ 
Alex F.Bahçe 
Onun için koşmuyor, mücadele etmiyor, taşın altına elini sokmuyor gibi eleştiriler yapıla dursun, Brezilyalı topu ayağına aldı mı Fenerbahçe bir başka güzel oluyor. Futbolun en güzel inceliklerini bir nakış ustası gibi sahaya döküyor, hem tribünleri coşturuyor, hem de takımını. Samsunspor'a attığı gol taraflı tarafsız herkesi mest ederken, attığı kıvrak çalımlar, müthiş paslar Şükrü Saracoğlu Stadı'nın dolduran herkese "futbolcu işte bu" dedirtti. 

HAFTANIN KARMASI 
Bora Malatya 
Serkan F.Bahçe 
El Saka Konya 
Mamadou Erciyes 
Fatih Ceylan Kayseri 
İlyas D.Bakır 
Fahri Ç.Rize 
El Taib G.Antep 
Alex F.Bahçe 
Anderson Sivas 

HAFTANIN TAKIMI 
Erciyesspor Süper Lig'in yeni takımı Erciyesspor sezona fırtına gibi girdi. Dört haftada topladığı sekiz puanın yanı sıra, ortaya koyduğu doyurucu futbol, oyuncuların kendilerine olan özgüveni gelecek haftalar için camiaya umut aşıladı. Ankaragücü deplasmanında da akıllı, istekli ve cesur oyununun karşılığını aldı, daha çok canlar yakacağını kanıtladı. 

HAFTANIN HOCASI 
Mustafa Uğur Erciyesspor Erciyesspor'un genç hocası kariyer basamaklarını hızla tırmanıyor. Oyuncularıyla kurduğu iletişim, çağdaş futbol anlayışı ve sürekli kazanmayı düşünen yapısıyla göz dolduruyor. Ankaragücü önünde takımına uygulattığı taktik, yerinde değişiklikler ve oyunu iyi okumasıyla taktir topladı, kendisine güvenenleri bir kez daha mahçup etmedi. 

HAFTANIN HAKEMİ 
Cem Papila Sivas - V.Manisa Hakemlerin son derece düşük bir performans gösterdiği haftada Sivas - Vestel Manisa maçını yüzünün akıyla tamamladı. Tartışmalı pozisyonlardan uzak kaldı, objektif düdükler çaldı. Yardımcılarıyla iyi anlaştı, ikili mücadelelere sürekli yakındı. 

GOL KRALLIĞI Futbolcu Takımı Maç Gol Ümit Karan Galatasaray 4 5 Cenk İşler K.Erciyesspor 4 3 İlyas Kahraman Diyarbakırspor 4 3 Alex de Souza Fenerbahçe 4 3 Zdravko Lazarov G.Antepspor 4 3 Mert Korkmaz Malatyaspor 4 3 Serkan Aykut Samsunspor 4 3 Fatih Tekke Trabzonspor 4 3 

GOL PASI Futbolcu Takımı Maç Asist Hasan Şaş Galatasaray 4 5 Timuçin Beyazıt K.Erciyesspor 4 3 Ümit Özat Fenerbahçe 4 2 Marco Aurelio Fenerbahçe 4 2 Zdravko Lazarov G.Antepspor 4 2 Cem Karaca Sivasspor 4 2 Gökhan Ünal Kayserispor 4 2 Zafer Demiray V.Manisaspor 4 2 İbrahima Yattara Trabzonspor 4 2 

ALTIN ELDİVEN 
0 gol Ömer Gençlerbirliği 
1 gol İvankov Kayserispor , Bora Malatyaspor 
2 gol Jevriç Ankaraspor , Cordoba Beşiktaş , Petkovic Sivasspor , Özden Konyaspor 
3 gol Fadhel K.Erciyesspor , Jefferson Trabzonspor 
4 gol Gökhan Gençlerbirliği , Metin Kayserispor 

KART CEZALILARI 
Sarı kart Yok 
Kırmızı kart Jaba Ankaraspor , Hasan Yurt Gaziantepspor , Erdinç Trabzonspor 

HAFTANIN SONUÇLARI 
Gaziantepspor - Galatasaray 2-2 
Ümit Dk.43 , Lazarov Dk.45 3 , İlhan Dk.61 , Hasan Kabze Dk.90 3 
Konyaspor - Denizlispor 1-0 
El Saka Dk.38 
Sivasspor - V.Manisasspor 1-0 
Anderson Dk.88 
Ankaraspor - Çaykur Rizespor 0-0 
Fenerbahçe - Samsunspor 5-2 
Kaies Dk.13 , Alex Dk.17 ve 90 1 , Anelka Dk.48 , Nobre Dk.72 , Serkan Dk.89 , Semih Dk.90 3 
Malatyaspor - Trabzonspor 1-1 
Mert Dk.85 pen. , Fatih Dk.90 5 
Ankaragücü - K.Erciyesspor 1-2 
Agali Dk.20 , Heverton Dk.28 , Cenk Dk.31 
Kayserispor - Gençlerbirliği 2-0 
Gökhan Dk.29 , Rodic Dk.90 3 
Beşiktaş - Diyarbakırspor 1-1 
İlyas Dk.80 , İbrahim Toraman Dk.90 2 

Teknik direktörlerin Süper Lig karnesi Adı soyadı P O G B M A Y 1.Eric Gerets 10 4 3 1 - 10 5 2.Christoph Daum 8 4 2 2 - 9 5 3.Mustafa Uğur 8 4 2 2 - 5 3 4.Rıza Çalımbay 8 4 2 2 - 6 2 5.Şenol Güneş 8 4 2 2 - 6 3 6.Werner Lorant 8 4 2 2 - 4 2 7.Faruk Hacıbegiç 8 4 2 2 - 7 5 8.Ertuğrul Sağlam 6 4 2 - 2 7 5 9.Samet Aybaba 6 4 1 3 - 3 2 10.Hüseyin Kalpar 5 4 1 2 1 5 5 11.Aykut Kocaman 5 4 1 2 1 2 2 12.Levent Eriş 4 4 1 1 2 8 5 13.Şaban Yıldırım 3 4 1 - 3 7 11 14.Ziya Doğan 2 4 - 2 2 - 4 15.Feyyaz Uçar 2 4 - 2 2 4 12 16.Metin Yıldız 1 4 - 1 3 2 5 17.Giray Bulak 1 4 - 1 3 2 7 18.Adnan Şentürk 1 4 - 1 3 4 8 



</TEXT>
</DOC>
