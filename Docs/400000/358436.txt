<DOC>
<DOCNO> 358436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur21.html </URL>
<DATE> 2005/07/05/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kadıköy'de cinayet .. Otoparkta çalışan kişinin cesedi bulundu 
</HEADLINE>
<TEXT>

     Kadıköy’de otoparkta çalışan bir kişi, tabancayla başından vurularak öldürülmüş halde bulundu. 
     AA muhabirinin aldığı bilgiye göre, Caddebostan’da sabah sporu yapan vatandaşların sahil kenarında bir ceset olduğu yönündeki ihbarı üzerine olay yerine giden polislerin bulduğu cesedin, bir otoparkta çalışan Hüseyin Büke’ye 27 ait olduğu belirlendi. 
     Caddebostan sahilindeki bir otoparkta çalışan Büke’nin, gece geç saatlerde Ç.G’ye ait otomobili alarak çıktığı ve daha sonra bu kişiye ait çay bahçesinin önünde ölü olarak bulunduğu öğrenildi. 
     Olay yerinde inceleme yapan polis, cesedin yanındaki otomobilin de Ç.G’ye ait olduğunu tespit etti. 
     Polisin, olayla ilgisi olabileceği ileri sürülen Ç.G’yi aradığı kaydedildi. 
     Bu arada Hüseyin Büke’nin cesedi, yapılan incelemenin ardından Göztepe Devlet Hastanesi morguna kaldırıldı. 
     
</TEXT>
</DOC>
