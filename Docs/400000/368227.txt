<DOC>
<DOCNO> 368227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/spor/spo00.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şikayetim var 
</HEADLINE>
<TEXT>


Lig maratonu bıraktığımız yerden şikayetlerle başladı. Sıcak hava, bozuk zemin, bireysel yetersizlik ve yeniden yapılanmanın getirdiği zorluklar ilk sıradaydı 

TAMER BAĞLAN 


Beş beraberlik ve tek farklı dört galibiyetle başlayan ligin ilk hatasının en çok konuşulan yanı, dakikalar ilerledikçe sporcunun veriminin düşmesine neden olan sıcak havaydı. Yöneticisinden, medya mensubuna, futbolcusundan taraftara kadar herkesin ortak görüşü sezon programı ne kadar yoğun olursa olsun, Türkiye şartlarında lig bu kadar erken başlamamalıydı. 
Şikayet anlamında dile getirilen ikinci ortak konu ise, zeminlerin henüz sezon başı olmasına rağmen hazır olmayışıydı. Yumuşak ve bozuk zeminlerde bileğe kadar gömülen ayaklar, pek çok karşılaşmanın pek çok anında, futbolcuları rakipleri kadar zorladı... 

Fenerbahçe eridi 
En az sıcak hava ve bozuk sahalar kadar, takımlar da pek hazır görünmedi açılış haftasında. Bir bölümü yeniden yapılanmanın götürüsüyle organizasyon ve uyum sorunu yaşarken, bir başka bölümü de bireysel verimsizliklerle düşüyordu oyundan. Örneğin, ligin peşin favorisi Fenerbahçe yeniden böyle bir sorunu olmamasına rağmen, Tuncay'la, Alex'le, Appiah'la teker teker eridi iyi başladığı Ankara deplasmanında. Ziya Doğan imzalı Gençlerbirliği ise, yeni kadrosuyla rakibinden çok daha organize ve hazırdı lige. Kırmızı - Siyahlılar, belli ki zirveyi rahatsız edecek kadar iyi olacaklar ileride... 
İlk haftanın lideri Gaziantepspor da renkdaşı Gençler gibi gelecek için olumlu sinyaller verdi, son dakikalarında oldukça zorlandığı Samsun deplasmanında. Üç sezondur Samsun'da kazanan Kırmızı - Siyahlılar'ın yeni teknik direktörü Faruk Hacıbegiç, Lazarov'un konsantre olduğu ciddi bir maçta neler yapabileceğine ilk kez şahit oldu. Savunmadaki bireysel hatalar, liderin en çok göze batan sorunuydu. 

Hasan-İliç el ele 
Yapamadığı transferlerle gündemde kalan ve sezon öncesi en fazla eleştiri alan Galatasaray, haftanın en anlamlı galibiyetini aldı, Aykut Kocaman'ın gelecek vadeden Konyaspor'u karşısında. Oysa tribün tepkileri sayesinde moraller yerle birdi başlama düdüğü çaldığında... Ve olumsuz geçecek her dakika, büyük sıkıntı yaratabilirdi. Neyse ki, Gerets'in sihirli değneğinden çıkmış Hasan Şaş ve çoklarının şüpheyle baktığı İliç devreye girdi. 2 asist, 2 gol... Tartışmasız haftanın kahramanları bu ikiliydi. 
Beşiktaş geçen sezonki savurganlığın bilincinde olmasına rağmen, hatayı yine transferle telafi etmek zorundaydı. Bu bir yeniden yapılanmaydı ve işi en zor olan Rıza Çalımbay'dı. Her türlü olumsuzluk bir kenara, Kartal'ı ilk maçında asıl zorlayan sorumsuzca davranan Ali Tandoğan'dı. Tümer, Ailton ve Kleberson da bu kadroya girecek. Bekleyin Beşiktaş "Az sonra" keyif verecek... 

Gelenek bozulmadı 

Kayseri Erciyesspor formasıyla ilk 90 dakikasında Beşiktaş ağlarını sarsan ve 2005-2006 sezonunun ilk golüne imzasını atan Cenk İşler, son 4 sezondur ilginç bir gelenek sürdürüyor. Tecrübeli futbolcu, geçen yıl Samsunspor formasıyla Ankaragücü'ne, Konyaspor forması giydiği 2003-2004 sezonunda Trabzonspor'a ve 2002-2003'te de İstanbulspor'dayken Adanaspor'a attığı golle son 4 yılda ilk karşılaşmaların tümünde gol sevinci yaşamış oldu. 

HAFTANIN PORTRESİ 
Hasan Şaş 
En son 2002 Dünya Kupası finallerinde kendi gibi oynayan Hasan Şaş, Mircea Lucescu'dan bu yana sanki başka biriydi. Futboluyla değil sakatlıklarıyla, hayal kırıklıklarıyla gündemde görmeye alıştığımız özel yetenek, Belçikalı teknik adam Eric Gerets ile birlikte sanki yeniden kendine geldi. Attığı pasların golle süslenmesi, iyi futboluna daha da artı kattı, eski günlerine döndüğünü bize gösterdi. Hem Galatasaray'ın, hem de Milli Takım'ın onun doğaçlama futboluna çok ihtiyacı var. Milli futbolcu böyle devam ederse, en iyi transferini yapmış olur bu konuda çokça eleştirilen Galatasaray. 

HAFTANIN KARMASI 
Orkun Ankaragücü 
Ömer Malatya 
Risp G.Birliği 
Hakkı Sivasspor 
Murat E. B. B. Ankaraspor 
Tomas Denizli 
Hasan Şaş Galatasaray 
İliç Galatasaray 
Sedat Gençlerbirliği 
Lazarov Gaziantep 
Yattara Trabzon 

HAFTANIN TAKIMI 
GAZİANTEPSPOR Gaziantepspor için Samsun'da kazanmak üç sezondur klasik haline geldi. Sezonun ilk lideri, maçın son bölümlerinde bireysel hatalar nedeniyle sıkıntıya girse de, Hasan'ın itici gücü ve Lazarov'un bitiriciliğiyle kazanmayı bildi. 

HAFTANIN HOCASI 
FARUK HACIBEGİÇ Geçen sezon Fransa'da görev yapan Bosnalı Faruk Hacıbegiç, Türkiye'deki ilk resmi maçından zaferle ayrıldı. Yeni teknik direktörün 3-4-1-2 oynattığı Kırmızı - Siyahlılar, özellikle kontrataklarda son derece etkiliydi. 

HAFTANIN HAKEMİ 
SÜLEYMAN ABAY Geçen sezon Süper Lig'de görev yapmaya başlayan Süleyman Abay, 9. maçında son derece başarılıydı. Samsunspor - Gaziantepspor maçının tempolu olmasında büyük katkısı vardı. Sonuca etki edecek herhangi bir hata yapmadan ilk haftanın hakemi unvanına hak kazandı. 

GOL KRALLIĞI 
2 GOL Sasa İliç Galatasaray , 1 GOL Jaba Ankaraspor , Umut, İsmet Ankaragücü , Sergen Beşiktaş , Mustafa Keçeli Denizlispor , İlyas Diyarbakırspor , Erdal, İlhan, Lazarov Gaziantepspor , Bülent Kayserispor , Cenk K.Erciyesspor , Levent Konyaspor , Mert Malatyaspor , Sinan Kaloğlu V.Manisaspor , Serkan, İvanov Samsunspor , Hakkı Sivasspor , Szymkowiak, Yattara Trabzonspor 

GOL PASI 
2 ASİST Hasan Şaş Galatasaray , 1 asist Murat Erdoğan Ankaraspor , Lazarov, Erdal Gaziantepspor , Gökhan Kayserispor , Petkov Samsunspor , Muhammet Sivasspor , Yattara, Syzmkowiak Trabzonspor 

ALTIN ELDİVEN 
0 GOL Murat Y. Diyarbakırspor , Volkan Fenerbahçe , Ömer Gençlerbirliği 
1 GOL Jevric Ankaraspor , Cordoba Beşiktaş , Zdravkov Ç.Rizespor , Souleymanou Denizlispor , Mondragon Galatasaray , Fadhel K.Erciyesspor , Fevzi Malatyaspor , Petkovic Sivasspor , Jefferson Trabzonspor 

KART CEZALILARI 
Sarı kart Yok 
Kırmızı kart Ali Tandoğan Beşiktaş , Yunus V.Manisaspor 

HAFTANIN SONUÇLARI 
Gençlerbirliği - Fenerbahçe 0-0 
K.Erciyesspor - Beşiktaş 1-1 
Cenk dk.54 , Sergen dk.84 
Sivasspor - Malatyaspor 1-1 
Mert dk.77 , Hakkı dk.80 
Diyarbakırspor - Ç.Rizespor 1-0 
İlyas dk.44 
Trabzonspor - Kayserispor 2-1 
Szymkowiak dk.26 , Yattara dk.32 , Bülent dk.80 
V.Manisaspor - Ankaragücü 2-2 
Umut dk.12 , Onur dk.31 k.k. , İsmet dk.45 , Sinan K. dk.56 
Samsunspor - Gaziantepspor 2-3 
Erdal dk.11 , İlhan dk.12 , Lazarov dk.25 , Serkan dk.58 , İvanov dk.60 
Denizlispor - Ankaraspor 1-1 
Mustafa Keçeli dk.8 , Jaba dk.49 
Galatasaray - Konyaspor 2-1 
Sasa İliç dk.3 ve 51 , Levent dk.61 pen. 

HAFTANIN MAÇLARI 
PERŞEMBE 20.30 Vaduz - Beşiktaş CUMA 20.00 Ankaragücü - Galatasaray CUMARTESİ 20.00 Çaykur Rize - Samsunspor, Malatya - Vestel Manisa, Gaziantep - Sivasspor, Fenerbahçe - Diyarbakır PAZAR 19.00 Konyaspor - Trabzonspor, 20.00 B.B.Ankara - G.Birliği, Kayseri - K.Erciyes, 21.15 Beşiktaş - Denizlispor 

Teknik direktörlerin karnesi Adı soyadı P O G B M A Y 1.Faruk Hacıbegiç 3 1 1 - - 3 2 2.Eric Gerets 3 1 1 - - 2 1 3.Şenol Güneş 3 1 1 - - 2 1 4.Hüseyin Kalpar 3 1 1 - - 1 - 5.Adnan Şentürk 1 1 - 1 - 2 2 6.Levent Eriş 1 1 - 1 - 2 2 7.Samet Aybaba 1 1 - 1 - 1 1 8.Rıza Çalımbay 1 1 - 1 - 1 1 9.Giray Bulak 1 1 - 1 - 1 1 10.Feyyaz Uçar 1 1 - 1 - 1 1 11.Mustafa Uğur 1 1 - 1 - 1 1 12.Werner Lorant 1 1 - 1 - 1 1 13.Christoph Daum 1 1 - 1 - - - 14.Ziya Doğan 1 1 - 1 - - - 15.Şaban Yıldırım - 1 - - 1 2 3 16.Ertuğrul Sağlam - 1 - - 1 1 2 17.Aykut Kocaman - 1 - - 1 1 2 18.Metin Yıldız - 1 - - 1 - 1 


</TEXT>
</DOC>
