<DOC>
<DOCNO> 379119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/guncel/gun04.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eken Telekulak'ın önüne geçilemez 
</HEADLINE>
<TEXT>


Endüstri Holding davasında yargılanan Korkut Eken, telefon dinlemeleri için "Bir canavar oluşturuldu" dedi 

NEŞET KARADAĞ DHA 

Yurtdışındaki işçilerin gönderdikleri paralarla Konya'da kurulan Endüstri Holding'i yağmaladıkları iddiasıyla, aralarında Kürşat Yılmaz'ın da bulunduğu 9'u tutuklu 50 sanıktan eski özel harek tçı emekli yarbay Korkut Eken, polisin senaryosunun kurbanı olduğunu iddia etti. 
Adana 7. Ağır Ceza Mahkemesi'ndeki duruşmaya Yılmaz ve eski Endüstri Holding Yönetim Kurulu Başkanı Mustafa Ertekin'le diğer 7 tutuklu sanık getirildi. 15 tutuksuz sanık da mahkemede savunmasını yaptı. Sanıklardan Yılmaz, Ali Oymak ve Duyanoğlu'nu, kendisi cezaevinden çıkarken ziyaret ettikleri sırada tanıdığını ifade eden Eken şöyle konuştu "Emniyet böyle bir senaryo yapar. 14 yıl hizmet verdim. Özel timin kurulmasında emeğim var. Polis teşkilatının yüzde 90'ı beni sever. 3 - 5'i sevmez. Telefon dinlenmesini kastederek Bir canavar oluşturuldu. Bunun önüne geçilemez. Amaçları beni çeteye sokmak, ismimi karalamak." 
Mahkeme heyeti, tutuklu 9 sanıktan Kürşat Yılmaz, Tamer Sözer, Şemsettin Kaya, Erhan Tekgül, Sultan Süleyman Kavrak ve Hasan Hüseyin Acar'ın tahliyesine karar verdi. 


</TEXT>
</DOC>
