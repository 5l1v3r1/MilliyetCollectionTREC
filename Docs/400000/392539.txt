<DOC>
<DOCNO> 392539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sondun10.html </URL>
<DATE> 2005/11/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
El Kaide füzeleri Türkiye'de kayıp 
</HEADLINE>
<TEXT>

     Amerikan CBS televizyonu, El Kaide’ye ait 4 füzeden ikisinin Türkiye’ye kadar getirildiğini, ancak füzelerin izinin kaybedildiğini bildirdi. Fransa’ya göre, El Kaide Paris’e yönelik bir saldırı planlıyor. 
     Fransız istihbaratına dayanan habere göre El Kaide, bir süre önce Çeçenistan’daki militanlardan Rus yapımı 4 adet Sam füzesi satın aldı. Bu füzelerden ikisinin Paris Charles de Gaulle Havaalanı’ndan iniş ya da kalkış yapan uçaklara karşı kullanılmasını planlayan teröristler, füzeleri kaçak olarak Türkiye’ye kadar getirdiler. 
     Ancak füzelerin izi Türkiye’de kaybedildi. Fransız istihbaratı, bilginin iki ayrı ülkede gözaltında olan iki el kaide militanınca doğrulandığını kaydetti. Fransızlara göre Irak’ı terör eğitim alanına çeviren El Kaide, şimdi Irak’ta ettiği militanlarını Avrupa’daki terör eylemlerine hazırlıyor. 
     
</TEXT>
</DOC>
