<DOC>
<DOCNO> 380951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur07.html </URL>
<DATE> 2005/09/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Eylem hazırlığındaki PKK'lılar yakalandı 
</HEADLINE>
<TEXT>

     DHA 

VAN’da gün gece Emniyet Müdürlüğü ekiplerince düzenlenen operasyonda eylem hazırlığı içinde bulunduğu belirtilen 9 kişilik PKK'lı terörist grubu çökertildi. 3 teröristin ölü olarak silahları ile birlikte ele geçirildiği operasyonda, 6 PKK’lı terörist de gözaltına alındı. 1 teröristin ise arandığı bildirildi. Operosyan kapsamında Hacıbekir Mahallesi’nde teröristlerin barındığı bir evde yapılan aramada 2 kilogram C-4 patlayıcı, 2 kalıp TNT, 3 tabanca ile 2 el bombası ele geçirildi. 
     Hacıbekir Mahalesi’nde dün saat 22.30 sıralarında Emniyet Müdürlüğü ekiplerinin yaptığı istihbarat çalışmaları sonucu, teröristlerin barındığı bir ev kuşatmaya alındı. Polislerin geldiği farkeden teröristlerden 4’ü bir taksiye binerek kaçmaya çalıştı. Çevre güvenliğini alan Emniyet Müdürlüğü ekipleri, takside bulunan teröristlere ateş açtı. Çıkan çatışmada 1 terörist ölü ele geçirilirken, 3 terörist ise sağ yakalandı. Operasyonu sürdüren polis, evde bulunan diğer teröristlerle de çatışmaya girdi. 2 saat süren çatışmada evde bulunan teröristlerden 2’si silahları ile birlikte ölü ele geçirilirken, 1’i yaralı 3 teröristi sağ olarak yakalandı. Teröristlerden biri ise kaçmayı başardı. 
     Sabah saatlerine kadar operasyonu sürdüren polis, çatışmanın yaşandığı evde yaptığı aramada 2 kilogram C-4 patlayıcı, 2 kalıp TNT, 3 tabanca, 2 el bombası bulundu. Yakalanan 6 teröristin sorgusu devam ediyor. 
     
     KİMLİKLERİ BELİRLENDİ 

     Çatışmada ölü ELE geçirilen 3 teröristin kimlikleri belirlendi. Ölen teröristler, Van’ın Gürpınar ilçesi nüfusuna kayıtlı 40 yaşındaki Üzeyir Taşar, Bitlis’in Ahlat ilçesi nüfusuna kayıtlı 18 yaşındaki İkbal Altındal ile Van’ın Saray İlçesi nüfusuna kayıtlı 20 yaşındaki Selçuk İnci’nin cenazesi Van Devlet Hastanesi morguna kaldırıldı. 
     Bugün sabah saatlerinde Van Devlet Hastanesi önünde geniş güvenlik önlemleri alan polis, hastane çevresinde vatandaşların toplanmalarına izin vermedi. Bu arada hastaneye gelen vatandaşların ellerindeki poşetler tek tek arandı. Ölen töreristlerin cenazelerinin, yapılacak otopsinin ardından ailelerine teslim edileceği belirtildi. 
     Diyarbakır’a kana bulayacaklardı 
     Öte yandan, Diyarbakır'ın Çınar ilçesi’nde, 2’si kadın 3 PKK üyesi, üzerlerinde C-4 patlayıcılarla yakalandı. Yakalanan örgüt elemanlarının başta resmi kurumlar olmak üzere bir çok yerde eylem yapacakları yönünde planlar bulundu. PKK’lıların Emniyet Müdürlüğü’ndeki sorgulamaları sürüyor. 
     Bir ihbarı değerlendiren Diyarbakır Emniyet Müdürlüğü Terörle mücadele ve Özel Harekat timleri, köylerde seyyar satıcılık yapan Talip B. yönetimindeki 21 DH 568 plakalı kamyoneti, Cumhuriyet Mahallesi’nde önceki gün durdurdu. Kamyonette yapılan aramada, PKK üyesi oldukları belirtilen ve adları açıklanmayan 2’si kadın 3 kişi yakalandı. Terör örgütüne yardım ettiği öne sürülen kamyonet sürücüsü Talip B. de gözaltına alındı. Örgüt mensubu oldukları iddiasıyla yakalanan kişilerle birlikte 1 tabanca ve 2.5 kilogram C-4 patlayıcı ele geçirildi. Sanıkların, emniyette susma’ hakkını kullandıkları belirtildi. Sanıklarla birlikte, resmi kurumlara yönelik eylem planlarının bulunduğu da kaydedildi. 
     Sorgulamaları devam eden sanıklar için Cumhuriyet savcılığından sorgu için ek süre talebinde bulunulacağı bildirildi. 
     
</TEXT>
</DOC>
