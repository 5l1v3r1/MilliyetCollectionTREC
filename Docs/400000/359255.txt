<DOC>
<DOCNO> 359255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun09.html </URL>
<DATE> 2005/07/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Volkswagen'deki rüşvet ve seks skandalı başkan götürdü... 
</HEADLINE>
<TEXT>

     Volkswagen VW otomobil şirketinin Yönetim Kurulu üyesi Peter Hartz, şirket içinde ortaya çıkan rüşvet ve seks skandalı nedeniyle istifa etti. 
     Hartz, yazılı açıklamasında, olayların ayrıntılarıyla araştırılması için Yönetim Kurulu'nun desteğiyle savcılığı devreye soktuklarını, ancak kendi alanına giren tüm olaylardan kendisini sorumlu tuttuğu için istifa etmeyi uygun gördüğünü bildirdi. 
     VW Yönetim Kurulu Başkanı Bernd Pischetsrieder, bu konuda yaptığı açıklamada, "Hartz'ın, ortaya çıkan olaylarla ilgili sorumluluğu üstlenerek, Yönetim Kurulu üyeliğinden istifa etme kararını saygıyla karşılıyoruz" dedi. 
     Pischetsrieder, Hartz'a bugüne kadar yaptığı çalışmalardan dolayı da teşekkür etti. 
     Aşağı Saksonya Eyaleti Başbakanı Christian Wulff da, Hartz'ın kararını takdir ettiğini söyledi. 
     Hartz'ın istifasının, şirketin Denetleme Kurulu tarafından onaylanması gerekiyor. 
     Süddeutsche Zeitung gazetesi, "şirket yönetiminin, tartışmalı kararlarda işçi temsilcilerinin desteğini sağlamak amacıyla, kendilerine lüks otellerde hayat kadınları sunduğunu" yazdmıştı. 
     Haberde, masrafların büyük bölümünü, "Hartz IV" reformlarına adı verilen şirket yöneticisi Peter Hartz’ın 63 onayladığı öne sürülmüştü. 
     İşçi temsilcilerine 10 yıldan fazla bir süre rüşvet verildiği, şirket uçaklarıyla Brezilya gibi uzak tatil ülkelerine lüks seyahatler organize edildiği kaydedilmişti. 
     

     
</TEXT>
</DOC>
