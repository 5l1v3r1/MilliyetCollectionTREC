<DOC>
<DOCNO> 376788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo17.html </URL>
<DATE> 2005/09/08/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Schalke 04 menajeri Halil Bundesliga için olgun duruma geldi 
</HEADLINE>
<TEXT>

     Almanya Birinci Futbol Ligi Bundesliga takımlarından FC Schalke 04'ün menajeri Rudi Assauer, FC Kaiserslautern'de oynayan Halil Altıntop'un, kendi takımları ve Bundesliga için olgun duruma geldiğini söyledi. 
     Rudi Assauer, spor dergisi Kicker'e yaptığı açıklamada, ''Halil, FC Schalke 04 ve Bundesliga için olgun duruma geldi. Bir transfer olur mu, bekleyip göreceğiz'' dedi. 
     Assauer, geçen sezon yeterli düzeyde olduğu için yalnızca Halil'in ikiz kardeşi Hamit Altıntop ile görüştüklerini ve takıma aldıklarını hatırlatarak, ''Halil o zaman Schalke'ye gelmek istedi, ancak hazır değildi. Şimdi ise çok büyük bir gelişme gösterdi'' diye konuştu. 
     Assauer, BV Borussia Dortmund'un da peşinde olduğu Halil için görüşmelere gelecek yıl ocak ayından sonra başlayacaklarını belirterek, ''Kararı kendisinin vermesi lazım. Schalke'deki ortamı kardeşi dolayısıyla biliyor. Ancak Dortmund'u o kadar iyi bilmiyor. Halil konusunda biz daha fazla avantaja sahibiz'' dedi. 
     
</TEXT>
</DOC>
