<DOC>
<DOCNO> 386820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/ekonomi/eko11.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota'lar da artık dizellendi 
</HEADLINE>
<TEXT>



Japon üretici Toyota'nın dizel motorlu Corolla, Corolla Verso, Avensis ve Land Cruiser modelleri Türkiye'de de satılmaya başlandı. Toyota'nın en son dizel teknolojisinin ürünü olan "D-4D" motorlarla donatılan araçlar, 32 bin 500 YTL'den başlayan fiyatlara sahip. 
ToyotaSA Genel Müdürü İbrahim Orhon, dizel motorlu modelleri gecikmeli piyasaya sunmalarının, müşteri memnuniyetine gösterdikleri hassasiyetten kaynaklandığını belirterek, "Avrupa standartlarında düşük kükürtlü dizel yakıtların yaygın olarak bulunabildiğine inandıktan sonra sunmaya karar verdik" dedi. Orhon, uzun çalışmalar gerçekleştirdiklerini, akaryakıt şirketlerinden Tüpraş'a, Sanayi Bakanlığı'na kadar pekçok görüşme yaptıklarını kaydetti. 
Corolla Sedan dizel 32 bin 500-35 bin 400 YTL, Corolla HB 34 bin-38 bin 400 YTL, SW 37 bin 400-40 bin 400 YTL, Corolla Verso 59 bin 600-69 bin 200 YTL arasında fiyatlarla satılıyor. Avensis ise 59 bin 400 YTL fiyata sahip. 


</TEXT>
</DOC>
