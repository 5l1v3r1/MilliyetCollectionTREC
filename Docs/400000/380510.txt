<DOC>
<DOCNO> 380510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun17.html </URL>
<DATE> 2005/09/22/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Schröder ve Merkel'siz koalisyon önerisi 
</HEADLINE>
<TEXT>

     Alman Sosyal Demokrat Parti'nin SPD eski genel başkanı Björn Engholm, Gerhard Schröder ve Angela Merkel'in yer almayacağı geniş bir koalisyonun kurulmasını önerdi. 
     Alman özel televizyon kanalı N24'e açıklamalarda bulunan Engholm, SPD ve Birlik Partileri CDU CSU arasında geniş bir koalisyonun kurulması ve iki genel başkan Gerhard Schröder ile Angela Merkel'in bu koalisyonda başbakanlık görevi almaması gerektiğini belirterek, ''Yeni insanlarla büyük bir koalisyona ihtiyacımız var'' dedi. 
     Engholm, Schröder'e yeniden iktidar talebinden vazgeçmesi, Merkel'e de ''devlet adamlığı'' göstererek diğer adayların önünü açması çağrısında bulundu. 
     Öte yandan, SPD'nin meclis tüzüğünü değiştirerek Birlik Partilerinin CDU CSU ayrı partiler olarak görülmesini planladığı ve böylece SPD'nin en büyük gruba sahip olan parti olarak hükümeti kurma yetkisi almayı hedeflediği iddia edildi. 
     SPD Federal Meclis Grup Başkan Yardımcısı Gernot Erler, bu yönde planları olduğunu doğrularken, SPD Genel Başkanı Franz Müntefering, yaptığı açıklamada, partilerinin meclis tüzüğünü değiştirmek gibi bir niyeti olmadığını söyledi. 
     Müntefering, Berlin'de yaptığı açıklamada, ''SPD meclisteki grupların bölünmesi gibi bir çaba içinde değil'' dedi. 
     
</TEXT>
</DOC>
