<DOC>
<DOCNO> 384552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo15.html </URL>
<DATE> 2005/10/06/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşok, Fransa'da sezona iyi başladı 
</HEADLINE>
<TEXT>

     Milli basketbolcu Hüseyin Beşok, Fransa 1. Basketbol Ligi'nde sezona iyi başladı. 
     Le Mans takımı formasıyla ilk maçına çıkan Beşok, 18 sayı 11 ribaund ile karşılaşmayı tamamladı. 
     Ligin güçlü takımlarından Le Mans, deplasmanda Brest'i 92-82 mağlup etti. 
     Geçen yıl Asvel takımında oynayan Beşok, AA muhabirine yaptığı açıklama, Le Mans takımına transfer olmaktan mutlu olduğunu söyledi. 
     ''Kendisini formda ve güçlü hissettiğini'' kaydeden Beşok, Türkiye'de hakkında çıkartılan ''sakatlığı geçmedi'' iddialarının asılsız olduğu belirtti ve bu iddiaların kendisini rahatsız ettiğini ifade etti. 
     Milli basketbol takımının Avrupa Şampiyonası'nda aldığı başarısız sonuçlara üzüldüğünü kaydeden Beşok, kendisine görev verildiği takdirde tekrar milli forma altında oynamaktan büyük mutluluk duyacağını söyledi. 
     
</TEXT>
</DOC>
