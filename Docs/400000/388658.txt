<DOC>
<DOCNO> 388658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonyas02.html </URL>
<DATE> 2005/10/21/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ABD'de çocuk pornosuna 100 yıl hapis 
</HEADLINE>
<TEXT>

     ABD’de bilgisayar yazılımı üreten Brian Tod Schellenberger, 6 yaşındaki kız çocuğuyla bir erkek çocuğunun pornografik fotoğraflarını ve video görüntülerini çekme suçundan 100 yıl hapis cezasına çarptırıldı. 
     Kuzey Carolina eyaletindeki bölge mahkemesi yargıcı Terrence Boyle, 43 yaşındaki Schellenberger’in avukatlarının, müvekkillerinin yetkililerle işbirliği yaptığı gerekçesiyle cezasının 25 yıl olması isteğini ise reddetti. 
     Schellenberger, mahkemede, herşey için çok üzgün olduğunu, herkesi incittiğini bildiğini belirterek, "keşke yapmasaydım" dedi. 
     İki küçük çocuğu kullanarak kendi pornografik görüntülerini yarattığını ve 15 yıl boyunca 100 binden fazla çocuk pornosu görüntüsünü topladığını kabul eden Schellenberger, ocak ayında yapılan mahkemesinde çocukları cinsel olarak sömürmek, çocuk pornosu bulundurmaktan suçlanmıştı. 
     Schellenberger, 2003 yılında tutuklanmıştı. 
     
</TEXT>
</DOC>
