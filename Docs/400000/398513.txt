<DOC>
<DOCNO> 398513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/magazin/amag.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dava evliliğimi de bitirdi' 
</HEADLINE>
<TEXT>


Zamanaşımı nedeniyle düşen 'Adnan Hoca' davasının bir numaralı tanığı Ebru Şimşek, 7.5 yıllık hukuk mücadelesinin, devlete ve adalete olan inancıyla birlikte evliliğini de bitirdiğini söyledi 

Pınar Aktaş 

Kamuoyunda 'Adnan Hoca' olarak tanınan Adnan Oktar'ın 'tehditle menfaat sağlamak' ve 'çıkar amaçlı suç örgütü kurmak' iddiasıyla 18 yıla kadar hapis istemiyle yargılandığı 34 sanıklı davanın 'zamanaşımı'ndan düşmesinin ardından, 7.5 yıldır hukuk mücadelesi veren şik yetçilerden Ebru Şimşek 30 pes ettiğini söyledi. 
Gökhan Adlı'yla da önümüzdeki günlerde boşanacağını açıklayan Şimşek, "Eşim bana bu süreçte çok destek oldu ama benim sinirlerim yıprandı. Şu anda evliliğim de bitti" diye konuştu. 

'19 yaşındaydım' 
Kararın ardından bir daha konuyla ilgili konuşmama kararı aldığını belirten Şimşek, şunları söyledi 
"Bu olaylar ilk kez 1994'te ben 19 yaşındayken başıma geldi. Ama az bilinen bir şey var ki, ben hiçbir zaman Adnan Hoca'nın grubuna katılmadım. Dolayısıyla ben reddettiğim için zaten bu savaşı verdim, savcılığa dilekçe verdim. 1999 yılında polis evlere baskın yaptı. Ondan sonra Emniyet beni 'Tanıklık yapar mısınız ' diye çağırdı. Bir şekilde devletin tanığı oldum." 

'Kimse sahip çıkmadı' 
"Ben hakikaten maddi ve manevi olarak çöktüm. Artık bu hükümeti de, devleti de Allah'a havale ediyorum. Herkesin Allah müstahakını versin. Çünkü ben artık çok yoruldum ve çok pişmanım. 7.5 yıl içinde bana kimse sahip çıkmadı. Kimse size ekmeğinizi vermiyor." "Bu arada 'Adnan Hoca'nın bacısı, motoru' diye adı geçen mankenlerin hepsi ortalıkta gayet güzel, playboylarla gezip tozuyorlar. Yapıma aykırı. Ama pişmanım. Keşke ben de öyle yapsaydım. Türkiye Cumhuriyeti Devleti'nde hakkını aramak kadar aptalca bir hareket yok." 

'Eşimle arama girdi' 
"Eşim her zaman bana destek verdi. Sokakta başörtülü, başörtüsüz birçok insanın bana gelip de 'Allah senden razı olsun, yüreğimizin sesi oldun' diye tebrik etmesi de en büyük gücümüz oldu. Ama bu davalar eşimle benim arama girdi. Bu kadar destek olmasına rağmen benim sinirlerim çok yıprandı. Ve benim evliliğim de bitti. Önümüzdeki günlerde boşanıyorum." 

Adnan Hoca'ya lanet olsun 
"Şu anda bana ait ne bir evim var, ne de bankada param. Ben şu anda annesinin karnından yeni doğmuş bir çocuk gibiyim. O kadar acımasız bir Türkiye ki... Birtakım çevreler demediler ki 'Bu kıza bir sahip çıkalım.' O insanlar bunu demezken bir taraftan şunu düşünmediler, 'Ya bu kız bu mücadeleyi veriyor da nasıl yaşıyor ' "Lanet olsun Adnan Hoca'ya Hayatım Adnan Hoca'yla anılır oldu. Benim yeteneklerim, meziyetlerim var. Benim sesim var, ben Etiler gibi bir yerde canlı canlı program yapmış insanım." 

'Artık şik yetçi olmam' 
"Hiç kimse kusura bakmasın. Bugün Adnan Hoca inanılmaz delillerle yakalansın, hatta bana desinler ki 'Ebru sen gel şik yetçi ol, 3 gün içinde bu dava bitecek ve kesin, garanti sonuç' deseler yemin ediyorum şik yetçi olmam. Benim için bitti artık." "Ben bu devlete de küstüm. Artık paçayı kurtarmaya bakıyorum. Temyiz hakkımı kullanmayı düşünmüyorum. Artık hayatımın bir 7 yılını daha adliye koridorlarında geçirmek istemiyorum. Öyle bir gücüm kalmadı artık. Bundan sonra ne yapacağım konusunda açıkçası hiçbir fikrim yok." 


</TEXT>
</DOC>
