<DOC>
<DOCNO> 353882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/spor/spo20.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfersiz transfer 
</HEADLINE>
<TEXT>


YAKAN TOP Nilay YILMAZ 


Zalim Yorumcu Can Dark 
Transfer dönemi, tüm yavaşlığıyla devam ediyor. 4 büyükler ve 14 kardeşinden oluşan mega ligimizde henüz hiçbir takım yaptığı transferlerle gündeme damgasını vuramadı. Ha, pardon Ligin taze takımlarından Kayseri Erciyesspor hariç. Kırmızı - sarı - lacivert - mavi - siyah - beyazlı takım, iç ve dış piyasadan aldığı oyuncularla sadece renk değiştirmede değil, transferde de hızlı olabildiğini gösterdi. Erciyes'in hızına tekstil atölyeleri bile yetişemediği için Inter formalarıyla yeni transferlerini basına tanıtan kulüp, bu arada durumdan istifade çıkarıp kendilerine Inter'i örnek aldıklarını açıkladı. Kaptan Zanetti, Zapatistalara verdiği destekten sonra bakarsınız Erciyesspor'a da bazı iyilikler düşünür. Zaten Erciyesspor'un sayın yöneticileri devamlı beyin fırtınası egzersizleri yaptığı için pek çok şeyi düşünmüşlerdir. Sözün kısası bu Erciyes'le ligimiz çok "renkli" hale gelecek, bu kesin. 
Rıza Hoca tatilde futbolcularına futbol oynamayı yasaklamış. Sakatlık, kaza - bela olmasın diye. İyi de ya o topçular geçen senenin ilk yarısında olduğu gibi lig başladıktan sonra da futbol oynamamaya devam ederse ne olacak Bu arada yakınlarda bit pazarına nur yağabilir. Beşiktaş'ta, Giunti ve Münch adları bile geçmeye başladı. 
Zurawski diye diye Fatih Tekke'yi satma aşamasına gelen Trabzonspor, "Saray'dan Ribery kaptırma" oyununda müthiş beceri sergileyen Galatasaray yönetimi, adı var kendi yok yıldız transferleriyle Fenerbahçe. Hepsi ayrı ayrı ele alınmayı hak ediyor ki, artık haftaya. İşte o haftaya kadar İYİ HAFTALAR. 

Futbol alemi politikanın, zamanın ruhunun, toplumsal eğilimlerin parlak bir aynasıdır. 
Tanıl Bora 


Haberiniz var mı 

1900'lerde Notts Co takımının kaleciliğini yapan Albert Iremonger, maç sırasında onu rahatsız eden veya onun hoşuna gitmeyen bir şey olduğunda, bağırıp - çağırmak yerine, her şey düzelene kadar sahanın ortasına geçip topun üzerine otururmuş. Hiç kimsenin gücü de, onu yerinden kaldırmaya yetmezmiş. 



Sergen'den masallar 
Yurtdışı kampına tam kapasite ile katılacağım. Gelecek sezon eskisinden daha iyi olacağım. 
Beşiktaşlı Sergen Yalçın 

Sen hangi gruptansın 
Doping yapan da yapmayan da, "Böyle bir şey yapmadım" der. 
Halterci Halil Mutlu 

Ne desen haklısın 
Maalesef Türkiye'de spor basını, insanı yerden yere vuruyor. Komik olan, ben Fatih Tekke olduğum için eleştirilmiyorum. Benim yerimde Maradona olsa yine de eleştirilerden kurtulamazdı. 
Trabzonsporlu Fatih Tekke 

Ulueren'den nasihatler 
Bunları yapıyorsan usulüne göre yapın ama yakalanmayın. Yakalanıyorsunuz, her gün bir skandal bombanız patlıyor. Yakalanmayın 
Serhat Ulueren - Telegol, Star 

Burası Türkiye, burada böyle 
Her 90 dakikanın sonunda kendisini asmak üzere bekleyen insanların önüne çıkan bir teknik direktör ve Milli Takım dünyanın neresinde görülmüş 
Reha Muhtar - Sabah 

Daum varken zor 
Kulübede çok fazla oturdum. Bunu hak ettiğime inanmıyorum. Artık oynama zamanım geldi. Eninde sonunda kale benim olacak. 
Fenerbahçeli Volkan Demirel 


</TEXT>
</DOC>
