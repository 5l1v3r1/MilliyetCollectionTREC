<DOC>
<DOCNO> 387334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko35.html </URL>
<DATE> 2005/10/17/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Unakıtan, bu geceyi de hastanede geçirecek... 
</HEADLINE>
<TEXT>

     Maliye Bakanı Kemal Unakıtan'ın, bugünü de gözlem amaçlı olarak hastanede geçireceği bildirildi. 
     Hacettepe Üniversitesi Hastaneleri Genel Koordinatörlüğü, Unakıtan'ın sağlık durumu hakkında yeni bir yazılı açıklama yaptı. 
     Açıklamada, Unakıtan'ın bağırsak enfeksiyonu sonrası gelişen aşırı sıvı kaybının, uygulanan tedavi ile önemli ölçüde giderildiği belirtildi. 
     Bakanın tüm vital bulgularının normal sınırlar içinde olduğu kaydedilen açıklamada, ''Sayın Unakıtan'ın bugünü gözlem amaçlı olarak hastanelerimizde geçirmeleri uygun görülmektedir'' denildi. 
     Maliye Bakanı Unakıtan, bağırsak enfeksiyonuna bağlı olarak gelişen aşırı sıvı kaybı nedeniyle dün öğle saatlerinde Hacettepe Hastanesi'ne kaldırılmıştı. 
     
</TEXT>
</DOC>
