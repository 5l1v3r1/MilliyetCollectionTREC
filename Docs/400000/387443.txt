<DOC>
<DOCNO> 387443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur41.html </URL>
<DATE> 2005/10/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
PKK'lı teröristler elektrik trafosunu patlayıcıyla etkisiz hale getirdi 
</HEADLINE>
<TEXT>

     Osmaniye’de terör örgütü PKK mensuplarınca, patlayıcı konularak Karıncalı Yaylası yakınlarındaki elektrik trafosunun kullanılmaz hale getirildiği bildirildi. 
     Alınan bilgiye göre, Osmaniye’ye 25 kilometre uzaklıkta bulunan Karıncalı Yaylası yol ayrımında bulunan, Zorkun, Bağrıaçık ve Küllü yaylalarına elektrik sağlayan trafoda patlama meydana geldi. 
     Olay yerine giden ekiplerin çalışmaları sonucu terör örgütü PKK mensuplarının trafoya patlayıcı yerleştirdiği belirlendi. 
     Jandarma yetkilileri, teröristlerin yakalanması amacıyla operasyon yap0ıldığını bildirdiler. 
     Osmaniye Elektrik Dağıtım A.Ş. yetkilileri, yeni trafo yapılması çalışmalarına başlandığını kaydettiler. 
     
</TEXT>
</DOC>
