<DOC>
<DOCNO> 385603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonyas02.html </URL>
<DATE> 2005/10/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kanserin en büyük nedeni enfeksiyon 
</HEADLINE>
<TEXT>

     SAADET ORUÇ Paris DHA 

      FRANSA Pasteur Enstitüsü Kanser Komitesi Başkanı Claude Leclerc, kanser vakalarının yüzde 25'nin nedeninin enfeksiyon olduğunu açıkladı. 
     Liberation Gazetesi'ne demeç veren Kanser Komitesi Başkanı Claude Leclerc, kanserle mücadelede aşı yönteminin kullanılmasıyla ilgili soruları yanıtladı. Leclerc, kanserle mücadelede geliştirilen ilk aşının karaciğer kanserinin de önünü kesen Hepatit B aşısı olduğunu söylerken, günümüzde kanser vakalarının yüzde 25’inin nedeninin enfeksiyon olduğunu açıkladı. Şimdiye kadar kansere yol açan bir bakteri ve altı virüs tespit edildiğini kaydeden Lecrec, rahimağzı kanserine neden olan papillomavirüs’ün çok etkili olduğunu belirtti. 
     Ayrıca, helicobacter pylori bakterisinin mide kanserindeki rolünün altı çiziliyor. Kansorejon virüslerin etkisi üzerine ise çalışmalar 1960'lı yıllardan bu yana sürdürülüyor. 
     
</TEXT>
</DOC>
