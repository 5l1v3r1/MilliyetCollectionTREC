<DOC>
<DOCNO> 360874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/ekonomi/eko05.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
WorldCom'un eski başkanına tarihi ceza 
</HEADLINE>
<TEXT>



Telekomünikasyon şirketi WorldCom'da 2002 yılında yapılan 11 milyar dolarlık yolsuzlukta rol oynadığı iddia edilen WorldCom eski yöneticisi Bernard J. Ebbers, 25 yıl hapis cezasına çarptırıldı. Ebbers'e verilen hapis cezası ABD tarihinde, bir şirkette yapılan yolsuzluklardan dolayı bugüne kadar bir şirket yöneticisine verilmiş en yüksek ceza olarak geçti. Ebbers'e verilen cezanın, benzer yolsuzluk teşebbüslerini caydırma amacı taşıdığı da belirtildi. Ebbers, şirket k rını yıllar boyunca şişirerek 11 milyar dolar fazla göstermek suretiyle yatırımcıları dolandırmakla suçlanıyordu. Söz konusu yolsuzluk, 2002 yılında ortaya çıkarılınca, WorldCom'un borsadaki değeri düşmüş ve şirket kendini korumak için iflasını istemişti. Şirket, Amerikan yasaları çerçevesinde mayıs ayında iletişim devi Verizon'a satılmıştı. 



</TEXT>
</DOC>
