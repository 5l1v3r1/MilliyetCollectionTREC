<DOC>
<DOCNO> 359979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/yasam/yas03.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün mutsuz bitti 
</HEADLINE>
<TEXT>


Aileler arasında çıkan kavga, Adana'da düğün iptal ettirdi. Araya giren polis tarafları ikna edemeyince, gelinle damat 'vedalaştı' 

FATİH KARAÇALI Adana DHA 

Adana'da bir düğünü, gelinle damadın yakınları arasındaki kavga iptal ettirdi. Barajyolu'ndaki Pamuk Müzikhol'de Yüce ve Keser aileleri, nik hları önceden kıyılan Fethiye 27 - Seçkin Keser 30 çiftinin düğün töreni için bir araya geldi. Neşe içinde geçen düğünün sonunda takı törenine geçildi. 

Kalbi dayanmadı 
Bu sırada aşırı alkollü oldukları iddia edilen erkek tarafıyla gelinin yakınları tartışmaya başladı. 
Tartışma büyüyünce, kavga edenler dışarı çıkıp birbirlerine saldırdı. Sopaların da kullanıldığı kavgada 2 kişi yaralandı, gelinin babası Burhan Yüce kalp krizi geçirdi. 

Öperek veda etti 
Kavgayı öğrenip müdahale etmek için gelen polis ekipleri yetersiz kaldı, arbede sırasında bir polis memuru da yaralandı. Kavgaya neden olanları Çevik Kuvvet ve Asayiş Şubesi ekipleri dağıtabildi. 
Kendisine bıçak çekildiğini ileri süren gelinin ağabeyi Adnan Yüce, kardeşini vermeyeceğini söyleyince herkes şoke oldu. Yaklaşık bir saat boyunca öfkeli ağabeyle yakınlarını ikna etmeye çalışan polis müdürleri, "Düğünlerde bu tip olaylar olur. Siz akrabasınız, bu kadar büyütmeyin" dedi. 
Bu arada düğün iptal edilirken, anne ve babasına yapılan saldırının kendisine yapıldığını söyleyen gelin Keser de, eşini öperek veda etti. 




</TEXT>
</DOC>
