<DOC>
<DOCNO> 394149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo22.html </URL>
<DATE> 2005/11/11/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Beşiktaş PAF'ları ile oynuyor... 
</HEADLINE>
<TEXT>

     Beşiktaş, Turkcell Süper Ligi'nde Gaziantepspor ile gelecek hafta yapacağı maçın hazırlıklarını, bugün tek antrenmanla sürdürdü. 
     BJK Nevzat Demir Tesisleri'nde, teknik direktör Jean Tigana yönetiminde çalışan siyah-beyazlılar, ilk yarım saati basın mensuplarına açık olan antrenmanda, ısınmanın ardından eltopu oynadı. 
     Antrenmanda Tigana, daha sonra takımı 2 gruba ayırdı. Bir grup salonda çalışırken, diğer grup teknik direktör Tigana yönetiminde top tekniği çalışması yaptı. 
     Yaklaşık 2 saat süren idmana İbrahim Akın, İbrahim Üzülmez ve Gökhan da katılırken, Sergen ile Tayfur takımdan ayrı çalışmalarını sürdürdü. 
     Siyah-beyazlıların bugünkü antrenmanına, milli takım kamplarında bulunan Ahmed Hassan, İbrahim Toraman, Okan ve Tümer katılmadı. 
     Bu arada Beşiktaş, yarın BJK Nevzat Demir Tesisleri'nde basına kapalı olmak üzere PAF takımıyla hazırlık maçı yapacak. 
     
</TEXT>
</DOC>
