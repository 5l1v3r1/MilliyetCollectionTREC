<DOC>
<DOCNO> 384001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur37.html </URL>
<DATE> 2005/10/04/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Ankara'da elektrik kesintisi uygulanacak 
</HEADLINE>
<TEXT>

     Trafolarda dönüşüm, havai hat şebekesinin yer altına alınması ve şebekede bakım onarım çalışmaları nedeniyle 6-7 Ekim tarihlerinde Çankaya'da elektrik kesintisi uygulanacak. 
     Başkent Elektrik Dağıtım A.Ş'den yapılan açıklamaya göre, 6 Ekim'de, Çankaya İlçesi'ne bağlı Kızılay Seğmenler Parkı ve civarı, Farabi Sokak, Atatürk Bulvarı'nın bir kısmı 09.00-14.00 saatleri arasında, Karakusunlar 29, 30. caddeler ve civarı, EKO Sitesi, 08.00-12.00 saatleri arasında, Çiğdem Mahallesi 25. Cadde ve civarına 12.00-16.00 saatleri arasında, elektrik verilemeyecek. 
     7 Ekim'de ise, Kızılay, AND, Nergis sokaklar, Şehit Ersan Caddesi ve civarında 09.00-14.00 saatleri arasında, Eskişehir Yolu Bayındırlık ve İskan Bakanlığı, TOGO Binası 12.00-16.00 saatleri arasında, Eskişehir yolu, Söğütözü Otokoç, Yüksel İnşaat 08.00-12.00 saatleri arasında elektrik alamayacak. 
     Gazi mahallesi, Polat Caddesi, Şenol Caddesi'nin bir kısmı ve civarına ise 6-7 Ekim tarihlerinde 09.00-13.00 saatleri arasında elektrik verilemeyecek. 
     
</TEXT>
</DOC>
