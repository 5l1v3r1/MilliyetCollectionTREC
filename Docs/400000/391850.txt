<DOC>
<DOCNO> 391850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/guncel/axgun02.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk unutulmaz 
</HEADLINE>
<TEXT>


Susurluk'ta meydana gelen ve devlet görevlisi-mafya-siyaset bağlantısını ortaya çıkaran kazanın üzerinden tam 9 yıl geçti. Olay, Türkiye'nin gündemini h l meşgul ediyor... 


Balıkesir'in Susurluk ilçesi yakınlarında 3 Kasım 1996'da meydana gelen, Abdullah Çatlı, Gonca Us ve Hüseyin Kocadağ'ın ölümü, Sedat Edip Bucak'ın yaralanmasıyla "Devlet-mafya-siyaset" üçgeninin bağlantısını ortaya çıkaran trafik kazasının üzerinden 9 yıl geçti. Ancak olay, kamuoyu gündemindeki sıcaklığını h l koruyor. 
İzmir yönünden gelen "Mercedes" otomobilin, akaryakıt istasyonundan yola çıkan kamyona çarpmasıyla meydana gelen kaza, sadece ülkenin değil dünyanın gündemine de girdi. Olay, ölenlerden birinin "Bahçelievler katliamı"nın aranan sanığı ve üzerinden "Mehmet Özbay" adına düzenlenmiş sahte kimlik çıkan Abdullah Çatlı olduğunun anlaşılmasıyla önem kazandı. 
Çatlı'nın yanı sıra manken Gonca Us ve Kemalettin Eröge Polis Okulu Müdürü Hüseyin Kocadağ'ın öldüğü, o dönem DYP Şanlıurfa Milletvekili olan Sedat Edip Bucak'ın yaralandığı kazanın ardından, "Milletvekili, polis şefi ve aranan sanığı bir araya getiren ortak nokta neydi " sorusunun yanıtı bulunmaya çalışıldı. 

TV dizisi olacak 

MERSİN DHA 
Eski Kültür Bakanı Fikri Sağlar, üzerinden henüz sis perdesinin kalkmadığını öne sürdüğü "Susurluk Skandalı"nın televizyon dizisi olarak çekilmesi için bir proje başlatıldığını ve senaryoyu da kendisinin yazacağını açıkladı. Babası Mustafa ve annesi İlhan Sağlar'la bayramlaşmak üzere dün memleketi Mersin'e gelen Sağlar, televizyon seyircisi noktasında birçok dizi gördüklerini anlattı. Sağlar şöyle konuştu "Bu dizilerin büyük bir çoğunluğu mafyaya özenen gençler yaratıyor. Ayrıca sanatsal yönü de olabilen, ama bilgileri ve belgeleri derin kanıtlara dayanan yeni bir kavramın ortaya çıkması gerektiğini düşündüm. Ön çalışmalarımız bitti, bölümlerine geçiyoruz." 



</TEXT>
</DOC>
