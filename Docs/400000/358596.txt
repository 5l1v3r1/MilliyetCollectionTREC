<DOC>
<DOCNO> 358596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun32.html </URL>
<DATE> 2005/07/06/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
El Kaide, kaçırdığı büyükelçinin kimlik fotokopisini internette yayınladı 
</HEADLINE>
<TEXT>

     Mısır'ın Bağdat Büyükelçisi İhab El Şerif'i kaçırdığını iddia eden Irak El Kaide Cihad örgütü, ispat için, büyükelçinin kimlik kartlarının kopyalarını internette yayımladı. 
     Örgüt, El Şerif'in ehliyetinin, dışişleri bakanlığı kartı ve sağlık sigortası kartlarının kopyasını, dini içerikli bir internet sitesine postaladı. 
     Ebu Musab Zerkavi'nin lideri olduğu örgüt, dün, büyükelçinin hafta sonunda kaçırılmasını üstlenmişti. 
     
     ÖLDÜRME TEHDİDİ 

     Bu arada, Irak El Kaide Cihad örgütü kaçırdığı Mısır'ın Bağdat Büyükelçisi İhab El Şerif'i öldürmekle tehdit etti. 
     Örgütün internette yayınlanan açıklamasında, "Irak'taki El Kaide örgütünün şeriat mahkemesi, Yahudilerle ve Hıristiyanlarla ittifak içindeki Mısır'ın mürtet büyükelçisini cezalandırması ve öldürmesi için mücahitlere teslim etmeye karar verdi" denildi. 
     Ebu Musab Zerkavi'nin lideri olduğu örgüt, dün, büyükelçinin hafta sonunda kaçırılmasını üstlenmişti. 
     
</TEXT>
</DOC>
