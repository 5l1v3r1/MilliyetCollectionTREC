<DOC>
<DOCNO> 359797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/ysenay.html </URL>
<DATE> 2005/07/10/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Havuzdaki kulaçlar 
</HEADLINE>
<TEXT>



Futboldaki havuz pazarlıkları, transferi de bastırmış bir şekilde gündemin zirvesine oturmuş vaziyette... 
Bu konuda herkes kendi menfaati doğrultusunda, istekler sürebilir pazarlıklara... Dört büyükler seyirci hakimiyetine sahip oldukları için nazlanmakta haklı da olabilirler kendilerince... Ayrıca diğer on dört Anadolu takımları da hakça dağıtım konusunda son noktaya kadar direnebilirler. Bütün bunlar pazarlık süresinde çok da doğal karşılanması gereken olgulardır... Şimdi bu konuda çok da yapıcı bir görüntü sergileyen Futbol Federasyonu, sonucu muhakkak ki, olumlu bir noktaya bağlayacaktır... 
Ancak bize göre geçmiş yıllara ait şampiyonluklar hakkı adı altında yapılan ödemeler, derhal kaldırılmalıdır havuzun yeni paylaşım anlaşmalarından... 
Yahu teşvik ne demektir .. Teşvik gelecek zaman adına yapılacaklara ait itici bir güçtür... Geçmiş zamanın teşviği mi olurmuş .. Futbolumuza dinamizm getirmek adına yapılacak ödemeler tamamen yeni sezonların, yılların daha da parlak sonuçlar yaratması adına yapılır ki, bu paraların ülkemize bir getirisi doğabilsin... İşte bu noktada on dört kulüp son derece haklıdırlar... Ve de havuz paylaşımındaki bu adaletsizlik giderilmediği sürece de, tavır koymaya devam etmekte haklı kalırlar... 
Başarı sıralaması yani performansa göre dağıtımda oluşacak yeni yöntemde, gelecek sezonlar hem şikelerin önünü kesecek, hem de takımların yarışma hızlarına yepyeni rüzgarlar katacaktır... Meselenin bu yanı futbolumuza hem yeni izleyiciler kazandıracak, hem de maçlara kaliteli futbolun gelmesiyle çok da sürpriz sonuçlar doğuracaktır, yarışmaların bir çokları... 
Ayrıca hangi isim altında alınmış olursa olsun, eğer tahsil edilen paralar doğru transferlere, maksadına tam tamına uygun alt yapı çalışmalarına harcanmayıp, kalitesiz yabancılara hesapsız kitapsızca kaptırılacaksa eğer, o zaman on dört takımın yepyepi ataklar ve şampiyonluk ihtimali daha uzun yıllar hayal olmaya devam eder... 
Dört büyükler ise hesaplarına hakim olmadan yanlış yollarda dolaşmaya devam ederlerse, onların da Avrupa'da başarı bir yana kasalarındaki dolarlı borç listeleri kabarmaya devam eder ve de işte o zaman havuzdaki kulaçlar birazda boşa atılır korkarım... 


</TEXT>
</DOC>
