<DOC>
<DOCNO> 356853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/siyaset/siy08.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırvatistan'la 8 fark 
</HEADLINE>
<TEXT>


Hırvatistan'ın müzakere çerçevesi belgesinde, Türkiye'ye kıyasla avantajlı ifadeler var. Hırvatların üyeliğinin askıya alınması daha uzak bir ihtimal, beklenti listesi kısa 

BRÜKSEL Milliyet 


Türkiye için hazırlanan müzakere çerçevesi, Hırvatistan için hazırlanan çerçeveden şu konularda farklar içeriyor 
Her iki ülke için müzakerelerin ucunun açık olduğu bildirilirken, Hırvatistan'ın belgesindeki "doğası gereği" ifadesi Türkiye'ninkinde yok.Türkiye'nin belgesindeki, "Türkiye üyelik yükümlülüklerinin tümünü tam olarak üstlenmek durumunda değilse Avrupa yapılarına tam olarak bağlı kalması sağlanacak" ifadesi Hırvatistan için yok.AB'nin Türkiye'den beklentileri, geniş bir yelpazede sıralanırken, Hırvatistan için liste kısa. Uygulama atfı yok.Türkiye ile müzakerelerin askıya alınmasını "üye devletlerin üçte biri", Hırvatistan içi ise sadece komisyon önerebiliyor. Kararın 'nitelikli çoğunlukla verileceği' Hırvatistan'ın belgesinde yok.Türkiye belgesinde Kopenhag kriterlerinin yanı sıra "AB'nin yeni üye alma kapasitesine" atıf yapılırken, Hırvatistan için Kopenhag kriterleri yeterli.Türkiye için gündeme getirilen kalıcı önlemler Hırvatistan için yok."Müzakereler 2014 sonrası tamamlanabilir" atfı Hırvatistan için yok.Müzakere başlıkları için kriterler konusunda Konsey'in Türkiye için oybirliğiyle hareket edeceği vurgusu var, Hırvatlar için yok. Ayrıca Türkiye'den bir başlık geçici olarak kapandıktan sonra da uygulama raporu isteniyor. 



</TEXT>
</DOC>
