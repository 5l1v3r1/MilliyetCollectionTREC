<DOC>
<DOCNO> 366611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yasam/yas02.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kemer' ölüm riskini 'yarılar' 
</HEADLINE>
<TEXT>


Emniyet kemeri kullanımını artırmak için düzenlenen yeni kampanya toplantısından, müthiş bir iddia Kemer, yılda en az 5 bin can kurtarır 

AHU COŞKUN İstanbul 

Petrol Ofisi, Temsa ve Hürriyet Otoyaşam gazetesi, 'Emniyet Kemeri Hayat Standardıdır' konulu bir proje başlattı. 
Projenin tanıtımı amacıyla düzenlenen toplantı, dün Sakıp Sabancı Müzesi'nde yapıldı. 

Kullanan yüzde 21 
Düzenlenen toplantıya, Ulaştırma Bakanı Binali Yıldırım, Sabancı Holding Yönetim Kurulu Başkanı Güler Sabancı, Petrol Ofisi Genel Müdürü Jan Nahum, Temsa A.Ş Genel Müdürü Mehmet Buldurgan ve Hürriyet gazetesi Haber Koordinatörü Enis Berberoğlu katıldılar. 
Türkiye'de emniyet kemerinin 1985'ten beri zorunlu olduğunu belirten bakan Yıldırım, uygulanma oranının ise ancak yüzde 21 olduğunu söyledi. 
Gazi Üniversitesi Rektör Yardımcısı ve Trafik Planlaması ve Uygulaması Anabilim Dalı Başkanı Prof. Süleyman Pampal da, "Yılda, trafik kazalarda ölenlerin yarısını, yani yaklaşık 5 bin kişiyi kurtarabiliriz. Emniyet kemeri ölüm riskini yüzde 50 azaltıyor" dedi. 
Proje kapsamında otobüs ve midibüslerde emniyet kemeri kullanımı konusunda bilinçlendirme toplantıları yapılacak, yaklaşık 3 bin 500 otobüs şoförüyle eğitim toplantıları düzenlenecek ve 200 bin yolcuya ulaşılmaya çalışılacak. 


</TEXT>
</DOC>
