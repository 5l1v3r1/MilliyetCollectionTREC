<DOC>
<DOCNO> 396184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/dunya/dun02.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'nın uluslararası anti-terör şebekesi 
</HEADLINE>
<TEXT>


ABD'nin 24'ten fazla ülkenin istihbarat örgütleriyle ortak operasyon merkezleri kurduğu, Paris'te ise uluslararası bir istihbarat üssü oluşturulduğu ortaya çıktı 

YASEMİN ÇONGAR Washington 


Amerikan Merkezi İstihbarat Örgütü'nün CIA , 24'ten fazla ülkede terörle mücadele amaçlı operasyon merkezleri kurduğu ve bu merkezlerde ilgili ülkelerin istihbaratçılarıyla ortak çalışma yürüttüğü bildirildi. 
"Kontra Terör İstihbarat Merkezleri" diye adlandırılan bu gizli örgütlenmeye ilişkin haber, ilk olarak dünkü Washington Post gazetesinde yayımlandı. 
Haberde, söz konusu merkezlerde terör zanlılarının yakalanması ve sorgulanmasıma ilişkin kararların alındığı, ayrıca El Kaide'nin lojistik ve mali kaynaklarının kurutulması amaçlı operasyonların planlandığı vurgulandı. 

Paris'te 'İttifak Üssü' 
Post, bu merkezlerin Asya, Avrupa ve Ortadoğu'ya yayıldığını, ayrıca Paris'teki "İttifak Üssü" kod adlı bir merkezde de ABD, Fransa, İngiltere, Almanya, Kanada ve Avustralya istihbaratçılarının birlikte çalıştığını yazdı. Paris'teki üssün, 2003'te, ABD ile Fransa'nın liderlerinin Irak Savaşı konusunda sert tartışma yaşadıkları sırada, iki ülkenin istihbarat örgütlerinin işbirliğiyle kurulduğu belirtiliyor. 


</TEXT>
</DOC>
