<DOC>
<DOCNO> 353738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonspo21.html </URL>
<DATE> 2005/06/20/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Chelsea Essien'e 30 milyon dolar verdi, Lyon kabul etmedi 
</HEADLINE>
<TEXT>

     Transferin en gözde isimlerinden Ganalı orta alan oyuncusu Essien'e Chelsea'nin yaptığı 30 milyon dolarlık teklifi Lyon reddetti. 
     Kulüp Başkanı Jean-Michel Aulas'ın resmi sitede yapıtğı açıklamaya göre, Abramovich'in Chelsea'si Essien için Fransız kulübüne 30 milyon dolarlık bir transfer teklifi yaptı. Ancak Lyon İngiliz kulübünün yaptığı öneriyi kabul etmedi. Lyon başkanı, Essien için şimdiye kadar tek resmi teklifi Chelsea'nin yaptığını ancak yıldız oyuncuyu satmayı düşünmediklerini açıkladı. 
     Aulas, Chelsea'nin transfer için büyük baskı yaptığını fakat Essien'i tutmak için ellerinden gelen her şeyi yapacaklarını söyledi. 
     Bu arada, Lyon birinci sınıf bir golcü arıyor, Liverpool'un Çek golcüsü Milan Baros'u transfer etmeyi düşünüyor. Baros'un menajeri, futbolcunun kulübünde kalmak istediğini ancak Lyon'un da ümidini kaybetmediğini açıkladı. 
     
</TEXT>
</DOC>
