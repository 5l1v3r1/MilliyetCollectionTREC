<DOC>
<DOCNO> 379054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur27.html </URL>
<DATE> 2005/09/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Trafik polisinin en zor görevi 
</HEADLINE>
<TEXT>

     Nail KAHRAMAN- Özkan ÖZTÜRK BURSA, DHA 

BURSA'da, yolun karşısına geçmek isterken otomobilin altında kalan 66 yaşındaki Hatice Çelik, olay yerinde yaşamını yitirdi. Ölen Hatice Çelik'in trafik polisi olan oğlu Recep Çelik, kazayı öğrenince olay yerine geldi ve Adli Tıp Kurumu marguna gönderilmek üzere annesinin cesedini gözyaşları içinde ceset torbasına koydu. 
     Bugün öğle saatlerinde, akrabalarının okuttuğu mevlide giden Hatice Çelik, Gençosman Kavşağı yakınlarındaki yaya geçidinden karşıya geçmeye çalıştığı sırada, Balıkesir yönüne giden 50 yaşındaki Necdet Bayraktar'ın kullandığı 16 LJ 274 plakalı kamyonetin altında kaldı. Hatice Çelik çarpma sonucu 25 metre sürüklendikten sonra, olay yerinde yaşamını yitirdi. Kaza sonrası olay yerine gelen Trafik Şube Müdürü Aydın Balkanlı, Hatice Çelik'in cep telefonundan, kendisini son arayan numarayı çevirince ölen kadının oğlunun da Bursa Emniyet Müdürlüüğü Bölge Trafik Şubesi'nde polis memuru olarak görev yapan Recep Çelik olduğunu öğrendi. 

     
</TEXT>
</DOC>
