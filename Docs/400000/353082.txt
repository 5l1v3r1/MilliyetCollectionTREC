<DOC>
<DOCNO> 353082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur59.html </URL>
<DATE> 2005/06/17/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Saldırganı durdurmak isteyen astsubay yaralandı.... 
</HEADLINE>
<TEXT>

     Antalya’nın Finike İlçesi’nde ailesine saldırdığı bildirilen akli dengesi bozuk kişiye müdahale eden astsubay, bıçaklanarak yaralandı. Saldırgan da astsubayın yanındaki erin açtığı ateşle ağır yaralandı. 
     Finike Kaymakamı Ahmet Önal AA muhabirine yaptığı açıklamada, Turunçova Beldesi’ne bağlı Yalnız Köyü’nde akli dengesi yerinde olmayan F.S’nin 34 annesi Kezban ve babasına Mehmet S’ye saldırdığı ihbarını alan Çatallar Köyü Jandarma Komutanlığı’nda görevli Astsubay Ömer Çelo’nun, yanında bir erle birlikte köye gittiğini bildirdi. 
     Kaymakam Önal, astsubay Ömer Çelo’nun etkisiz hale getirmeye çalışırken F.S. tarafından bıçakla bileğinden yaralandığını, bu sırada erin de silahla ateş açarak F.S.’yi yaraladığını söyledi. 
     İki yaralının Finike Devlet Hastanesi’nde tedaviye alındığını bildiren Önal, F.S’nin durumunun ağır olduğunu, astsubay Ömer Çelo’nun ise hayati tehlikesinin bulunmadığını kaydetti. 
     
</TEXT>
</DOC>
