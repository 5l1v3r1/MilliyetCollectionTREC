<DOC>
<DOCNO> 395623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/guncel/gun03.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğrafın resmini yapıyor 
</HEADLINE>
<TEXT>


Hafriyat grubu ressamlarından Antonio Cosentino, yeni resimlerinde İstanbul sokakları aracılığıyla çocukluğundan bugüne uzanıyor 

Yasemin Bay 

Gündelik olayları resimlerine konu alan Hafriyat grubu ressamlarından Antonio Cosentino, bu kez tuvaline "Şişli - Yeşilköy"ü konuk etti. Bir imge olduğuna inandığı görüntülerin resmini yapan Cosentino'nun yeni kişisel sergisi "Şişli -Yeşilköy", hem geçmişe hem bugüne dair kent görüntülerini sunuyor. Cosentino'nun günümüz Şişli'sini ve geçmişin hayallerde kalan Yeşilköy'ünü anlattığı sergisinde çoğu zaman fark etmediğimiz, yanı başından geçip gittiğimiz ayrıntıları keşfediyoruz... 

'Farklı bir bakış' 
Serginizde konu olarak neden Şişli - Yeşilköy hattını seçtiniz 
Şişli şimdi yaşadığım, Yeşilköy ise çocukluğumun geçtiği mek n. Bu diziyi oluşturma aşamasında şu an yaşadığım mek nları resmederken bir de geçmiş fikri oluştu kafamda. Geçmişi nasıl yorumluyorum diye... Dolayısıyla bu ikisini birleştirerek anlatmayı uygun gördüm. Mek n gözümüzü kaldırıp baktığımızda sürekli etrafımızı kaplayan bir görüntü. Aslında her gün yürüdüğümüz, yanından geçip gittiğimiz mek nlarda, farklı bir gözle baktığımızda dikkatleri yönelttiğimiz bir alan oluşuyor. Böyle basit bir bakışı var serginin. 

Mek nları resmederken onlara nasıl yaklaştınız 
Uzunca bir süredir şehrin tüm mek nlarını dolaşıp bir fotoğraf arşivi oluşturuyorum. Ve bunlardan karakteristik olduklarına inandıklarımı seçip boyuyorum. Geçmişle olan bağım ise biraz farklı. Çünkü aslında olmayan mek nları tekil hafızamdan bularak, yaratarak biraz daha alegorik biçimde ele alıyorum. Onları tekrar oluşturmaya çalışmak daha şiirsel bir noktaya getiriyor resmi. 

Fotoğraf referans 
Resimleriniz fotoğrafa çok yakın duruyor. Bir ressam olarak fotoğrafla nasıl bir ilişkiniz var 
Yıllardır ressamlar fotoğrafla haşır neşir haldeler. Fotoğraf - resim ilişkisinin dışında kalamıyor insan. Resimsel imgeyle fotoğrafik imajın tuval üzerinde aynı yüzeyde belirli sorunlar etrafında toparlanması gayet doğal bir sonuç. Fotoğrafı referans olarak kullanıyor bu sergi. 

Çok günlük, sıradan görüntüleri, sanat konusu olamayacak gibi duran ayrıntıları tuvalinizde görüyoruz. 
Bu mek nları resmederken yanı başımızdaki çok sade ve basit mek nların resimlerini yaptım. Aslında fotoğrafını çekseniz belki bir değeri olmayacak görüntülerin resmini yapmaya çalıştım. Bunu önemsiyorum. 

Neden 
Çünkü hayat eşit anlardan oluşuyor ve nesnel gözle baktığınızda her dakikasında çok kuvvetli bir görüntü yok. Eşit olarak sürekli bir mek nın varlığı içerisindeyiz. Ve bu mek nı tarif etmeye giriştiğimiz andaki sadelikleri ve abidevi olmayışları benim için ilgi konusu. Hoca Ali Rıza'nın tahta evlerini bugün insanlar beğeniyorlar. Hoca Ali Rıza Sokağı'nın resmini yapıyor aslında. Bakışımızı biraz değiştirdiğimizde bugün neden sokak resmi yapıldığı konusunda fikir sahibi olabiliriz. Hoca Ali Rıza, Üsküdar'da yaşadığı sokakları resmediyor, gördüğünü çiziyor. Ben de yaşadığım sokakları resimliyorum. O zaman benim yaptığımın garipsenmesi garip olur. 



</TEXT>
</DOC>
