<DOC>
<DOCNO> 396557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sontur09.html </URL>
<DATE> 2005/11/20/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gazeteci Mehmet Ali Keskin vefat etti... 
</HEADLINE>
<TEXT>

     Anadolu Ajansı eski çalışanı ve Basın Şeref Kartı sahibi gazeteci Mehmet Ali Keskin, İzmir'de vefat etti. 
     Alınan bilgiye göre, 1.5 ay önce yakalandığı bağırsak kanseri nedeniyle tedavi gören Keskin, Hatay semtindeki evinde hayatını kaybetti. 
     Basın Şeref Kartı sahibi Keskin için yarın saat 10.00'da İzmir Gazeteciler Cemiyeti önünde tören düzenlenecek. 
     Keskin'in cenazesi, Hatay Bahçelievler Camii'nde kılınacak öğle namazının ardından Yeni Buca Mezarlığı'nda toprağa verilecek. 
     
     MEHMET ALİ KESKİN KİMDİR 
     Mehmet Ali Keskin 1924'te İzmir'de doğdu. Gazeteciliğe 1948'de Demokrat İzmir Gazetesi'nde muhabir olarak başlayan Keskin, çeşitli kurumlarda çalıştıktan sonra 1959-1969 yılları arasında Anadolu Ajansı İzmir Bürosu'nda İstihbarat Şefi olarak görev yaptı. 
     Ekspres Gazetesi'nin kurucu ortağı olan Keskin, 1969-1973 yılları arasında İzmir belediye meclis ve encümen üyeliği yaptı. Keskin'in ''İzmir Valileri'' adlı basılmış eseri de bulunuyor. 
     1972'de emekli olan evli ve 7 çocuk babası Keskin, Basın Şeref Kartı sahibiydi. 
     
</TEXT>
</DOC>
