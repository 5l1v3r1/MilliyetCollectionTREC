<DOC>
<DOCNO> 380135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/guncel/gun15.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İronik ve 'tekinsiz' bir yabancılaşma 
</HEADLINE>
<TEXT>


KÜLTÜR SANAT SERVİSİ 

Ali Akay'ın küratörlüğündeki "Tekinsiz Unheimlich" sergisi, İstanbul Beyoğlu'ndaki Akbank Kültür Sanat Merkezi'nde devam ediyor. İnci Eviner, Seza Paker, Şener Özmen, Cengiz Tekin ve Serkan Özkaya'nın katılımıyla gerçekleştirilen sergi, sanat merkezinin farklı katlarına dağılmış bulunan çalışmalardan oluşuyor. 
23 Ekim'e dek görülebilecek olan sergi, Sigmund Freud'un "kendine yabancılaşma" durumuyla ilgili yazdığı makaleden ilhamla kotarılmış. Akay, serginin dayanağını şöyle açıklıyor 
"Freud bir gün trende giderken sabaha karşı kendisini aynada gördüğünde başka birisi zannediyor ve düşünmeye başlıyor insanın kendi kendini yabancı gibi görmesi durumu üzerine. Tek bir tek kişi değiliz, birden çok kişiyiz ve bu çok kişiliğimizle etrafımızdaki yakın görünen objelerle zaman zaman yabancılaşırız. Bu aslında kendimize yabancılaşmamızdır." 


</TEXT>
</DOC>
