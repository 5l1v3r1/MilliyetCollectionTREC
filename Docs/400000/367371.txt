<DOC>
<DOCNO> 367371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo02.html </URL>
<DATE> 2005/08/05/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Emre Belezoğlu 'en iyi oyuncu' seçildi 
</HEADLINE>
<TEXT>

     DERYA VAROL Londra DHA 

      İNGİLTERE'de Newcastle United formasıyla dün ilk kez sahaya çıkan Emre Belezoğlu, yeni takımının Inter- Toto kupası yarı finalinde İspanyol Deportivo'ya mağlup olduğu maçta, en iyi oyuncu’ seçildi. 
     İlk 11'de yeraldığı maçta iki gol fırsatı yakalayan Emre Belezoğlu, stadyumu dolduran binlerce Newcastle United taraftarının ilgi odağı oldu. 
     Başarılı futbolcu maçın en iyi oyuncusu seçilmesinin ardından, bitişe saniyeler kala Teknik Direktör Souness tarafından oyundan alındı ve maç boyunca kendisini destekleyen tarafların ayakta alkışları eşliğinde sahadan ayrıldı. 
     Zaman zaman gergin anların yaşandığı fakat Deportivo'nun ilk golü atan Newcastle United'a 2-1 üstünlük sağladığı maçı ve kendi performansını değerlendiren Emre, Biz kaybettik ama iyi mücadele ettik. Son iki haftadır takımla idman yapıyordum. Bugün bana olan ilgiden çok memnunum ve bende onların ilgilerine karşılık vermeye çalıştım. Şu ana kadar herşey gayet iyi gidiyor, umarım hep böyle devam eder. Maçın adamı The Man of the Match seçilmemde benim için ayrı bir gururdu.''dedi. 
     İngiliz futbol yorumcularının hakkında muhteşem oynadı’ dediği Emre için İskoç Teknik Direktör Graeme Souness maç sonrası yaptığı basın toplantısında oyuncusunun performansından gayet memnun olduğunu ifade ederek, Emre geçen sezon sadece 17 maç oynmasına rağmen oldukça iyi bir oyun çıkardı. Gelecek maçlarda onu daha fazla göreceğiz.'' dedi. 
     
     Souness Anelka hala listemde 
     Fenerbahçeli Anelka'nın transferiyle ilgili bir soruyu da yanıtlayan İskoç Hoca, bu futbolcunun hala listesinde olduğunu ama son kararı klüp yöneticisinin vereceğini belirtti. 
     Bir dönem Galatasaray'ın teknik direktörüğünü yapan Souness toplantının bitiminde Türk gazetecilere, Türkçe teşekkür ederek salondan ayrıldı. 
     Newcastle United, 14 Ağustos'ta İngiltere Premier Ligi'nin güçlü isimlerinden Arsenal takımıyla Londra'da karşılaşacak. 
     
</TEXT>
</DOC>
