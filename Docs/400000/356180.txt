<DOC>
<DOCNO> 356180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun32.html </URL>
<DATE> 2005/06/28/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
AP'deki Sosyalist Grup'tan Türkiye'ye yeni iletişim kanalı 
</HEADLINE>
<TEXT>

     Avrupa Parlamentosu AP Sosyalist Grubu, Türk halkıyla daha iyi iletişim kurabilmek amacıyla internet üzerinden yeni bir iletişim kanalı açtı. 
     Sosyalistler genişleme konulu internet sitesinde bulunan ve AB'nin genişlemesinden sorumlu Grup Başkanvekili Jan Marinus Wiersma'nin makalelerini içeren etkileşimli internet günlüğünün interactive weblog daha şimdiden ciddi tartışmalara sahne olduğu bildirildi. 
     Hollandalı Jan Marinus Wiersma basına yaptığı yazılı açıklamada, ''Türk halkıyla iletişimlerini geliştirmek istediklerini'' belirterek, internet sayesinde Türkiye'de gittikçe büyüyen bir kitleye hitap etmeyi umut ettiklerini kaydetti. 
     Açıklamada şu görüşlere yer verildi 
     ''www.socialistgroup.org enlargement.html adresindeki weblog etkileşimli bir sitedir. İnsanlar oraya yazdığım haberlere ve görüşlere tepki verip kendi sorularını ve yorumlarını yazabiliyorlar. Bu weblog, Sosyalist Gruba Türkiye'deki gelişmelere ilişkin görüşlerini sunma fırsatını verirken bir yandan da Türkler Brüksel'deki tartışmalar ve Avrupalı Sosyal Demokratların aldığı pozisyonlar hakkında bilgilendiriyor. Ben weblog'un AP'deki Sosyalistlerin rolünün daha iyi fark edilmesini sağlayacağını ümit ediyorum.'' 
     
</TEXT>
</DOC>
