<DOC>
<DOCNO> 390038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/spor/ymese.html </URL>
<DATE> 2005/10/27/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Bundan iyisi... 
</HEADLINE>
<TEXT>



Bu takımın ahı - gitmiş, vahı kalmış, yedeği de ası da aynı Başkan h l Avrupa'da teknik adam arayışında. 
On gündür yazılı ve görsel medyada değişik isimler Kartal'a getiriliyor, olmadı yeniden başa dönülüyor 
Kimi getirirseniz getirin, bu ekipten, büyük hedefler kovalayan yarışmacı bir takım yaratmak zorlukların en büyüğüdür. 
Bir lig maçına, bir de dünkü kupa mücadelesine bakıyorum, arada büyük fark yok. Fark mı Karşılıklı atılan birer gol, hepsi o kadar. 
Koskoca Beşiktaş, Konyaspor karşısında pozisyon fukaralığı çekiyorsa varın, gerisini siz düşünün. 
İlk yarı al gülüm - ver gülüm misali. 
Ta ki Ahmet Dursun'un ikinci yarıda oyuna girişi ve bir dakika sonra şık bir gol atışına kadar. Ahmed Hassan'ın bu goldeki asistini de unutmamak gerekir. 
Sonrası yine Kartal adına ıstırap 
Tüm hatlarıyla savunmaya çekildiler, üç puanı korumanın düşüncesine kapıldılar. Büyük takım olma özelliğini yitirdiler. Eee savunmaya çekilirsen, golü de yersin, yine başın önde sahayı terkedersiniz 
Volkan'ın attığı kafa golüne bakın... Yine yan top, yine çizgide çakılı Cordoba, yine pozisyona seyirci kalan bir savunma bloğu 
Kafama takılan, Kleberson ile Koray Avcı Hele hele Kleberson iki maçta da yokları oynuyor. Çalımbay gitti, Koray Avcı'ya bir şeyler oldu Üstelik Koray yerini bulmuşken bu kadar etkisiz olmasını anlayamadık. 
İkisi de nazara gelmiş 
İbrahim Akın... Oyunda kaldığı süreçte lig maçına oranla vasatın da vasatıydı. Veysel rakip savunmada boğuştu, arada kaybolup gitti. 
Sonuç eleme gurubunda kaybedilen iki altın puan. 
Koskoca Beşiktaş bir golü zor buluyor, galibiyeti koruyamıyor, rakibin bir topu direkte patlıyor, bir gol yiyor. 
Arkadaşlar tablo bu... 
Bundan daha iyisini sakın ola beklemeyin. 


</TEXT>
</DOC>
