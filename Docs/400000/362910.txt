<DOC>
<DOCNO> 362910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/guncel/gun02.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekondudan zirveye 
</HEADLINE>
<TEXT>


Yabancı dilde Türkiye ikincisi olan Çoban, kayıt parasını ödeyebilmek için iş bulup çalışacağını söylüyor 


Yabancı dil puan türünde Türkiye ikincisi olan Bursa Atatürk Lisesi mezunu Murat Şevki Çoban, ailesinin yaşadığı maddi sıkıntıya rağmen büyük bir başarıya imza attı. Babasının iş bulduğunda çalıştığını, bulamadığı günler valilik yardımıyla karınlarını doyurduklarını anlatan Çoban, "Ailemin maddi imk nı yeterli olmadığı için tek hedefim iyi bir sonuçla, burslu bir üniversiteye girmekti. Müdürüm müjdeli haberi verdiğinde dünyalar benim oldu" dedi. 
Süper lise eğitimi alan Çoban, mutluluğunu "Her şeyim" dediği annesi Hatice Çoban'la paylaştı. Çoban, "Derece aklımda yoktu" dedi. Sınava düzenli bir çalışma programıyla hazırlandığını, başarısında başta Bilun Ayaz olmak üzere öğretmenlerinin büyük katkısı olduğunu ifade etti. 

Harç parası için iş arıyor 
Parasızlık yüzünden ailesinin kendisini okutmasının mümkün olmadığın kaydeden Çoban, şöyle devam etti 
"Eğitimimi burslu olarak tamamlayabilirim. Kayıt sırasında maddi sıkıntı yaşamamak için çalışmam gerekli. Yarım günlük bir iş bularak biraz para kazanmalıyım. Bilkent veya Boğaziçi üniversitelerinin birinde mütercim tercümanlık bölümünü bitirip, yüksek lisans yapıp, AB veya BM kapılarını zorlayarak buralarda yeminli tercüman olmak istiyorum" diye konuştu. 


</TEXT>
</DOC>
