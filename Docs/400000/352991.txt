<DOC>
<DOCNO> 352991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo23.html </URL>
<DATE> 2005/06/17/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Kayseri Erciyesspor'da iki imza... 
</HEADLINE>
<TEXT>

     Birinci Süper Futbol Ligi'nde Kayseri Erciyesspor, Denizlispor'dan Timuçin ve Gaziantepspor'dan Devran ile sözleşme imzaladı. 
     Kulüp başkanı Enver Kemaloğlu, kulüp tesislerinde düzenlenen imza töreninde yaptığı açıklamada, teknik heyetin raporu doğrultusunda takıma faydalı olacağına inandıkları futbolcuların transferlerine devam ettiklerini belirterek, iç transfer çalışmalarını tamamlama aşamasına geldiklerini belirtti. 
     Kendisini iki yıllığına Kayseri Erciyesspor renklerine bağlayan 33 yaşındaki orta saha oyuncusu Timuçin Beyazıt da, Kayseri'de olmaktan mutluluk duyduğunu, Kayseri Erciyesspor'a faydalı olabilmek için elinden geleni yapacağını ifade etti. 
     26 yaşındaki bir diğer orta saha oyuncusu Devran Ayhan ise, Kayseri Erciyesspor'un yeni sezon için çizgisinin belli olduğunu, yaptığı transferlerin bunu gösterdiğini, iyi bir takım oyunu ortaya koyarak, Kayseri Erciyesspor'un birinci ligde kalıcı bir takım haline gelmesini sağlayacaklarını söyledi. 
     Öte yandan, Kulüp Genel Menajerliği'ne Ali Reşat Çağan'ın atandığı bildirildi. 1977-1985 yılları arasında mili futbol hakemliği yapan, daha sonra Manceshter United ve Ajax kulüplerinde sportif direktif eğitimi alan Çağan, Gençlerbirliği, Ankaragücü ve Kombasan Konyaspor takımlarında genel menajerlik görevlerinde bulundu. 
     Çağan, halen Beşiktaş İzleme Komitesi Sorumlusu olarak görev yapıyordu. 
     
</TEXT>
</DOC>
