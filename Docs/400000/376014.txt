<DOC>
<DOCNO> 376014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun23.html </URL>
<DATE> 2005/09/06/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İngiltere’de Müslüman güzellik kraliçesine tehdit mektupları 
</HEADLINE>
<TEXT>

     HİLAL YILMAZ Londra DHA 

İNGİLTERE’nin ilk Müslüman güzellik kraliçesi seçilen 18 yaşındaki Hammasa Kohistani’nin aşırı dinciler tarafından elektonik posta yoluyla taciz edildiği ortaya çıktı. İngiltere’nin en çok satan gazetesi The Sun’a konuşan anne Kohistani, "Kızımızın güvenliğinden endişe ediyoruz" dedi. 
     Haftasonu Liverpool kentinde düzenlenen yarışmada İngiltere’nin ilk Müslüman güzeli seçilen Özbek asıllı Hammasa Kohistani’nin, aşırı dinciler tarafından, şeytan figürlü resimlerle, kendisini lanetleyen uyarılara maruz kaldığı belirtildi. Olayların üzerine polise başvurduklarını belirten anne Leyla Kohistani, "Kızıma şeytan gözü gönderilince derhal polise başvurduk. Müslüman bir kızın güzellik yarışmasına katılmasına karşı çıkıyorlar. Aşırılık yanlılarının tacizlerine devam etmelerinden korkuyoruz" dedi. İngiltere güzeli Hammasa ise olaylar karşısında soğukkanlılığını koruyarak "Yarışmayı bırakmayı hiç bir zaman düşünmedim. Başkalarının hayatımı yönetmesine izin vermeyeceğim" diye konuştu. 
     Ada’nın ilk Müslüman güzellik kraliçesi Hammasa Kohistani, Aralık ayında Çin’de düzenlenecek Dünya Güzellik Yarışması’da İngiltere yi temsil edecek. 
     
</TEXT>
</DOC>
