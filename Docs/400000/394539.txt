<DOC>
<DOCNO> 394539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy04.html </URL>
<DATE> 2005/11/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
MHP AİHM'in türban kararı, AKP'nin teslimiyetçi zihniyetinin iflası 
</HEADLINE>
<TEXT>

     MHP Genel Başkan Yardımcısı Oktay Vural, Avrupa İnsan Hakları Mahkemesi'nin AİHM türban konusunda verdiği kararın, ''Ak Parti iktidarının tam teslimiyetçi zihniyetinin iflasının belgesi olduğunu'' savundu. 
     Vural, yaptığı yazılı açıklamada, Başbakan Recep Tayyip Erdoğan'ın ''Türban konusundaki AİHM'in kararını Avrupa Birliği sürecine mal ederek değerlendirme gayreti içine girenlerin, bir yanılgı içerisinde olduklarını'' ifade ettiğini belirterek, şunları kaydetti 
     ''Sayın Başbakan'a soruyoruz AB sürecinin dini özgürlükler yolu olduğunu, başörtüsü sorununun çözümü için AB'yi gerekçe gösteren siz değil misiniz 
     7 Mayıs 2004'de Anayasa'nın 90. maddesini değiştirerek 'Milletlerarası antlaşma Hükümleri'nin, TBMM'nin kanunlarının üzerinde olmasını sağlayan siz değil misiniz 
     4 Şubat 2003'de yürürlüğe giren 5'inci Uyum Yasası ile AİHM kararlarının, iç hukukta uygulanmasını kanunlaştıran siz değil misiniz 
     Sayın Başbakan, şimdi de başörtüsünü AB'ye kurban ettiniz. Yasa yanlışsa neden değiştirmiyorsunuz Yasaklar yanlışsa, Dışişleri Bakanı bu yasağı AİHM'de neden savunmuştur '' AK Parti iktidarının yalnızca küresel ve bölgesel ilişkiler, dış politika ve ekonomi konuları değil, manevi, kültürel hususları da başkalarının inisiyatifine bıraktığını öne süren Vural, ''AK Parti türban konusunda AİHM'in kararı ile beklediği bir sonla karşılaşmıştır. Haklarını dışarıda arama konusunda kılavuzluğunu Dışişleri Bakanının eşinin yaptığı bu süreçte, AK Parti başörtüsü konusunda tam bir çıkmaza sürüklenmiş ve kendisi açısından düğümleyerek son noktayı koymuştur'' görüşüne yer verdi. 
     
     ''MİLLİ SEVİYEDE ÇÖZÜLEBİLECEK BİR KONU...'' 
     Vural, milli seviyede çözülebilecek bir konuyu, uluslar üstü bir kurumun yaptırım gücüne ve inisiyatifine terk eden bu sürecin, AK Parti'nin eseri olduğunu ileri sürdü. Milli olan bu konunun çözümünün yerinin kesinlikle yurtdışı olmadığını ifade eden Oktay Vural, başka bir medeniyet üzerine şekillenmiş bir üst hukuk kurulunun, İslami bir değer için karar vermesinin mümkün olmadığını kaydetti. 
     Vural, açıklamasında şunları ifade etti 
     ''Din ve vicdan özgürlüğü kapsamında ve kişisel haklar açısından ele alınması gereken bu konunun çözümü için milletimiz sizi tek başınıza iktidar yapmadı mı Milletten daha ne destek bekliyorsunuz Başörtüsü sorununu, AB ile değil milletin size verdiği destekle çözün. Türk Milletini kandırmaktan vazgeçin.'' 
     
</TEXT>
</DOC>
