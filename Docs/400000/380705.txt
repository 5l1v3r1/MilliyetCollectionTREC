<DOC>
<DOCNO> 380705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas22.html </URL>
<DATE> 2005/09/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Rembrandt'ın bilinmeyen 4 eseri bulundu 
</HEADLINE>
<TEXT>

     Hollanda'nın 17. yüzyılda yaşayan ünlü ressamı Rembrandt'ın, daha önce kendisine ait olduğu bilinmeyen, öğrencileri tarafından yapıldığı sanılan 4 yeni yağlıboya çalışmasının bulunduğu bildirildi. 
     Amsterdam Rembrandt Müzesi'nden yapılan açıklamada, bulunan yeni resimlerin, ışığın resim üzerindeki etkilerini denemek amacıyla yaptığı çalışma sırasında, Rembrandt'ın kendisi tarafından yapıldığı belirtildi. 
     Resimlerin, tarihte ışığı kullanma ve ince fırça işçiliğinin en büyük ustalardan Rembrandt'ın çalışmalarından oluşan, gelecek yıl açılacak geniş bir sergiye hazırlık amacıyla başlatılan araştırma kapsamında ortaya çıkarıldığı kaydedildi. 
     ''Beyaz Başlıklı Kadın'', ''Sakallı Yaşlı Adam'', ''Yaşlı Adam Profili'' ve ''Ağlayan Kadın'' adlı yağlıboya çalışmalarının, şimdiye kadar Rembrandt'ın öğrencileri tarafından daha sonraki yüzyılda yapıldığı tahmin ediliyordu. 
     Rembrandt'a ait yeni bulunan çalışmalar, bugünden itibaren Amsterdam'daki Rembrandt Müzesi'nde, 4 Aralık'a kadar açık kalacak sergide görülebilecek. 
     
</TEXT>
</DOC>
