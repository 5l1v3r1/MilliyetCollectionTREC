<DOC>
<DOCNO> 366575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/magazin/amag.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatip tartışması bu filmle alevlenecek 
</HEADLINE>
<TEXT>


Türkiye'de çok tartışılan imam hatip liseleri, Ramazan'da vizyona girecek olan 'THE İMAM' adlı filmle daha çok konuşulacak 

ÖNDER YILMAZ Ankara 

AKP hükümetince katsayı uygulaması nedeniyle üniversitelere girişte haksızlığa uğradıkları sıkça gündeme getirilen imam hatip liseleri İHL , bu kez 'THE İMAM' adlı filmle tartışma yaratacak. 
Senaryosunu Ömer Lütfü Mete'nin yazdığı film, imam hatip lisesinden mezun olduğunu saklayan bir mühendisin sıkıntılarını, iç dünyasındaki çatışmaları ve gerçeklerle yüzleşmesini anlatıyor. Film, toplumdan dışlanmak üzere olan Alevi bir gencin hayata tutunma çabasına da yer veriyor. 

'İdeolojik değil' 
Mete, filmin siyasi ve ideolojik bir söylemi içermediğini belirterek, "İHL'lilerin sadece imam olmayacağını anlatan, rahatsızlık yaratmayacak sosyal boyutu olan sıcak bir film. İdeolojik yanı yok. Ismarlama bir film. Hayal gücünüzü kiraya verirsiniz ya, bu da öyle bir şey" diyor. 
Yönetmen İsmail Güneş ise kendisini bu filmi çekmeye iten duyguları şöyle anlatıyor "Zenciler renklerini değiştiremedikleri gibi, imam hatipliler de kimliklerini değiştiremiyor. Üniversiteye zor giriyorlar. Bir sürü zorluklarla karşılaşıyorlar. Bu baskıyla en iyi olmaya mecbur kalıyorlar. Zencilik meselesi gittikçe büyüyor. Kimliklerinin açığa çıkması bir travma yaratıyor. Film, insanlar bu duyguyu anlasınlar diye bir acı sergilemesidir." 

500 bin dolar 
Marmara FM'in sahiplerinden Mustafa Cihat'ın teklifiyle çekilen filmin çekimlerine 5 gün önce başlandı. 500 bin dolara mal olması beklenen filmin başrollerini müzisyen Eşref Ziya ile kamuoyunun Ekmek Teknesi dizisinden tanıdığı Ahmet Yenilmez paylaşıyor. 


İşte 'THE İMAM' 


İmam hatipli olduğunu saklayan hız ve motosiklet tutkunu, yurtdışı eğitimli bilgisayar mühendisi Emre Hacıoğlu, geçmişinden kurtulma çabasındadır. Bir gün liseden arkadaşı imam Mehmet, ondan, yerine köyde imamlık yapmasını ister. Arkadaşının son arzusunu kıramayan Emre, kendini bir yobaz grubun içinde bulur. 

Niye 'THE' İmam 

Yönetmen Güneş, filmin adındaki 'The' ile ilgili olarak da şunları söyledi "THE kelimesi, İngilizce olarak da algılanabilir ancak filmin karakterleri olan Tarık, Hasan ve Emre'yi temsil ediyor." 


</TEXT>
</DOC>
