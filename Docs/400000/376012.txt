<DOC>
<DOCNO> 376012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun21.html </URL>
<DATE> 2005/09/06/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Fransa Türkiye için "B" planı istiyor 
</HEADLINE>
<TEXT>

     Fransa’nın Türkiye için bir "B Planı"nın oluşturulmasını istediği bildirildi. Brüksel’deki Fransız yetkilileri, "imtiyazlı ortaklığın" tam üyelik için bir ilk adım olabileceğini savundu. 
     Son dönemde Türkiye konusunda olumsuz çıkışlarda bulunan Fransa’nın Türkiye için bir "B Planı"nın oluşturulması isteniyor. 
     ABHaber’e göre, Brüksel’deki Fransız yetkililer, Türkiye konusunda bir "B planı"nın olması için çalışıyor. 
     Fransız yetkililer, "imtiyazlı ortaklık" konusunda AB’de karar alınırsa ileride bunun içinin doldurulabileceğini öne sürüyorlar. 
     "İmtiyazlı ortaklığın" tam üyeliğin ilk adımını oluşturabileceğini savunan Fransız yetkilileri, AB’nin bu konuda cesaretli adımlar atmasını istiyorlar. Fransa’nın, Müzakere Çerçevesi Belgesi’nde "imtiyazlı ortaklık" ile ilgili eklemeler yapmak istediği belirtiliyor. 
     Fransız yetkililere göre, Fransa, Türkiye’nin Kıbrıs’a ilişkin deklarasyonunu "hukuken gereksiz ve üzüntü verici" buluyorlar. Fransa’nın, Türkiye’nin AB üyesi olan bir ülkeyi tanımamamasına ilke olarak karşı olduğu ifade ediliyor. 
     AB’nin yapacağı karşı deklarasyonda, uyum protokolünün uygulanmasının takip edilmesi ve Türkiye ile Kıbrıs Rum Kesimi arasındaki ilişkilerin normalleşmesi için adım atılması olmak üzere, iki konunun öne çıktığı düşünülüyor. 
     Fransız yetkililere göre, Fransa, ikinci konuda diğer devletlere neyi kabul ettirebilirse onu savunacak. 
     Fransa’nın Türkiye’nin Rum Kesimi’ni üyelik öncesi tanıması gerektiğini düşünmekle birlikte 3 Ekim öncesi böyle bir talebinin olmayacağı kaydediliyor. 
     
</TEXT>
</DOC>
