<DOC>
<DOCNO> 354894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur70.html </URL>
<DATE> 2005/06/23/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Başbakan Erdoğan, Trabzona gitti... 
</HEADLINE>
<TEXT>

     Başbakan Recep Tayyip Erdoğan, özel uçak "Ana" ile saat 23.15’de Trabzon’a gitti. 
     Gaziantep’in Nizip İlçesi’nde halka hitap eden daha sonra Zeugma Antik kentinde kazı çalışmalarını başlatan, Gaziantep’te Zeugma Müzesini, Doğumevi kavşağını ve toplu Konutları hizmete açan Başbakan Recep Tayyip Erdoğan, Tilmen Otel’de Gaziantep Sanayi ve Ticaret odalarının yetkilileri ve işadamları ile basına kapalı bir görüşme yaptı. 
     Erdoğan eşi Emine ve kızı Sümeyya Erdoğan’la birlikte daha sonra havaalanına hareket etti. 
     Erdoğan’ı Devlet Bakanı Kürşad Tüzmen, Gaziantep Valisi Lütfullah Bilgin, Büyükşehir Belediye Başkanı Asım Güzelbey, Emniyet Müdürü Abdullah Bolcu, AK Parti Gaziantep milletvekilleri ile öteki yetkililer uğurladı. 
     
</TEXT>
</DOC>
