<DOC>
<DOCNO> 399781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/astro/index.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun vadeli düşünmeli 
</HEADLINE>
<TEXT>


Hafta sonu yaklaşırken, süregelen işleri toparlamak, kendimize çekidüzen vermek ve bu arada yeni ilgiler edinmek açısından canlı bir atmosfer söz konusu. Girişimlerimizle inandırıcı olabileceğimiz, taze başlangıçlar yapabileceğimiz bir gündeyiz. 
Koç'lar bugün de olumlu enerjilerle birlikteler. Eğitimle alakalı konulara daha fazla odaklanmak onlara fazlasıyla başarı getirebilecek. Boğa'lar, üzerlerindeki huzursuzluktan artık kurtulmalı. İkili ilişkilerde yaşanan parasal sorunlar bir miktar aşılabilir. Duygusal alanda huzurlu olmaya çalışmalılar. İkizler ortaklaşa alanda oldukça hevesliler. Bu konularda yeni girişimler öne çıkabilir. İkili ilişkilerine ise özen göstermeleri gereken günlerindeler. Yengeç'ler iş ortamında aniden değişen şartlara hazır olmalılar. Bugün detaylara önem vermek ve daha fazla çaba göstermek onları verimli kılabilecek. Aslan'lar yaratıcı enerjilerini bugün de olumlu yönde kullanabilirler. Sevdikleriyle bir arada olmak ve çocuklarla keyifli vakit geçirmek onları mutlu edecek. Başak'lar için yakın çevreleriyle ve evleriyle her zamankinden fazla ilgilenmek önemli olacak. Bir an önce yapılması gereken işler de ihmal edilmemeli. Birtakım değişiklikler öne çıkabilecek. 
Terazi'ler çabuk hareket ederek verimli bir gün geçirebilecekler. Duygu ve düşüncelerin rahat ifade edilmesi onları daha başarılı kılıyor. Yakın çevreden gelen olumlu destekler de var. Akrep'ler para konularında ve harcamalarında akılcı olmalı. Aşırı harcamalar ve zevkler öne çıkabilir ve bunun sonuçları bütçelerini zorlayabilir. Yay'lar birçok konuda hareketliler ve girişimci yanları öne çıkıyor. Kişisel konularda yeni girişimlerde söz konusu olacak. Duygusal anlamda önem taşıyan konularla ilgilenecekler. Oğlak'lar gereksiz endişelerden kaçınmalı ve kendilerini zorlayan konuları bir kenara bırakmalılar. İleriye dönük düşünmeli ayrıca toparlanmak için iyimser olmalılar. Kova'lar olumlu enerjiler altındalar. Geleceğe ait olumlu planlar onlara rahatlık ve güven veriyor. Sosyal konularda başarılı olabilecekleri bir gün. Balık'lar iş hayatında kendilerine yeni hedefler belirleyebilmeli. Bu alanda kararlı olmaları halinde başarı onlara çok yakınlaşabilir. 



</TEXT>
</DOC>
