<DOC>
<DOCNO> 392406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo10.html </URL>
<DATE> 2005/11/05/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Kayseri Erciyesspor 2 - Denizlispor 0 maç sonucu 
</HEADLINE>
<TEXT>

     Turkcell Süper Ligi'ndeki Kayseri Erciyesspor, Denizlispor karşılaşması, ev sahibi takımın 2-0 üstünlüğü ile tamamlandı. 
     8. dakikada, sol kanattan gelişen Denizlispor atağında Mustafa’nın 
     ortasına yükselen Cem’in ters kafa vuruşunda top kendi kalesine gitti. 
     Kaleci Fadhel, son anda topu kornere çeldi. 
     20. dakikada, Ömer ile paslaşarak ceza sahası içine giren Yusuf, 
     topu yeniden Ömer ile buluşturdu. Altıpasın sağ köşesinde kaleci ile karşı karşıya kalan Ömer, topu yan ağlara gönderdi. 22. dakikada, soldan gelişen Kayseri Erciyesspor atağında, Cenk’in ortasında topla buluşan Agali’nin şutunda kaleci Souleymanou topu konrere çeldi. 23. dakikada, Agali’nin kafa pasında ceza sahası içinde gelişine çok sert vuran Cenk, kalecinin sağından topu filelere gönderdi 1-0 36. dakikada, sağ kanatta ceza sahası dışından Mikka’nın sert vuruşunda top ters köşeden az farkla auta çıktı. 43. dakikada, Yusuf’un sol kanattan ceza sahası içine yaptığı ortada topla buluşan Fatih, sert vurdu. Ceza sahası içinde oluşan karambolde defans topu uzaklaştırdı. Ve maçın ilk yarısı evsahibi takımın 1-0 üstünlüğüyle kapandı. 
     
     İKİNCİ YARI 

     50. dakikada, ceza sahası içinde Agali'nin ara pasında topla buluşan Cenk, kaleci ile karşı karşıya kaldı. Kaleci Souleymanou, kendisini çalımlamak isteyen Cenk'e yaptığı hareketi hakem Zafer Önder İpek, penaltı kararı ile cezalandırdı. Penaltı atışını kullanan Cenk, sert vuruşunda topu üstten dışarı atarak fırsatı değerlendiremedi. 
     62. dakikada, Cenk'in sol kanattan ters köşeye ortasında toplu buluşan Devran sert vurdu. Devran'ın şutunda top, az farkla üstten auta gitti. 
     66. dakikada, sağ kanattan gelişen Denizlispor atağında, Cenk'in hatalı pasında çeza sahası içinde topla buluşan Eyüp'ün vuruşunda defans oyuncuları topu kornere çeldi. 
     70. dakikada, gelişen Denizlispor atağında ceza sahasına ortalanan topu çıkaran Bouazizi'nin topu elle aldığı gerekçesiyle yan hakeme tepki gösteren Denizlispor Teknik Direktörü Nurullah Sağlam, ceketini çıkarıp yere attı. Orta hakem Zafer Önder İpek, Sağlam'ı tribüne gönderdi. Bu sırada topsuz alanda birbirlerine centilmenlik dışı hareketlerde bulunan Agali ve Mikka, sarı kartla cezalandırıldı. Her iki takımın teknik kadrosu ve bazı yöneticileri sahaya girerek hakeme itirazda bulundu. 
     78. dakikada Cesar'ın ceza sahası içine ortasında iyi yükselen Agali, kafa vuruşunda topu ağlarla buluşturdu. 2-0 
     87. dakikada, Ender'in ortasında müsait pozisyonda topla buluşan Mikka sert vurdu. Mikka'nın şutunda Gökhan, topu kale çizgisinden çıkardı. 
     Uzatma dakikalarında sağ kanattan Ender'in ortasında ceza sahası içinde topla buluşan İhsan, sert vurdu. İhsan'ın şutunda Fadhel'in elini sıyıran top, direğe çarparak kornere çıktı. 
     Karşılaşmada Kayseri Erciyesspor'un 2-0 üstünlüğüyle sona erdi. 
     

Stat Atatürk. Hakemler Zafer Önder İpek xx, Metin Kıtmır xx, Ayhan Akgöz xx. Kayseri Erciyesspor Fadhel xxx, Emre xx, Ömer Közen xx Dk. 85 Mehmet Ayaz , Bouazizi xx, Gökhan xx, Kazım xx Dk. 66 Mutlu , Dk 74 Cesar xx , Cenk xxx, Agali xxx, İlkem xx, Cem xx, Devran xxx. Denizlispor Souleymanou x, İhsan x, Tomas x Dk. 81 İbrahim x , Yusuf xx, Serhat xx, Roman xx, Fatih xx Dk. 62 Eyüp xx , Hüseyin x, Ömer x Dk. 34 Ender xx , Mustafa x, Mikka xx. Goller Dk. 23 Cenk, Dk. 78 Agali. Sarı kartlar Dk. 26 Hüseyin, Dk. 45 Yusuf, Dk. 51 Ender, Dk. 73 Mikka Denizlispor , Dk. 73 Agali, Dk. 88 Cesar Kayseri Erciyesspor .      
</TEXT>
</DOC>
