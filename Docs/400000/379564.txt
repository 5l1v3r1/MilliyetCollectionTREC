<DOC>
<DOCNO> 379564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/spor/yture.html </URL>
<DATE> 2005/09/19/ </DATE>
<TIME>  </TIME>
<AUTHOR> Gökhan TÜRE  </AUTHOR>
<HEADLINE>
Ayna çatladı 
</HEADLINE>
<TEXT>



Karadağ'daki "kara günleri" yaşayana kadar hep dev aynasındaki o görüntüye takılıp kalmışız anladım... 
12 Dev Adam tanımlamasını yazıda kullanmak, dünkü Hırvatistan karşısındaki 12 kişiye "Dev" tanımlamasını yapmak artık içimden gelmiyor elim varmıyor... 
Milli forma için varını yoğunu vermek, terinin son damlasına kadar mücadele etmek bu kadar mı zor Bu kadar mı kolay pes etmek 
İşte yine sadece birkaç oyuncunun çırpındığı, canını dişine taktığı bir oyun daha... Litvanya'ya kaybeden, Bulgaristan'a karşı kazanırken kaybeden "Dev silüetinin" artık aynadaki yansıması da yok oluyor çünkü o da dayanamadı dünkü "Hırvatistan faciası" ile orta yerinden çatladı 

İnanılır gibi değil 
Sahaya, ilk iki maça oranla daha savaşçı bir beşle Ender, Hidayet, Kerem Gönlüm, Ermal, Kaya çıkan, savunma zaafları olan Hırvatistan'ın skor gücünü de ilk 15 dakikalık bölümde olabildiğince asgaride tutan Milli Takım, nasıl olur da kalan dakikalarda bu kadar pasif, bu kadar aciz ve boyun eğer olabilir inanılır gibi değil. Devrenin son beş dakikası içindeki bireysel hatalar yüzünden Hırvatlar, neredeyse 15 dakikada attıkları sayıyı beş dakikaya sığdırdılar. Bu da, 13 sayıya çıkan farkla oyundan düşmek üzere olan rakibi yeniden kamçıladı. Öyle ki, ilk devrenin sonu ve üçüncü periyodun ilk sekiz dakikasıyla birlikte tam 2 - 34'lük, tarihte eşine az rastlanır bir seriye imza atmayı başardık .. 
Takımın paniklediği anlarda kenarda Tanjevic'in, sık oyuncu değişiklikleri, Hidayet'i çok uzun süre dışarıda tutması, tel tel dökülen Mehmet'e uzun süre tahammül etmesi de Sırp coachun da artık en az oyuncuları kadar "saçmaladığının" kanıtıydı. 
Bu yenilginin tek bir avantajı var, o da üçüncü olmamız ve çeyrek final için baraj maçında İtalya yerine "dişimize göre" olan Almanya ile eşleşmemiz... Tabii h l ağızda diş kaldıysa .. 


</TEXT>
</DOC>
