<DOC>
<DOCNO> 392941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/siyaset/siy02.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kafasının arkasında türban var' 
</HEADLINE>
<TEXT>


Başbakan Erdoğan'ın Fransa olaylarını türban yasağına bağlamasına sert tepki geldi 

ANKARA Milliyet 


FRANSA'da yaşanan şiddet olaylarını göçmenlerin entegrasyon sorununa bağlayan ve okullardaki türban yasağının "fitilleyen" faktörlerden biri olduğunu söyleyen Başbakan Recep Tayyip Erdoğan'a, muhalefetten sert tepki geldi. 

'Erdoğan ders almalı' 
DSP Genel Başkanı Zeki Sezer Başbakan'ın, Türkiye'de halkın içinde bulunduğu olumsuz koşulları görmediği gibi, "okullarda türbanın yasaklanmasının etkili olduğu"nu ifade ederek Fransa'daki olayların gerçek nedenleri konusunda da sağlıklı fikir sahibi olmadığı anlaşılmıştır. Başbakan'ın kafasının arkasında, daima türban konusunun olduğu da bir kez daha ortaya çıkmıştır. Başbakan, sığ yorumlar yapacağına, Fransa'daki olaylardan ders almalı. 

'Yanlışından dönmeli' 
CHP Grup Başkan Vekili Ali Topuz Başbakan, "Bu olayların arkasında türban meselesi, türban yasağı da vardır" diyor. Onlara, "Avrupa'daki Türkler, siz de şimdi yürüyün, Paris'te meydana gelen olaylara başka boyut kazandırın, siz de türban yasağını kaldırın" talimatı vermekten başka bir anlama gelmez. Bu bir teşviktir, tahriktir. Başbakan, bu yanlışından dönmeli, "Bu amaçla söylemedim" diye açıklama yapmalıdır. 



</TEXT>
</DOC>
