<DOC>
<DOCNO> 363847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun19.html </URL>
<DATE> 2005/07/24/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Almanya'da vurulan 2 Türk ağır yaralandı... 
</HEADLINE>
<TEXT>

     Almanya'nın Hamburg kentinde tabancayla vurulan 2 Türkün ağır yaralandığı bildirildi. 
     Hamburg polisi, Neugraben semtinde meydana gelen olayda, Türklerin bir lokalden çıktıkları sırada bir grup Arnavutla tartıştıklarını, tartışma sırasında Arnavutlardan birinin tabanca çekerek bir kez havaya ateş ettiğini ve silahı daha sonra yanındaki arkadaşına verdiğini, bu kişinin de Türklerin üzerine ateş ettiğini belirtti. 
     İki Türk bacaklarından ve karınlarından ağır yaralanırken Arnavutların, Berlin plakalı kırmızı bir otomobille olay yerinden kaçtıkları ve henüz bulunamadıkları kaydedildi. 
     Hastaneye kaldırılan iki Türkten birinin hayati tehlikesinin bulunduğu ifade edildi. 
     Polis olayla ilgili olarak bilgi verebilecek kişilerin 4286-56789 numaralı telefona başvurabileceklerini söyledi. 
     
</TEXT>
</DOC>
