<DOC>
<DOCNO> 382960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur24.html </URL>
<DATE> 2005/09/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
İki kardeşin badem kavgası kanlı bitti 
</HEADLINE>
<TEXT>

     Eskişehir’in Mihalıççık İlçesi’nde 2 kardeşin topladıkları bademleri paylaşmaları sırasında çıkan kavgada 
     kardeşlerden biri öldü. 
     Alınan bilgiye göre, Yarıkçı Köyü’nde oturan ve "miras meselesi" yüzünden aralarında husumet bulunan Osman Şener 52 ile kardeşi Turhan Şener 44 badem toplamaya gitti. 
     Daha sonra toplanan bademlerin paylaşımı konusunda ağabey ve kardeşi arasında tartışma çıktı. Tartışmanın kavgaya dönüşmesi üzerine Osman Şener kardeşi Turhan Şener’e yanında bulunan ruhsatsız av tüfeğiyle iki el ateş etti. Osman Şener daha sonra da yanında bulunan bıçakla Turhan Şener’i göğsünden bıçakladı. 
     Ağır yaralanan Turhan Şener, yakınları tarafından hastaneye kaldırılırken yolda hayatını kaybetti. 
     Olay yerinden firar eden Osman Şener’in arama çalışmalarına başlandığı bildirildi. 
     
</TEXT>
</DOC>
