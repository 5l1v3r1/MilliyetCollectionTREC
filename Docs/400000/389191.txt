<DOC>
<DOCNO> 389191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun44.html </URL>
<DATE> 2005/10/24/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Irak'ta, ABD kontrolündeki 'Bukka Kampı' Hapishanesi'nde 1 kişi öldü 
</HEADLINE>
<TEXT>

     Irak'ın güneyinde, ABD kontrolünde bulunan ''Bukka Kampı'' hapishanesinde tutulan 73 yaşındaki bir kişinin öldüğü bildirildi. 
     Askeri yetkililer, kimliği ve uyruğunu açıklamadıkları bu kişinin dün öğleden sonra, ''Bukka Kampı'' sahra hastanesinde zatürreeye bağlı solunum yetmezliğinden öldüğünü kaydetti. Otopsi yapıldıktan sonra cenazenin yakınlarına teslim edileceği ifade edildi. 
     Irak'ta ABD kontrolünde bulunan Bağdat'taki Ebu Garib cezaevinde, Basra'nın güneyindeki ''Bukka Kampı''nda ve diğer iki Amerikan askeri kampında, çoğunluğu mahkemeyi çıkmayı, bazıları da haklarında resmi suçlamayı bekleyen 12 binden fazla kişinin tutulduğu kaydediliyor. 
     Cezaevleri ve kamplarda tutulanların çoğunluğunun, Irak'ta Sünniler öncülüğündeki direniş gruplarını desteklediklerinden şüphelenilen Sünniler olduğunun sanıldığı belirtiliyor. 
     
</TEXT>
</DOC>
