<DOC>
<DOCNO> 376393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko13.html </URL>
<DATE> 2005/09/07/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Erdemir için konsorsiyumlar 23 Eylül'e kadar bildirimde bulunacak... 
</HEADLINE>
<TEXT>

     Hüseyin Tunçay AA 

Erdemir'in yüzde 46.12'lik bölümünün satışı için açılan ihalede, firmaların konsorsiyum bildirimi için son tarih 23 Eylül 2005 olarak belirlendi. 
     Alınan bilgiye göre, son tekliflerin 26 Eylül'de alınacağı Erdemir'de, alıcı firmaların alan gezileri tamamlanırken, bilgi odası süreci de bitti. 
     Yönetici sunumları önceki gün İstanbul'da başlayan Erdemir'de Cuma günü bu sürecin de tamamlanması öngörülüyor. 
     Bunun ardından ise 23 Eylül tarihine kadar firmalar yapacakları konsorsiyumları bildirecek. Daha sonra da 26 Eylül tarihinde ihalede son teklifler alınacak. 
     
     İHALE NE ZAMAN 
     Erdemir'e ilişkin nihai pazarlık görüşmelerinin, Özelleştirme İdaresi'nin bundan önceki teamüllerine bakıldığında Ekim ayının ilk haftasında yapılmasının beklenebileceği vurgulanıyor. 
     
     PEŞİN-VADELİ FARKI YOK 
     Erdemir ihalesinde, Türk Telekom özelleştirmesinde yaşanan peşin veya vadeli satış tartışmalarının önüne geçilmesi için, teklifler peşin fiyat esasına göre alınacak. 
     Ancak alıcı vadeli seçeneği tercih etmesi durumunda ihale bedelinin yarısını peşin ödeyecek. Kalan bölümü yüzde 25'erlik dilimler halinde 2 yılda ödeyebilecek, ancak bu durumda yıllık yüzde 7 faiz ödemek zorunda olacak. 
     
     KİMLER ÖN YETERLİLİK ALMIŞTI 
     Erdemir ihalesine katılım için ön yeterlilik alan firmalar ise şöyle 
     - Arcelor S.A. Lüksemburg , - Azovstal-Metinvest Ortak Girişim Grubu Ukrayna , - Corus Group PLC İngiltere , -Ereğli Ortak Girişim Grubu Aralarında Kibar Holding, Borusan Holding, İÇDAŞ, Turkon Holding, Murat Denizcilik ve Diler Holding gibi pek çok firma yer alıyor 
     - Koç Holding A.Ş, - LebGoK-Oskol Ortak Girişim Grubu Rusya Federasyonu , - Mittal Steel Company N.V. İngiltere , - NLMK-Open Joint Stock Company Novolipetsk Iron and Stell Corporation Rusya Federasyonu , - Nurol-Limak-Özaltın-Alkol Pazarlama Ortak Girişim Grubu, - OYAK, - Posco Güney Kore , - Severstal Rusya , - Zorlu Holding A.Ş. 
     
</TEXT>
</DOC>
