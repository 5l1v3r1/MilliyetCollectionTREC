<DOC>
<DOCNO> 354389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko36.html </URL>
<DATE> 2005/06/22/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Finansbank, 450 milyon dolarlık sendikasyon kredisi aldı... 
</HEADLINE>
<TEXT>

     Finansbank, uluslararası para piyasalarından 59 bankanın katılımıyla iki yıllık ve bir yıllık iki kısımdan oluşan, 450 milyon dolarlık sendikasyon kredisi aldığını açıkladı. 
     Açıklamada, söz konusu kredinin ilk kez 2 yıl vade içeren sendikasyon kredisi olduğu bildirildi. 
     Kredinin faiz oranı bir yıllık kısım için libor artı yüzde 0.5, iki yıllık kısım için ise libor artı yüzde 0.9 olarak açıklandı. Kredinin ihracatın finansmanı ve kurumsal amaçlı olarak alındığı bildirildi. 
     Finansbank Yönetim Kurulu Başkanı Hüsnü Özyeğin, kredinin, yapısal değişiklikleri ve ilk kez 2 yıllık sendikasyon kredisi olması açısından hem Türkiye ekonomisi hem de banka için bir ilki oluşturduğunu, ayrıca Finansbank'ın Türk finans sektöründeki yükselen konumunun, kurumsal ve bireysel dahil olmak üzere her türlü bankacılık hizmetinde artan piyasa payının dünyanın önde gelen bankaları tarafından da teyit edilmesi anlamına geldiğini ifade etti. 
     
</TEXT>
</DOC>
