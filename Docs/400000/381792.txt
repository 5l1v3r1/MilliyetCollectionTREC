<DOC>
<DOCNO> 381792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/yasam/axyas02.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza sahnesi gerçek oldu 
</HEADLINE>
<TEXT>


Beykoz'da bir dizinin setinde, kaza sahnesi çekilirken araç kontrolden çıktı. Yönetmen yardımcısının kullandığı araçta 1 kişi öldü, 5 kişi yaralandı 

M. AKİF ERDEM İstanbul 

Kanal 7'de yayımlanacak "Affet Beni" adlı televizyon dizisinin Beykoz'daki setinde, bir kaza sahnesinin çekimi gerçek oldu. Yönetmen yardımcısı Zehra Eğemen'in çekim sırasında kullandığı otomobilin çarpması sonucu oyuncu Aslı Sevimli öldü, 5 kişi de yaralandı. 

Kontrolden çıktı 
Dizinin çocuk kahramanının ezildiği bölümün çekimi için dün Çubuklu'daki Kireçocağı Caddesi üzerinde bulunan Pazar Sokak'ta set kuruldu. Senaryo gereği caddeden sokağa dönüş sahnesinin çekimi sırasında Eğemen'in kullandığı 34 BT 9640 plakalı otomobil, kontrolden çıkarak sokağın başında bulunan prodüksiyon masasına çarptı. Kazada, oyuncular Sevimli 29 , Hüdelfa Taştekin 8 ve dizinin yönetmeni Tahir Zincirbağ'ın 3 yaşındaki kızı Sezen ile kameraman Mehmet Nuri Eren, Sanat Yönetmeni Selim Keleşoğlu ve set işçisi Hüdaverdi Yavuz yaralandı. Erdem Hastanesi'nde kaldırılan Sevimli tüm müdahalelere rağmen kurtarılamazken, Beykoz Devlet Hastanesi'ne sevk edilen diğer yaralıların hayati tehlikelarinin bulunmadığı bildirildi. 
Polisin gözaltına aldığı Eğemen, çıkırıldığı nöbetçi mahkeme tarafından tutuksuz yargılanmak üzere serbest bırakıldı. 


</TEXT>
</DOC>
