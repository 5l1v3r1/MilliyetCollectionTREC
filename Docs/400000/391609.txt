<DOC>
<DOCNO> 391609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/siyaset/siy07.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler, bayramda nerede olacak 
</HEADLINE>
<TEXT>


ANKARA Milliyet 


Cumhurbaşkanı Ahmet Necdet Sezer'in bayramda Ankara'da olması beklenirken, Başbakan Recep Tayyip Erdoğan bayramı İstanbul'da karşılayacak. 
Bayramın 3 gününü memleketi Antalya'da geçirecek olan CHP Genel Başkanı Deniz Baykal, bayramın ikinci günü Antalya il örgütünce düzenlenecek bayramlaşma törenine katılacak. ANAP Genel Başkanı Erkan Mumcu'nun bayramı Ankara'da geçirmeyi planladığı belirtilirken, DYP Genel Başkanı Mehmet Ağar, bayramın ilk günü memleketi Elazığ'da olacak. Ağar, bayramın ikinci günü Ankara'ya gelecek. 
MHP Genel Başkanı Devlet Bahçeli de bayramda başkentte olacak ve ikinci gün parti genel merkezindeki törende bulunacak. 



</TEXT>
</DOC>
