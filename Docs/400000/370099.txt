<DOC>
<DOCNO> 370099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonyas12.html </URL>
<DATE> 2005/08/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Sıcak havaya karşı en iyi çözüm... 
</HEADLINE>
<TEXT>

     BBC TÜKÇE 

      Uzmanlar sıcakla mücadele için en iyi yöntemlerden birisinin öğle şekerlemeleri ya da siestalar olduğunu söylüyor. 
     Bilimadamları, yaz sıcaklık ortalamaları yüksek seyreden İngilizlere de Akdenizliler gibi siesta yapmalarını öneriyor. 
     İngiliz Meteoroloji İdaresi'ne bakılırsa, yüzyılın ikinci yarısında 2003 yılında Avrupa'da binlerce kişinin ölümüne yol açan sıcak dalgaları olağan hale gelecek. 
     Londra'daki University College'dan Profesör Bill Keatinge, bu gibi durumlarda öğle saatlerinde istirahatin bünyenin direnci açısından çok faydalı olabileceğini söylüyor. 
     2003'teki sıcak dalgasında iki bini İngiltere'de 27 bin kişinin hayatını kaybettiği düşünülüyor. 
     Sıcak nedeniyle ölümler daha çok kalp krizlerinden kaynaklanıyor. Ayrıca vücut ısısının aşırı yükselmesi de organlara zarar verebiliyor. 
     İngiliz Meteoroloji İdaresi yetkilileri her iki yılda bir 20034'te olduğu gibi sıcak yazlar yaşanabileceğini belirtiyorlar. 
     Uzmanlardan Peter Scott, "2003 yılında yaşananlar sera gazları üretmeye devam edersek başımıza geleceklerin habercisi gibiydi. Bunlar olağan hale gelecek" diyor. 
     Bu yaz da İspanya ve İtalya'da sıcaklıklar 40 derece dolaylarına ulaştı. Bu nedenle sıcaüğa bağlı ölümler de yaşandığı bildiriliyor. 
     Profesör Keatinge, sıcaklıklarda böyle bir yükselme olursa, alışkanlıkların da gözden geçirilmesi gerekeceğini söylüyor. 
     "Özellikle yaşlıların önlem alması gerek" diyen Keatinge, bu önlemleri egsersizden uzak durmak, dinlenmek ve sıcak yerlerde durmamak" diye sıralıyor. 
     İngiliz uzman bunun için mesai saatlerinin de gözden geçirilmesini öneriyor. 
     "Siestalar bunun için çok iyi bir yöntem. Orta Avrupa'da hatta Almanya'da bile insanlar artık bunu yaparak daha geç saatlere kadar çalışıyor." "Bu klima tesisatı kurmak zorunda kalmadan serinlemek için iyi bir çözüm." diyen Profesör Keatinge sıcak dalgaları sırasında insanlara daha fazla hafif yemekler ve içecek tüketmelerini öneriyor. 
     İngiliz Ulusal Sağlık Teşkilatı NHS'e sıcak dalgaları konusunda danışmanlık yapan Meteoroloji İdaresi uzmanı Mark Gibbs de yaşam tarzında değişikliğin şart olduğunu söylüyor. 
     Gibbs, "Sıcağa uyum sağlamış olan ülkelerin deneyimlerini incelemeleyiz, bina tasarımlarımızı, yaşam tarzımızı elden geçirmeliyiz" diyor. 
     
</TEXT>
</DOC>
