<DOC>
<DOCNO> 387392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo30.html </URL>
<DATE> 2005/10/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Galatasaray'da en güzel gol Ümit Karan'dan... 
</HEADLINE>
<TEXT>

     Galatasaray'da Eylül ayının en güzel golü, Ümit Karan'ın Vestel Manisaspor'a attığı gol seçildi. 
     Galatasaray Kulübü resmi internet sitesi ''www.galatasaray.org''da düzenlenen Ayın Golü Yarışması'nda oy kullanan 3011 site üyesinden 2775'i, Ümit Karan'ın Vestel Manisaspor'a attığı golü Eylül ayının en güzel golü olarak tercih etti. 
     Yarışmada Ümit Karan için oy kullanan internet sitesi üyeleri arasında yapılan çekilişle 1 adet Ali Sami Yen Stadı Eski Açık Tribünü sezonluk kombine bileti, 5 adet 11 sayılık Galatasaray Dergisi aboneliği, 5 adet de Galatasaray Store'dan orijinal Galatasaray forması hediye edildi. 
     Galatasaray'ın deplasmanda Vestel Manisaspor'u 4-1 yendiği maçta, Orhan Ak'ın yarı sahadan 40 metreden gönderdiği pasa, Ümit Karan'ın ceza sahasının sağ çaprazından gelişine vuruşu güzel bir golle sonuçlanmıştı. 
     
</TEXT>
</DOC>
