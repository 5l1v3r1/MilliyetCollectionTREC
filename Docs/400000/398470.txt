<DOC>
<DOCNO> 398470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sontur11.html </URL>
<DATE> 2005/11/27/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Teröristler, Hatay'da 2 kişiyi öldürdü... 
</HEADLINE>
<TEXT>

     Hatay'ın Dörtyol İlçesi'nde 2 kişi, terör örgütü PKK üyelerince öldürüldü. 
     Alınan bilgiye göre, Karakise Beldesi Topaktaş Yaylası'nda bekçilik yapan Halil Meşe 41 , arkadaşı Metin Durbak 38 ve kimliği açıklanmayan bir kişi, Domuzdamı mevkiinde, terör örgütü mensupları tarafından rehin alındı. 
     Rehin alınan ve daha sonra erzak temin etmesi için ilçe merkezine gönderilen kişi, güvenlik güçlerine 2 arkadaşının terör örgütü üyeleri tarafından rehin alındığını bildirdi. 
     Güvenlik güçleri, ihbar üzerine olay yerine gittiklerinde yayla evlerinin bekçiliğini yapan Halil Meşe ile arkadaşı Metin Durbak'ı vurularak öldürülmüş buldu. 
     Cesetler, otopsi için Dörtyol Devlet Hastanesi'nin morguna kaldırıldı. 
     Yetkililer, teröristlerin yakalanmasına yönelik operasyonların sürdürüldüğünü bildirdiler. 
     
</TEXT>
</DOC>
