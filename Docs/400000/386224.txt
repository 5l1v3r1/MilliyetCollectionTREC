<DOC>
<DOCNO> 386224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/guncel/gun00.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Attil İlhan buluşması 
</HEADLINE>
<TEXT>


Attil İlhan'ın ölümü Türk basınında eşi görülmemiş bir konsensüs yarattı. Siyasal yelpazenin en karşıt noktalarında duran gazeteler, şairin ölüm haberine geniş yer vererek, farklı şekillerde de olsa, Attil İlhan'a sahip çıktılar 

KÜLTÜR SANAT SERVİSİ 

Yazılı basın önceki gün yitirdiğimiz Attil İlhan'ın ölüm haberini, ön sayfalardan duyurdu. Çoğu gazetede başlık olarak ustanın ünlü şiiri "An Gelir"in son iki dizesi "An gelir, Attil İlhan ölür" ve bir diğer ünlü şiirinin adı olan "Elde Var Hüzün" kullanıldı. 
Birçok sağ ve sol görüşlü gazetenin İlhan'ın ölüm haberine geniş yer vermeleri ve şaire farklı şekillerde sahip çıkmaları dikkat çekti. Sol basın, İlhan'ın Marksist kişiliğini vurgularken, sağ basın milliyetçi yaklaşımlarını öne çıkaran haberler yayımladı. 
Evrensel, Zaman, Milli Gazete, Radikal, Birgün ve Gündem gazeteleri, haberlerinde "An gelir, Attil İlhan ölür" başlığı kullandılar. Hürriyet gazetesi yazarı Murat Bardakçı, şairin ölümüyle ilgili olarak kaleme aldığı, "Şair gitti, meydan müteşairlere şair olduğunu iddia eden kişi kaldı" başlıklı yazısında "Attil İlhan, mısraları deyimleşmiş şairlerin sonuncusuydu" dedi. 
Radikal gazetesi, "Sokaktaki adam ne dedi " başlıklı bir bölüm hazırlayıp çeşitli kesimlerden birçok kişiye Attil İlhan'ı sordu. Gazete ayrıca, Haydar Ergülen ve Metin Celal'in İlhan ile ilgili yazılarına ve şairin geniş bir biyografisine yer verdi. Sabah gazetesi, İlhan'ın şiir adlarından biri yerine, "Öldün itirazımız var" başlığını tercih etti. 
Solcu Evrensel gazetesinde, İlhan'ın 1940'ların sonunda Paris'e giderek N zım Hikmet'i kurtarma hareketine katılmasına, Türkiye'ye dönüşünde sol görüşlerinden ötürü yaşadığı sorunlara değinilerek, "Türkiye'ye döndükten sonra başı sık sık polisle derde giren, Sansaryan Han'da sorgulanan Attil İlhan'ın yaşadıkları, ölüm, tehlike, gerilim temalarının işlendiği eserlerinde önemli rol oynamıştır" denildi. Gazetede ayrıca şairin 1950'lerin başında yeniden Paris'e giderek Marksizmi öğrenmesine vurgu yapıldı. 
PKK sempatizanı Gündem gazetesi de İlhan'ın sol kimliğini öne çıkardı. Solcu Birgün gazetesi ise, birçok gazete gibi İlhan'ın 16 yaşında kız arkadaşına yazdığı N zım Hikmet şiiriyle yakalanması sonucunda tutuklanmasına dikkat çekti. 

Sağ basında İlhan 
Milliyetçi Yeni Çağ gazetesi, "Türk bayrağını burca dikip gitti" başlığıyla verdiği ölüm haberinde İlhan'ı "milli direnişin zaptedilemeyen kalesi" olarak niteledi ve şairin hayatı boyunca "Türk devletinin altını oyanlara karşı mücadele ettiğini" belirtti "Omurga zafiyetine tutulup vatanına, milletine küfredene inat, direndi... Türk milleti de ona sahip çıktı..." 
Muhafazak r Halka ve Olaylara Tercüman gazetesi, "Şimdi elde var hüzün" başlıklı haberinde, şairin "Benim soyum ayakta ölür. Ben de öyle öleceğim" sözlerine yer verdi. 
Attil İlhan ile ilgili en kısa haber ise İslamcı Vakit gazetesinde çıktı. Gazete, "Attil İlhan öldü" başlığıyla sunduğu haberi, şair ile ilgili sözlere, kısa bir özgeçmişe ve cenaze bilgilerine ayırdı. 
SP'ye yakınlığıyla bilinen Milli Gazete, "Ve an geldi, Attil İlhan öldü" başlığıyla yarım sayfalık bir haber yayımladı. Gazete şairin 1950'lerde Paris'e gidişinden kısaca söz etti fakat oraya gidiş nedenine dair bir açıklama yapmadı. 
AKP yanlısı Yeni Şafak ise İlhan için, "Ulusalcı görüşleri savunan bir antiemperyalistti. Gerçek bir Kemalist olan İlhan, İnönü'nün Atatürk çizgisini bozduğunu düşünüyordu" ifadelerini kullandı. 
İslami basından Yeni Mesaj gazetesi ise, "Hedefi bu aziz vatanda gözü olanlardı" başlığıyla verdiği haberde "Attil İlhan son yıllarda keskin kalemini sadece ve sadece Türkiye üzerinde gözleri olan emperyalistlere ve onların yerli işbirlikçilerine çevirmişti. İlhan, Türkiye üzerine oynanan oyunları deşifre eden başlıca isimlerden biriydi" cümlelerine yer verdi. 
Atill İlhan'ın ölümü muhafazak r Türkiye gazetesinde kısa bir haberle duyuruldu. 

Cenaze töreni bugün yapılıyor 

Attil İlhan için bugün saat 10.00'da İstanbul Mecidiyeköy'deki Kanaltürk televizyonunun önünde, saat 11.00'de de Atatürk Kültür Merkezi'nde bir tören gerçekleştirilecek. İlhan'ın cenazesi Teşvikiye Camii'nde öğleyin kılınacak namazın ardından Aşiyan Mezarlığı'na defnedilecek. 


</TEXT>
</DOC>
