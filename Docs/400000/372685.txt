<DOC>
<DOCNO> 372685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yasam/yas02.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
9 yaşına gelen kız idam edilebilir 
</HEADLINE>
<TEXT>


İran'da, biri 17 yaşında olan 4 kişinin idamı, insan hakları örgütlerini kızdırdı. 15'ine gelen erkeğin idam edilebildiği ülkede 9 yaşına basan kız idam edilebiliyor 

DIŞ HABERLER SERVİSİ 

İran İslam Cumhuriyeti'nde, önceki gün, 4 erkek idam mahk mu güneydeki liman kenti Bandar Abbas'ta asıldı. İdam edilenler arasında 18 yaşın altındaki bir gencin de olması uluslararası insan örgütlerinin sert tepkisine neden oldu. 
Soygun, adam kaçırma ve ırza tecavüzden hükümlü olan mahk mların infazı halka ibret olması için bir meydanda yapıldı. Savcı, mahk mların 17-23 yaşları arasında olduğunu söyledi, ancak kaçının suçun işlendiği tarihte veya infaz sırasında 18 yaşından küçük olduğunu belirtmedi. 
İran'ın 18 yaşın altındaki suçluları idam etmesi, özellikle uluslararası insan hakları örgütleri ile AB'nin sert tepkisine neden oluyor. 

Tepki yağıyor ama.. 
Aralık 2004'te BM genel kurulu aldığı bağlayıcı olmayan bir kararda, İran'dan 18'inden küçüklerin idam edilmesine son vermesini istemişti. İran yasalarına göre 15 yaşındaki erkek suçlular ile 9 yaşını tamamlayan kadın suçlular idam edilebiliyor. 
AFP, son 4 idamla birlikte bu yıl içinde İran'daki idam sayısının 55'i bulduğunu bildirdi. Ajans, geçen yıl 159 kişinin asıldığını hatırlattı. 

Estetik ameliyatta 1. 

İran Plastik Cerrahlar Derneği'ne göre, İran, dünyada en çok estetik ameliyat yapılan ülke. Derneğin Başkanı Dr. Kelentar Hürmüzi, İran'ın estetikte dünya 1.'si, ABD'nin ise 2. olduğunu söyledi. İstatistiklere göre estetik ameliyat talebi en çok 17-26 yaş grubundan geliyor. 


</TEXT>
</DOC>
