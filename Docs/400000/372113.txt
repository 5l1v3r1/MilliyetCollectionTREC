<DOC>
<DOCNO> 372113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun26.html </URL>
<DATE> 2005/08/23/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
İsviçre'de seller 5 can aldı 
</HEADLINE>
<TEXT>

     İsviçre'de şiddetli yağışların yol açtığı sellerde 5 kişi öldü. 
     Yetkililer, doğudaki Graubuenden kantonunda yaşlı bir kadının ve Zürih kantonunda bir erkeğin sel sularına kapılarak, ülkenin orta kesimindeki Brienz kasabasında da bir genç kızın çöken binanın altında kalarak öldüğünü söylediler. 
     İsviçre'de dün iki itfaiye erinin de toprak kaymasında öldüğü belirtilirken, Brienz'de bir kişinin kayıp olduğu kaydedildi. 
     Seller yüzünden bazı köylerle bağlantı kesildi, okullar kapatıldı ve insanlara nehirler ve köprülerden uzak durması uyarısı yapıldı. 
     Bazı bölgelerde karayolları ulaşıma kapanırken, İsviçre demiryolları şirketi, tren yolları ve istasyonlarının sular altında olması nedeniyle bazı seferleri iptal etti. 
     
</TEXT>
</DOC>
