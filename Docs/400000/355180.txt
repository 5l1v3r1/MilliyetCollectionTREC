<DOC>
<DOCNO> 355180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur04.html </URL>
<DATE> 2005/06/24/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Dilenci polisi ısırdı 
</HEADLINE>
<TEXT>

     Uğur MART DHA 

      NİĞDE’de dilencilik yaparken yakalanan iki kadın, gazetecilere saldırıp, kucaklarındaki bebeği almak isteyen bir polisin kolunu ısırdı. 
     Semt pazarındaki esnafın ihbarı üzerine, 1 yaşındaki çocukla birlikte dilencilik yapan 2 kadın polis tarafından yakaladı. Belediye zabıta ekiplerine teslim edilmek için Niğde Belediyesi’ne getirilen dilenciler, ortalığı birbirine kattı. Hırsızlık da yaptıkları ileri sürülen kadınlar, kendilerini görüntülemeye çalışan basın mensuplarına, Dostumuz, düşmanımız var, bizi niye çekiyorsunuz'' diyerek saldırdı. 
     Basın mensuplarına terlik ve pet şişe fırlatan dilencilerden biri, kucağındaki 1 yaşındaki çocuğu almak isteyen bir polisin kolunu ısırdı. Çocuğu öldürüp, suçu polislerin üzerine atmakla tehdit eden dilenci kadınlar, daha sonra kent dışına çıkarılmak üzere Niğde Otobüs Terminali’ne götürüldü. 
     
</TEXT>
</DOC>
