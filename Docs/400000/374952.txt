<DOC>
<DOCNO> 374952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/ygokberk.html </URL>
<DATE> 2005/09/02/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
VADUZZZZ 
</HEADLINE>
<TEXT>


'Vaduz'un bekleri kanatlardan ileri çıkarsa tehlikeli olabilir' gibilerinden bir şeyler söylüyor sevgili Hikmet Karaman , Beşiktaş-Vaduz maçını yorumlarken. 
Görünüşte ne kadar masumane... 
Öyle mi peki 
Bence değil. 
Sol bekini bugünlük bir kenara bırakıp, sağ bekine takılalım. 
"Bir çıkarsa" diyor, Karaman... 
İstemiyor mu sanki Vaduz'un sağ beki ileri çıkmak. 
İstiyor... 
Hem de öyle bir istiyor ki... 
Ama çıkamıyor... 
1943'ten beri çıkamıyor belki Vaduz'un hiçbir sağ beki ileriye. 
Dünyadaki tüm takımların sağ bekleri içinde en çok ileri çıkmak isteyen sağ bek belki de Vaduz'unki o anda... 
Bir çıksa.... 
Neler olacak neler 
Karısı sağa sola, eşe dosta haber salacak, "Bizimki valla billa orta bile yaptı." 
Seneye yıldönümünü bile kutlayacaklar ailenin sağ bekinin ileri çıkışının... 
Havai fişekler falan da atacaklar. 
Serbest atışta bizim Kaya Çilingiroğlu , Emre Aköz ile beraberken Oğuz'a Tongsir soruyorum 
Sana biri 6 ay önce Vaduz deseydi ne yapardın 
Ya da Vaduz Oğuz 
"Biri bana Vaduz Maduz diyebilir mi durup dururken" gibilerinden öyle bir bakıyor ki canlı yayında... 
Susuyorum... 
Bu Vaduz'un sağ beki çıksa noolur çıkmasa noolur 
Çıksa da bişey olmayacağını bildiği için de çıkmıyor zaten... 
Hikmet Hoca bilmiyor mu sanki bunu... 
Biliyor tabii... 
Karısı bile daha sık ileri çıkan bir sağ beke kaçmak üzere Vaduzlu'nun neredeyse. 
Kafası karmakarışık... 
Öyle bir istiyor ki hiç olmazsa bir hücumluk çıkmak... 
Çıkamıyor ki... 

Dalyan Kulüpte Can Abi'ye Bartu kelli felli biri, bir başka kelli felli birini göstermişti... 
Aynı yaşlardaydılar... 
- Tanıdın mı 
- Çıkartamadım. 
- Nasıl çıkartamazsın, 10 yıl aynı takımda oynamışsın. 
- 
- Sağ bekinmiş 
- 
Adamlar biraz da bozulup gittiğinde, "Ne tuhafsın be Can Abi" demiştim ben de, "Nasıl tanımazsın 10 yıl aynı takımda oynadığın adamı ". 
"Oğlum" demişti, "O dönemde bekler senede bir kere ya çıkardı ya çıkmazdı ileriye. On senede on kere çıkmıştır yani...Farketmemişim". 
Şu Can Abi ne komik adam. 

Milliler taş gibi 

Salı, ilk defa bir Milli Takım antrenmanına gittim. 
Sağa sola birer 'merhaba'lık... 
Bir de tabii bol bol 'bol şanslar' demek için... 
Hepsi hepsi bu... 
Antrenmandaki maç kesinlikle antrenman maçı değildi, Danimarka ile oynuyorlardı. 
Bizimkiler öyle böyle değil, bayağı iyi futbolculardan oluşmuş bir takım... 
Taş gibiler... 
Hele bir de takım gibi oynarlarsa... 
Düşünün Emre, Nihat, Tuncay, Necati gibi birinci sınıflar daha yok. 
Ergün, Serhat gibi birinci sınıflar da düz koşu yapıyorlardı... 
Yine de 22 iyi oyuncu vardı sahada... 
Pardon... 
21 Oğuz Çetin ... 
15 dakika oynar diyorlardı Oğuz için... 
Galatasaray'da 90 dakika da oynar. 
Fatih Terim, sahanın tam ortasındaydı, oyunun tam içinde, taktiğin de... 
Bir basketbol coachu gibi yönetti antrenmanı... 
Çok tempolu bir antrenmandı, gözlerimizi sahadan ayıramadık... 
Terim ve ekibi ağırlıklarını koymuşlar... 
Çıt çıkmıyordu... 
Alpay, İngiltere'de oynarken müthiş bir fizik gücü kazanmış, yıllanmış bir İtalyan defans oyuncusu gibiydi... 
Bence oynayacak... 
Oynamalı da... 
Fatih Akyel de iş yapar bu defansta... 
Mesela, Kaiserslautern'in kralı Halil belki ilk 11'e bile giremeyecek... 
Mesela, yılların profesyoneli İnterli Okan da giremeyecek belki ilk 11'e... 
Mesela, belki Hakan Şükür de... 
Ve dediğim gibi Necati, Emre, Tuncay, Nihat, Serhat, Ergün daha sahada değiller... 
Bu kadar çok yönlü, bu kadar futbolun her iki tarafını da oynayan, bu kadar çok yetenekli oyuncu hiç bu kadar bir arada olmamıştı... 
Güneş'le vakit kaybettiler 
Yanal da çok erken Yanal takımı kurmak istedi... 
Terim 'aklın yolu bir'i yapıyor... 
Salı günü antrenmanda Danimarka'yı yendiler. 
Darısı cumartesiye... 

Santrforun olmadığı yerde 

Radyo Spor'daki programıma bağlanıyor 
- Nokta santrforlar hakkında konuşmak istiyorum... 
- Nokta santrfor musunuz 
- Hayır... 
- Santrfor musunuz 
- Hayır... 
- Nokta mısınız 
- Hayır 
- Ailenizde nokta santrfor var mı 
- Hayır 
- Arkadaşlarınızın arasında var mı 
- Hayır 
- Yakın çevrenizde var mı 
- Hayır 
- Tanıdığınız bir nokta santrfor var mı 
- Hayır 
- Teknik direktör müsünüz 
- Hayır 
Burası babanızın radyosu mu diyorum. Her bağlanan her istediğini anlatabilir mi 
Hem sizin nokta sartrforları hakkında anlatacaklarınızı merak edenler var mıdır sizce 
H l ısrar ediyor 
Kastettiği Galatasaray'ın santrforları... 
Sonunda başlıyoruz mecburen laflamaya... 
Hakiki santrforların olmadığı yerlerde, olan santrforları böyle pazarlıyorlar... 
Pivot santrfor, nokta santrfor, arkası dönük oynayan santrfor, yüzü dönük oynayan santrfor, filan falan... 
Santrfor santrfor olmayınca... 
Mesela Van Nistelrooy diyorum... Sizce hangi sınıfa giriyor 
Veya mesela Ronaldo 
Pivot mu nokta mı 
Arkası dönük oynayan mı, yüzü dönük oynayan mı, filan mı falan mı 
Susuyor... 

Hani mahallede biri, bir kadın arakladığında arkadaşları sorarlar 
- Güzel mi 
- Kalçası güzel. 
Veya göğüsleri, veya gözleri, veya elleri veya ayakları, veya vs... 
Parça parça değerlendirilir kadın... 
Her tarafı güzel kadın bulmak zordur... 
Meşakkatlidir de... 
Santrfor da bu hesap... 
Bir kısım futbol yorumcusu eleştirmeni bütün dengelerimi bozmaya devam ediyor futbol meraklılarının... 
Önce işleri iyice bir karıştırıyorlar, sonra işin içinden çıkamayınca da öyle bir yorum çıkartıyorlar ki... 
Hani laf olsun da... 

Vıdı vıdıcılara... 

TRT'nin Stadyum'unda bugüne kadar yorumlarıma hiç karışılmadı. 
Minnacık bir sorun bile yaşamadım. 
Tam tersine, TRT'nin içinden büyük destek görüyorum. Arkamdan müthiş itiyorlar. 
Her an moral veriyorlar. Açıkçası bu kadar rahat olacağımı ben de tahmin etmemiştim. 
Ve... TRT'ye teşekkür ediyorum. 
Vıdı vıdı yapmayın yani... 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
