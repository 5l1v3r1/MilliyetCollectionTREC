<DOC>
<DOCNO> 367583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun12.html </URL>
<DATE> 2005/08/06/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Fransa'da Müslümanlara yönelik fast-foot lokantası 'Beurger King' açıldı 
</HEADLINE>
<TEXT>

     Fransa'da geçen ay sonunda Müslümanlara yönelik açılan ilk fast-food lokantası ''Beurger King'' büyük ilgi görüyor. 
     İsmini, Fransa'da yaşayan ikinci kuşak Kuzey Afrikalı anlamına gelen ''Beur'' kelimesinden alan lokanta Paris'in doğusundaki banliyö semti Clichy-sous-Bois'da bulunuyor. 
     Mönüsünde diğer fast-food zincirlerininkinden farklılık bulunmayan lokantanın tek özelliği, etlerinin İslami usullere göre kesilmiş olması ve garsonlarının türbanlı olması. 
     Avrupa'nın en büyük Müslüman nüfusuna sahip Fransa'da Mecca Cola'nın başarısının ardından, Müslümanlara yönelik fast-food lokantasının gördüğü ilginin devam etmesi ve yenilerinin açılması bekleniyor. 
     Lokantanın Müslüman müşterileri, özellikle Londra'daki son saldırılarla Müslümanlara bakışın giderek değişmesinin ardından kendilerini Beurger King'de daha rahat hissettiklerini söylediler. 
     
</TEXT>
</DOC>
