<DOC>
<DOCNO> 367700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonyas05.html </URL>
<DATE> 2005/08/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ünlü futbolcu Weah, Liberya liderliğine koşuyor 
</HEADLINE>
<TEXT>

     Defalarca Afrika'nın en iyi futbolcusu seçilen ünlü yıldız George Weah ülkesi Liberya'da Devlet Başkanı olmak için mücadele veriyor. 
     Milan'da oynadığı süre içinde büyük başarılara imza atan ve adı dünyanın en klas golcüleri içinde sayılan 38 yaşındaki Weah'ın Ekim'deki seçimleri kazanmasına kesin gözüyle bakılıyor. 
     Futbolcunun siyasi rakipleri ise eski yıldızın 1993'te Fransız vatandaşlığına geçtiğini ve Devlet Başkanı olamayacağını öne sürerek yolunu kesmeye çalışıyor. Weah ise Fransız vatandaşlığı almasının Liberya vatandaşlığını geçersiz saymayacağını belirtiyor. 
     
     İLKLERİN OYUNCUSU 

     Weah, 1995 yılında "Dünyada Yılın Futbolcusu" ödülünü kazanarak bu onura layık olan ilk Afrikalı oyuncu olmuştu. 
     Fakir bir ailenin 12 çocuğundan biri olarak dünyaya gelen Weah, çocuk yaştayken ülkesinin en ünlü takımı Invincible'da oynamaya başladı. Daha sonra sırasıyla Monaco, Paris Saint Germain ve AC Milan'da forma giyen yıldız oyuncu, 2000 yılında Liberya Milli Futbol Takımı'nı da çalıştırmıştı. 

     
</TEXT>
</DOC>
