<DOC>
<DOCNO> 389952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur56.html </URL>
<DATE> 2005/10/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Çaldıkları otomobille trafik kazası yapınca... 
</HEADLINE>
<TEXT>

     Bursa’da çaldıkları otomobille bir işyerini soydukları iddia edilen 2 kişi, trafik kazası yapınca yakalandı. 
     Alınan bilgiye göre, Bursa-Uludağ yolunun 8. kilometresinde trafik kazası olduğu ihbarını alan jandarma ekipleri, otomobilde bulunan ve kazadan yara almadan kurtulan M.F.U. ve Ş.E’nin davranışlarından şüphelenerek kimlik sorgulaması yaptı. 
     Sorgulama sonucu, Uludağ yolunun 5. kilometresinde faaliyet gösteren N.G’ye ait Tekel bayiinden 154 şişe rakı çaldıkları belirlenen zanlılar, gözaltına alındı. 
     Hırsızlık suçundan sabıkalı oldukları belirlenen zanlıların, kaza yaptıkları otomobilin de çalıntı olduğu tespit edildi. 
     Zanlıların, sorgulamalarının ardından adliyeye sevk edileceği bildirildi. 
     
</TEXT>
</DOC>
