<DOC>
<DOCNO> 388577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonsiy20.html </URL>
<DATE> 2005/10/21/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Van'da başsavcı avukat tartışması... 
</HEADLINE>
<TEXT>

     Türkiye Barolar Birliği Başkanı Özdemir Özok, bir hukuk adamının ifadesi olmayacak sözlerle, insan hakları, demokrasi ve hukukun üstünlüğüne inanan, barıştan yana duruşlar sergileyen ve bölgenin çok zor koşullarında Van'da görev yapan 73 meslektaşlarının, yasadışı örgüt PKK üyesi olarak gösterilmesinin, onları derinden yaraladığını söyledi. 
     Van Cumhuriyet Başsavcısı Kemal Kaçan'ın Van Barosu'ndaki avukatlara yönelik sözleri üzerine, Türkiye Barolar Birliği Başkanı Özdemir Özok başkanlığında Türkiye'nin çeşitli baro başkanları, kentteki meslektaşlarına destek vermek üzere Van'a geldi. 
     Ferit Melen Havaalanı'nda Van Barosu Başkanı ve avukatlar tarafından karşılanan heyet, daha sonra Van Valiliği önündeki Atatürk Anıtı'na çelenk bırakarak, saygı duruşunda bulundu. 
     

     
</TEXT>
</DOC>
