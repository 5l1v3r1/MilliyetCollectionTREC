<DOC>
<DOCNO> 386720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo17.html </URL>
<DATE> 2005/10/14/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Fransız orta saha oyuncusu Karembeu futbolu bıraktı... 
</HEADLINE>
<TEXT>

     Fransız milli takımıyla 1998 Dünya Kupası'nı ve 2000 Avrupa Şampiyonluğu'nu kazanan orta saha oyuncusu Christian Karembeu futbolu bıraktığını açıkladı. 
     ''Futbolu bıraktığım için pişman değilim'' diyen 34 yaşındaki orta saha oyuncusu, Bastia kulübünün geçen sezon sonu Fransa'da 2. lige düşmesinden bu yana herhangi bir takımda forma giyememişti. 
     Fransız RMC radyosuna konuşan Karembeu, ''17 yıldır futbol oynuyorum. Hayatımda bir değişiklik yapmamın zamanı gelmişti. Artık ailemle daha çok ilgileneceğim'' dedi. 
     kez Fransız milli takımına seçilen Karembeu, milli takım formasıyla 1 gol attı. 
     Nantes kulübünde 5 yıl oynadıktan sonra sırasıyla Sampdoria, Real Madrid, Middlesbrough, Olympiakos ve Servette futbol takımlarına transfer olan Karembeu geçen sezon başında Fransa'nın Bastia takımıyla sözleşme yapmış fakat takımının 2. lige düşmesine engel olamamıştı. 
     
</TEXT>
</DOC>
