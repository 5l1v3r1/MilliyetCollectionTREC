<DOC>
<DOCNO> 375286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yasam/axyas02.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel güvenlik terörü 
</HEADLINE>
<TEXT>


Nasip Kurt, Antalya Otogarı'nda sevgilisiyle tartışıyordu. İddiaya göre, müdahale eden özel güvenlik görevlileri, Kurt'u 45 dakika dövüp bir de gözünü çıkardılar 

UFUK BALKİS Antalya DHA 

Kayseri'de çiftçilik yapan Nasip Kurt 39 , bir yıldır nik hsız yaşadığı Emine Yılmaz'la 33 tatil için Antalya'ya geldi. 
Çift, burada kaldıkları otelde tartıştı. Bunun üzerine Yılmaz, Kayseri'ye dönmek için otelden ayrıldı. Yılmaz'ın ardından otelden çıkan Kurt, sevgilisini otogarda otobüse binmek üzereyken buldu ve vazgeçirmeye çalıştı. Yılmaz, ikna olmayıp gitmekte ısrar edince, otogardaki özel güvenlik personeli, Kurt'a müdahale etti. 

Serbest bırakıldılar 
İddiaya göre 5 güvenlik görevlisi, Kurt'u kelepçeleyip ağaçlık bir bölgeye götürdüler ve burada cop ve yumruklarla feci şekilde dövdüler. 
Yakınlarınca Antalya Devlet Hastanesi'ne getirilen Kurt, 2 gün yoğun bakımda kaldı. Kendine geldiğinde sağ gözünün görmediğini fark eden Kurt'a yapılan muayenede, görme işlevini tamamen kaybeden bu göz acilen alınmazsa, diğer gözün de zarar görebileceği belirlendi. 
Kurt'un şik yetçi olması üzerine ifadeleri alınan 5 güvenlik görevlisi, savcılıkça tutuksuz yargılanmak üzere serbest bırakıldı. 




</TEXT>
</DOC>
