<DOC>
<DOCNO> 378157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur10.html </URL>
<DATE> 2005/09/13/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Oğlunu taciz eden sevgilisinden şikayetçi olmadı 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN'da 3 yıldır aynı evde birlikte yaşadığı 38 yaşındaki F.B.'nin 16 yaşındaki oğlu S.M.'ye cinsel tacizde bulunduğu iddia edilen 39 yaşındaki Şafak Yılmaz, 5 yıl 25 gün hapis cezasına çarptırıldı. F.B., duruşmada sevgilisinden şikayetçi olmadı. 
     Samsun'un Bahçelievler Mahallesi'nde, 1.5 yıl önce meydana gelen olayda, iddiaya göre Şafak Yılmaz, eşinden boşanan F.B.'nin oğlu S.M.'ye cinsel tacizde bulundu. Bu sırada eve gelen çocuğun amcası 19 yaşındaki Ümit M., S.M. ile uygunsuz durumda yakaladığı Şafak Yılmaz'ı bıçakla kolundan yaraladı. Gürültüler üzerine komşuların ihbarıyla olay yerine gelen polis, Şafak Yılmaz ile Ümit M.'yi gözaltına aldı. Şafak Yılmaz çıkarıldığı mahkemece cinsel taciz’ suçundan tutuklandı, Ümit M. ise tutuksuz yargılanmak üzere serbest bırakıldı. 
     Samsun 1'inci Ağır Ceza Mahkemesi'nde cinsel taciz’ suçundan yargılanan Şafak Yılmaz, 3 ay cezaevinde kalıp serbest bırakıldı. Tutuksuz olarak bugün son kez hakim karşısına çıkan sanık Şafak Yılmaz, savunmasında, alkollü olduğunu ve S.M.'nin kendi yatağında yatarken yanına uzandığını ileri sürdü ve Ben de üzerimi çıkarmıştım. Ümit bizi öyle görünce yanlış anladı'' dedi. Ümit M. ise sanığın yalan söylediğini belirterek, Odadan gelen tuhaf sesler üzerine içeriye girdim. Şafak tamamen çıplaktı'' dedi. S.M. ise olay sırasında uyuduğunu ve hiçbir şey hatırlamadığını iddia etti. 
     Bu arada duruşmada sevgilisi Şafak Yılmaz'dan davacı olmadığını belirten F.B., Ümit, ağabeyisinden boşandığım için başka biriyle birlikte olmamı istemiyordu. Böyle bir iftira attı. Şafak'ın oğluma cinsel tacizde bulunduğunu sanmıyorum. O yüzden kendisinden şikayetçi değilim'' dedi. Mahkeme, sanığın S.M.'ye cinsel tacizde bulunduğuna kanaat getirerek, Şafak Yılmaz'ı 5 yıl 25 gün hapis cezasına çarptırdı. Verilen cezanın Yargıtay tarafından onanması halinde Yılmaz, tekrar cezaevine gönderilecek. Bu arada Ümit M.'ye de yaralama’ suçundan 3 ay hapis cezası verildi. 
     
</TEXT>
</DOC>
