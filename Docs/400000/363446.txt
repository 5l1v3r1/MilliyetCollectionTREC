<DOC>
<DOCNO> 363446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo19.html </URL>
<DATE> 2005/07/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İspanya'da 250 model kız, tenis topu toplamak için yarışıyor 
</HEADLINE>
<TEXT>

     
     Şenhan Bolelli 


     İspanya'nın başkenti Madrid'te yapılacak Masters Series Tenis Turnuvalarında top toplayacak 30 kızı belirlemek için yapılan seçimlere 250 model kız başvurdu. 
     Geçtiğimiz yıl ilk defa top toplamak için model kızların çalıştırıldığı Madrid Masters Series'ta yaşanan birçok polemiğe rağmen bu yıl da 18-20 yaşlarındaki kızların çalıştırılacağı açıklandı. Madrid'teki turnuvanın sponsorlarından Hugo Boss firması tarafından kızların seçilmesi için oluşturulan özel jüri, başvuru yapan 250 model arasından 30'unu seçmek için elemelere başladı. 
     Tenis maçlarında top toplama görevini yapacak olan kızları seçerken fizik güzelliğinin yanısıra tenis ile ilgili bir soru yöneltiliyor. Seçimlere katılan birçok kızın İspanyol tenisinin dünyaca ünlü isimleri Federer, Nadal, Moya gibi isimleri bilmediği ve oldukça komik olan hatalı yanıtlar verdiği belirtiliyor. 
     Geçtiğimiz yılki turnuvada ilk kez top toplayan mini etekli model kızlar için sivil toplum örgütleri tepki gösterip, protesto etmişlerdi. 
     
</TEXT>
</DOC>
