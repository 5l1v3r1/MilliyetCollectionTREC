<DOC>
<DOCNO> 367025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko36.html </URL>
<DATE> 2005/08/04/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa rekorla kapandı... 
</HEADLINE>
<TEXT>

     İMKB Ulusal 100 Endeksi, 2. seansta 146.66 puan artarak, günü 30,123.59 puandan yeni bir rekorla kapattı. 
     Hisse senetleri 2. seansta, ortalama yüzde 0.49 oranında değer kazandı. 
     İlk seanstaki 249.88 puanlık artış dikkate alındığında, Borsa endeksi günün tamamında 396.54 puan arttı. Hisse senetlerinin günlük ortalama değer kazancı yüzde 1.33 oldu. 
     Endeksin 1. Seansta gördüğü 30,163.10 puanlık seviye ise endeksin bugüne kadar ulaştığı tarihi zirve noktasını oluşturdu. 
     İMKB Endeksi bundan önceki en yüksek kapanış ve tarihi zirve rekorlarını 1 Ağustos Pazartesi günü gerçekleştirmişti. 
     Endeks 2. seansa, 8.00 puan düşerek 29,968.93 puandan başladı. Seansın ilk yarısını 30,001.14 puandan geçen endeks, en düşük 29,904.86 puana gerilerken, en yüksek olarak kapanış değeri olan 30,123.59 puanı gördü. 
     2. seans kapanışında, mali endeks 250.33 puan artarak 45,584,08 puana, sanayi endeksi 8.65 puan artarak 24,019.60 puana ve hizmetler endeksi 159.63 puan artarak 15.182.01 puana yükseldi. 
     Böylece ilk seansa göre, mali grup hisseler ortalama yüzde 0.55, sanayi grubu hisseler ortalama yüzde 0.04 ve hizmetler grubu hisseler ortalama yüzde 1.06 değer kazandı. 
     2. seansta işlem gören toplam 307 hisse senedinden 122'si değer kazandı, 106'sı değer yitirdi, 79 hisse senedinin fiyatında değişiklik olmadı. 
     2. seansta, 465 milyon 364 bin 442 YTL'lik işlem hacmi kaydedildi. Günlük işlem hacmi, 1 milyar 85 milyon 365 bin 676 YTL olarak hesaplandı. 
     2. seansta Yapı ve Kredi Bankası, Koç Holding, Turkcell, Garanti Bankası ile İş Bankası C , en çok işlem gören hisse senetleri oldu. 
     
</TEXT>
</DOC>
