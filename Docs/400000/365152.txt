<DOC>
<DOCNO> 365152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur23.html </URL>
<DATE> 2005/07/28/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Erciyes Dağı’nda Allah’ yazısı 
</HEADLINE>
<TEXT>

     İbrahim ÖZÇEKİÇ KAYSERİ, DHA 

ERCİYES Dağı’nın kent merkezinden görülebilen zirve kısmında arapça Allah’ yazısı belirdi. Kayseri Müftüsü Necmettin Nursaçan, bu durumun Erciyes’e kutsallık anlamı yüklemeyeceğini belirterek, Allah’ın kudretinin heryerde olduğunu ve yazının normal karşılanması gerektiğini söyledi. 
     Önceki yıllarda da Erciyes’te karların erimesi sonucu ortaya çıkan Allah’ yazısı bu yıl görüldü. Kent merkezinden rahatlıkla görülebilen karlarla kaplı zirve kısmına yakın yerde arapça Allah’ yazısının belirmesini vatandaşlar şaşkınlıkla izledi. Bazı vatandaşlar, karların şekil almasıyla ortaya çıkan Allah yazısının bir uyarı niteliği taşıdığını savunurken, kimileri, bu durumun Erciyes Dağı’nın büyüklüğünden kaynaklandığını iddia etti Kayseri Müftüsü Necmettin Nursaçan ise, bu durumun normal karşılanması gerektiğini vurguladı. Yazının Erciyes’e kutsallık anlamı yüklemeyeceğini kaydeden Nursaçan, Bir çimen yaprağından güneş sistemine kadar heryerde Allah’ın kudretini gösteren örnekler var. Erciyes’te Allah yazısı belirdi diye, buna farklı anlamlar yüklemek yanlış. Ben olayı sıradan, normal bir olay gibi değerlendiriyorum'' dedi. Nursaçan, önceki yıllarda da çıkan Allah yazısının, görüldüğü anda insanı etkilediğini de vurgulayarak, sanki birileri özenerek yazmış gibi bir görüntünün ortaya çıktığını ifade etti 
     
</TEXT>
</DOC>
