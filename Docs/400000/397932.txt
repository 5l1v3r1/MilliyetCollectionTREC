<DOC>
<DOCNO> 397932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko27.html </URL>
<DATE> 2005/11/25/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Turkcell'den kamu çalışanlarına özel tarife KamuCell 
</HEADLINE>
<TEXT>

     Turkcell, kamu çalışanları için KamuCell tarifesini uygulamaya koydu. 
     Turkcell'den yapılan açıklamaya göre, tüm kamu kuruluşlarının kurumsal hatları ile çalışanlarının bireysel hatlarını içeren ve çeşitli avantajlar sunan tarife, kamu çalışanlarının 3 yakınını da kapsıyor. 
     Tarifeden yararlanan Turkcell Hazır Kart sahiplerinin tüm Kamucell'lilerle yaptıkları konuşmaların dakikası 1 kontör olarak ücretlendiriliyor. Turkcell faturalı hat sahipleri ise ayda 12 YTL ödeyerek, tüm Kamucell'lilerle 600 dakika konuşma olanağı buluyor. 
     Açıklamada, Kamucell tarifesinden yararlanmak isteyen kamu çalışanlarının, kurum kimlikleriyle birlikte Turkcell Extra veya Turkcell abone merkezine uğrayarak kayıt yaptırmalarının yeterli olduğu kaydedildi. 

     
</TEXT>
</DOC>
