<DOC>
<DOCNO> 392075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/magazin/axmag01.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bütün çocuklar gülmeli' diyecek 
</HEADLINE>
<TEXT>


18 Kasım'da TİM'de sahne alacak olan Cem Yılmaz, hasılatla SP'li beyin felci çocukların okuluna katkı sağlayacak 

MAGAZİN SERVİSİ 

Cem Yılmaz, sevenlerinin büyük ilgi gösterdiği "CMYLMZ" adlı gösterisine İstanbul'da yeniden başlıyor. 8 Kasım'da İstanbul'un yeni gösteri merkezi Türker İnanoğlu Maslak Show Center'ın TİM açılışını Sezen Aksu, Demet Akbağ ve Yılmaz Erdoğan'la birlikte yapacak olan Cem Yılmaz, 18 Kasım Cuma akşamı ise TİM'de tek başına sahne alacak. 

Biletler 45 ve 66 YTL 
Cem Yılmaz, 18 Kasım'da perdeyi "Bütün çocuklar gülmeli" diyerek açacak. SP'li Serebral palsi-beyin felci Çocuklar Derneği'nin Ankara'daki SP okuluna katkı sağlamak için gerçekleştirilecek gösteri saat 21.00'de başlayacak. Gösterinin bilet fiyatları 45 ve 66 YTL'den Biletix'te satışa sunuldu. 

Aralıkta Bostancı'da 
Yaz boyunca Beşiktaş Kültür Merkezi'nin BKM düzenlediği turne nedeniyle yazlık bölgelerde sahne alan Cem Yılmaz, uzun bir aradan sonra İstanbul'daki hayranlarıyla bu gösteride buluşacak. "CMYLMZ" adlı gösterisini şimdiye kadar 1500'ün üzerinde sergileyerek bir rekora imza atan Cem Yılmaz, 2 ve 3 Aralık'ta Bostancı Gösteri Merkezi'nde, 9 ve 10 Aralık'ta ise Anatolia Gösteri Merkezi'nde hayranlarının karşısına çıkacak. 


</TEXT>
</DOC>
