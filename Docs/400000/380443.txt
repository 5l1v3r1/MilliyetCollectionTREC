<DOC>
<DOCNO> 380443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/siyaset/siy02.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Terörü rant gören sandığa gömülür' 
</HEADLINE>
<TEXT>


Erdoğan muhalefete seslenerek, "Terörü siyasi rant aracı olarak görenler nasıl sandığa gömüldülerse, aynı beklenti içindekiler de sandığa gömülür" dedi 

KOCAELİ DHA 


TBMM'nin terör gündemiyle olağanüstü toplandığı gün Trabzon programını sürdüren Başbakan Recep Tayyip Erdoğan, muhalefete seslenerek, "Terörü siyasi rant aracı olarak görenler nasıl sandığa gömüldülerse, aynı beklenti içinde olanlar da sandığa gömülür" dedi. 
İzmit Bekirpaşa'da 682 konutun anahtar teslim törenine katılan Erdoğan, terörün dini, ırkı ve milleti olmadığını ancak bazı çevrelerin terörden siyasi rant sağlamaya çalıştıklarını söyledi. Türkiye'de terörle ilgili hava estirilmek istendiğini savunan Erdoğan, şöyle devam etti "Millet olarak el ele, omuz omuza mücadelemizi sürdürdüğümüz, tek vatan, tek bayrak, tek millet olarak yürüdüğümüz takdirde terör yok olmaya mahk mdur. Terörün milleti, dini, ırkı yok. En güçlü devletler bile terör karşısında sıkıntıya düşmüşlerdir. Terör başka, asayiş başka bir olaydır. 1980'den önce Türkiye'de çok farklı bir terör olayları yaşamıştır. Onların iktidar olduğu dönemde, ana muhalefet partisi lideri de kabinedeyken anarşiden geçilmiyordu. O zaman gençlik kolları başkanıydım. Bize bu konuda yardımcı olacaklarsa olsunlar. Ama akıl vermeye kalkmasınlar. O akla kendilerinin ihtiyacı var." 
Erdoğan, konuşmanın ardından 10 aileye anahtarlarını teslim ederek ailelere konuk oldu. 



</TEXT>
</DOC>
