<DOC>
<DOCNO> 352309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur01.html </URL>
<DATE> 2005/06/15/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Rize'de silahlı kavga 2 yaralı 
</HEADLINE>
<TEXT>

     Rize’de çıkan silahlı ve bıçaklı kavgada 2 kişi yaralandı. 
     Alınan bilgiye göre, Çiftekavak Köyü’nde, Çaykur Genel Müdürlüğü’ne bağlı Yaka Çay Fabrikası’nda çalışan Yakup 18 , Rıza 23 , Adem 26 ve Davut N. 23 kardeşlerin içinde bulundukları minibüs, daha önce tartıştıkları O.Z.K. 33 , F.K. ve E.K. ile kimliği henüz belirlenemeyen bir kişi tarafından Trabzon-Rize karayolunda durduruldu. Burada iki grup arasında bir süre tartışma yaşandı. 
     Daha sonra Çiftekavak Köyü’nde yeniden karşılaşan iki grup arasında çıkan silahlı ve bıçaklı kavgada, Yakup N. ile Adem N. 
     yaralandı. 
     Adem N, Rize Devlet Hastanesi’nde tedaviye alındı. Hayati tehlikesi bulunan Yakup N. ise Karadeniz Teknik Üniversitesi Farabi Hastanesi’ne sevk edildi. 
     Olayın ardından Rıza, Adem ve Davut N’nin gözaltına alındığı, kaçan O.Z.K, F.K. ve E.K. ile kimliği henüz belirlenemeyen zanlının yakalanması için arama çalışması başlatıldığı bildirildi. 
     
</TEXT>
</DOC>
