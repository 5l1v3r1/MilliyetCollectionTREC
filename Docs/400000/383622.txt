<DOC>
<DOCNO> 383622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo07.html </URL>
<DATE> 2005/10/03/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Daum’un garip hesabı 
</HEADLINE>
<TEXT>

     Daum, geçen sezona göre 4 puan önde olduklarını iddia etti. Ancak bu hesap, rakiplerle tüm sezonda oynanan maçlara göre yapıldı. 
     
     20 puan topladılar 

     Fenerbahçe Teknik Direktörü Daum’un, 4-2 biten Konyaspor maçı sonrası düzenlediği basın toplantısında sarfettiği bir söz dikkatleri çekti. Alman hoca, geçen sezona göre bu sene 4 puan daha fazla topladıklarını iddia etmişti. Sezona 2 beraberlikle başlayıp, sonraki 6 maçını da kazanan Kanarya, böylece 8 maçta 20 puana ulaşırken, 20 gol atıp, kalesinde 9 gol görmüştü. Oysa geçen sezon aynı süre içinde ilk hafta Rize’den beraberlikle döndükten sonra 7 karşılaşmayı da kazanıp, 22 puan toplamıştı. 
     
     Şampiyonluk sonrası 

     Bu sezonun ilk 8 haftasında oynanan rakiplerle geçen sezon ilk yarıda yapılan maçlar göz önüne alındığında ise alınan puan 19 yapıyordu. Ancak Daum’un hesabı sonradan anlaşıldı. Tecrübeli teknik adam, bu sezon içerde oynadıkları rakiplerle geçen sezon içeride, dışarıda oynadıkları takımlarla da dışarıda neler yaptıklarını dikkate almış ve tüm sezona hesaba katmıştı. Bu hesabın içinde, şampiyonluğun kesinleşmesinden sonra 34. haftada Konyaspor deplasmanında alınan 4-2’lik mağlubiyet de vardı. 
     
</TEXT>
</DOC>
