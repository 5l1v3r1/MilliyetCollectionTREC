<DOC>
<DOCNO> 371913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo22.html </URL>
<DATE> 2005/08/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Kayserispor'a Slovak forvet... 
</HEADLINE>
<TEXT>

     Turkcell Süper Ligi takımlarından Kayserispor, Slovak forvet Rodic ile anlaştı. 
     Kulüp basın sözcüsü Emre Ayan, AA muhabirine yaptığı açıklamada, bir süredir görüştükleri İngiltere Premier Ligi takımlarında Portmouth'da forma giyen Rodic ile anlaştıklarını söyledi. 
     Slovakya Milli Takımı'nda da oynayan Rodic'in bu akşam Kayseri'ye geleceğini belirten Ayan, yerli stoper arayışlarının da sürdüğünü kaydetti. 
     Ayan, Denizlispor deplasmanında elde ettikleri galibiyetin de hem takıma hem de taraftarlarına moral verdiğini belirtti. 
     Denizlispor karşısında çok iyi oynadıklarını ifade eden Ayan, şunları söyledi 
     ''Takımımız zaten iyi bir futbol oynuyordu. Trabzonspor ve Kayseri Erciyesspor maçlarında da galibiyete yakın oynamıştık. Ligin 3. haftasında elde ettiğimiz bu galibiyet, bizi oldukça mutlu etti. Hedefimiz olan ilk 10 arasına girebilmek için bu çizgiden ayrılmamamız gerekiyor. İnşallah gelecek haftalarda çok daha iyi sonuçlar alacağız.'' 
     
</TEXT>
</DOC>
