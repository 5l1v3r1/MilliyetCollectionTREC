<DOC>
<DOCNO> 366539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/astro/index.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar vermek çok zor 
</HEADLINE>
<TEXT>


Ay'ın ışığı iyice küçülürken, yeni bir adım atmak çok zor olabilir. Bugün olaylar karşısında aşırı direniş göstermek ya da ısrar etmek yerine, sabırlı olmaya çalışmalıyız. Bazı bitişler ya da sonlanmalar olabilir. 

Koç'lar günlük işleri halletmek için çabalamalı. Bu arada ailevi konularla da ilgilenmek durumunda kalabilecekler. Çabuk hareket etmeleri gerekiyor. Boğa'lar günün büyük bölümünde akıcı enerjilerle birlikteler. Kısa yolculuklar öne çıkarken, yakınlarla ilgili konularla ilgilenmek gerekebilecek. İkizler harcamalarını akıllıca yapmalı, aksi halde üzülebilirler. Kazançlarını gözden geçirmeli ve yeni girişimlerinde duygusal olmaktan kaçınmalılar. Yengeç'ler birçok konuda kendilerini daha iyi gösterebilecekler. Girişimlerini doğru planlamak ve uygulamak onlara istedikleri başarıyı getirecek. Aslan'lar duygusal alanda karmaşa hissi altında olabilir. Geçmişle ilgili konuların onları fazla etkilemesine izin vermeden net düşünmeye çalışmalılar. Başak'lar iyimser enerjileri ile rahat bir gün geçirebilirler. Arkadaşlarla beraberlikler ve grup çalışmalarında yenilikler yapmak çok kolay olacak. 
Terazi'ler pek çok konu ile ilgilenmek durumunda kalacak. Bu nedenle bugün kendilerine zaman ayırmakta zorlanmaları onları gerebilir. Bugün iş hayatına ait yeni gelişmelere yakın durmaları onların yararına görünüyor. Akrep'ler yeni konulara ilgilerini artırıyor. Eğitimle ilgili farklı projelerde yer almaktan son derece hoşnut olacaklar. Yay'lar birçok konuda somut düşünebilmeli. Ortaklaşa alanda yeni girişimler göze çarparken, eşin para durumuna ait gelişmelere önem verilmeli. Oğlak'lar pek çok konuda esnek olmayı başarmalı. Bu sayede ortaklıklardan fayda sağlayıcı şanslar elde edilebilir. Kova'lar dikkatli hareket etmeliler. İş ortamında birtakım değişiklikler onların huzurunu bozabilir ancak verimli olmaları zor görünmüyor. Balık'lar akıcı enerjilerini yaratıcı alanda bugün de değerlendirmeli. Çocuklarla ilgili konularla uğraşmak gerekebilecek. 
</TEXT>
</DOC>
