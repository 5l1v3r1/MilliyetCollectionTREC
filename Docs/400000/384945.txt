<DOC>
<DOCNO> 384945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/ekonomi/eko03.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
10 tane 'ikinci şehir'e ihtiyaç var 
</HEADLINE>
<TEXT>


ELİF DEMİRCİ İzmir DHA 

EGE Serbest Bölge Kurucu ve İşleticisi A.Ş ESBAŞ tarafından düzenlenen Dünya Kalkınma Ajansları Konferansı'nın ikinci gününde 'Yatırım teşviki açısından kalkınma ajanslarını rolü' tartışıldı. Investor Turkey Jurnal Genel Yayın Yönetmeni İskender Özturanlı, yatırımcılar için cazibe merkezi olan İstanbul'un yakın zamanda şişip tıkanacağını belirterek, ülke genelinde 10 tane 'ikinci şehir' yaratılması zorunluluğuna dikkat çekti. Özturanlı, İzmir'in Avrupa'ya yakınlığı, yetişmiş insan gücü ile 'ikinci şehir' olmaya en büyük aday olduğunu söyledi. 
TÜSİAD Genel Sekreter Yardımcısı Ümit İzmen, yıllardır çok büyük makro ekonomik krizler yaşayan Türkiye'nin yatırım performansının düşük olduğuna ve yüksek teknoloji ürünlerinde rekabet şansı bulamadığına dikkat çekerek, hükümetin geçen yıl çıkardığı Teşvik Yasası'nın hedefine ulaşamadığını ifade etti. 


</TEXT>
</DOC>
