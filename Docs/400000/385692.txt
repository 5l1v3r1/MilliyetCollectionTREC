<DOC>
<DOCNO> 385692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/yasam/yas02.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgur deyip geçmeyin... 
</HEADLINE>
<TEXT>


İçerdiği vitamin ve minerallerle bulgur son derece önemli bir besin kaynağıdır. Ayrıca kanserojen maddelerin ve fazla kolesterolün vücuttan atılmasını sağlar 

TAYLAN KÜMELİ bir kibrit kutusu lezzet 

Tarihi 4000 yıl öncesine kadar dayanan bulgur, insanoğlunun en eski besin maddelerinden buğdayın temizlenmesi, yarı kaynatılması, kurutulması, çeşitli boylardaki tanecikler halinde öğütülmesiyle elde edilir. 
Besin değerinin anlaşılması sonrasında, tüketimi son yıllarda önemli ölçüde artan bulgurun, protein, B1 vitamini, fosfor, potasyum ve kalsiyum açısından ekmek, makarna ve pirinçten üstün özelliklere sahip olduğu bilinmektedir. 

Yağ değerini düşürür 
Posa miktarı yüksek olan bulgurun, mide ve bağırsak kanserini önleyici yönü bulunmaktadır. 
Bağırsakları çalıştırdığı için gaz yapmasına rağmen, böylece kanser yapıcı maddelerle, kolesterolün fazlasının atımını da sağlar. Posanın kan değerini ve yağlarını düşürücü etkisi de bulunmaktadır. 
B1 vitamini sinir ve sindirim sistemi, fosfor, potasyum ve kalsiyum ise, çocukların kemik ve kas hareket ve gelişimi ile annelerin sağlığı açılarından çok önemli kaynaklar oldukları için, bulgur çok önemli bir besin maddesidir. 

Hamileler için çok önemli 
Bulgurun içerdiği folik asit de, çocuk ve hamile kadınlar için çok önemlidir ve hamileliğin ilk 3 ayında bebeklerde beyin gelişimini gerçekleştirir. Hamile kadınların vücutlarında çok fazla folik asit yakımı olur, bu yakıma karşı hamilelerin folik asit almaları gerekmektedir. Bu sebeple bulgur, bebek beyninin gelişiminde ve anne sağlığı için önemlidir. 

haftanın besini 
KISIR 
Malzemeler 
2 su bardağı ince köftelik bulgur1 baş iri kuru soğan1 2 demet maydanoz5 adet yeşil soğan yeşil sapları 3, 4 dal nane2 sivri biber 2 çorba kaşığı domates salçası2 çorba kaşığı biber salçası 1 tatlı kaşığı tuz1 tatlı kaşığı karabiber1 tatlı kaşığı kimyon1 tatlı kaşığı kırmızı pul biber1 2 çay bardağı zeytinyağı2 adet domates 2 adet limon suyu 

Yapılışı Bulguru geniş bir tencereye koyup üzerine yavaş yavaş kaynatılmış suyu dökün ve tencerenin kapağını kapatıp bir süre dinlenmeye bırakın. Ayrı bir yerde soğanı ince ince kıyın. 
1,5 çay bardağı zeytinyağını tavaya koyup soğanları 5 dakika pembeleştirin. İnce küp şeklinde doğradığınız domatesleri ilave edip 10 dakika daha çevirin. Bulguru geniş bir k seye alıp baharatını, domates salçası ve biber salçasını ilave edip temiz bir eldiven giyip yoğurun. Soğanla domatesi de ilave edip biraz daha yoğurup limon suyunu ilave edin. İnce kıydığınız yeşil soğan saplarını ve maydanozu ilave edip karıştırın. Kısırınız servise hazırdır. 


</TEXT>
</DOC>
