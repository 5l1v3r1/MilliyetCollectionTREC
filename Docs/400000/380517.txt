<DOC>
<DOCNO> 380517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun24.html </URL>
<DATE> 2005/09/22/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
AB bütçesinden aslan payını Yunanistan ve Portekiz aldı 
</HEADLINE>
<TEXT>

     AB'nin bütçesinden aslan payını Yunanistan ve Portekiz aldı. 
     AB Komisyonu tarafından yayınlanan bir rapora göre, Yunanistan ve Portekiz, geçen yılki 100 milyar avroluk AB bütçesinden en çok pay alan ülkelerin başında bulunurken, Baltık ülkeleri, bütçeden yeterli pay alamayan ülkeler grubuna girdi. 
     Hollanda, Alman ve İsveç ise AB bütçesine ençok net katkıda bulunan ülkeler oldular. 
     Rapora göre Yunanistan, AB bütçesinden, milli gelirinin yüzde 2.52'si, Portekiz de yüzde 2.37'si oranında pay aldılar. 
     Böylelikle Yunanistan ve Portekiz, AB'nin en yoksul ülkeleri Litvanya ve Letonya'dan çok daha fazla yardım almış oldular. 
     Rapora göre, milli gelirinin yüzde 0.44'ü oranında bütçeye net katkıda bulunan Hollanda, AB'nin en çok mali katkıda bulunan ülkesi olma unvanını korurken, Hollanda'yı yüzde 0.38 ile İsveç ve yüzde 0.33 ile Almanya izledi. 
     Fransa ise AB'den en çok tarım sübvansiyonu alan ülkelerin başında geliyor. Fransa ve İngiltere, AB bütçesine düşük düzeyde katkıda bulunuyorlar. 
     AB bütçesine ençok katkıda bulunan Hollanda, İsveç ve Almanya, AB Komisyonu'nun, 2007-2013 bütçesi için önerdiği, milli gelirin yüzde 1.14 oranındaki katkı oranı teklifini kabul etmiyor ve bu oranın, mevcut yüzde 1 oranında kalmasını istiyorlar. 
     Dondurulan yeni bütçe tartışmalarının, Aralık ayında çözüme kavuşması bekleniyor. 
     
</TEXT>
</DOC>
