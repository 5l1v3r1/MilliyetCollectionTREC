<DOC>
<DOCNO> 395540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur09.html </URL>
<DATE> 2005/11/16/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bir günlük evli gelin kalp krizinden öldü 
</HEADLINE>
<TEXT>

     BOLU, DHA 

İSTANBUL'da düğün ile evlenen Nilay ve Selami Balcı çifti, damadın Bolu’nun Yeniçağa İlçesi’ndeki evine geldi. Gelinliğini çıkaran Nilay Balcı, makyajını temizlemek için girdiği banyoda kalp krizi geçirerek öldü. 
     Olay, önceki akşam saatlerinde Yeniçağa İlçesi’nde Selami Balcı’nın evinde meydana geldi. Selami Balcı, İstanbul’da bir nakliye yazıhanesinde çalışırken tanıştığı Nilay ile pazar günü gün evlendi. İstanbul’da yapılan düğün ardından yeni evli çift, damadın Bolu’nun Yeniçağa İlçesi’ndeki evine geldi. Nilay Balcı, gelinliğini çıkardıktan sonra makyajını temizlemek için banyoya girdi. Eşinin uzun süre banyodan çıkmaması üzerine içeriye giren Selami Balcı, eşinin yerde cesedi ile karşılaştı. Gelen 112 Acil Servis ekibi, Nilay Balcı’nın öldüğünü belirledi. Kalp krizi sonucu öldüğü belirlenen Nilay Balcı’nın cesedi, Ankara Adli Tıp Kurumu’ndaki otopsinin ardından İstanbul’da toprağa verildi. 
     
</TEXT>
</DOC>
