<DOC>
<DOCNO> 355427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo01.html </URL>
<DATE> 2005/06/25/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Conceiçao Evet kalıyorum 
</HEADLINE>
<TEXT>

     Panathinaikos ile anlaşmaya varamayan Conceiçao gelecek yıl da Cim Bom'da. Sambacı çarşamba günü hazırlıklara başlayacak 
     
     FIFA’ya başvuracaktı 
     Flavio Conceiçao konusundaki gelişmeler günlerdir Galatasaray’ın gündemini meşgul ediyordu. Sarı-Kırmızılılar’ın göndermek istediği Brezilyalı futbolcu, geçtiğimiz haftayı Yunanistan’ın Panathinaikos kulübüyle yaptığı görüşmelerle geçirdi. Ayrıca Galatasaray’dan alacağı 1 milyon Euro için FIFA’ya başvuracağı iddia edilen Sambacı nihayet son kararını verdi. 
     
     Gerets de sevindi 
     Kariyerini Galatasaray’da sürdüreceğini açıklayan Conceiçao, salı günü İstanbul’a gelecek. Sarı-Kırmızılı futbolcu çarşamba günü de Florya Metin Oktay Tesisleri’nde olacak ve takımla birlikte çalışmalara başlayacak. Conceiçao’nun dönüş haberi, Takımda kalmasını isterim'' dediği teknik direktör Eric Gerets’i de fazlasıyla memnun etti. 
     
</TEXT>
</DOC>
