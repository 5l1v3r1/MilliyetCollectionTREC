<DOC>
<DOCNO> 378346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko18.html </URL>
<DATE> 2005/09/14/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Vakıfbank'ın aktif büyüklüğü 21.3 milyar dolara ulaştı... 
</HEADLINE>
<TEXT>

     Vakıfbank'ın bu yılın ilk yarısındaki net karı 202 milyon dolar olarak gerçekleşti. 
     Vakıfbank'ın son dönemdeki performansı ve 2005'in ilk altı aylık sonuçları, Vakıfbank Yönetim Kurulu Başkanı Yusuf Beyazıt ve Vakıfbank Genel Müdürü Bilal Karaman'ın katıldığı bir basın toplantısıyla açıklandı. 
     İlk kez düzenlenen basın ve kamuoyu bilgilendirme toplantısında verilen bilgiye göre, bankanın 2002'de yaklaşık 8 milyar dolar olan aktif büyüklüğü, yıllık ortalama yüzde 52'lik büyüme oranıyla 2004'te 19 milyar dolara, 2005'in ilk yarısında ise 21.3 milyar dolara yükseldi. 
     2002-2004 arasında krediler ortalama yıllık yüzde 70 artışla 6 milyar dolar, mevduat ise ortalama yıllık yüzde 49'luk artışla 13 milyar dolar seviyesine ulaştı. Bankanın öz kaynaklarındaki yıllık ortalama artış oranı yüzde 106'yı bularak 1.4 milyar dolara, net kar ise yıllık ortalama yüzde 93'lük artışla 147 milyon dolardan 547 milyon dolara çıktı. 
     Bankanın 2005'in ilk yarısındaki net karı ise 202 milyon dolar olarak gerçekleşti. 
     
     SEKTÖRÜN 5. BÜYÜK BANKASI 

     VakıfBank, 2002-2004 döneminde dolar bazında ortalama yıllık yüzde 93'lük net kar artış hızına ulaşarak, ilk 5 özel sermayeli banka arasında 2. sırada yer aldı. 
     Vakıfbank'ın son dönemdeki performansı ve 2005'in ilk altı aylık sonuçlarına ilişkin düzenlenen basın toplantısında verilen bilgiye göre, bankanın 2002'de yaklaşık 8 milyar dolar olan aktif büyüklüğü, yıllık ortalama yüzde 52'lik büyüme oranıyla 2004'te 19 milyar dolara, 2005'in ilk yarısında ise 21.3 milyar dolara yükseldi. 
     Gelinen bu noktada banka, aktif büyüklüğü ile sektörün en büyük 5. bankası oldu. 
     Bankanın, 2002-2004 arasında kredileri ortalama yıllık yüzde 70 artışla 6 milyar dolar, mevduatı ise ortalama yıllık yüzde 49'luk artışla 13 milyar dolar seviyesine ulaştı. VakıfBank'ın, öz kaynaklarındaki yıllık ortalama artış oranı yüzde 106'yı bularak 1.4 milyar dolara, net kar ise yıllık ortalama yüzde 93'lük artışla 147 milyon dolardan 547 milyon dolara çıktı. 
     Banka, aktif artış, krediler, mevduat ve özkaynaklarda büyüme artış hızında ilk 5 özel sermayeli banka arasında ilk sırada yer aldı. 
     Bankanın 2005'in ilk yarısındaki net karı ise 202 milyon dolar olarak gerçekleşti. 
     2002 yılından 2005 yılının ilk altı ay sonuna kadar VakıfBank'ın mevduat hacmindeki pazar payı yüzde 5.1'den yüzde 9.5'e, kredilerdeki payı yüzde 6.7'den yüzde 7.2'ye, aktif büyüklükteki payı yüzde 4.7'den yüzde 8.5'e yükseldi. 
     Kredi kartları hariç tüketici kredilerinde lider olan banka, bankomat kart sayısında 1., konut kredilerinde 2. sırada yer alıyor. 
     Bankanın, 2005 yılının ilk 6 aylık döneminde 105 bini KOBİ olmak üzere yaklaşık 140 bin ticari kredi müşterisi bulunuyor. 
     Türkiye'nin ithalat ve ihracatının yüzde 6.1'i, Vakıfbank üzerinden gerçekleştiriliyor. 
     
     RAKAMLARLA VAKIFBANK 

     1954 yılında kurulan VakıfBank hisselerinin yüzde 74.76'sı Vakıflar Genel Müdürlüğü, yüzde 0.24'ü mülhak vakıflar, yüzde 24.89'u Emekli Sandığı ve Yardımlaşma Vakfı, yüzde 0.11'i ise diğer gerçek ve hükmü şahıslara ait bulunuyor. 
     Banka, Türkiye'nin tüm illerinde ve 202 ilçesinde 299 şubesi, 113 ödeme bürosu ve bin 793 ATM ile bankacılık sektörünün hemen her alanında hizmet veriyor. 
     VakıfBank'ın iştirakleri arasında, Güneş Sigorta, Vakıf Emeklilik, Vakıf Finansal Kiralama, Vakıf Deniz Finansal Kiralama, Vakıf Finans Faktoring Hizmetleri, Vakıf Yatırım ve Menkul Değerler, Vakıf Yatırım Ortaklığı, Vakıf International AG, Vakıf Risk Sermayesi Yatırım Ortaklığı ve World Vakıf Offshore Banking Ltd. bulunuyor. 

     
</TEXT>
</DOC>
