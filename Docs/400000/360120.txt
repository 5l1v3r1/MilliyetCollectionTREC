<DOC>
<DOCNO> 360120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo02.html </URL>
<DATE> 2005/07/11/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Pires, Cimbom'a kararını bugün bildirecek 
</HEADLINE>
<TEXT>

     Arsenal’le bugün masaya oturacak olan Pires, görüşme sonrası Galatasaray’a kararını bildirecek 
     
     İlk aday Galatasaray 
     Galatasaray’ın gündemindeki en önemli isim Robert Pires, bugün transferiyle ilgili kararını verecek. Arsenal’le masaya oturacak olan Fransız orta saha oyuncusu, bir yıllık sözleşmesini uzatmadığı takdirde, Ada ekibiyle yollarını ayıracak. Bu durumda Cim Bom’un cazip teklifini son kez düşünecek olan Pires, Sarı - Kırmızılı kulübe olumlu ya da olumsuz bir haber yollayacak. 
     
     Bonservissiz gelebilir 
     Arsenal’in Pires’le yollarını ayırması halinde, Galatasaray’ın bu transfer için diğer Avrupalı kulüplere oranla daha şanslı olduğu belirtiliyor. Çünkü Ada ekibinin, Fransız yıldızı Şampiyonlar Ligi’nde oynayan bir takıma vermeye sıcak bakmadığı ifade ediliyor. Ayrıca Pires’in Aslan’a evet’ demesi halinde, Arsenal’in bonservis ücreti talep etmemesi de yüksek olasılık. 
     
</TEXT>
</DOC>
