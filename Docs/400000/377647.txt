<DOC>
<DOCNO> 377647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/spor/spo07.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim tutar seni 
</HEADLINE>
<TEXT>



Formula 1'in en heyecanlı yarışlarından Spa Pisti'ndeki Belçika Grand Prix'si, McLaren Mercedes'in Finli pilotu Kimi Raikkonen'in zaferiyle sonuçlandı. F1'in 16. yarışını, 1.30.01.295 derecesiyle tamamlayan Raikkonen, Spa'da ikinci kez zirveye çıktı. 
2. cepte start alan Raikkonen, yarış boyunca istikrarlı sürüşüyle sezonun 6. birinciliğine imza atarken, sürücüler klasmanında şampiyonluğa en yakın isim olan Renault'un İspanyol pilotu Fernando Alonso, liderin 28 saniye gerisinden gelerek yarışı 2. sırada tamamladı. Alonso, bu yarışta en yakın rakibi Raikkonen'den 4 puan fazla alması halinde, Formula 1 tarihinin en genç şampiyon pilotu unvanını elde edecekti. Sıralama turunda en iyi zamanı yaparak, yarışa ilk sırada başlayan Juan Pablo Montoya, Raikkonen'in arkasında 2. sırada sürdürdüğü yarışın 40. turunda Antonio Pizzonia'nın arkadan çarpmasıyla yarış dışı kalarak puan alamadı. Ferrari'nin rekortmen pilotu Alman Michael Schumacher ise kaza yaparak pisti terketmek zorunda kaldı. BAR Honda pilotu Jenson Button'un 3. olduğu Belçika'da, BMW Williams'tan Mark Webber 4. sırayı aldı. 

Sürücüler Klasmanı 1 F.Alonso Renault 111 2 K.Raikkonen McLaren Mercedes 86 3 M.Schumacher Ferrari 55 4 J.Pablo Montoya McLaren Mercedes 50 5 J.Trulli Toyota 43 

Markalar Klasmanı 1 Renault 152 2 McLaren Mercedes 146 3 Ferrari 90 4 Toyota 80 5 BMW Williams 59 


</TEXT>
</DOC>
