<DOC>
<DOCNO> 362215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas08.html </URL>
<DATE> 2005/07/18/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Cola'yı kızdıran fotoğraf 
</HEADLINE>
<TEXT>

     Coca Cola şirketi, Hintli fotoğrafçı Sharad Haksar'ın Madras'ta sergilenen fotoğrafının indirilmesini istiyor. 
     Coca Cola, ünlü Hintli fotoğrafçı Sharad Haksar'a savaş açtı. 
     Haksar'ın yediye dokuz metre büyüklüğünde bir panoda sergilenen fotoğrafında ülkedeki su sıkıntısını tasvir eden akmayan bir musluk ve altında duran plastik kap var. Arka planda ise bildik Cola logosu ve 'Coca-Cola için' yazısı bulunuyor. 
     Şirket, fotoğrafın olduğu panonun indirilmesini ve Haksar'ın özür dilemesini, yoksa 46 bin dolarlık tazminat talep edeceklerini açıkladı. 
     "Bu benim yorumum" diyen Haksar ise özür dileyecek bir şey yapmadığını söyledi. 
     Haksar, ülkenin güneyindeki Madras'ın işlek bir caddesindeki panoyu kiralayıp, genellikle sosyal bir konuya çevirdiği objektifinin yansıttıklarını buradan sergilemesiyle ünlü. Cola'nın reklam kampanyaları için de çalışan Haksar, Cola'nın müşterisi olduğunu ve bu şirketi incitecek bir şey yapmak istemediğini söyledi. 
     

     
</TEXT>
</DOC>
