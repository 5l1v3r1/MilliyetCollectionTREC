<DOC>
<DOCNO> 393506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur02.html </URL>
<DATE> 2005/11/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Bakırköy'de eşiyle tartışan koca, 1'i polis 3 kişiyi yaraladı 
</HEADLINE>
<TEXT>

     Bakırköy'de kendisinden ayrılmak isteyen eşiyle tartışan koca, 1'i polis 3 kişiyi tabancayla yaraladı. 
     AA muhabirinin aldığı bilgiye göre, kendisinden ayrılma kararı aldığı belirtilen eşi Nezahat Y.'nin kaldığı Yenimahalle'deki eve gelen Sadık Y., evin bahçesinde bir süre eşiyle tartıştı. 
     Sadık Y., tartışmanın kavgaya dönüşmesi sonucu eşine tabancayla ateş açtı. Silahtan çıkan kurşunlar Nezahat Y.'nin yanı sıra tartışma sesini duyarak olay yerine gelen sivil polis memuru Selim Daldal'a ve yoldan geçen Kemal Tapul'a isabet etti. 
     Olayda Nezahat Y. karnından, polis memuru Daldal ve Kemal Tapul ise omzundan yaralandı. 
     Sadık Y. olayın ardından polise teslim olurken, hayati tehlikesi bulunmadığı belirtilen yaralılar, Bakırköy Dr. Sadi Konuk Eğitim ve Araştırma Hastanesi'nde tedavi altına alındı. 
     
</TEXT>
</DOC>
