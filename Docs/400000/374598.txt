<DOC>
<DOCNO> 374598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/siyaset/siy05.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Abizaid ve Jones, PKK için geliyor 
</HEADLINE>
<TEXT>


BARKIN ŞIK Ankara 


ABD'nin Irak harek tından sorumlu Merkezi Kuvvetler CENTCOM Komutanı Orgeneral John Abizaid ile Avrupa Kuvvetleri EUCOM Komutanı Orgeneral James Jones'un 8 - 9 Eylül'de Türkiye'ye gerçekleştirecekleri ziyaretin ana gündemini PKK ve terör örgütüne karşı alınacak önlemler oluşturacak. Jones, gezi kapsamında Türkiye'nin ev sahipliği yaptığı dünyadaki tek Terörle Mücadele Mükemmeliyet Merkezi'ni TMMM de ziyaret edecek. 
Türkiye ve ABD arasındaki ilişkilerde "kırılma" noktası haline gelen Irak'taki PKK varlığı ve terör örgütüne karşı alınacak önlemler, iki ülkenin en üst düzey askeri makamlarınca ele alınacak. 

Somut adım beklentisi 
PKK konusunda son dönemde giderek artan hassasiyetin görüşmelerde ABD tarafına iletilmesi bekleniyor. Görüşmelerde, Genelkurmay Plan Prensipler ve Harek t Başkanlığı'nın ABD'lilere kapsamlı birifingler sunacağı belirtildi. Türk tarafı görüşmelerde, ABD'den PKK'ya karşı askeri operasyon dışında yapabilecekler ve atılacak adımlar konusunda somut, takvime bağlı sözler duymayı bekliyor. 





</TEXT>
</DOC>
