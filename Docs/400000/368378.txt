<DOC>
<DOCNO> 368378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonsiy11.html </URL>
<DATE> 2005/08/09/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Çiçek TSK bir taraf, Hükümet bir taraf değil 
</HEADLINE>
<TEXT>

     Hükümet Sözcüsü ve Adalet Bakanı Cemil Çiçek, tahterevallinin bir tarafında Türk Silahlı Kuvvetleri TSK , bir tarafına da hükümet oturtulmak suretiyle değerlendirme yapılmaya çalışıldığını belirterek, terör konusunda herkesin aynı tarafta olduğunu kaydetti. 
     Çiçek, NTV’nin Ankara Temsilcisi Murat Akgün’ün terörle mücadele konusundaki sorularını yanıtladı. 
     Terörün Türkiye açısından her zaman öncelikli bir mesele olduğunu belirten Çiçek, şöyle konuştu 
     "Biz, terör konusunda devlet olarak da hükümet olarak da kararlıyız. Alınacak tedbir neyse bugüne kadar aldık, almaya da devam edeceğiz. Kurumlar arası çekişme, devletin kurumu böyle, diğeri şöyle düşünüyor gibi yanlış bir kanaate de kimse kapılmasın. Tek yürek tek ses söz konusudur. 
     Diyalog eksikliği söz konusu mudur Buna evet diyemem. Güvenlik konusunun konuşulduğu anayasal kurumlar var. Bunlar takvime bağlı, bunları sektirmemiz mümkün değil. Evvela 2 ayda bir MGK toplantısı yapılıyor. Her gün yapılması gereken toplantılar da devletin ilgili birimlerinde her gün yapılıyor. Yetkililer çerçevesinde işbirliği gerektiğinde bu da sağlanıyor." Genelkurmay Başkanı Orgeneral Hilmi Özkök’ün açıklamalarının anımsatılması üzerine Çiçek, "Tahterevallinin bir tarafına Genelkurmay, Türk Silahlı Kuvvetleri, bir tarafına da hükümet oturtulmak suretiyle bir değerlendirme yapılmaya çalışılıyor" dedi. 
     Çiçek, şunları söyledi 
     "TSK bir taraf, hükümet bir taraf değil. Terör konusunda hepimiz aynı taraftayız. Herkes yazarken, yorum yaparken öyle yapmış olması lazım. Hiçbir Cumhuriyet hükümeti terör konusunda Genelkurmay ile farklı farklı yanlarda olamaz. Devletin tüm organları aynı tarafta olur. Bugün de bu böyledir. Bunun dışındaki her türlü değerlendirme işin tabiatına aykırıdır. 
     Bu açıklamanın nedenini bilemem, ama tahminlerle neden kamuoyunu meşgul ediyoruz ki Bununla ilgili değerlendirme yapmayı doğru bulmuyorum. Bu konuda biz tek tarafız." Terör meselesinin 20 Temmuz’dan beri bir ceza hukuku meselesi olarak algılandığını, ancak devletin tüm organlarının terörü bir ceza hukuku meselesi olarak görmediğini belirten Çiçek, "Mevcut yasalar yetmiyorsa, günün şartlarını karşılamıyorsa, Ceza Kanunu’nda Terörle Mücadele Yasası’nda, Ceza Muhakemesi Yasası’nda eksiklik varsa bunları gideririz" dedi. 
     
     TERÖRLE MÜCADELE YASASI 

     Terörle Mücadele Yasası’nda nelerin değişeceği sorusunu yanıtlarken de Çiçek, ilgili devlet birimlerinin katılımıyla oluşturulan komisyonun bugüne kadar 5 toplantı gerçekleştirdiğini belirtti. Çiçek, şöyle devam etti 
     "Toplantılarda, nelerin değişmesi lazım, onları tespit etmeye çalıştık. Ortaya çıkan bazı görüşler var. 10 Ağustos’a kadar temsilcilerin kurumlarında değerlendirme yapmalarını istedik. Hem yasal boşluk meydana gelmemeli, hem de toplumda yerli yersiz tartışmalara meydan verilmemelidir. 
     Kantarın topuzunu kaçırdığınızda terör örgütlerinin istismar edeceği şartları da yasal imkanlarla ortaya koymuş olmayalım" dedi. 
     Terörle mücadele konusunda bu maddelerin getirdiklerinin yeterli olup olmadığını değerlendireceklerini belirten Çiçek, şöyle konuştu 
     "Şimdi bir yasa hazırlığı yapılıyor. Yasa hazırlığıyla doğrudan bağlantısı olmayan bir kısım yazılar yazılıyor. Terörle mücadelesini yaparken, Anayasa’ya göre yapacaksınız. 
     Anayasa’nın 19. maddesinde gözaltı süresi düzenlenmiş. Anayasa’da gözaltı süresi düzenlenmişken, neyi 15 güne çıkaracaksınız Bazı şeyler eksik yazılıyor. Terörle mücadelede şu kelime geçmeyecek, bu geçmeyecek. Bunların hiçbirisi doğru şeyler değil." 
     
     "BİZİM VAADİMİZ YOK" 

     Çiçek, "Terör olaylarına karışmayan terör örgütü üyelerine yönelik adı af olmayan bir düzenleme yapılabilir mi " sorusunu yanıtlarken, "Bizim ne seçim beyannamemizde, ne hükümet programımızda böyle bir vaadimiz yok. Devletin ilgili birimlerinde konuşula konuşula 18 Kasım’da kurulan hükümetin önüne gelen taleplerden bir tanesi budur" diye konuştu. 
     Hükümetin beğenilmeyebileceğini, ancak hükümete karşı tavrın terör ve şehitler üzerinden geliştirilmemesi gerektiğini ifade eden Çiçek, "Bunu söylediğin zaman terörün ekmeğine yağ sürmüş olursun. Bu oyuna gelmememiz lazım" dedi. 
     Hükümetin gündeminde bir anayasa değişikliği olup olmadığı sorusunu yanıtlarken de Çiçek, "O bir parti çalışması. Şu anda hükümetin gündemine gelmesi gerekmiyor. Daha çalışma da bitmedi" diye konuştu. 
     
</TEXT>
</DOC>
