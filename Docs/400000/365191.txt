<DOC>
<DOCNO> 365191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonyas02.html </URL>
<DATE> 2005/07/28/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Haluk Levent, Konya konserinde terörü kınadı... 
</HEADLINE>
<TEXT>

     Özlem DOĞAN 
Süleyman ELÇİN KONYA, DHA 

KONYA'da bu yıl 11'incisi düzenlenen Altınbaşak Kültür ve Sanat Festivali'nde, rock şarkıcısı Haluk Levent konser verdi. Haluk Levent, Amerika'nın Irak'ı işgali sırasında yazdığı Corc Buşt’ adlı şarkısını söylerken, Amerika'yı seviyorum. Ama onun başında bulunan George W. Bush var ya onu sevmiyorum. Terör olaylarında sadece teröristleri suçlamak doğru olmaz. Terörü asıl ortaya çıkaranları da suçlamak gerekir'' dedi. 
     Mevlana Kültür Merkezi'nin 2 bin kişilik açık sema alanında sevenleriyle buluşan Haluk Levent, hayranlarını söylediği hareketli şarkılarla çoşturdu. Çoğunluğunu gençlerin oluşturduğu konserde kucağında çocuklarıyla konseri dinlemeye gelenler, çocukların kucaklarında uyumasına aldırmadan şarkılara eşlik etti. 
     Haluk Levent, Aç Pencereni’ adlı son albümünde yer alan ABD Başkanı George W.Bush'u eleştirmek için yazdığı şarkıyı da seslendirdi. Haluk Levent, Amerika'nın Irak'ı işgali sırasında yazdığı Corc Buşt’ adlı parçayı söylerken, Amerika'yı seviyorum. Ama onun başında bulunan George W. Bush var ya onu sevmiyorum. Kimi zaman ortaya çıkan terör olaylarında sadece teröristleri suçlamak doğru olmaz. Terörü asıl ortaya çıkaranları da suçlamak gerekir'' dedi. Seyirciler ise şarkıdan sonra ünlü şarkıcıya alkışlarıyla destek verdi. 
     Teröre karşı tepkisini şarkılarıyla dile getiren Haluk Levent'e teşekkür eden Büyükşehir Belediye Başkanı AKP'li Tahir Akyürek, Son günlerde sürekli terörden bahsediliyor. Biz de teröre Hz. Mevlana'nın Bir canım var ama yüzbin bedenim var. Seni inciten beni de incitir’ anlayışıyla karşı çıkıyoruz. İnsanları rengi, ırkı ve düşüncesinden dolayı yargılamamak gerekir. İnsanlar arasında ayrım yapmadan çözüm üretilmesi gerektiğine inanıyoruz'' dedi. Konser sonunda Başkan Akyürek, Levent'e teşekkür plaketi ve Mesnevi seti hediye etti. 
     
</TEXT>
</DOC>
