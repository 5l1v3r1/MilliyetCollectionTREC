<DOC>
<DOCNO> 369578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sontur23.html </URL>
<DATE> 2005/08/13/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Kaza yapan otobüsteki 2 hamileden biri erken doğum yaptı 
</HEADLINE>
<TEXT>

     Niğde'de meydana gelen trafik kazasında 5 kişi yaralandı. Kaza yapan otobüste bulunan 2 hamileden biri, erken doğum yaptı. 
     Yusuf Dizlek yönetimindeki Edikli Belde Belediyesi'ne ait resmi plakalı 51 DR 496 plakalı yolcu otobüsü, Niğde-Kayseri karayolunun 2. kilometresinde, önüne çıkan motosiklete çarpmamak için sürücüsünün direksiyonu kırması sonucu yol kenarına devrildi. 
     Kazada yaralanan Murat Kemer, İbrahim Budaklı ve Cuma Yarımkulak Niğde Devlet Hastanesi'nde, 2.5 aylık hamile olan Döndü Avcı ile 8.5 aylık hamile Arife Kemer ise Doğan Baran Doğum ve Çocuk Bakımevi Hastanesi'nde tedavi altına alındı. 
     Arife Kemer'in, burada erken doğum yaptığı ve erkek bebek dünyaya getirdiğini öğrenildi. Yetkililer, Döndü Avcı ve Arife Kemer ile bebeğinin sağlık durumlarının iyi olduğunu belirttiler. 
     Otobüs sürücüsü Dizlek ile diğer 10 yolcunun kazadan yara almadan kurtuldukları bildirildi. 
     
</TEXT>
</DOC>
