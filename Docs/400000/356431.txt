<DOC>
<DOCNO> 356431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/astro/index.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni işbirlikleri mümkün 
</HEADLINE>
<TEXT>


Gün içinde ortak bir amaç için harekete geçmek çok şey kazandırabilir. Hayal gücünü kullanarak yaratıcı sonuçlar elde edebiliriz. Aklımıza ilk gelen düşünce ile hareket etmeye eğilimliyiz. 
Koç'lar bugün de ön planda olacaklar. Duygusal konularda kendilerini mutlu hissediyorlar. Onlar için önemli başlangıçlar söz konusu olabilecek. Boğa'lar sakin bir gün geçirmek için çaba göstermeli. Göz ardı ettikleri konular onları uğraştırabilir. İyimserliklerini kullanarak yeni planlarına yansıtabilmeliler. İkizler farklı görüşlere karşı olumlu bir yaklaşım içindeler. Arkadaşlarla paylaşımlar ve grup çalışmalarında verimlilik dikkat çekiyor. Yengeç'ler tamamlanması gereken konularla ilgililer. Bugün iş hayatında başarılı olmaları öne çıkmalarını sağlayacak. Girişkenliklerini çok rahat kullanabilirler. Aslan'lar bugün de pozitif olacaklar. Duygularını çok rahat ortaya koyabiliyorlar. Eğitimle ilgili önemli başlangıçlar için uygun şartlar bulunuyor. Başak'lar ortaklaşa girişimlerde rahat edecekler. Eşin parasal durumuyla ilgili yeni gelişmeler onlara moral veriyor. 
Terazi'ler için ilişkiler ve ortaklaşa alanda yenilikler yapmak olası. Yaratıcı yanlarını farklı alanlarda ortaya koymalılar. Akrep'ler kendilerini toparlamalı ve planlı olmaya bakmalı. Özenli olmaları halinde iş ortamında keyif veren şartlardan hoşnutluk duyacaklar. Yay'lar sevgiye dayalı konularda coşkulu ve hevesliler. Bu olumlu enerji sayesinde yaratıcı konularda başarıya çok yakınlar. Oğlak'lar enerjilerini doğru kullanmayı başarabilirler. Eve ait konular öne çıkarken, düşündükleri değişiklikleri yapmanın tam sırası. Kova'lar için hareket, iletişim ve toplantılar açısından yoğun. Bugün düşündükleri kısa yolculuklar da gündeme gelebilecek. Balık'lar maddi durumlarını düşünmeli ve harcamalarını bugün de dikkatli yapmalılar. Kendi birikimlerini değerlendirmeleri için güzel fırsatlar var. 
</TEXT>
</DOC>
