<DOC>
<DOCNO> 351197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/siyaset/siy13.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barolardan 'rejim' uyarısı 
</HEADLINE>
<TEXT>


Türkiye'de rejimin tehdit altında olduğunu bildiren 13 Baro başkanlığı, deklarasyonla Cumhurbaşkanı Sezer'in uyarılarının dikkate alınmasını istedi 

TURAÇ TOP İzmir DHA 


Aralarında İzmir'in de bulunduğu 13 Baro Başkanlığı, Türkiye'de rejiminin yurtiçinden ve dışından tehdit altında olduğunu, Anayasa'nın uygunlanmasında titizlik gösteren Cumhurbaşkanı Sezer'in uyarılarının dikkate alınması gerektiğini bildirdi. 
İzmir Barosu Başkanı Avukat Nevzat Erdemir, "Türkiye, artık Türkiye'den yönetilememektedir. Hızla yeniden Sevr'e doğru parçalanmaya sürüklenmektedir. Türkiye, adı konulmamış bir savaşla yeni bir haçlı saldırısıyla karşı karşıyadır" dedi. İzmir Barosu'nun Konferans Salonu'ndaki toplantıya Erdemir, Manisa Barosu Başkanı Avukat Remzi Demirkol, Aydın Barosu Başkanı Avukat Sümer Germen katıldı. 
Sakarya, Kocaeli, Antalya, Denizli, Balıkesir, Eskişehir, Uşak, Hatay, Çanakkale ve Muğla baro başkanlarının da destek verdiği deklarasyonu açıklayan Erdemir, şunları kaydetti 
"Türkiye, emperyalist saldırının merkez üssü haline getirilmek istenmektedir. Siyasal erki elinde bulunduranların kendi deyimleriyle sistemle cumhuriyet ve onun kurumlarıyla çatışma izlenimi veren tutum ve davranışlarından sakınmaları gerçeği açıktır." 


</TEXT>
</DOC>
