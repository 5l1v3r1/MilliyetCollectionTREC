<DOC>
<DOCNO> 392787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko40.html </URL>
<DATE> 2005/11/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Yeni Toyota Yaris, çarpma testinden 5 yıldız aldı... 
</HEADLINE>
<TEXT>

     Toyota'nın Frankfurt Fuarı'nda tanıtılan yeni otomobili Yaris, Euro NCAP'in son çarpma testlerinde 5 yıldız aldı. 
     Toyota'dan yapılan açıklamaya göre yeni Yaris, yolcu güvenliğinde bügüne kadar Toyota'nın aldığı en yüksek skor olan 35 puan kaydetti. Yaris, yaya güvenliğinde 2 yıldız, çocuk güvenliğinde ise 3 yıldıza layık bulundu. 
     Verilen bilgiye göre, kompakt boyutlara ve kısa burun yapısına sahip Yaris'in gövdesi, diğer Toyota modellerindeki gibi çarpışma enerjisini etkin olarak gövdeye dağıtan, asgari şekil değiştiren kabin yapısına sahip bulunuyor. Bu sayede önden ve yandan gelen çarpmayla açığa çıkan enerji, gövdenin çeşitli bölümlerine dağıtılarak kabinde uzaklaştırılıyor ve yolcu kabinin minimum ölçüde şekil değiştirmesi sağlanıyor. 
     Açıklamada, Toyota Yaris'in, Avensis, Verso ve Prius'tan sonra Euro NCAP testinde 5 yıldız alan dördüncü Toyota modeli olduğu kaydedildi. 
     
</TEXT>
</DOC>
