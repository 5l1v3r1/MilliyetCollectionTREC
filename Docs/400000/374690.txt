<DOC>
<DOCNO> 374690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sondun40.html </URL>
<DATE> 2005/09/01/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Finlandiya Türkiye 2015'te AB üyesi olabilir 
</HEADLINE>
<TEXT>

     Finlandiya Başbakanı Matti Vanhanen, Türkiye'nin 2015 yılında AB'nin tam üyesi olabileceğini belirtti. 
     Amerikan Associated Press ajansına mülakat veren Vanhanen, ''Türkiye'nin şu anda AB'nin beklentilerini karşılayacak durumda olmadığını, ancak gelecek 10 yıl içinde tümümü yerine getirebileceğini'' belirtti. 
     Ülkesi 2006 haziranında AB dönem başkanlığını devralacak olan Başbakan Vanhanen, ''Türkiye'nin başta demokratik reformları yerine getirmesi gerektiğini ve AB'nin Türkiye'de demokrasinin istikrarlı bir şekilde geliştirilmesini beklediğini'' söyledi. 
     ''Türkiye'yi istikrarlı, sağlam kılmak istiyoruz. Bunu hayata geçirmek için üyelik müzakerelerinin ekimde başlatılmasından sonra iyi ihtimaller doğacak'' diyen Finlandiya Başbakanı Vanhanen, ''Türkiye'nin olası AB üyeliğinin, Ortadoğu'da Türkiye'nin komşularında istikrar sağlanmasında etkisi olabileceğini'' de belirtti. 
     
</TEXT>
</DOC>
