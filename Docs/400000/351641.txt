<DOC>
<DOCNO> 351641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas15.html </URL>
<DATE> 2005/06/13/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Portekizli şair Andrade hayatını kaybetti 
</HEADLINE>
<TEXT>

     Çocukların dünyasına yönelik eserleriyle tanınan Portekizli şair Eugenio de Andrade 82 yaşında öldü. 
     Andrade Vakfı Başkanı Arnaldo Saraiva'nın verdiği bilgiye göre, Andrade, kuzeydeki Porto kentinde hayatını kaybetti. Andrade, 50 yıldor Porto'da yaşıyordu. 
     Asıl adı Jose Fontinhas olan Andrade, çocukluk sevinçleri, gençlik heyecanları ve cinsel hayat üzerine eserleriyle tanındı. 
     27 kitabı 20 dile çevrilen Andrade, güldeste antoloji uzmanı ve çevirmen olarak da çalıştı. 
     Portekiz'in dağlık yöresinde Povoa de Atalaia'da dünyaya gelen Andrade, öğrenimini başkent Lizbon'da tamamladı. 1947'de devlet memuru oldu ve 35 yıl sağlık bakanlığına bağlı müfettiş olarak çalıştı. 
     Portekiz dilinde ürün verenlerin aldığı en önemli ödüllerden Camoes Ödülü sahibi Andrade, Uluslararası Edebiyat Eleştirmenleri Ödülü'nün de sahibi oldu. 
     
</TEXT>
</DOC>
