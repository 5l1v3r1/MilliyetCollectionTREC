<DOC>
<DOCNO> 382800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun26.html </URL>
<DATE> 2005/09/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İşte Avrupa Birliği için en kritik 22 saat 
</HEADLINE>
<TEXT>

     Avrupa Birliği’ni 2 Ekim pazar akşamı saat 20’den pazartesi akşamı saaat 18.00’e kadar kritik bir 22 saat bekliyor. 
     Avrupa Birliği, genişleme sürecindeki en kritik dönemlerinden birini yaşıyor. Türkiye ve Avusturya’nın ısrarlı politikaları yüzünden Hırvatistan’ın AB üyeliği sürecinde her geçen gün yeni bir gerilim yaşanıyor. Bu çerçevede, 2 Ekim pazar akşamı saat 20.00’den 3 Ekim akşam saat 18.00’e kadar yaşanacak 22 kritik saat, AB’nin genişleme sürecindeki geleceğini doğrudan etkileyecek. 
     AB Haber’in yayınladığı AB Dışişleri Bakanları Konseyi Programı taslağında, AB için çok kritik saatler dikkat çekiyor. 
     İşte Türkiye saatine göre dakika dakika Avrupa Birliği’nin en kritik 22 saati 
     "2 Ekim 2005 Pazar -20.00 Bakanların bir çalışma yemeği yapması bekleniyor -21.30 Yemeğin ardından Konsey, resmi bir oturum gerçekleştirecek 
3 Ekim 2005 Pazartesi 10.30 Hırvatistan Destek Grubu toplanacak. 
     Uluslararası Savaş Suçları Mahkemesi Başsavcısı Carla Del Ponte, gruba 29-30 Eylül’de bölgeye yaptığı ziyaretin ardından son durumu aktaracak. Grup daha sonra Hırvatistan Hükümeti ile biraraya gelecek. Sırbistan ve Bosna Hersek’in durumu ve AB-Rusya ilişkileri tartışılacak. 
18.00 Türkiye ile müzakerelerin başladığını ilan eden konferans başlayacak. Konferansın ardından basın açıklaması yapılacak". 
     
</TEXT>
</DOC>
