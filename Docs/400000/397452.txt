<DOC>
<DOCNO> 397452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas02.html </URL>
<DATE> 2005/11/23/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Diana'nın gizli pozları 
</HEADLINE>
<TEXT>

     Ünlülerin fotoğrafçısı Testino, Prenses Diana'nın bazıları ilk kez yayımlanan fotoğraflarıyla sergi açtı. 
     Ünlülerin fotoğrafçısı Mario Testino, Londra'daki Kensington Sarayı'nda, Britanya'nın biricik prensesi Diana'ya ait bir fotoğraf sergisi açtı. 
     Sergideki fotoğrafların bazıları ilk kez günışığına çıktı. Testino, fotoğraf çekimi sayesinde hayranı olduğu Diana'yla samimi bir şekilde yan yana durma fırsatı yakalamış. 
     Testino ile Diana arasındaki buzlar ise ünlü fotoğrafçının "Size madam demek istemiyorum, çünkü anneme madam derim ve siz benden daha gençsiniz" sözü üzerine Diana'nın "Bana sadece Diana de" cevabını vermesiyle erimiş. Testino, Diana'yı doğal haliyle yakalamaya çalıştığını da söyledi. 
     
</TEXT>
</DOC>
