<DOC>
<DOCNO> 387432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur30.html </URL>
<DATE> 2005/10/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Emniyet Müdürü'ne savcılık soruşturması açıldı ama eşi vazgeçti 
</HEADLINE>
<TEXT>

     Süleyman ELÇİN KONYA, DHA 

KONYA'da, Feride Öztaş'ın kendisini dövdüğünü ileri sürerek hakkında savcılığa suç duyurusunda bulunduğu eşi Emniyet Müdürü Enver Öztaş'la ilgili Cumhuriyet Başsavcılığı soruşturma başlattı. Ancak dün şikayette bulunan eşi bugün gazetecilerin karşısına dayakçı kocası ile birlikte çıkıp, "şikayette bulunduğuma pişman oldum" dedi. 
     
     FERİDE ÖZTAŞ PİŞMAN OLDUM 

     Öte yandan, bugün tekrar hastaneye gidip iş göremez’ raporu alacağını söyleyen Feride Öztaş Selçuklu İlçesi Cumhuriyet Polis Merkezi Lojmanları'ndaki evinden dışarı çıkmadı. DHA muhabiri lomanlara gittiğinde eşinin kendisine şiddet uyguladığını iddia eden Feride Öztaş, eşi Emniyet Müdürü Enver Öztaş ve çocukları hep birlikte kapıya çıktı. Eşiyle aralarında küçük bir olay yaşandığını ve artık herşeyin geride bıraktıklarını söyleyen Feride Öztaş, Suç duyurusunda bulunduktan sonra pişman oldum. Tekrar evime dönüp eşimle konuştuk. İkimizin de hatalı davrandığı kanaatine vararak barıştık. Artık bir sorunumuz yok. Eşimle şu anda mutluyum. Bu olayın daha fazla büyümesini istemiyorum. Eğer haber yaparsanız sizin hakkınız da da suç duyurusunda bulunurum'' dedi. 
     
     DELİLERLE UĞRAŞMAK ZORUNDA KALIYORUM’ 

     Emniyet Müdürü Enver Öztaş ise Eşim olayı çok büyüttü. Bir anlık hırsla savcılığa suç duyurusunda bulunup beni gazetelere verdi. Ancak uzun süredir eşimin psikolojik sorunları var. Delilerle uğraşmak zorunda kalıyorum. Olayın bu noktaya gelmesini istemezdim'' dedi. Öztaş Ailesi daha sonra evlerine girdi. 
     
     
     SORUŞTURMA AÇILDI 

     Konya'da Trafikten Sorumlu Emniyet Müdür Yardımcısı görevindeyken geçen mayıs ayında terfi ederek 1'inci sınıf emniyet müdürü olan ve APK Daire Başkanlığı'nda görevlendirilerek atamasını bekleyen Enver Öztaş'a eşi Feride Öztaş dün şok suçlamada bulunmuştu. Akşam saatlerinde Konya Adliyesi'ne gelen Feride Öztaş, nöbetçi savcılığa eşini şikayet etmişti. Emniyet Müdürü olan eşinin telefon görüşmesi yüzünden kendisini dövdüğünü ileri süren Feride Öztaş, şu iddialarda bulunmuştu 
     Eşim beni daha önce de bana iki kez şiddet uygulamış, kimseye söylememiştim. Bu kez anneme telefon açmıştım. Eşim bu yüzden bana Neden ev telefonundan cep telefonunu arıyorsun ’ diye kızdı ve tartışmaya başladık. Daha sonra sonra da birden bana vurdu. Saçımdan çekerek yere yatırdı. Onunla birlikte 25 yıl boyunca il il dolaştım. 3 de çocuğumuz oldu. Yapılanları haketmedim. Kadınlara neden şiddet uygulanıyor '' Nöbetçi Savcılığa dilekçesini verdikten sonra Konya Numune Hastanesi Acil Servisi'ne gönderilen Feride Öztaş'a iş göremez’ raporu verilmemiş, sadece adli rapor almıştı. Feride Öztaş, pazartesi günü yeniden hastaneye gideceğini kesin raporu alacağını söylemişti. 
     
     SORUŞTURMA BAŞLATILDI 

     Bu konuyla ilgili haberlerin gazetelerde yayınlanmasının ardından bugün Konya'da en çok konuşulan kişi olan Emniyet Müdürü Enver Öztaş hakkındaki eşinin şikayet dilekçesi Cumhuriyet Başsavcılığı tarafından işleme konuldu. Enver Öztaş hakkında darp ve tehdit’ suçlarından soruşturmanın başladığını belirten savcılık yetkilileri, konuyla ilgili başka bir açıklama yapmadı. 
     İl Emniyet Müdürü Salih Tuzcu ise Enver Öztaş, şu anda APK'da görevli olduğu için Konya Emniyet Müdürlüğü personeli değildir. İdari soruşturma açılıp açılmamasına biz değil Emniyet Genel Müdürlüğü karar verir. Ancak eşinin şikayetinin ardından savcılık konu ile ilgili soruşturma açtı. Çünkü ortada şiddet ve dayak iddiası var. Gereken yapılır'' dedi. 
     
</TEXT>
</DOC>
