<DOC>
<DOCNO> 379095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas21.html </URL>
<DATE> 2005/09/16/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Uzmanlar uyardı "Gebeliği 35 yaş sonrasına ertelmeyein" 
</HEADLINE>
<TEXT>

     İngiliz uzmanlar, annelerin gebeliklerini 35 yaş sonrasına ertelememeleri uyarısında bulundu. 
     Uzmanların, British Medical Journal adlı İngiliz tıp dergisine yaptığı açıklamada, biyolojik saati göz ardı etmenin kadınları çeşitli tıbbi tehlikelerle karşı karşıya getirdiği belirtildi. 
     Doktorlar, 35 yaş ve üzerindeki kadınların gebeliklerinin Batılı ülkelerde artığını, ancak doğurganlık sorunlarında da bu yaştan sonra artış görüldüğünü, hatta 40 yaşından sonra ciddi ölçüde sorunlar yaşandığını söyledi. 
     İleri yaşta hamileliklere bağlı olarak, düşük yapma, dış gebelik, genetik bozukluklar, erken doğum, kanama ve doğum sonrası ölüm gibi komplikasyonların oluştuğuna dikkat çeken uzmanlar, yaşlı babalardan gebe kalan annelerin çocuklarında şizofreni ve genetik bozukluklar görülme riskinin daha fazla olduğu uyarısında bulundu. 
     Uzmanlar, kariyer yapmaya odaklanmış kadınların bu riskler hakkında fazla bilgiye sahip olmadıklarını da belirtti. 
     St Thomas Hastanesi’nden Dr. Susan Bewley de, "Çocuk yapma yaşını ertelemek, Rus ruleti oynamaktır. Eğer kazanırsanız akıllı olduğunuzu hissederseniz, aksi durumda ise bundan pişmanlık duyarsınız" dedi. 
     
</TEXT>
</DOC>
