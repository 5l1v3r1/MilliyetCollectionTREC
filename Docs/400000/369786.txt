<DOC>
<DOCNO> 369786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur15.html </URL>
<DATE> 2005/08/14/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Depremzede aile çocuklarını satılığa çıkardı 
</HEADLINE>
<TEXT>

     Mukadder YARDIMCIEL DHA 

      MARMARA Depreminde ev ve işini kaybettikten sonra geldiği Kars’ın Selim İlçesi Benliahmet Köyü’nde çaresizlik içerisinde yaşayan 43 yaşındaki Fevzi Deniz, çocukları 7 yaşındaki Eyüp ile 9 yaşındaki Onur’la birlikte il merkezindeki Kazımpaşa Caddesi’nde Satılık çocuklar’ yazılı pankart açtı. Fevzi Deniz, kendisine müdahale eden polisler tarafından karakola götürdü. 
     Kocaeli’nin Gölcük İlçesi'nde inşaat işçisi olarak çalışan Fevzi Deniz, 17 Ağustos 1999’daki Marmara Depremi'nde evini kaybetti. Evi yıkılan ve işsiz kaldığı için deprem sonrası çareyi Kars’a yerleşmekte bulan Deniz, Selim’in Benliahmet Köyü’nde derme çatma barakada yaşamaya başladı. İş bulamayan Fevzi Deniz, kimsenin kendisiyle ilgilenmediğini ve 1 haftadan beri çocuklarının aç olduğunu belirterek Kars’a geldi. Kazımpaşa Caddesi’nde cuma günü 40 yaşındaki eşi Arzu ile birlikte 2 çocuğunu pankart açarak satmaya kalkışan Fevzi Deniz, çocukları için 10 bin YTL istedi. Gelen polisler, Fevzi Deniz’i karakola götürmek istedi. Bir süre direnen Fevzi Deniz, eş ve çocuklarıyla polis ekip otosuna bindirilerek karakola görüldü. İfadeleri alınan aile fertleri serbest bırakıldı. 
     
</TEXT>
</DOC>
