<DOC>
<DOCNO> 351215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/spor/spo08.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Forza Erciyesspor 
</HEADLINE>
<TEXT>


Süper Lig'in yeni ekibinin renkleri tüzük değişikliğiyle Mavi - Siyah oldu. Enver Kemaloğlu'nun yeniden başkan seçildiği kongrede tanıtım sırasında İnter'in orjinal formasının kullanılması şaşkınlık yarattı 


Yeni sezonda Süper Lig'de mücadele edecek olan Kayseri Erciyespor'un kongresi dün yapıldı. Başkan Enver Kemaloğlu'nun yeniden seçildiği kongrede tüzük değişikliğine gidilerek, kulübün Sarı - Kırmızı olan renkleri Mavi - Siyah olarak değiştirildi. İnter ekibinden esinlenerek alınan renklerin tanımı sırasında İtalyan kulübünün orjinal formasının kullanılması ilginç görüntüler yaşanmasına neden oldu. Yöneticiler, İnter'in sponsoru ve kulüp logosunun yer aldığı formayı üyelere göstererek, "İşte yeni renklerimiz" yorumunu yaptı. 
Kongrede kulübün bütçesi 17 milyon YTL 17 trilyon lira olarak belirlenirken, yönetim kuruluna 3 milyon YTL borçlanma yetkisi de verildi. 
İkinci Başkan Erol Bedir, "Beş yabancının yanısıra tüm kulüplerin peşinden koştuğu yedi yerli futbolcuyla anlaştık" dedi. 

Yeni yönetim 

Enver Kemaloğlu Başkan , Erol Bedir, Ahmet Çetinkaya, Kadir Erkilet, Esat Ergil, Mehmet Çakmak Uyar, Aşkın Genç, Şükrü Canıtez, Fehmi Öcal, Mükremin Türkmen, Selim Açık, Şaban Zıkkavun, İbrahim Demir, Ahmet Çetinkaya, Ergün Bilen, İbrahim Bahadır, Kazım Şahin, Sadettin Elmastaş, Mustafa Işık, Mustafa Danacı, Kuddusi Gülderen, Mustafa Çapan, Nurettin Arslan ve Uğur Bıçaker. 


</TEXT>
</DOC>
