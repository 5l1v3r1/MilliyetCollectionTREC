<DOC>
<DOCNO> 386325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun32.html </URL>
<DATE> 2005/10/13/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Irak'ta oy kullanma işlemi başladı 
</HEADLINE>
<TEXT>

     Irak'ta 15 Ekim'de yapılacak anayasa referandumu için, cezaevlerinde ve hastanelerde oy kullanma işlemi 2 gün önceden başladı. 
     Bağımsız Seçim Komisyonu yetkililerinden Abdül Hüseyin Hindavi, "'tutukluların referandum tarihinden 2 gün önce oy kullanmaya başladığını" belirtti. 
     Seçim Komisyonu sözcüsü Ferid Ayyar da "Irak'taki 17 cezaevinde bulunan yaklaşık 18 bin tutuklunun oy kullanmaya başladığını" belirterek, "lojistik sorunlar nedeniyle Süleymaniye ve Erbil bölgelerindeki iki cezaevinde oy verme işleminin yarın başlayacağını" söyledi. 
     ABD yönetimindeki, 4 bin 600 tutuklunun bulunduğu Ebu Garib ve 6 bin 500 tutuklunun bulunduğu Bucca cezaevlerinde oy kullanma işleminin yarın da devam edeceği belirtildi. 
     Irak Seçim Komisyonu Başkanı Adil El Lami ise bu uygulamanın, devrik lider Saddam Hüseyin'in tutuklu bulunduğu ABD yönetimindeki Bağdat Havaalanı yakınlarındaki cezaevini kapsamadığını kaydetti. 
     Cezaevlerinin yanı sıra hastanelerde de 2 gün önceden oy kullanma işlemi başladı. 
     Hastanelerdeki görevliler ve hastalar bugün sandık başına gitti. 
     
</TEXT>
</DOC>
