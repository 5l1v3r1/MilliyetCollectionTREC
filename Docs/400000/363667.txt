<DOC>
<DOCNO> 363667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonsiy08.html </URL>
<DATE> 2005/07/23/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Şener Bankacılık Yasası aynen gönderilecek 
</HEADLINE>
<TEXT>

     
     Eraydın AYTEKİN SİVAS, DHA 
     
BAŞBAKAN Yardımcısı Abdüllatif Şener, Cumhurbaşkanı'nın yeniden görülmek üzere gönderdiği Bankacılık Yasası'nın üç maddesini Meclis'ten aynen geçireceğiz'' dedi. Bakan Şener, erken seçimin sözkonusu olmadığını da belirterke, Seçim vaktinde yapılacak'' dedi. 
     İncelemeler ve ziyaretlerde bulunmak için Sivas'a gelen Başbakan Yardımcısı Abdüllatif Şener, yeni yapılan belediye hizmet binasının açılışını yapmak üzere Yıldızeli İlçesi'ne bağlı Şeyhhalil Beldesi'ne geçti. Belde girişnde vatandaşlar ve protokol tarafından karşılanan Başbakan Yardımcısı Şener, belediye hizmet binasının açılışını yaptı. Burada okul isteyen Şeyhhalil Belediye Başkanı AKP'li Necmi Gündüz'e kürsüden cevap veren Şener, Ben aslında söz vermeyi sevmem. Ama bu 14 yıl sonunda galiba ben de bozuldum. Yer gösterin okulu yapalım'' dedi. 
     Açılışın ardından gazetecilerin sorularını yanıtlayan Şener, Cumhurbaşkanı Ahmet Necdet Sezer'in yeniden görüşülmek üzere Meclis'e gönderdiği Bankacılık Yasası'nın üç maddesi ile ilgili açıklama yaptı. Maddelerde değişiklik yapılmayacağını söyleyen Şener, şöyle konuştu 
     Bankacılık Yasası'nın üç maddesi yeniden görüşülmek üzere Meclis'e iade edilmiştir. Türkiye Cumhuriyeti, Anayasa'daki kurallara göre yetkili kurullardan oluşan, yetkililerini kullanan birimlerden oluşan bir yapıdır. Yasalar TBMM'de görüşülür. Cumhurbaşkanı onaylar ve Resmi Gazete'de yayımlanarak yürürlüğe girer. Cumhurbaşkanı'nın yasaları yeniden görüşülmek üzere Meclis'e gönderme yetkisi vardır. Bu durumda Meclis'in açılışıyla birlikte bu kanun yeniden ele alınacaktır. Bu üç maddeyle ilgili yaptığımız ön değerlendirme sonrasında iki yüz maddeye yakın bir kanun tasarısının diğer maddelerinin uygun görülmüş olması önemlidir. Ancak bu üç maddeyle ilgili değerlendirmeleler açısından baktığımıza farklı yorumlar mümkün. Özellikle banka sandıkları ile ilgili maddeye ilişkin değerlendirmeyi gözden geçirdik. Bu madde hükümetimizin ve parlamantonun yaptığı sosyal güvenlik reformu açısından önemli bir maddedir. Sosyal güvenlikte kurmaya çalıştığımız sistemde tek çatı altında toplanması düşüncesi vardır. Dağınık yapıların tek çatıda yapılanması vardır. Yasama yetkisi TBMM'ye aittir. Her hangi bir hüküm ifade edilmez. Hükümet olarak Bankacılık Yasası'nın tekrar aynen Meclis'ten geçirilmesi gerektiği kanaatindeyiz.'' 
     
     ERKEN SEÇİM YOK 
     Başbakan Yardımcısı Şener, seçim tartışmalarının anlamsız olduğunu belirterek, Üç sene dolmadan yeni bir seçim konuşulmaz. Şu anda Türkiye'de siyasi bir istikrar vardır. Güçlü bir iktidar ve muhalefet partileri vardır. Anayasadaki yasama dönemi henüz tamamlanmamıştır. Böyle bir noktada seçim tartışmaları yapmanın doğru olduğu kanaatinde değilim. Yıllar sonra oluşan istikrar döneminde böyle bir şey söz konusu değil. Seçim vaktinde yapılacaktır'' dedi. 
     
</TEXT>
</DOC>
