<DOC>
<DOCNO> 392394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonsiy05.html </URL>
<DATE> 2005/11/05/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
'Ben de olsam vururdum' diyen başkana TAYAD tepkisi 
</HEADLINE>
<TEXT>

     Tutuklu ve Hükümlü Aileleri Derneği TAYAD , Mezar ziyareti yapmak isteyen üyelerine halk tarafından gösterilen tepkiye "Ben de olsam vururdum" diyerek destek veren Rize Belediye Başkanı Halil Bakırcı’yı "Bundan sonra yaşanabilecek olayların sorumlusu" ilan etti. 
     TAYAD’dan yapılan açıklamada, dernek üyelerinin mezarlık ziyareti sırasında halkın tepkisi üzerine Rize Belediye Başkanı Halil Bakırcı’nın "ben de olsam vururdum" şeklindeki sözleri eleştirildi. Rize’ye gidiş amaçlarının mezarlık ziyareti olduğu belirtilen açıklamada, "Bir avuç kendini bilmezden korkup da geri adım atılmayacağını" belirtildi. Açıklamada, Başkan Bakırcı’nın sözleri için, "Linç sahiplenilmiş, TAYAD tehdit edilmiş ve hedef gösterilmiştir. Daha da ötesi katliama davet çıkarılmıştır" denildi. 
     TAYAD açıklamasında, bundan sonra yaşanabilecek olaylarda Belediye Başkanı Bakırcı’nın bu açıklamasının sorumlu olacağı kaydedilernek, "hiç bir yerden kaçmadık ve kaçmayacağız" denildi. 
     
</TEXT>
</DOC>
