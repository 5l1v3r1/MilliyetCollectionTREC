<DOC>
<DOCNO> 375342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun33.html </URL>
<DATE> 2005/09/03/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Irak'ta şiddet sürüyor Bugün 29 kişi öldü... 
</HEADLINE>
<TEXT>

     Irak'ta bugün güvenlik güçleriyle direnişçiler arasında çıkan çatışmalarda 19 güvenlik görevlisi ve 10 direnişçi öldü. 
     Güvenlik kaynaklarına göre, direnişçilerin başkentin kuzeyindeki Bakuba yakınlarında bir kontrol noktasına düzenlediği saldırıda, 7 polis, Iraklı 2 asker ve 10 direnişçi öldü. 
     Çok sayıda direnişçinin Bakuba'nın 20 km güneyindeki kontrol noktasına otomatik silahlar ve roketatarlarla saldırdığı belirtildi. 
     Saldırıda 2 polisin yaralandığını duyuran güvenlik yetkilileri, çatışmaların sürdüğü bölgeye takviye gönderildiğini kaydettiler. 
     Bölgeye bu saldırıdan birkaç saat önce düzenlenen saldırıda da 6 polis ve Iraklı 4 askerin öldüğü bildirildi. Polis yetkilileri, silahlı kişilerin bir köprü yakınlarındaki kontrol noktasına ateş açtıklarını, saldırıda 3 polisin de yaralandığını söylediler. 
     
</TEXT>
</DOC>
