<DOC>
<DOCNO> 388777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun15.html </URL>
<DATE> 2005/10/22/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hariri'nin oğlu, BM raporundan memnun... 
</HEADLINE>
<TEXT>

     Eski Lübnan Başbakanı Refik Hariri'nin oğlu Said Hariri, babasının öldürülmesiyle ilgili olarak hazırlanan BM raporundan memnuniyet duyduğunu açıkladı. Said Hariri, uluslararası bir mahkemenin, suçluları cezalandırması çağrısında bulundu. 
     Hariri ailesi olarak raporun sonuçlarını ve komisyonun yargısını kabul ettiklerini belirten Said Hariri, ''Uluslararası toplumdan, Hariri suikastıyla ilgili gerçekleri ortaya çıkarmaya çalışan uluslararası komisyona ve suçluların cezalandırılmasına destek vermelerini istiyoruz'' dedi. 
     Said Hariri, intikam değil, adalet istediklerini kaydetti. 
     Refik Hariri, 14 şubatta Lübnan'ın başkenti Beyrut'ta düzenlenen bombalı saldırıda ölmüş, saldırıda 20 kişi daha hayatını kaybetmişti. 
     BM Soruşturma Komisyonu Başkanı Detlev Mehlis'in raporunda, Hariri'nin Suriye ve Lübnan istihbarat servislerinin dikkatlice hazırladıkları bir terörist eylem neticesinde suikasta kurban gittiği bildirilmişti. 
     
</TEXT>
</DOC>
