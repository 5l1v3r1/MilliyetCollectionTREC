<DOC>
<DOCNO> 371605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/spor/spo08.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri, Horozlandı 1-3 
</HEADLINE>
<TEXT>


Sarı - Kırmızılı takım, zorlu Denizlispor deplasmanında Yordanov, Mehmet Topuz ve Gökhan'ın golleri ile şov yaparak ilk galibiyetini aldı 


Kayserispor, Denizlispor deplasmanında ayağa kalktı. Süper Lig'in ilk 2 haftasını puansız kapatan konuk Sarı - Kırmızılar, güçlü rakibini 3-1'lik skorla devirmeyi başardı. Maça hızlı başlayan ev sahibi ekip, Ömer Rıza ve Güven'le yakaladığı net fırsatları harcarken, 22. dakikada sahneye çıkan Bulgar yıldız Yordanov sert bir şutla ağları sallayarak Kayserispor'u öne geçirdi. 
Mehmet Topuz, 49'da düzgün bir şutla kaleciyi avlayıp, skoru 2-0 yaptı. 71'de Mehmet Topuz'un şık pasını alan Gökhan, kaleciyi de geçerek farkı 3'e çıkardı. 87'de Abraham'ın ortasında topa gelişine çok sert vuran Yusuf, meşin yuvarlağı filelere yollayarak ev sahibi Denizlispor'un tek golünü kaydetti. 
Denizlisporlu taraftarlar mücadele sonrasında sahadan galibiyetle ayrılan Kayserisporlu futbolcuları tribünlere çağırıp alkışlayarak centilmenlik örneği sergiledi. 

Maçın karnesi 
FERAH IŞIK DHA 

HAKEMLER Mustafa Çulcu, Serhan Malkoç, Hüseyin Fidan 
DENİZLİSPOR Souleymanou 4 - Burak 4 , Kratochvil 4 , Radek 3 , Bülent 3 Dk. 46 Yusuf 4 , Serhat 3 Dk. 60 Selim 3 , Abraham 5 , Güven 5 , Mustafa 4 , Hüseyin 3 Dk. 72 Ender 3 , Ömer Rıza 3 
KAYSERİSPOR Ivankov 7 - Ergün 7 , Reşat Sadıgov 7 , Johnson 7 , Fatih Ceylan 8 Dk.80 Kemal , Ragıp 7 , Kamber 7 , Mehmet Topuz 9 , Muhammet 8 , Yordanov 7 Dk.76 Köksal 5 , Gökhan 7 Dk.85 İlhan 
GOLLER Yordanov Dk.22 , Mehmet Topuz Dk.49 , Gökhan Dk.71 , Yusuf Dk.87 
SARI KARTLAR Ragıp, Ergin, Yordanov Kayseri , Dk. 47 Hüseyin Denizli 


</TEXT>
</DOC>
