<DOC>
<DOCNO> 396653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun04.html </URL>
<DATE> 2005/11/21/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Newsweek Şemdinli Erdoğan'ı derin devletle karşı karşıya getirebilir 
</HEADLINE>
<TEXT>

     NEW YORK ANKA 

Hakkari merkez ile Şemdinli ve Yüksekova'daki olayların Başbakan Recep Tayyip Erdoğan'ı "derin devlet" ile karşı karşıya getirebileceğini öne süren Newsweek dergisi, bu yöndeki bir çatışmanın sonuçlarını tahmin etmenin çok zor olacağını savundu. Dergi, olayların ardından "yargıya güveniyoruz" diyen Genelkurmay Başkanı Orgeneral Hilmi Özkök'ün tavrını da "şaşırtıcı" olarak nitelendirdi. ABD'de yayımlanan Newsweek dergisinde yer alan "Orduyu frenlemek" başlıklı haber yorumda, Şemdinli olayları değerlendirdi. Dergi, "Polis ile bağı olan bombacılar, etnik kargaşayı tetiklemeye çalıştı. Bunun yerine belki şiddet döngüsünü kurmaya katkıda bulunabilirler" ifadesini kullandı. Bombalı saldırıya hedef olan kitabevi sahibi Seferi Yılmaz'ın terör nedeniyle 15 yıl cezaevinde yattığını belirten dergi, şu yorulu yaptı "Sorun, Yılmaz’ın ölüsünü kim istiyordu. Bunun yanıtı Türkiye’yi şoke etti ve ülkenin güçlü güvenlik kuvvetlerini özünde sarsan bir skandalı ateşledi. Gerçi bu defa işler farklı bir biçimde gelişebilir. Türkiye AB’ye katılma müzakerelerine başlarken Avrupa’nın gözü onun üstünde. Brüksel'in teşviki ile Türk Başbakanı Erdoğan yavaşça, ancak emin adımlarla askerleri siyasetten uzaklaştırıyor. Şemdinli olayı, Erdoğan’ın bu işi kesin bir biçimde bitirmesini sağlayabilir." 
     
</TEXT>
</DOC>
