<DOC>
<DOCNO> 375329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun20.html </URL>
<DATE> 2005/09/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Avrupa basınında Newport'taki Türkiye Türkiye AB'yi tehdit etti 
</HEADLINE>
<TEXT>

     Abdullah Gül’ün Economist dergisine yaptığı "AB tarafından tam üyelik dışında bir alternatif ya da başka koşullar öne sürülürse bir daha dönmemek üzere çeker gideriz" açıklamaları Avrupa basınında geniş yankı buldu. 
     
     GUARDIAN "HEDEF ANGELA MERKEL’Dİ" 

     İngiliz Guardian gazetesi, Abdullah Gül’ün açıklamaları ile ilgili "Türkiye, tam üyelik dışına bir teklif gelmesi halinde 40 yıllık Avrupa Birliği rüyasını terketmekle tehdit etti" yorumunda bulundu. Haberde, Gül’ün bu açıklamalarında asıl hedefin, her fırsatta Türkiye’ye tam üyelik yerine imtiyazlı ortaklık verilmesi gerektiğini söyleyen Alman Hristiyan Demokrak lider Angela Merkel olduğu ifade edildi. 
     
     INDEPENDENT "TÜRKİYE AB’Yİ SIRT ÇEVİRMEKLE TEHDİT ETTİ" 

     İngiliz The Independent gazetesi, Türkiye’nin AB’ye sırt çevirmekle tehdit ettiğini belirttiği haberinde Gül’ün bu açıklamalarının ardından Türkiye’nin Avrupa geleceğinin "ciddi bir şüphe altına" girdiğini ifade etti. 
     Gazete, Brüksel’in gelecek ay Türkiye ile müzakerelere başlama eğiliminde olduğunu ancak bazı Avrupalı liderlerin "fakir, çok nüfusu ve çoğunluğu Müslüman olan bir bir ülkeyi" AB’ye alma konusunda şüpheleri bulunduğunu belirtti. 
     
     TIMES "TÜRKİYE’NİN ÖFKESİ İNGİLTERE İÇİN BİR SINAV" 

     The Times gazetesi, Türkiye’nin açıklamalarının ardından AB Dönem Başkanı İngiltere’nin kendini büyük bir sınavın içinde bulduğunu söyledi. 
     İngiltere Dışişleri Bakanı Jack Straw’un, Türkiye’ye karşı yayınlanacak deklarasyon konusunda bir anlaşma sağlamakta başarısız olduğunu belirten İngiliz gazetesi Türkiye’nin "çekip gitme" tehdidinin de bu dönede geldiğine dikkat çekti. 
     Haberde, Türkiye’deki AB karşıtlığının da yükselişe geçtiği ifade edildi. 
     
     THE SCOTSMAN "DEMEK Kİ, TÜRKİYE LİMİTLERİNE KADAR ZORLANIYOR" 

     İskoç gazetesi The Scotsman, Abdullah Gül bu açıklamalarının, son dönemde özellikle Fransa, Almanya ve Avusturya tarafından gelen açıklamalarla Türkiye’nin limitlerine kadar zorlandığının bir işareti oluğunu belirtti. 
     Bir Türk yetkilinen, Recep Tayyip Erdoğan için "hayal kırıklığına uğradı" dediğini aktırılan haberde, aynı yetkilinin, "Eğer Erdoğan’ı provoke ederlerse o da patlar" sözlerine yer verildi. 
     
     DEUTSCHE WELLE "TÜRKİYE’NİN AYAK SÜRÜMEYE HOŞGÖRÜSÜ YOK" 

     Deutshe Welle’nin internet sitesinde, Türkiye ile Avrupa arasında tansiyonun yükseldiği belirtildi. Deutshe Welle, Türkiye’nin bu çıkışının, genel seçimler öncesindeki Almanya için de önemli olduğu vurgulandı. 
     Haberde, "Türk Dışişleri Bakanı Gül, AB tarafından Türkiye’ye her türlü ayak sürümenin artık bu ülkede hoşgörüyle karşılanmayacağını açık şekilde dile getirdi" denildi. 

ANKA 

     
</TEXT>
</DOC>
