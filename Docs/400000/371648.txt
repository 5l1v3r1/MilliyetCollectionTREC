<DOC>
<DOCNO> 371648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sondun15.html </URL>
<DATE> 2005/08/21/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Gazze Şeridi'ndeki 2 yerleşke boşaltılıyor... 
</HEADLINE>
<TEXT>

     Gazze Şeridi'nin kuzeyindeki Elei Sinai ve Nissanit yerleşkelerinde tahliye işlemi başladı. 
     Çok sayıda İsrail asker ve polisinin daha önce büyük bölümü boşaltılan bu yerleşkelere girdiği ve herhangi bir direnişle karşılaşılmadığı bildirildi. 
     Bu iki küçük yerleşkede halen 15 kadar ailenin bulunduğu belirtildi. 
     İsrail ordusuna ait buldozerlerin, daha önce boşaltılan Dugit'te bulunan evleri yıkmaya başladığı da bildirildi. 
     
     BATI ŞERİA 
     Bu arada, Batı Şeria'da önümüzdeki günlerde tahliye edilmesi planlanan Sanur yerleşkesinin sakinleri, bugün bölgedeki İsrail askerlerine taşlı saldırıda bulundu. 
     Görgü tanıkları, çok sayıda yerleşimcinin çevredeki İsrail askerlerine ve araçlarına taş attığını söylediler. 
     Taş saldırısında bazı araçların farlarının kırıldığı belirtildi. 
     Batı Şeria'daki Sanur, Hameş, Ganim ve Kadim yerleşkelerinin önümüzdeki günlerde tamamen tahliye edilmesi planlanıyor. Bu yerleşkelerden Ganim ve Kadim'in tamamına yakını boşaltıldı. 
     
</TEXT>
</DOC>
