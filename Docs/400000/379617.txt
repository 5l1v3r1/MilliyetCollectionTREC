<DOC>
<DOCNO> 379617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun35.html </URL>
<DATE> 2005/09/19/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Rusya'dan Kırgızistan'a helikopter yardımı... 
</HEADLINE>
<TEXT>

     Rusya Savunma Bakanı Sergey İvanov, Kırgızistan’a, terörle mücadalede yardımcı olmak için helikopter ve silah vereceklerini söyledi. 
     İvanov, Devlet Başkanı Vladimir Putin tarafından kabulünden sonra yaptığı açıklamada, yarın Kırgızistan’a yapacağı 4 günlük ziyaret sırasında, askeri ve teknik yardım anlaşması imzalayacaklarını söyledi. 
     Kırgızistan’a terörle mücadele için Ortak Güvenlik Anlaşması çerçevesinde yapacakları yardımın daha çok helikopter ve silah sağlama şeklinde olacağını belirten İvanov, Rusya’nın Kırgız askeri personelini de eğiteceğini kaydetti. 
     Putin de, yaptığı açıklamada, Kırgız ordusunun terör tehditlerine karşı iyi donatılması gerektiğini belirterek, "Afganistan’dan gelen yasadışı silahlı grupların daha önce Kırgızistan’a sızdığını çok iyi hatırlıyoruz" diye konuştu. 
     
</TEXT>
</DOC>
