<DOC>
<DOCNO> 385228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/yazar/theper.html </URL>
<DATE> 2005/10/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İstanbul yönetilemiyor 
</HEADLINE>
<TEXT>


Saçma sapan bir sorum var. 
Siz hiç direksiyonda iftar yapan şoför gördünüz mü 
Daha ramazanın ilk günü, iftar vakti, trafik kördüğüm, çünkü Mecidiyeköy'de bir otobüs trafiği kilitleyecek kadar ağır ilerliyor. Solundan kaçan kurtuluyor. Bir an o şanslı kişilerden oldum ve otobüsle yan yana geldik bir de ne göreyim, sürücüsü direksiyonda iftar yapıyor. Elinde yarım ekmek içine konmuş malzemelerle kocaman bir sandviç, oruç açıyor, bir yandan da otobüsü kullanıyor. İşte sahipsiz İstanbul'dan başka bir yerde göremeyeceğiniz bir manzara, ne mutlu bana ki görmek nasip oldu, ender bir vaka, görmenizi isterdim. 
İşe ciddi yönden bakalım. 
Trafikten dert yanmayan var mı Yok. Peki hiç dikkatinizi servis otobüsleri çekti mi Benim çekti. Personel taşıyacak servis otobüsleri servis dışında ne yapıyor biliyor musunuz Eminönü Meydanı köprü girişine, Levent'in en dar ama en işlek caddelerine, Piyalepaşa Bulvarı üzerine özetle trafiğin en kesif noktalarına park ediyor. Hiç kimse de "Burada ne işin var " demiyor. 
Levent semti, ana caddeye giriş çıkışların en zor olduğu semtlerden biri. Sağ olsun Yusuf Namoğlu yeraltı otoparklarının yapımına başladı, yine sağ olsun, sevgili İsmail Ünal plazaların bulunduğu mahaldeki otoparkı bitirip kullanıma açtı, ama nispet yapar gibi tam otoparkın karşısında sıra sıra park etmiş araçlar duruyor. 1. Levent'teki kat otoparkı ise müşteri yokluğundan kapandı, buna karşın daracık çarşı içinde üç sıra park ediliyor. 
Bu İstanbul insanı çıldırtır. Ancak 
Öncelikle ve acilen İstanbul'u yönetenlerin tamamen değişmesi şart, atanmışı da seçilmişi de İstanbul'u yönetemiyor. 



</TEXT>
</DOC>
