<DOC>
<DOCNO> 354542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas11.html </URL>
<DATE> 2005/06/22/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Dünyanın en komik filmleri listesinde ilk 30'a iki Türk filmi girdi... 
</HEADLINE>
<TEXT>

     Türk Sinemasının unutulmaz yönetmeni Ertem Eğilmez'in imzasını taşıyan komedi klasiği ''Hababam Sınıfı'' serisinin 1975 yapımı ilk halkası, dünyanın en iyi üçüncü komedi filmi seçildi. 
     Internetteki ''imdb'' sitesinde onbinlerce sinema izleyicisinin katıldığı oylamada ''Hababam Sınıfı'', yüzlerce komedi filmi arasında üçüncülüğü elde etti. İzleyicilerden ''10'' üzerinden ''8.5'' not alan film, dünya sinemasının pek çok ünlü komedi yapımını da geride bıraktı. 
     Rıfat Ilgaz'ın eserinden beyazperdeye uyarlanan ''Hababam Sınıfı'' serisinin ilk filminde Ertem Eğilmez kamera arkasına geçmişti. Filmde, Türk Sineması'nın ünlü isimleri Kemal Sunal, Münir Özkul, Tarık Akan, Adile Naşit, Şener Şen ve Halit Akçatepe rol almıştı. 
     ''Hababam Sınıfı'' serisi, 1976'da ''Hababam Sınıfı Uyanıyor'', 1977'de ''Hababam Sınıfı Tatilde'', 1978'de ''Hababam Sınıfı Dokuz Doğuruyor'' ile sürmüştü. 
     Seri, 26 yıl aradan sonra yeniden yapımcıların ilgisini çekti. Bu kapsamda geçen yıl ''Hababam Sınıfı Merhaba'', bu sene de ''Hababam Sınıfı Askerde'' adlı filmler vizyona girdi. 
     
      Kemal Sunal'ın başrolünü üstlendiği ''Tosun Paşa'' da 8.2 oy olarak listede 18. sırada yer aldı. 
     Uşağı olduğu Tellioğlu ailesine ''Yeşil Vadi''nin verilmesi için Mısırlı Tosun Paşa'nın yerine geçen Şaban'ın Kemal Sunal komik macerasını anlatan filmin yönetmenliğini Yavuz Turgul üstlenmişti. Filmde başlıca rolleri Kemal Sunal, Şener Şen, Adile Naşit, Müjde Ar ve Ayşen Gruda paylaşmıştı. 
     
     STANLEY KUBRICK'İN FİLMİ BİRİNCİ 

     Listede birinciliği efsane yönetmen Stanley Kubrick'in imzasını taşıyan ''Dr. Strangelove or How I Learned to Stop Worrying and Love the Bomb'' adlı 1964 yapımı film kazandı. Film, ''8.7'' oranında oy aldı. 
     Ünlü Fransız oyuncu Audrey Tautou'yu şöhrete kavuşturan ve Türkiye'de de ilgiyle izlenen gişe rekortmeni ''Amelie'' listede ikinci oldu. Dünyanın en iyi 30 komedi filmi şöyle sıralandı 
     1- Dr. Strangelove or How I Learned to Stop Worrying and Love the Bomb 1964 . 
     2- Fabuleux destin d'Amelie Poulain 2001 . 
     3- Hababam Sınıfı 1975 . 
     4- Modern Times 1936 . 
     5- Singin' in the Rain 1952 . 
     6- City Lights 1931 . 
     7- Some Like It Hot. 
     8- The General 1927 . 
     9- Mr. Smith Goes to Washington 1939 . 
     10- The Apartment 1960 . 
     11- Monty Python and the Holy Grail 1975 . 
     12- The Great Dictator 1940 . 
     13- The Sting 1973 . 
     14- Simon 2004 . 
     15- Kin-Dza-Dza 1986 . 
     16- Vita e Bella 1997 . 
     17- It Happened One Night 1934 . 
     18- Tosun Pasa 1976 . 
     19- Duck Soup 1933 . 
     20- To Be or Not to Be 1942 . 
     21- Annie Hall 1977 . 
     22- The Incredibles 2004 . 
     23- Filantropica 2002 . 
     24- The Gold Rush 1925 . 
     25- Homem Que Copiava. 
     26- Finding Nemo 2003 . 
     27- Sullivan's Travels 1941 . 
     28- The Philadelphia Story 1940 . 
     29- The Kid 1921 . 
     30- Bringing Up Baby 1938 . 
     

     
</TEXT>
</DOC>
