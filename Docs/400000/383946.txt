<DOC>
<DOCNO> 383946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo20.html </URL>
<DATE> 2005/10/04/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Konyaspor Fener maçında verilen karar, bizi daha çok motive edecek 
</HEADLINE>
<TEXT>

     Konyaspor Basın Sözcüsü Güven Öten, Fenerbahçe ile yaptıkları maçta verilen yanlış kararın bundan sonra kendilerini daha fazla motive edeceğini ve hırslandıracağını söyledi. 
     Öten, Konya Atatürk Stadı'nda düzenlediği basın toplantısında, Merkez Hakem Kurulu'nun maçın hakemi Özgüç Türkalp ile ilgili açıklamasını beklediklerini söyledi. 
     Teknik direktör Aykut Kocaman'ın ayrılma kararından sonra geri dönmesinin kendilerini mutlu ettiğini ifade eden Öten, hedeflerinden kopmadıklarını, emin adımlarla ilerlediklerini belirtti. 
     Maçta verilen yanlış kararın kendilerini daha fazla motive edeceğini ve hırslandırıcağını belirten Öten, ''Bu olayın etkisini üzerimizden kısa sürede atmak istiyoruz. Olaydan sonra lige verilen bir haftalık ara, kendimize gelebilmemiz açısından iyi olacak. Bu olaydan sonra tek tesellimiz Aykut hocamızın geri dönmesi ve bir tek kişinin bile burnunun kanamamasıdır'' diye konuştu. 
     Kendilerine yapılan haksızlığın Fenerbahçe'ye ya da başka takımların da başına gelebileceğini ifade eden Öten, verdikleri mücadelenin, buna benzer haksızlıkların tekrarlanmaması için olduğunu kaydetti. 
     
</TEXT>
</DOC>
