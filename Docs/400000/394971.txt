<DOC>
<DOCNO> 394971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/magazin/amag.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkaya, dayağın hesabını mahkemede soracak 
</HEADLINE>
<TEXT>


Pek çok sevgilisinden şiddet görüp gizlediğini açıklayan Deniz Akkaya, son erkek arkadaşından gördüğü şiddetin yarattığı duygusal ve fiziksel yara üzerine konuştu 

MAGAZİN SERVİSİ 

"Sevgililerimden yediğim dayakları hep gizledim." Deniz Akkaya, son sevgilisinden yediği dayağın ardından Hürriyet gazetesinden Ayşe Arman'a bu açıklamada bulundu. 

'Artık yeter' 
Medyada yer alan haberlere göre, şimdiye kadar gönül dünyasının kapılarını Uğur Kozanoğlu, Koray Kasap, Murat Cevahir, Gökhan Çil, Faik Ergin, Ali Dinçer, Levent Penso, Emre Ergani, Yavuz Bingöl, Aşkın Topallar, Burak Hakkı, Ali Ramazanoğlu, Murat Aslan, Berent Akdemir, Tamer Karadağlı, Teoman, Okan Bayülgen, Cem Yılmaz, Yılmaz Erdoğan, Ali Rıza Özderici ve İgal Erbaş'a açan Akkaya, hayatına giren erkeklerden gördüğünü iddia ettiği şiddete rağmen bunu neden sakladı 
Akkaya'nın itirafına göre, işte bunun nedeni "Gizledim. Çünkü 'Deniz Akkaya dayak yemiş. Erkek arkadaşı onu dövmüş. Bir tokat patlatmış. Kulağı da duymaz olmuş' diye ortalıkta konuşulması, kendime yakıştıramadığım bir şey. Susmayı tercih ettim ama artık yeter Bir değil, iki değil. Nereye kadar susacağım " 

'Yüzümü çizdi' 
Akkaya, daha önce de dayak yediğini, hatta bir sevgilisinin parmağını otomobil kapısına sıkıştırdığını, başka bir erkek arkadaşının da yüzünü anahtarla çizdiğini açıkladı. 

Gözler Aslan'da... 
Akkaya, kendisini döven son sevgilisinin adını açıklamadı. Ancak dikkatler Murat Aslan'ın üzerine çevrildi. Aslan şunları söyledi "Ona tokat attığımı söylüyor, tamamen yalan. Bunu ispata davet ediyorum. Neden bu kadar zaman geçtikten sonra bunları söylüyor, anlayamıyorum." 
Akkaya'yı döven sevgililerinden biri olduğu iddia edilen işletmeci Emre Ergani ise, "Ne dayağı Dünyanın en yumuşak erkeği benim. 10 gün çıktık, yapamayınca ayrıldık" dedi. 

Kulak zarı patladı 
Kendi deyimiyle yediği 'Osmanlı tokadı'ndan sonra yüzünde morluklar oluşan ve sol kulağı duymayan Akkaya, dün doktora başvurdu. Kulak Burun Boğaz Uzmanı Doç. Dr. Dilaver Özturan, Akkaya'ya "Kulak zarınız patlamış. Kemikte de hasar var" diyerek rapor verdi. 
Özturan, "Deniz Akkaya'nın sol kulak zarında delinme var. Minik bir yama yaptık. Geldiğinde kulağı duymuyordu. Parça koyunca düzeldi. İleride işitme kaybı riski yok" dedi. 
Bu arada Akkaya, avukatı Ceyla Akay'a kendisini döven kişi hakkında savcılığa suç duyurusunda bulunması için talimat verdi. 

Şiddet mağduru ünlülerin sayısı az değil 
Ünlüler dünyasında her zaman gündem konularından biri olan 'dayak' çoğu zaman saklanıyor. Buna karşın arşiv kayıtları gösteriyor ki Fikret Hakan Hümeyra'ya, Yılmaz Güney Nebahat Çehre'ye, İbrahim Tatlıses Perihan Savaş ve Asena'ya şiddet uyguladı. Engin Yakut, Eylem Şenkal'ı Papermoon'da dövdü. 


</TEXT>
</DOC>
