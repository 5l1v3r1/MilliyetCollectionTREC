<DOC>
<DOCNO> 376933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/siyaset/siy01.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Rehbere uyup müdahale etmedik 
</HEADLINE>
<TEXT>


İstanbul polisi, çocuk ve kadınların önde olduğu Hizb-ut Tahrir eylemine İçişleri'nin hazırladığı rehber gereği müdahale etmediklerini açıkladı 

ERDAL KILINÇ İstanbul 


Hizb-ut Tahrir örgütünün geçen cuma namazı sonrası Atatürk ve cumhuriyeti hedef alan gösterisine müdahale etmedikleri için eleştirilen polis, "Toplumsal Olay ve Provokasyonları Önleme Rehberi'ndeki öneriler doğrultusunda hareket ettik" diye savunma yaptı. 
İçişleri Bakanlığı'nın hazırlayıp 81 ilin emniyet müdürlüğüne ilettiği rehberde, fiziki güç kullanımının son seçenek olduğu, grupların çocukları kullanabileceği belirtiliyor. 
Önsözünü İçişleri Bakanı Abdülkadir Aksu'nun yazdığı rehber, İstanbul polisine yaklaşık 2 hafta önce ulaştı. Emniyet teşkilatına dağıtılan rehberde, örgütlerin tuzağına düşülmemesi uyarısı yapıldı. 

Tahrik uyarısı 
Rehberin, "Örgütlerin taktikleri" bölümündeki saptamalara göre, lider ve provokatörler, etkili konuşmalar ve tahrik edici ifadelerle kitleyi harekete geçirip tansiyonu yükseltiyorlar ve güvenlik güçlerini olayın içine çekiyorlar. 


</TEXT>
</DOC>
