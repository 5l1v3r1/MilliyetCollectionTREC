<DOC>
<DOCNO> 371209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy13.html </URL>
<DATE> 2005/08/19/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bir aylık "eylemsizlik" kararı 
</HEADLINE>
<TEXT>

     Kongra-Gel Başkanı Zübeyir Aydar’ın basın toplantısıyla açıklayacağı terör örgütünün bir aylık "eylemsizlik" kararı, yazılı açıklamayla duyuruldu. 
     Açıklamada, Başbakan Recep Erdoğan’ın aydınlarla yaptığı görüşmeden sonra Diyarbakır’da verdiği mesajı ve bir grup aydının girişimleri "Türkiye’de Kürt sorununun barışçıl çözümü için olumlu bir hava" olarak değerlendirildi. 
     Yaratılan olumlu havanın devamı için "karşılıklı olarak güven arttırıcı adımlar" atılması gerektiğine dikkat çekilirken "çözüm sürecinin gelişmesine katkı sunmak amacıyla" 20 Ağustos 2005 -20 Eylül 2005 tarihleri arasında silahlı güçlerini "aktif savunmadan pasif savunma pozisyonuna" çekildiği duyuruldu. 
     Terör örgütü "imha amaçlı operasyonlar karşısında zorunlu olarak kendini savunma dışında herhangi bir silahlı eylemin düzenlenmeyeceği" ni belirtti. 
     
</TEXT>
</DOC>
