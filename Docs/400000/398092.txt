<DOC>
<DOCNO> 398092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/guncel/gun02.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan erin 25 günü sorun oldu 
</HEADLINE>
<TEXT>


TEKİN ATAY Trabzon DHA 

PKK'lı teröristlerce 11 Temmuz'da kaçırılan jandarma komando er Coşkun Krandi'nin örgütün elinde kaldığı 25 gün, terhisinde sorun oldu. Terhis için 21 Kasım'da Akçaabat Askerlik Şubesi'ne başvuran Kırandi'nin PKK'nın elinde geçirdiği sürenin askerlikten sayılıp sayılmayacağına ilişkin Milli Savunma Bakanlığı Askeralma Dairesi'nden ASAL görüş istendi. Kırandi, Adıyaman'daki birliğinden izin alıp memleketi Trabzon'a giderken kendisine verilen Malatya güzerg hını izlemeyip daha kısa olan Tunceli yolunu tercih etti. Kırandi, bu yolda otobüsü durduran PKK'lılar tarafından kaçırıldı. Kırandi, 25 gün sonra serbest bırakıldı. 
Kırandi, 21 Kasım'da da askerlik süresini bitirdiğini belirterek, terhis işlemlerini yaptırmak üzere askerlik şubesine başvurdu. Ancak Kırandi'nin PKK'nın elinde geçirdiği 25 günlük sürenin askerlikten sayılıp sayılmayacağı konusunda karar veremeyen Akçaabat Askerlik Şubesi görevlileri, durumu Trabzon Askerlik Dairesi Başkanlığı'na iletti. Daire de Kırandi'nin güzergahı izin almaksızın değiştirdiği için kusurlu olduğu, bu nedenle dağda geçirdiği sürenin "esaret" kapsamına girip girmeyeceğinde tereddüt doğduğu gerekçesiyle ASAL'dan görüş istedi. 

PKK kaçırınca esir sayılmıyor 

PKK'nın elinde 25 gün esir kalan er Krandi'nin bu sürenin askerlikten sayılmasını istemesi hukuki tartışmaya dönüştü. Askerlik şubesi, kaçırılmada Krandi'nin kusurlu olduğunu belirterek, bakanlıktan görüş istedi. PKK'nın kaçırdığı kişi "esir" örgütün elinde geçen süre de "esaret" sayılmıyor. Bir yetkili, "Askeri kanunlara göre esaret altında geçen günler askerlikten sayılır. Ancak Kırandi'nin durumu farklı" dedi. 





</TEXT>
</DOC>
