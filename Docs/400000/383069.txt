<DOC>
<DOCNO> 383069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun05.html </URL>
<DATE> 2005/10/01/ </DATE>
<TIME> 01.15 </TIME>
<AUTHOR>  </AUTHOR>
<HEADLINE>
Rice Irak acımasız katillere teslim edilemez... 
</HEADLINE>
<TEXT>

     ABD Dışişleri Bakanı Condoleezza Rica, ABD’nin Irak’taki misyonunu bırakmasının imkansız olduğunu belirterek, Amerikan halkının bu ülkeyi "acımasız katillere" teslim etmenin sonuçlarını kavramak zorunda olduğunu söyledi. 
     Rice, Princeton Üniversitesi’nde öğrencilere hitaben yaptığı konuşmada, ABD yönetiminin, Ortadoğu’da demokrasinin yayılması konusuna odaklanmasının hem bir ahlaki yükümlülük, hem de küresel terörizme karşı kararlılıkla verilmiş bir karşılık olduğunu vurguladı. 
     Princeton Üniversitesi’ne bağlık Woodrow Wilson Halk ve Uluslararası İlişkiler Okulu’nun kuruluşunun 75. yıldönümü dolayısıyla yaptığı konuşmada, Kahire ve Ramallah’tan, Beyrut ve Bağdat’a kadar insanların şimdi yeni özgürlük ortamlarına kavuştuklarını ifade eden Rice şunları kaydetti 
     "ABD siyasi, ekonomik, kültürel ve askeri olmak üzere dünyadaki tüm nüfuzunu kullanmaktan kaçınmamak zorundadır. Kötülüğün halen yadsınamaz olduğu bir dünyada demokratik prensipler, kuvvetin her biçimiyle desteklenmek zorundadır. Prensiplerin gelişmesine yardımcı olan demokrasi savunucuları, kimlikleri ne olursa olsun, kuvvet kullanmadan, baskı altındaki insanların hayatında bir farklılık yaratamazlar." Konuşmasında Irak’ta hayatını kaybeden askerlerin sayısının neredeyse 2000’i bulduğunu hatırlatan Rice, "Amerikan ulusu her zaman bu askerlerin adlarını ve yaptıkları fedakarlıkları saygıyla anacaktır" dedi. 
     Rice sözlerine şu şekilde devam etti "Giderek artan ölü sayısı, Irak savaşı için ABD’ye verilen destekte erimelere yola açmasına karşın, bu bitirilmeye değer bir görevdir. Onların ve bizim ne için savaşıyor olduğumuz konusunda açık olalım." 
     
</TEXT>
</DOC>
