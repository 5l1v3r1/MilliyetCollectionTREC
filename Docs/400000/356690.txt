<DOC>
<DOCNO> 356690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo20.html </URL>
<DATE> 2005/06/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Kulak enfeksiyonu geçiren Gökdeniz hastanelik oldu... 
</HEADLINE>
<TEXT>

     Trabzonspor'un Gerede kampı sürerken, milli futbolcu Gökdeniz Karadeniz, akşam antremanından sonra kulaklarında şiddetli ağrılar yaşamaya başladı. 
     Bolu Özel Köroğlu Tıp Merkezi'ne götürülen Gökdeniz Karadeniz, KBB Servisi'nde tedavi altına alındı. 
     Gökdeniz'in yapılan ilk sağlık kontrolünde, kulaklarında enfeksiyona rastlandı. İlaç tedavisi uygulanacak olan Gökdeniz, hastaneden taburcu edildi. 
     Gökdeniz'i muayene eden KBB Uzmanı Dr.Gürkan Taşkoparan, "Futbolcumuz denizden enfeksiyon kapmış. Kulak zarında enfeksiyon tesbit ettik. Kendisine ilaç tedavisi uygulayacağız. Çok önemli bir rahatsızlığı yok. Futbol oynamasını engelleyecek bir durum da söz konusu değil" dedi. 
     
</TEXT>
</DOC>
