<DOC>
<DOCNO> 355856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko20.html </URL>
<DATE> 2005/06/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İhracat, 70 milyar doları aştı... 
</HEADLINE>
<TEXT>

     Devlet Bakanı Kürşad Tüzmen, son 12 ihracat rakamının 70 milyar 106 milyon 597 bin doları bulduğunu belirtirken, "böyle giderse inşallah 75 milyar doları zorlarız" dedi. 
     Bakan Tüzmen, İpekyolu Türk İhraç ürünleri fuarının sonuçlarını değerlendirdiği basın toplantısında, 1 Ocak-25 Haziran 2005 tarihleri arasında yapılan ihracatın yüzde 21.5 artışla 34.4 milyar dolar olduğunu kaydetti. 
     1 Ocak-25 Haziran 2005 tarihleri arasında tarım sektörü ihracatının 4 milyar 76 milyon dolar, sanayi sektörünün ihracatının 29 milyar 647 milyon dolar, madencilik sektörü ihracatının ise 700 milyon 944 bin dolar olarak gerçekleştiğini bildiren Devlet Bakanı, söz konusu dönemde gerçekleştirilen toplam ihracatın yüzde 21.5 artış ile 34 milyar 424 milyon 492 bin dolar olduğunu söyledi. 
     Tüzmen, 1-25 Haziran 2005 tarihleri arasındaki ihracatın da 5 milyar 15 milyon 75 bin dolar olduğunu sözlerine ekledi. 
     
</TEXT>
</DOC>
