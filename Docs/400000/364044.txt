<DOC>
<DOCNO> 364044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun38.html </URL>
<DATE> 2005/07/25/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Mısır Polisi, Şarm El Şeyh yakınlarında Bedevilerle çatıştı... 
</HEADLINE>
<TEXT>

     Mısır’ın Şarm El Şeyh kentinde düzenlenen bombalı saldırılardan iki gün sonra Mısır polisinin, kentin kuzeyinde dağlık bölgede yürüttüğü operasyonda Bedevilerle çatıştığı bildirildi. 
     Polisin, bölgede saldırılarla bağlantısı olduğu sanılan bir grup Bedevi’yi kuşattığı, El Ruvaysat köyü yakınında çıkan çatışmada 25 Bedevinin göz altına alındığı belirtildi. 
     Bu arada İtalya Dışişleri Bakanlığı, Mısır’daki saldırılarda 2 İtalyanın öldüğünü, 4 İtalyana hala ulaşılamadığını açıkladı. 
     Daha önce öldüğü açıklanan Sebastiano Conti’nin eşi Daniela Maiorana’nın da saldırılarda hayatını kaybettiğini bildiren bakanlık, kayıp olan 4 İtalyanın da ölmüş olmasından endişe edildiğini belirtti. 
     
</TEXT>
</DOC>
