<DOC>
<DOCNO> 365781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/guncel/gun07.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'100 Temel Eser' uygulamasına tepki 
</HEADLINE>
<TEXT>



Türkiye Yayıncılar Birliği TYB ve Türkiye Yazarlar Sendikası TYS , Milli Eğitim Bakanlığı tarafından ilköğretim öğrencileri için hazırlanan "100 Temel Eser" uygulamasından vazgeçilmesini istedi. Türkiye Gazeteciler Cemiyeti TGC Lokali'nde önceki gün düzenlenen basın toplantısında, TYB ve TYS adına hazırlanan ortak metni okuyan TYB Yönetim Kurulu Başkanı Çetin Tüzüner, ilköğretim öğrencileri için hazırlanan "100 Temel Eser" listesine biçimsel açıdan çeşitli haklı itirazların geldiğini belirtti. 
Tüzüner, "Öğrenim yaşamının başlangıcında zorunlu okumanın kıskacına giren öğrenci, yaratıcı duyarlılıktan uzaklaşacak, edebiyatımız okur yitirecektir" diye konuştu. TYB Yönetim Kurulu Üyesi Niyazi Şimşek, açıklanan kitapların yazarlarının büyük çoğunluğunun hayatta olmadığını belirterek, "Yaşayan yazarlara yer verilmemiş. Yazar Yalvaç Ural bizi arayarak, 'Benim ölmemi mi bekliyorlar ' diyor. Bu söz, yazarların durumunu özetliyor" dedi. 


</TEXT>
</DOC>
