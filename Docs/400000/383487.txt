<DOC>
<DOCNO> 383487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/yasam/yas01.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasankeyf'te 4 köşk bulundu 
</HEADLINE>
<TEXT>


Kazıların son bölümünde Osmanlı ve Artuklulara ait 4 köşk ortaya çıktı. Köşklerde çiniler ile Roma dönemi kapıları da var 

ARİF ARSLAN Batman DHA 

Batman'ın Hasankeyf ilçesinde bu yıl 3.5 ay süren kazı çalışmasının son bölümünde, Osmanlı ve Artuklulara ait olduğu belirlenen 4 köşk ortaya çıkarıldı. 
Kazı ekibinin başkanı Prof. Dr. Abdulselam Uluçam, şunları söyledi "Biri Osmanlı, diğerleri Artuklulara ait toplam 4 köşke rastladık. Artuklulara ait köşklerde altıgen çini kabartmalar mevcut. Yine bu döneme ait cadde ve duvarlar var. Ayrıca kazılarda Roma dönemine ait ilk kez tespit edilen bir kapı daha ortaya çıkarıldı." 
Hasankeyf'teki eserlerin baraj suları altında kalmamasının yanı sıra ayakta kalması için de çalışılması gerektiğini belirten Prof. Dr. Uluçam şöyle konuştu 

'Koruma altına alınmalı' 
"Zeynel Bey Türbesi, El-Rızk Camii taç kapısı, saray su kulesi, Koç Camii ile yamaç külliyesi mihrabı acilen koruma altına alınmalıdır. Çünkü bu eserler her an yıkılabilir. Bakanlık bu eserler için restorasyon projesi hazırladı." 





</TEXT>
</DOC>
