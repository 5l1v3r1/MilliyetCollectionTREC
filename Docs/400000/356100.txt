<DOC>
<DOCNO> 356100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo05.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevinç ve hüzün 
</HEADLINE>
<TEXT>


Kayseri, bu sezon Süper Lig'de iki takım Kayserispor ve Erciyes ile temsil edilme mutluluğunu yaşıyor. Ama 47 yıllık lig tarihi istatistiklerine bakıldığında bu durumun genelde mutlu sonuçlanmadığı çıkıyor 

HABER ARAŞTIRMA - UĞUR MELEKE 

Türk Futbol Tarihi'nde İstanbul, Ankara, İzmir, Trabzon ve Adana'dan sonra Kayseri de, Süper Lig'de iki takımla birden temsil edilme hakkı kazandı. İstanbul'un üç büyüğü Galatasaray, Fenerbahçe ve Beşiktaş, 47 yıllık profesyonel lig tarihinin tamamında mücadele ettiği için İstanbul takımları değerlendirmeye katılmadan yapılan araştırmada, 47 yılda tam 30 kez düşen bir takım, ligde ilinin tek temsilcisi değildi. 15 kez İzmir, 12 kez Ankara, 2 kez Adana ve 1 kez de Trabzon, bir sezonda birden fazla takımla Süper Lig'de temsil edilip, sezon sonunda en az birinin küme düşmesi üzüntüsünü yaşadı. 

Son üzülen Trabzon 
Son olarak geride bıraktığımız 2004-2005 sezonunda Trabzon'un iki temsilcisinden Akçaabat Sebatspor 2. ligin yolunu tutarken, Trabzonspor Şampiyonlar Ligi'nde Türkiye'yi temsil etme hakkı kazandı. 1999-2000'de İzmir'in, 1983-84'te de Adana'nın iki temsilcisi bir arada ligden düştüler. 
Türkiye'de profesyonel liglerin kurulduğu 1959 sezonunda sadece üç büyük il temsilcileri mücadele ederken, 1959-1960'ta Ankara'nın iki, İzmir'in de bir temsilcisi düşme hattında yer aldılar. 1960-61'de ise ilk kez üç büyük il dışından bir takım Adana Demirspor 1. ligde mücadele ederken, Adana 1983-1984 sezonunda iki takımla birden lige veda etmenin hüznünü yaşadı. 
1963 - 1964 sezonunda Türkiye 2. Ligi start alırken, 1965 - 1966'da ilk kez ligin ilk üçünde İstanbul'un üç büyüğü birden yer alamadı. İlk Anadolu ihtilalini ligi üçüncü sırada tamamlayan Gençlerbirliği gerçekleştirdi. 1966-1967'de Eskişehirspor, 1967-1968'de Bursaspor ve Mersin İdman Yurdu 1. ligle tanıştılar. 1968-1969'da ise ilk kez bir Anadolu takımı, Eskişehirspor ligi ikinci sırada tamamladı. 

Altay hep kaldı 
1976-77, 1979-80 ve 1981-82 sezonlarında İzmir'in ligde kalan temsilcisi hep Altay olurken, düşen Karşıyaka'ydı. 1999-2000'de ise iki İzmir temsilcisi birden Altay ve Göztepe 1. lige veda ettiler. 
Süper Lig'de komşusu düşen son takım Trabzonspor olurken, Akçaabat Sebatspor önümüzdeki sezon ikinci ligde mücadele edecek. 2005-2006 sezonunda ise Süper Lig'de iki Kayseri temsilcisi Kayserispor ve Erciyesspor yer alacak. 

Sezon İl Ligde kalan Ligden düşen 1959-1960 Ankara Demirspor, G.Birliği, Şeker, A.Gücü,Adalet, Hacettepe Adalet,Hacettepe İzmir İzmirspor, Karşıyaka, Göztepe,Altay Altınordu 1960-1961 İzmir İzmirspor,Karşıyaka,Göztepe Altay ,Altınordu 1961-1962 Ankara G.Birliği, PTT, A.Gücü A.Demir , Şeker 1962-1963 Ankara G.Birliği, PTT, A.Gücü,A.Demir Şeker 1963-1964 İzmir Altay, Altınordu, İzmirspor Karşıyaka 1964-1965 İzmir Göztepe, Altay, İzmirspor Altınordu 1965-1966 Ankara G.Birliği, PTT, A.Gücü,A.Demir,Hacettepe Şeker 1966-1967 İzmir Göztepe, Altay, Altınordu İzmirspor, Karşıyaka 1967-1968 Ankara G.Birliği, PTT,A.Demir, Şeker Hacettepe, Ankaragücü 1968-1969 Ankara PTT, G.Birliği, A.Demir Şeker İzmir Göztepe, Altay, Altınordu İzmirspor 1969-1970 Ankara A.Gücü, A.Demir, PTT Gençlerbirliği İzmir Altay, Göztepe Altınordu 1970-1971 Ankara Ankaragücü A.Demir, PTT 1971-1972 İzmir Göztepe, Altay Karşıyaka 1972-1973 Ankara Ankaragücü Şekerspor, PTT 1976-1977 İzmir Altay Göztepe 1979-1980 İzmir Altay Göztepe 1981-1982 İzmir Altay Göztepe 1983-1984 Adana - Adanaspor, Adanademirspor 1987-1988 Ankara Ankaragücü Gençlerbirliği 1989-1990 İzmir Karşıyaka Altay Adana Adanaspor Adanademirspor 1993-1994 İzmir Altay Karşıyaka 1994-1995 Ankara Gençlerbirliği, Ankaragücü Petrolofisi 1995-1996 İzmir Altay Karşıyaka 1997-1998 Ankara Ankaragücü, Gençlerbirliği Şekerspor 1999-2000 İzmir - Altay, Göztepe 2004-2005 Trabzon Trabzonspor Sebatspor 
Play-out mücadelesi sonucunda ligde kaldılar. 


</TEXT>
</DOC>
