<DOC>
<DOCNO> 399232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun33.html </URL>
<DATE> 2005/11/30/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Filistinli militana canlı kalkan olan İsrailli kadına hapis cezası 
</HEADLINE>
<TEXT>

     Aranan bir Filistinli militana canlı kalkan olmakla suçlanan İsrailli bir kadının, mahkemeyle uzlaşma sonrası 3 yıl hapis cezası alabileceği belirtildi. 
     İsrailli Tali Fehime'nin avukatı Smadar Ben-Natan, müvekkilinin ulusal güvenliğe zarar verme eğilimindeki yabancı bir ajanla bağlantı kurmak, düşmana bilgi sağlamak ve yasal emre itaatsizlik suçlamalarını kabul edeceğini söyledi. 
     Ben-Natan, bunun karşılığındaysa savcılığın, savaş dönemi düşmana yardım, terör grubuna destek gibi müebbet hapisle cezalandırılan daha ağır suçlamaları düşüreceğini kaydetti. 
     Fehime, El Aksa Şehitleri Tugayı lideri Zekeriya El Zubeydi'ye yardım etmiş, gazetecilere sık sık Cenin'deki evine misafir olduğu El Zubeydi'yi korumak için yakınında olduğunu belirtmişti. 
     El Zubeydi'nin yardımcısı, 1 yıl önce Cenin'de İsrail askerleri tarafından öldürülmüştü. Fehime, geçen yıl yakalanmış ve mahkemeye çıkarılmadan 3 ay gözaltında tutulmuştu. 
     
</TEXT>
</DOC>
