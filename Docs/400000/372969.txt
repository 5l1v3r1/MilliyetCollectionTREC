<DOC>
<DOCNO> 372969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/spor/axspo02.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in önü açık 
</HEADLINE>
<TEXT>


Sarı-Lacivertliler, Şampiyonlar Ligi'nde şanslı olabileceği bir gruba düştü. Fenerbahçe, geçen yılın finalisti Milan, Hollanda şampiyonu PSV Eindhoven ve Alman temsilcisi Schalke'nin arasından sıyrılmaya çalışacak 

MEHMET DEMİRCAN 


Fenerbahçe'nin Şampiyonlar Ligi'ndeki rakipleri dün belli oldu. Monaco'da yapılan kura çekimine Başkan Aziz Yıldırım ile yöneticiler Nihat Özdemir, Ali Yıldırım, Serhat Çeçen ve İlhan Ekşioğlu katıldı. 
E Grubu'na düşen Sarı - Lacivertliler geçen sezonun finalisti Milan, Hollanda futbolunun güçlü temsilcisi PSV Eindhoven ve Hamit Altıntop'un forma giydiği Schalke'ye karşı mücadele edecek. 
Temsilcimiz ilk sınavını 14 Eylül'de San Siro'da Milan önünde verecek. Ardından PSV Eindhoven ile Schalke'yi ağırlayacak olan Fenerbahçe daha sonra Almanya'ya gidecek. 5.hafta Saracoğlu'nda İtalyanlar'ı konuk edecek olan Sarı - Lacivertliler kapanışı Phillips Stadı'nda PSV'ye karşı yapacak. 

PSV üzüldü 
Grupta ilk iki sırayı alan takımlar 2. tura yükselecek. 3. olan ekip, 3. turdan itibaren UEFA Kupası'na katılacak, 4. ise elenecek. 
UEFA Asbaşkanı Şenes Erzik, Fenerbahçe'nin iyi bir kura çektiğini söylerken, PSV menaeri Stan Valcx, şanssız bir eşleşme olduğunu belirtti. Valcx, Fenerbahçe ile çekişmeli maçlar oynayacaklarını, Hollanda'daki maçta gurbetçilerin stadı dolduracak olmasının kendileri için dezavantaj yaratacağını söyledi. 

Ne dediler 
'Müdavimi olacağız' 
Başkan Aziz Yıldırım, "Bu gruptan çıkabiliriz, ama tek şart çalışmak ve iyi konsantre olmak" dedi. Yıldırım, "Grubun kolaylığı, zorluğu önemli değil. Önemli olan çalışmak ve inanmak. Oyuncularımız bu mücadeleyi yaparsa, seyircilerimizin de desteğiyle başarılı oluruz. Hedefimiz ülkemizi iyi temsil edip, Avrupa ve dünyada Türk futbolundan bahsettirmek. Şampiyonlar Ligi'nin müdavimi olacağız ve Avrupa'da belli bir yere geleceğiz" diye konuştu. Aziz Yıldırım hafta sonuna kadar bir yerli oyuncu daha alabileceklerini söyledi. 

Daum umutlu konuştu 
Teknik Direktör Christoph Daum da geçen yılki tecrübelerine dayanarak, gruptan çıkabileceklerini söyledi. Alman hoca, "Herkes birbirini yenecek güçte. Ancak bunun ne kadar zor olacağının da bilincindeyim. Milan favori olarak gözüküyor. PSV'nin de uluslararası alanda tecrübesi fazla. Alman rakipler ise her zaman zorludur. Ama Almanya ve Hollanda'daki oynayacağımız maçlar için içimde bir sevinç ve mutluluk duyuyorum. Çünkü oralarda bizi destekleyecek çok sayıda taraftarımız olacak. O maçları sevinçli bir şekilde bekliyorum" dedi. 

'İstanbul'da görüşelim' 
Milan'ın Brezilyalı süperstarı Kaka, vatandaşları Alex, Luciano, Aurelio ve Nobre ile buluşacakları için çok sevinçli olduğunu, şimdiden heyecanlandığını belirtti. Sambacı ayrıca, grupta Fenerbahçe'nin çok zorlu bir rakip olduğunu da sözlerine ekledi. 

MİLAN 

Künye 
Kuruluş tarihi 1899 
Renkleri Kırmızı - Siyah 
Başkanı Silvio Berlusconi 
Teknik direktörü Carlo Ancelotti 
Stadı Giuseppe Meazza 
Kapasitesi 82955 
Başarıları 
17 Lig şampiyonluğu, 
6 Lig Kupası, 
6 Şampiyonlar Ligi Şampiyonluğu, 
2 UEFA Kupa Galipleri Kupası, 
4 Süper Kupa 

İdeal 11 
Dida - Cafu, Nesta, Stam, Maldini - Gattuso, Pirlo, Jankulovski - Kaka - Shevchenko, Gilardino. Sistem 4-3-1-2 

Avrupa Karnesi Turnuva Sezon O G B M A Y Şampiyonlar Ligi 20 171 94 38 39 306 147 Kupa Galipleri 4 30 17 10 3 47 20 UEFA Kupası 8 60 31 13 16 93 57 Süper Kupa 6 11 6 3 2 10 10 Toplam 38 272 148 64 60 456 234 

Milan'ın transferleri 
Gelenler Jankulovski Udinese , Gilardino Parma , Vieri Inter , Vogel PSV , Eleftherepoulos Messina , Kalac Perugia 
Gidenler Dalla Bona, Borriello, Abate Sampdoria , Sarr S.Liege , Donadel, Brochi, Pancaro Fiorentina , Dhorasoo PSG , Abbiati Juventus , Aubemeyang Lugano , Diago Rimini , Tomasson Stuttgart . 

PSV EINDHOVEN 

Künye 
Kuruluş tarihi 1913 
Renkleri Kırmızı - Beyaz 
Başkanı Rob Westerhof 
Teknik direktörü Guus Hiddink 
Stadı Philips 
Kapasitesi 32400 
Başarıları 
18 Lig Şampiyonluğu, 
8 Lig Kupası, 
7 Hollanda Süper 
Kupası, 
1 Şampiyonlar Ligi, 1 UEFA Kupası 

İdeal 11 
Gomes - Ooijer, Alex, Bouma, Lee - Lucius, Cocu, Simons, Afellay - Farfan, Vennegoor. Sistem 4-4-2 

Avrupa Karnesi Turnuva Sezon O G B M A Y Şampiyon Kulüpler 19 119 46 29 44 177 141 Kupa Galipleri 5 26 14 5 7 52 22 UEFA Kupası 15 73 32 18 23 126 83 Süper Kupa 1 2 1 0 1 1 3 Toplam 40 220 93 52 75 356 249 

PSV'nin transferleri 
Gelenler Varyrynen Heerenveen , Ferreyra CSKA Moskova , Simons C.Brugge 
Gidenler Van Bommel Barcelona , Vogel Milan , Park M.United , Bogelund M.Gladbach , Vonlanthen NAC 

SCHALKE 

Künye 
Kuruluş tarihi 1904 
Renkleri Lacivert - Beyaz 
Başkanı Gerhard Rehberg 
Teknik direktörü Ralf Rangnick 
Stadı Schalke Auf Arena 
Kapasitesi 51922 
Başarıları 7 Almanya Ligi Şampiyonluğu, 
4 Almanya Lig Kupası, 
1 UEFA Kupası, 
2 Intertoto Kupası 

İdeal 11 
Rost - Hamit, Bordon, Krstajic, Kobiyashvili - Poulsen, Varela, Bajramovic - Ernst - Kuranyi, Sand. Sistem 4-3-1-2 

Avrupa Karnesi Turnuva Sezon O G B M A Y Ligi 2 13 5 2 6 22 22 Kupa Galipleri 2 14 9 2 3 21 14 UEFA Kupası 8 50 26 15 9 81 47 Intertoto Kupası 2 12 10 2 0 23 5 Toplam 14 89 50 21 18 147 88 

Schalke'nin transferleri 
Gelenler Kuranyi Stuttgart , Bajramovic Freiburg , Ernst W.Bremen , Larsen Djurgarden , Rafinha Coritiba 
Gidenler Kamphuis M'Gladbach , Hanke Wolfsburg , Volkan, Ailton Beşiktaş , Hesse Lübeck , Pinto Aachen , Delura Hannover , Lemette 1860 Münih , Vermant C.Brugge 

Servet müjdesi 

Aşil tendonundaki sakatlık yüzünden uzun süredir Almanya'da tedavi gören Servet Çetin'in durumunun iyiye gittiği açıklandı. Boğazındaki iltihap nedeniyle uygulanan ilk tedavide ilerleme kaydedilemeyen Sarı - Lacivertli futbolcunun, daha sonra yapılan tedaviye olumlu yanıt verdiği bildirildi. Servet, antrenmanlara başladığı taktirde, 2-3 hafta içinde oynamak için hazır olabileceğini belirterek, "Fenerbahçe'yi ve futbolu çok özledim" dedi. Bu arada Fenerbahçe, Samsunspor maçının hazırlıklarını dün yaptığı antrenmanla sürdürdü. 

Zafer muradına erdi 

M.ALİ SABUNCU 

Sarı - Lacivertliler, Konyaspor'un golcüsü Zafer Biryol'u renklerine bağladı. 28 yaşındaki oyuncu bu hafta Denizlispor'a karşı son kez forma giyecek ve Konya seyircisine veda edecek. Fenerbahçe ile pazartesi günü sözleşme imzalayacak olan Zafer Biryol için yaklaşık 1 milyon euro bonservis ücreti ödeneceği öğrenildi. Tecrübeli oyuncu, "Sonunda hak ettiğim ve hayalini kurduğum yere gidiyorum. Bana alternatif golcü gözüyle bakıyorlar, bal yapmayan arı diyorlar. İlk üç hafta benim ve takımım için durgun geçmişti. Kimse bunu baz almasın. Acaba kim kulübede oturacak Bunu hep birlikte göreceğiz. Kendime güveniyorum ve taraftarlardan destek bekliyorum. Konyaspor'da herkese teşekkür ediyorum" dedi. 



</TEXT>
</DOC>
