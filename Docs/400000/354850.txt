<DOC>
<DOCNO> 354850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur26.html </URL>
<DATE> 2005/06/23/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Son 2 gündür Edirne'de bebek ölümü yok, 8 bebeğin tedavisi sürüyor 
</HEADLINE>
<TEXT>

     Trakya Üniversitesi Tıp Fakültesi Hastanesi Başhekimi Doç. Dr. Armağan Altun, Yeni Doğan Ünitesi'ndeki serratia bakterisinden dolayı sağlık durumları bozulan 8 bebeğin destek tedavisinin sürdüğünü ve durumlarında herhangi bir değişiklik olmadığını söyledi. 
     Doç. Dr. Altun, tedavi gören 8 bebeğin, erken doğan, bağışıklık sistemi ileri derece zayıf bebekler olduğunu ve ağır sağlık sorunları bulunduğunu belirtti. 
     Bebeklere uygulanan antibiyotik tedavisinin sürdüğünü ifade eden Başhekim Altun, ''Yeni Doğan Ünitesi'ndeki serratia bakterisinden dolayı sağlık durumları bozulan 8 bebeğin destek tedavisi sürüyor ve durumlarında herhangi bir değişiklik olmadı'' dedi. 
     Doç. Dr. Altun, son 2 günde yeni bir bebek ölümüne rastlanmadığını da sözlerine ekledi. 
     Trakya Üniversitesi TÜ Hastanesi'nde meydana gelen bebek ölümleriyle ilgili olarak Sağlık Bakanlığı'nca oluşturulan Sağlık Kurulu, dün yaptığı açıklamada, Yeni Doğan Ünitesi'nde Yoğun ve İleri Bakım Ünitesi'nde 8 bebeğin ölümüyle ilgili herhangi bir ''kasıt'' ya da ''ihmal'' tespit edilmediğini belirtmişti. 
     Kurul üyeleri, hazırlanan raporun Sağlık Bakanlığı'na sunulacağını bildirmişti. 
     
</TEXT>
</DOC>
