<DOC>
<DOCNO> 363017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun13.html </URL>
<DATE> 2005/07/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Ruslar artık kitap okumuyor... 
</HEADLINE>
<TEXT>

     Sovyetler Birliği döneminde dünyanın en çok okuyan halkı olmakla övünen Ruslar artık kitap okumuyor. 
     Rusya’da gerçekleştirilen bir anket, Rusların sadece yüzde 23’ünün aktif bir biçimde kitap okuduğunu, kitap okuyanların 
     romantik kitaplar yazarı Amerikalı Danielle Steel’i da Dostoevski’ye tercih ettiklerini gösterdi. Rusya Ulusal Kütüphanesi’nce gerçekleştirilen anket, sıradan Rusların sırtlarını edebiyata döndüklerini ortaya koydu. Araştırmaya göre, Rusların yüzde 37’si, kitap okumuyor, yüzde 52’si kitap almıyor. Aktif olarak kitap okuyanların oranı ise yüzde 23’de kaldı. Bu arada, kitap okuyan Rusların, dedektif romanlarını veya romantik kitapları Leo Tolstoy, Fiodor Dostoevski veya Anton Çehov gibi büyük edebiyat ustalarına tercih ettikleri de belirlendi. Ruslar, özellikle romantik kitapları yazarı Amerikalı Danielle Steel’i seviyor. İngiliz The Independent gazetesi, söz konusu anketi değerlendirirken Sovyetler Birliği’nin dünyanın en çok okunan ülkesi olmakla övündüğünü, çocukların ünlü yazar Aleksander Puşkin’in eserlerinin uzun bölümlerini esbere bildiklerini anımsattı. 

      ANKA 
     
</TEXT>
</DOC>
