<DOC>
<DOCNO> 352675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur18.html </URL>
<DATE> 2005/06/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Yeşil sermayeli Sayha Holding'in kayıp defteri bulunamıyor 
</HEADLINE>
<TEXT>

     Kerem PULGAT DHA 

      İSLAMİ sermayeli kuruluşlardan Sayha Holding Yönetim Kurulu Başkanı Erol Doğru ve arkadaşlarının dolandırıcılık ve resmi evrakta sahtecilik iddiasıyla yargılandıkları dava mahkemenin istediği Ortaklık Pay Defteri’ bir türlü bulunamadı. Bu defter mahkemeye verilmediği için dava sonuçlanamazken, mahkeme başkanı da defteri bulup getirmedikleri gerekçesiyle emniyet yetkilileri hakkında suç duyurusunda bulundu. 
     Genel merkezi Konya'da bulunan Sayhan Holding'e para verip ortak olan 51 kişi, Yönetim Kurulu hakkında bazı hisse senetlerini evrak üzerinde tahrifat yaparak kendi üzerlerine geçirdiği iddiasıyla Konya 3'ncü Ağır Ceza Mahkemesi'nde dava açtı. Davanın duruşmaları sırasında Mahkeme Başkanı Celal Karakurt tahrifat yapıldığı iddia edilen ortaklık pay defteri’nin bulunarak mahkemeye getirilmesi için Konya Emniyet Müdürlüğü'ne yazı yazdı. 
     Mahkemenin polisten istediği Sayha Holding'in ortaklık pay defteri’ gelmeyince yazı birkaç kez tekrarlandı. Konya Emniyet Müdürlüğü, mahkemeden üçüncü kez gönderilen yazıya verdiği yanıtta, Konya'da Sayha Holding'e ait bir merkez bulunamadığı gibi yöneticilerine de rastlanamamıştır. Bu nedenle kayıt defterleri de ortada yoktur'' denildi. 
     Tahrifat yapıldığı ileri sürülen ortaklık pay defteri’ davanın seyrini önemli ölçüde etkileyeceği için Konya 3'üncü Ağır Ceza Mahkemesi bu defterin bulunmasında ısrarlı oldu. Mahkeme Başkanı Celal Karakurt, mahkemeye gerekli bilgiyi ulaştırmayan Konya Emniyet Müürüğü yetkililerinin tespitini ve ardınan görevlerini savsakladıkları gerekçesiyle haklarında suç duyurusunda bulunulmasını kararlaştırdı. 
     
     HİSSELERE EL KOYDULAR'' 
     Sayha Holding ortaklarından 16'sının avukatı olan Nazik Koçer, kamuoyunun Endüstri Holding davasına ilgi gösterdiğini, ancak Sayha Holding davasında ise durumun çok daha vahim olduğunu söyledi. Endüstri Holding'in bazı gayrimenkulleri bulunduğunu, Sayha Holding'in ise ortaklık pay defteri’ bulanamdığı için milyonlarca mark yatıran ortakların bu paraları yatırdıklarına dair hiç bir resmi belgenin bulunmadığını söyleyen avukat Nazik Koçer, Holding yöneticileri mudilere ait hisseleri kendi üzerlerine geçirerek hem milyonlarca markı zimmetlerine geçirdiler hem de genel kurul için çoğunluğu sağlayıp söz sahibi oldular. Bu durumda genel kurul için 18 bin ortağın tamamı gelse bile hisselerin büyük bölümü kendilerinde olduğu için istedikleri kişiyi başkan seçebilirler'' dedi. 
     Kendi hissesinin, haberleri olmadan Sayha Holding yöneticilerinin üzerlerine geçirdiklerini ileri süren ortaklardan emekli binbaşı Metin Okşar, Paralarımızı çarçur ettiler, kimseye tek kuruş kar payı vermediler. Şimdi hisselerimize el koydular. Ortada ne holding başkanı kaldı ne de holdingin yeri. Şimdi biz hakkımızı nerede arayalım Kayıt defteri bulunamadığı taktirde ortaklığımızı bile ispatlayamayız'' dedi. 
     Konya merkezli Sayha Holding'in Konya Ticaret Odası kayıtlarındaki adresi Ankara Yolu 22'nci kilometrede bulunan Sayha Holding'e ait petrol istasyonu olarak görünüyor. Sayha Holding Yönetim Kurulu Başkanı Erol Doğru ve yönetim kurulu üyelerinin de aralarında bulunduğu 14 kişi hakkında açılan davada 1 yıldan 3 yıla kadar hapis cezası isteniyor. Erol Doğru ve arkadaşları duruşmalara gelmiyor. 
     
</TEXT>
</DOC>
