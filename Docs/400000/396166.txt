<DOC>
<DOCNO> 396166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur41.html </URL>
<DATE> 2005/11/18/ </DATE>
<TIME> 23.25 </TIME>
<AUTHOR>  </AUTHOR>
<HEADLINE>
Beylikdüzü'nde meydana gelen patlamada 1 kişi öldü, 12 kişi yaralandı 
</HEADLINE>
<TEXT>

     İstanbul Valisi Muammer Güler ile Emniyet Müdürü Celalettin Cerrah, Beylikdüzü'ndeki patlamada yaralananları hastanede ziyaret etti. 
     Vali Güler ile Emniyet Müdürü Cerrah, patlamada yaralanan vatandaşları ziyaret etmek üzere Avcılar Hospital'a geldi. 
     Güler, hastaneye girerken gazetecilere yaptığı açıklamada, jandarma ve emniyet teşkilatının müştereken olayı soruşturduğunu söyledi. 
     Patlayıcının, Tatilya Eğlence Merkezi'nin önündeki üst geçidin yanında bulunan otobüs durağının arkasındaki çöp konteynerine konulduğunun tespit edildiğini belirten Güler, ''Parça tesirli A-4 tipi bomba ihtimali var, cep telefonu düzenekli'' dedi. 
     Güler, olayda 12 kişinin yaralandığını, bunlardan 8'inin hastanelerde olduğunu, 1 vatandaşın hayatını kaybettiğini, 2 kişinin de ameliyatlarının sürdüğünü söyledi. 
     Bir soru üzerine, patlamanın ardından üst geçitte bulunan şüpheli paketlerin incelendiğini kaydeden Güler, herhangi bir sorun olmadığının tespit edildiğini bildirdi. 
     Vali Güler, ''İstanbullular'ın huzurunu kaçırmaya yönelik bu tip eylemlere hiçbir şekilde fırsat verilmeyecek'' dedi. 
     Bir gazetecinin, ''Bu olay, Hakkari ve Şemdinli olaylarının devamı mı '' şeklindeki sorusu üzerine Güler, ''Kesinlikle öyle bir şey demek mümkün değil. Ama elbette terör örgütünün her zaman için bu tür arayışları var. Fırsat buldukları takdirde her zaman için böyle eylemler yapmaya çalışıyorlar. Bunlara fırsat verilmeycektir'' diye konuştu. 
     
</TEXT>
</DOC>
