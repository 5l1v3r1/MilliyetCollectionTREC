<DOC>
<DOCNO> 363474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur07.html </URL>
<DATE> 2005/07/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Ameliyatta kavga .. 
</HEADLINE>
<TEXT>

     Cumhuriyet Üniversitesi CÜ Tıp Fakültesi Hastanesi'nde bir ameliyat sırasında, görevli teknisyenin, tartıştığı doktoru 'kesici aletle' yaraladığı iddia edildi. 
     CÜ Tıp Fakültesi Araştırma ve Uygulama Hastanesi Ortopedi Ameliyathanesi'nde, bir cerrahi müdahale sırasında, görevli doktor C.K 29 ile aynı birimde görevli teknisyen R.Ş 37 arasında henüz belirlenemeyen nedenle tartışma çıktı. 
     Tartışmanın kavgaya dönüşmesi sonucu, R.Ş'nin doktor C.K'yı 'kesici aletle' yaraladığı iddia edildi. 
     Hastanede meslektaşları tarafından tedavi edilen doktorun hayati tehlikesinin bulunmadığı, olayın ardından gözaltına alınan R.Ş'nin ise Cumhuriyet Savcısı'nın talimatıyla ifadesi alındıktan sonra serbest bırakıldığı bildirildi. 
     Olayla ilgili soruşturmanın devam ettiği kaydedildi. 
     
</TEXT>
</DOC>
