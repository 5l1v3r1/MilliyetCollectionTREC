<DOC>
<DOCNO> 374912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/guncel/gun08.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdinli'de patlama 6 yaralı 
</HEADLINE>
<TEXT>


HAKK Rİ DHA 

Hakk ri'nin Şemdinli ilçesinde DEHAP'ın 1 Eylül Dünya Barış Günü nedeniyle etkinlik düzenlendiği bölgede bomba patladı, 6 kişi yaralandı. DEHAP Şemdinli İlçe Başkanlığı, 1 Eylül Dünya Barış Günü nedeniyle dün Persan Deresi kıyısında kutlama programı hazırladı. Bu amaçla dere kıyısında "Barış Çadırı" kuruldu. Katılımcılar bölgeye gelmeye başlarken 10.30 sıralarında, çadırdan yaklaşık 70 metre uzaklıkta patlama meydana geldi. Devlet Hastanesi'nde kaldırılan 3 kişi ayakta tedaviden sonra taburcu edilirken, diğer yaralıların durumlarının iyi olduğu belirtildi. 
Yetkililer, patlamanın şenlik başlamadan gerçekleşmesinin olası bir faciayı önlediğini belirtti. Patlama nedeniyle etkinlikler iptal edildi. Yüksekova ilçesindeki Stad Caddesi üzerinde bulunan Ömer Akarsu İş Merkezi'nin önünde önceki gün 23.00 sıralarında bir patlama meydana geldi. Ölen ya da yaralanan kimsenin olmadığı patlamaya ses bombasının neden olduğu açıklandı. 


</TEXT>
</DOC>
