<DOC>
<DOCNO> 380867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/soneko38.html </URL>
<DATE> 2005/09/23/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Joy Türk FM için en yüksek teklif Doğa Yayıncılık'dan geldi... 
</HEADLINE>
<TEXT>

     Tasarruf Mevduatı Sigorta Fonu’nun TMSF Joy Türk FM ihalesinde, ilk açık artırmadaki son teklifin muhammen bedelin altında kalması nedeniyle yapılan 2. açık artırmada, en yüksek teklif 1 milyon 520 bin dolarla Doğa Yayıncılık’tan geldi. 
     TMSF’deki 2. açık artırmaya, bu sabah yapılan ilk açık artırmadaki 560 bin dolarlık en yüksek teklifin sahibi Haliç Televizyon ve Radyo Yayıncılık A.Ş. ile Doğa Yayıncılık Sanayi ve Ticaret A.Ş. katıldı. 
     Fiyat artırımında, en yüksek teklif 1 milyon 520 bin dolarla Doğa Yayıncılık Sanayi ve Ticaret A.Ş’den geldi. Ancak bu teklif de 2 milyon 700 bin dolarlık muhammen bedelin altında kaldı. 
     Bunun üzerine İhale Komisyonu Başkanı Mehmet Çalışkan, Doğa Yayıncılık temsilcilerine fiyat artırıp artırmayacaklarını tekrar sordu. Olumsuz yanıt alan Çalışkan, ihalenin sona erdiğini ve bu sonuçların Fon Kurulu’na sunulacağını bildirdi. 
     
</TEXT>
</DOC>
