<DOC>
<DOCNO> 384701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/altan.html </URL>
<DATE> 2005/10/07/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Çine-Yatağan arasındaki garip kayalar ve "merak"... 
</HEADLINE>
<TEXT>


Türkiye'de bütçenin, bakanlıklar arasındaki bölüşüm oranlarıyla Almanya'daki, Fransa'daki, İtalya'daki, İsveç'teki, İngiltere'deki bölüşüm oranlarını karşılaştırıp kıyaslayan emekli bir diplomatla, emekli bir militere neden hiç rastlamıyoruz ki acaba 
Örneğin Türkiye'de bütçeden Adalet Bakanlığı'na ayrılan pay binde 9 acaba Almanya'da, Fransa'da, İtalya'da, İsveç'te, İngiltere'de ne kadar 
Vatan aşkıyla yeri göğü titreten emekli diplomatlarımızla, emekli militerlerimizin ve nutukçu politikacılarımızın bu tür kıyaslamalara asla yanaşmamaları yönetilen yığınlara, yani sıradan insanlara, pek de önem verilmediğinin çakılmaması için mi 
Baksanıza Sağlık Bakanlığı'na ayrılan pay sadece yüzde 3.5 acaba Danimarka'da ne kadar 

Merak etmek, yahut etmemek... 
İzmir'den Antalya'ya, otoyollardan gidiyorsanız Aydın'ı geçtikten sonra Çine ile Yatağan arasındaki dağ yamaçlarıyla tepelerinde birtakım garip kayalar görürsünüz... 
Değişik boylarda, üst üste konmuş şapkalara benzeyen kayalar taştan tepsiye benzeyen bir plato üstünde, insan figürlerini andıran dikey kayalar uzaktan Botero'nun şişman kadın heykellerini anımsatan kayalar... 

Çeşitli söylentiler dolaşmakta bu garip kayalar hakkında kimi, Nuh tufanından arta kalmış olduklarını söylüyor kimi de, vaktiyle dünyaya çarpmış bir meteor sonucu oluştuklarını... 
Mutlaka o kayaların neden o kadar garip olduğunu bilen uzmanlar vardır ama, bendeniz bilmiyor, sadece merak ediyorum. 
Tıpkı bizim itfaiye örgütüyle, İngiltere itfaiye örgütü arasındaki farkları da merak ettiğim gibi... 

Bugün Türkiye'de gazete tirajlarının ortak toplamı 5 milyon... 
Şayet bu toplam 30 milyon olsaydı acaba Türkiye'deki yaşam kalitesinin düzeyi ne olurdu 
Özellikle Türkiye'yi tek bir kişiymiş gibi gösterme sıtmasına tutulmuş yönetici takımının sıradan vatandaş yığınlarını, Kıbrıs sorunu kadar bile umursamaması, böylesine nasırlaşmazdı. 

Merak etmiyorsanız, galiba merak da edilmiyorsunuz... 
Sıradan vatandaşlar acaba neleri merak etmedikler için, çektikleri çileler de kulak arkasına atılıyor ve meraka değer bulunmuyor 

Örneğin h l daha nüfusun yüzde 62'den fazlası 
- Ne kitap alırım, ne de okurum, diyorsa son yüzyılın yazı adamları, hangi kaynaklardan nasıl geçindiler ve geçindikleri kaynakların propagandasını yapmak zorunda mı kaldılar 
Kaldılarsa, o propagandalara inananlar çağa ne kadar uyumlu yaşayabildiler ve eleştirilerinin hedeflerini kendileri mi saptadılar yoksa kendilerine gösterilen hedeflere karşı mı öfkelendiler 
İşte sıradan vatandaşın merak etmediği birkaç temel konu... 

Merak etmek, yahut etmemek... 
Memeliler familyasından olan insanoğlunun da, vazgeçilemez 3 temel gereksinmesi var 
1- Uykuya ve uyumak için de bir barınağa olan gereksinmesi... 
2- Karnını doyurmaya ve karnını doyurmak için de bir şeyler bulup yemeğe olan gereksinmesi... 
3- Cinsellik... 

Bu 3 temel gereksinme, güvence altında değilse çok daha değişik alanlara dönük "merak radarları" çalışmaz... 
Ne Adalet Bakanlığı'nın bütçeden aldığı pay merak edilir ne Çine-Yatağan arasındaki kayaların garipliği ne de itfaiye örgütleri arasındaki kıyaslamalar... 
Ve hiçbir kuşku duyulmaz, yığınları hipnotize etmek için söylenen nutuklardan -ki ona politika deniyor-... 

Türkiye'nin Kopenhag kriterlerinden niçin bu kadar uzağa düşmüş olduğu hiçbir zaman yeterince kurcalanmayacak... 
Ancak bu kez, modern teknolojideki değişimler sonucu dış dinamikler oligarşik yapısı nedeniyle 20. yüzyılı da ıskalamış olan Türkiye'ye, 21. yüzyılı ıskalatmayacaklar... 

Şimdiye dek Hazine'den geçinenler bir hayli saltanatlı yaşadılar. Şimdi sıra yönetilenlerin de, çağdaş bir yaşam kalitesine kavuşmasında... 
Vatandaşa boş verip, vatanı sevmek "gelişmiş" olmaya yetmiyor. Ne, çıngıraklı saatlerin bulunmadığı dönemlerden kalma ramazan davulcularının sayısında bir eksilme oluyor ne Küçükçekmece Gölü, zehirli bir bataklığa dönüşmekten kurtulabiliyor ne de Rize'deki su baskınlarının cellatlığı bitiyor... 

Başını sokacak bir yer arayanlarla, belediyelerin iftar cömertliği kuyruklarında bir tas çorba alabilme derdine düşenler ve şıklar nasıl merak edebilirler ki, Çine-Yatağan arasındaki garip kayalıkları 
Vatanı sevme tekelini, kimseye kaptırmama telaşındakiler arasında vardır herhalde merak etmiş olanlar... 
Ne mutlu onlara... 
Onlar da olmasa, nasıl öğrenebilirdik hep bir ağızdan 
- Türküm, doğruyum, çalışkanım, demesini .. 
Tanrı, makamlarına iltifat, yaşamlarına şatafat ihsan eyleye amin... 



</TEXT>
</DOC>
