<DOC>
<DOCNO> 398371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sondun09.html </URL>
<DATE> 2005/11/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
NYT Sabancı Müzesi Avrupa'yı kucaklamak için büyük adım attı 
</HEADLINE>
<TEXT>

     İstanbul’daki Sabancı Müzesi’nde Picasso sergisinin açılmasının yankıları sürüyor. New York Times gazetesi, "Türkiye hala AB üyeliğini müzakere ediyor ancak İstanbul’daki özel bir müze Batı Avrupa’yı kucaklamak için büyük bir adım attı" diye yazdı. 
     New York Times gazetesi, "İstanbul Avrupa’nın Özel Bir Tadını Aldı" başlıklı haberinde Sabancı Müzesi’nce düzenlenen Picasso sergisini değerlendirdi. Gazete şunları yazdı 
     "Türkiye hala AB üyeliğini müzakere ediyor ancak İstanbul’daki özel bir müze, çok ender görülenler dahil olmak üzere, Pablo Picasso’nun yapıtlarının sergi ile Batı Avrupa’yı kucaklamak için büyük bir adım attı." Sabancı Müzeri Müdürü Nazan Ölçer’in sergideki 130 eserin bazılarının daha önce hiç sergilenmediğine dikkat çeken açıklamasına yer veren gazete, Picasso’nun torunu Bernard Ruiz Picasso’nun da seçim sürecinde önemli bir rol oynadığını, özel koleksiyonundan eserler ile katkıda bulunduğunu kaydetti. 
     
     TÜRK HALKI MODERN SANAT GÖRMEK İSTİYOR 
     NYT’ye konuşan Ruiz Picasso’nun da, "Türkiye’deki halk gerçekten modern sanat görmek istiyor. Müze ile işbirliğini yapmaktan çok memnunum" sözlerine de yer veren gazete, Picasso’nun Türkiye’de tek kişilik sergisi olan tek Batılı sanatçı olmayacağının, bunan sonra Sabancı Müzesi’nin ünlü Fransız heykeltraş Auguste Rodin’in bir retrospektif sergisini düzenleyeceğine dikkat çekti. 

ANKA 
     
</TEXT>
</DOC>
