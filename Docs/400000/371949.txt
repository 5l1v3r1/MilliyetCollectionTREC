<DOC>
<DOCNO> 371949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur17.html </URL>
<DATE> 2005/08/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
AKP milletvekilinin oğlunun düğününde 18 kilo altın takıldı 
</HEADLINE>
<TEXT>

     Hamit ERKUT-Erkan ÇOBANOĞLU DHA 

AKP Hakk ri Milletvekili ve Yüksekova İlçesi’ndeki Pinyanişi Aşireti’nin lideri Mustafa Zeydan’ın oğlu 30 yaşındaki Caner Zeydan ile Hakkarili işadamı, aynı aşiretten Kemal Tekin’in kızı 21 yaşındaki Dilruba Tekin, 3 gün 3 gece süren düğünle evlendi. Düğüne katılan davetliler, gelin ve damada takı ve para takmak için yarıştı. Geline 18 kilo altın, damada da 250 bin YTL takıldı. Düğünde bir araya gelen aşiret mensupları, Kürtçe türküler eşliğinde halay çekti. Damat Caner’in sağdıçlığını ağabeyi Sağlık Bakanlığı Müşteşar Yardımıcısı Rüstem Zeydan yaptı. 
     Pinyanişi aşireti’ lideri, aynı zamanda AKP Hakk ri Milletvekili Mustafa Zeydan’ın Esentepe Mahallesi’ndeki evinin önündeki düğüne dün 15 bin kişi katıldı. Caner Zeydan ile Dilruba Tekin’in düğününe, CHP Hakk ri Milletvekili Esat Canan, Kaymakam Mustafa Öztaş, Belediye Başkanı Mehmet Salih Yıldız, Emniyet Müdürü Ezgin İşler ile İran, Van, Hakkari ve ilçelerinden Doski, Diri, Gevdan, Ertuşi, Silehi aşiretleri mensupları katıldı. Ayrı araçlarla evlerinden alınan gelin ve damat, trafik aracının eskortluğunda 500 araçlık konvoy eşliğinde Yüksekova'da gezdirildi. 
     
     30 BÜYÜK, 60 KÜÇÜKBAŞ HAYVAN KESİLDİ 

     Davetliler, 2 saat süre ile gelin ve damada takı taktı. Konuklar, gelin Dilruba’ya 18 kilogram altın, damat Caner’e ise 250 bin YTL'lik para taktı. Aşiret üyeleri zarflara konulan paraları saymakta güçlük çekerken, gelin Dilruba üzerindeki altınları taşımakta zorlandı. Bunun üzerine altınların bir bölümü kutulara dolduruldu. Düğüne katılan konuklara 45 kişi tarafından kavurma, pilav, cacık, salata ikram edildi. Yemek için 30 büyük, 60 küçükbaş hayvan kesilirken, 1 ton prinç, 1 ton salatalık, domates, 10 bin ekmek ile 5 bin pet şise su ikram edildi. 
     Düğüne katılan davetliler, yerel sanatçı Nevzat Alter’in okuduğu Kürtçe türkülerle eşliğinde halay çekti. Halay başını Milletvekili Mustafa Zeydan’ın çektiği düğünde uzun kuyruklar oluşturuldu. Damat Caner’in sağdıçlığını Sağlık Bakanlığı Müşteşar Yardımcısı Rüstem Zeydan yaptı. 3 gün 3 gece süren düğünde davetliler, gönüllerince eğlendi. Hakkari AKP Milletvekili ve Pinyanişi Aşireti’ lideri Mustafa Zeydan, insanın hayatta 3 önemli gününün olduğunu bunların doğum, evlenme ve ölüm olduğunu söyledi. Zeydan, Bugün bizim ailenin en mutlu günü. İki gencin mutluluğunu tüm dostlarımızla birlikte paylaşmanın mutluluğunu yaşıyoruz. Allah birlik ve beraberliğimiz bozmasın'' dedi. 
     
</TEXT>
</DOC>
