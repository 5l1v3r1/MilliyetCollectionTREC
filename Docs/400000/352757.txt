<DOC>
<DOCNO> 352757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/guncel/axgun01.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kurarsam en iyi örgütü kurarım' 
</HEADLINE>
<TEXT>


62 yıl hapis istemiyle h kim karşısına çıkan Sedat Peker 'bir örgütü olmadığını' savundu, 'yapmış olduğu fedak rlıklar karşılığında' tahliyeyi hak ettiğini söyledi 

Musa Kesler 

"Kelebek Operasyonu" kapsamında açılan davada 62 yıla kadar hapsi istenen Sedat Peker, "Böyle örgüt kurmam, eğer kuracaksam, çok daha profesyonel ve sistemli bir örgüt kurarım. Dünyanın bu anlamdaki en profesyonellerini bir araya toplayacak kapasitem var, ama böyle bir örgüt yok" dedi. 

'Bizimki dostluk' 
İstanbul 9. Ağır Ceza Mahkemesi'ndeki duruşmaya, tutuklu sanıklar Peker, ağabeyi Atilla Peker, diğer 7 tutuklu sanık, Sivasspor Başkanı Mecnun Odyakmaz ve Ümraniye İlçe Emniyet Müdürlüğü'nde görevli Emniyet Amiri Murat Yalgın'ın da aralarında bulunduğu 23 tutuksuz sanık katıldı. 
Odyakmaz, Peker'le aralarında dostluktan başka ilişki bulunmadığını savunurken, Peker'in avukatı Bülent Kılıç, "Soruşturmayı yürüten bütün üst düzey polisler Fatih Adliyesi'nde yargılanıyor. Dosyada bir kılıç ve ruhsatsız bir av tüfeğinden başka silah yok. Bu, ABD'deki Mc Carthy olayı gibi bir bombardıman. Müvekkilim 8 ay 11 gündür tutuklu, tahliyesini talep ediyorum" dedi. 

'Sinir hastası oldum' 
Dosyadaki delillerin yetersiz olduğunu öne süren Peker, "Türk halkının kahramanlığına soyunmadım. 8-9 senedir kapalı, asosyal yaşıyorum. Çocuklarımın yanında arıyorlar, sonra da 'telefon ihbarı var' diyerek bırakıyorlar. Beni sinir hastası yaptılar. Müşteki Yusuf Altay'ı dövseydim, 7 günlük raporla çıkamazdı" dedi. 
Peker, "yapmış olduğu fedakarlıklar karşılığında" tahliyeyi hakettiğini söyledi. Mahkeme, Ali Şahin Gürman, Özgür Çelik, Hüseyin Nalbantoğlu, Volkan Gezmiş ve Hakan Öztürk'ü tahliye etti. 


</TEXT>
</DOC>
