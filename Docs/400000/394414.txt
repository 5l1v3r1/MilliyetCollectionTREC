<DOC>
<DOCNO> 394414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonyas04.html </URL>
<DATE> 2005/11/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İngiltere'de arkadaşını bıçaklayan 14 yaşındaki kız öğrenci tutuklandı 
</HEADLINE>
<TEXT>

     İngiltere'de 14 yaşındaki bir kız öğrenci, okul arkadaşını bıçaklamak suçundan tutuklanarak mahkemeye sevk edildi. 
     15 yaşındaki Natashia Jackman'ın Camberley'deki Collingwood Kolejinde bıçaklanmasının ardından soruşturma başlatan polis, olayla ilgili görülen 14 yaşındaki bir kız öğrencinin tutuklanmasına ve mahkemeye sevk edilmesine karar verdi. 
     Natashia Jakman'ınsa bir dizi ameliyat geçirdiği, ancak yüzündeki derin bıçak izlerinin iyileşmesinin zaman alacağı belirtildi. 
     Jakman'ın yüzündeki derin bıçak izlerinin, olayın ''öldürmek kastıyla yapılan saldırı sonucunda ciddi yaralama'' olarak kabul edilmesine yol açtığı, genç zanlının gelecek hafta Woking'de yargılanmasına başlanacağı açıklandı. 
     Olayla ilgisi görülerek sorgulanan 14 ve 15 yaşlarındaki diğer iki kız öğrencininse serbest bırakıldığı bildirildi. 
     
</TEXT>
</DOC>
