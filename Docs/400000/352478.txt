<DOC>
<DOCNO> 352478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yazar/yilmaz.html </URL>
<DATE> 2005/06/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Herkesi birbirine düşüren arazi davası 
</HEADLINE>
<TEXT>

Avcılar Belediyesi'ne bağlı 6 milyon metrekare arsayı imara açan Bayındırlık Bakanlığı aleyhine, İstanbul Büyükşehir Belediyesi, TMMOB gibi dava açtı. TOKİ ve TMSF'nin de arsaları bulunan alanda, Korkmaz Yiğit'in de hayalleri yatıyor 

İstanbul rantı üzerinde devletin ilgili kurullarının nasıl birbiri ile çelişkili durumlarda kaldığının belgesidir. 
Konu İstanbul Avcılar Belediyesi'ne bağlı Tahtakale, Tatarcık, Ispartakule mevkilerinde yer alan 6 milyon metrekare arsaya, Bayındırlık ve İsk n Bakanlığı'nın 17 Ocak 2005 tarihinde verdiği imar planı onayıyla ilgili. 
Şehir Plancıları Odası TMMOB geçtiğimiz ay planlara itiraz etti ve Bayındırlık Bakanlığı ve İstanbul Büyükşehir Belediyesi aleyhine dava açtı. Oysa İstanbul Belediyesi de, TMMOB'den önce Bayındırlık Bakanlığı'nı "Nüfus yoğunluğunu artırdığı" gerekçesiyle mahkemeye vermişti. 
Tasarruf Mevduatı Sigorta Fonu TMSF ise söz konusu arsa üzerinde konut üretme projesini pazarlık masasına getiren Korkmaz Yiğit'in, "ödeme planını" görüşüyor. Toplu Konut İdaresi TOKİ ise, bakanlık ile "Beni alet etmeyin" kavgası veriyor. 

TMMO da dava açtı 
Şehir Plancıları Odası TMMO İstanbul Şube Sekreteri Ali Rıza Nurhan, şu bilgileri veriyor 
"Geçtiğimiz yıl temmuz ayında Bayındırlık'tan plan onaylanıp geldi. Yürürlükten kaldırılması için itiraz ettik. Arazide hem Toplu Konut İdaresi'nin mülkiyeti hem de aile mülkiyeti vardı. TOKİ de bizimle bağlantıya geçti, "İmara açılan alanda kısıtlı yerimiz var, onun dışındakiler bizi ilgilendirmiyor" dedi. İtirazlarımız tümüyle giderilmeden, bakanlık planı hazırladı ve Avcılar Belediyesi'ne gönderdi." 
Nurhan, TMMOB'nin "Plan üzerinde üçüncü köprünün yollarına işaret ediliyor, ancak Karayolları'ndan bağlantı yolları işlenmemiş. İSKİ'nin yönetmeliklerine göre kat alanları, arazinin en fazla 0.10'u oranında olmalı. Ancak Bayındırlık Bakanlığı'nın planında bu oran 8-9 kat artırılmış. Bakanlık üst ölçekli planlarda, ağaçlandırılacak alan ve Olimpiyat Köyü olarak görünen araziyi, toplu konut alanına çeviriyor. Buraya büyük bir nüfus yoğunluğu getiriliyor. Verilerimize göre emsal değerlerden yola çıkarsak, hazırlanan plan 90 bin kişinin yaşamasını öngörüyor, Bakanlık ise arsa üzerinde yaptığı brüt hesapla nüfusun 60 bin olacağını iddia ediyor." 
Arsanın imara açılmasını kim kimler talep ediyor 
3 Temmuz 2003 tarihli dilekçe "Maliki bulunduğumuz, Tatarcık-Ispartakule-Tahtakale mevkilerinde bulunan ve ekte listelenmiş, yaklaşık 600 hektarlık arazimizin, toplu konut alanı ilan edilerek, 1 5000 ve 1 1000 ölçekli imar planlarının, Bakanlığınızca hazırlanarak onanması için gereğinin yapılmasını saygılarımızla arz ederiz." İmza Mehmet Yoluç. 

TMSF'nin müteahhidi 
Yoluç adı Bayındırlık Bakanlığı'nın planları üzerinden bizi başka bir adrese çıkarıyor Korkmaz Yiğit. 
Türkbank ihalesi nedeniyle dönemin Başbakanı Mesut Yılmaz'ı Yüce Divan'a gönderen Türkbank olayının "faillerinden" olan Yiğit, 1998 yılında Tasarruf Mevduatı Sigorta Fonu'na TMSF geçen Bankekspres ile ilgili ödeme planında "uzlaşma" yolu arıyordu. 
Gelir kaynaklarına el konan Yiğit, TMSF'ye borcunu "müteahhit" hizmetleri ile ödemeyi teklif etmişti. Yiğit, TMSF'ye Ispartakule'de 1000- 1200 konutluk bir proje sundu. Yiğit'in Ispartakule'de 22 parsel arsasına, TMSF el koymuştu. TMSF Yiğit'in önerisini değerlendirmeye aldı. 
Yiğit, Ispartakule projesinde işadamı Kemal Gülman ile ortaktı. Yiğit ile Gülman aynı yerde İsmet Yoluç, Fikret Aksoy ve merhume Şükriye Yoluç'un mirasçıları Mehmet Yoluç ile 1995 yılında kat karşılığı satış sözleşmesi de imzalamışlardı. Yiğit, Türkbank olayından sonra işlerinin bozulmasından dolayı, arsa üzerindeki yükümlülüklerini yerine getiremedi. Yoluç ailesi, 27 Kasım 2000 tarihinde, sözleşme süresi içinde inşaata başlamadıkları gerekçesiyle, Yiğit ve Gülman'ın sözleşmelerinin feshi yönünde dava açtı. Gülman, projeye peşin ödediği 500 bin doları alarak Yolaç ailesi ile yollarını ayırdı. Yiğit ise açılan davada "Davacılar haklıdır" diyerek tüm haklarından "feragat" etti bila bedel Dava 10 Aralık 2002 tarihinde sonuçlandı. TMSF acaba bu tarihlerde uyuyor muydu, diye de sormak gerekiyor. 

Ergezen'den miras 
TOKİ'nin İstanbul Belediyesi'ne gönderdiği 25 Mayıs 2005 tarihli açıklamada, "İdaremiz tarafından hazırlanan, 17 01 2005 tarihinde Bakanlığınızca onaylanan ve pafta sırtlığında "Toplu Konut İdaresi tarafından düzenlenen" ibaresi yer alan, 1 5000 ölçekli "Tahtakale- Tatarcık-Ispartakule Mevkii Muhtelif Parsellere Ait Uygulama İmar Planı"na yönelik itirazlar değerlendirilmiştir. Aynı tarihte onaylanan diğer planlarla idaremizin ilgisi bulunmamaktadır" deniyor. 
Bakanlığın hazırladığı plana TOKİ'yi de ortak etmek çabası dikkat çekiyor. Bunu anlamak için TOKİ'nin ilgili birimlere gönderdiği "TOKİ mülkiyetinde olan alan yaklaşık 855 bin metrekare olup, TOKİ tarafından planlanan toplam alan 1.140.000 metrekaredir. Konut sayısı yaklaşık 4350 adettir. TOKİ planlama alanına komşu alan ise yaklaşık 6 milyon metrekare olup, konut sayısı yaklaşık 22 bin adettir. Bu alanın TOKİ ile veya TOKİ planlaması ile bir alakası yoktur" bilgi notu yeterince aydınlatıcı 
Olimpiyat Köyü yapılacak araziyi, sivil veya resmi kurumların tüm uyarılarına rağmen imara açan Bayındırlık Bakanı Zeki Ergezen, tam da bu "kavga" sürerken, görevinden alındı. 



</TEXT>
</DOC>
