<DOC>
<DOCNO> 399892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun11.html </URL>
<DATE> 2005/12/02/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Irak'ta yeni operasyon 
</HEADLINE>
<TEXT>

     Irak’ın Ramadi kentinde, Amerikalı ve Iraklı 500 kadar asker tarafından direnişçilere yönelik yeni bir operasyon düzenlendi. 
     Amerikan ordusundan yazılı olarak yapılan açıklamada, "200 Iraklı asker ve 300 Amerikan deniz piyadesi, isyanı kırmak ve 15 Aralık seçimleri için gerekli koşulları sağlamak üzere operasyon düzenlemiştir" denildi. 
     Açıklamada, "operasyonun amacının, Amerikalı ve Iraklı güvenlik kuvvetleriyle kent sakinlerine saldırı düzenlemek için kenti üs olarak kullanan isyancı güçleri dağıtmak olduğu" kaydedildi. 
     Amerikan kaynakları, son haftalarda düzenlenen operasyonlarda füze, roketatar, havan topu, çeşitli bomba ve hafif silahlar ile mühimmat ve bomba yapımında kullanılan hammadde ele geçirildiğini, operasyonlar sonucu isyancıların eylemlerinde azalma kaydedildiğini belirtiyor. 
     
</TEXT>
</DOC>
