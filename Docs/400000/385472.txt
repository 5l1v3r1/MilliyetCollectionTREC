<DOC>
<DOCNO> 385472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/soneko18.html </URL>
<DATE> 2005/10/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Petrol Ofisi SPK'ya yaptığımız başvuru olumlu karşılandı 
</HEADLINE>
<TEXT>

     Doğan Şirketler Grubu Holding A.Ş. iştiraklerinden Petrol Ofisi'nin, şirket dışındaki ortaklarının ellerinde bulundurdukları hisse senetlerini satın almak üzere çağrıda bulunulması amacıyla SPK'ya yapılan başvuru olumlu karşılandı. 
     Doğan Şirketler Grubu Holding A.Ş'den Borsa'ya gönderilen açıklamada, şirket iştiraklerinden Petrol Ofisi A.Ş'nin, şirket sermayesindeki payının yüzde 44.31'den, yüzde 88.36'ya yükselmesi nedeniyle, ''Halka Açık Anonim Ortaklıklar Genel Kurullarında Vekaleten Oy Kullanılmasına ve Çağrı Yoluyla Vekalet veya Hisse Senedi Toplanmasına İlişkin Esaslar Tebliği''nin 17'inci maddesi uyarınca, Petrol Ofisi A.Ş.'nin şirket dışındaki ortaklarının ellerinde bulundurdukları hisse senetlerini satın almak üzere çağrıda bulunulması amacıyla SPK'ya yapmış olduğu başvurunun, Kurul'un 7 Ekim 2005 tarih ve ilgili yazısı ile olumlu karşılandığı bildirildi. 
     Açıklamada, ''Çağrının başlama tarihi ayrıca açıklanacak olup, çağrıda bulunarak hisse senedi toplama girişiminde bulunanlarca açıklanması zorunlu bilgi formu Hürriyet ve Milliyet gazetelerinde yayınlanacaktır'' denildi. 
     
</TEXT>
</DOC>
