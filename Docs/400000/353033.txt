<DOC>
<DOCNO> 353033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur10.html </URL>
<DATE> 2005/06/17/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Yolda yürürken bacağı mazgala sıkıştı 
</HEADLINE>
<TEXT>

     Altan OYMAK DHA 

BAKIRKÖY'de yolda yürürken ayağı mazgala sıkışan 20 yaşındaki Gökçen Aksu, uzun süre yardım bekledi. Aksu, itfaiyenin yaklaşık yarım saat süren çalışması sonucu kurtarılırken çevre sakinleri tuzağa dönüşen mazgallar konusunda belediyeye tepki gösterdi. 
     Bakırköy Özgürlük Meydanı otobüs duraklarının bulunduğu yolda annesiyle birlikte yüreyen Gökçen Aksu’nun ayağı, aralarındaki açıklığın fazla olduğu iki mazgal arasına girdi. Aniden kendini yerde bulan Gökçen Aksu'nun bacağı, dizine kadar kanala girdi. 
     Kendi çabası ile mazgallar arasında çıkamayan Aksu için itfaiyeden yardım istendi. Çevredekilerin ihbarı üzerine olay yerine gelen itfaiye ekipleri, Gökçen Aksu’nun bacağını yaklaşık yarım saatlik çalışma sonrası sıkıştığı yerden çıkardı. Aksu, ambulansla Bakırköy Devlet Hastanesi’ne götürülürken durumunun iyi olduğu ifade edildi. 
     
     OLAYA TEPKİ GÖSTERDİ 

     Gökçen Aksu'nun annesi, mazgalların arasındaki aralığın fazla olmasına tepki gösterdi. Olaya tanık olanlar daha önce yine aynı yerde benzer olayların yaşandığını ancak, buna rağmen yetkililerin önlem almadığını söyledi. Olay sonrası itfaiye ekipleri mazgallar arasındaki mesafeyi kendi çabasıyla düzeltmeye çalıştı. 
     
</TEXT>
</DOC>
