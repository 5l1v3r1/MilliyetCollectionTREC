<DOC>
<DOCNO> 371267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur13.html </URL>
<DATE> 2005/08/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Enseden teşhis edilen sanığa, 6 yıl 8 ay ceza 
</HEADLINE>
<TEXT>

     İsmail AKDUMAN SAMSUN, DHA 

      SAMSUN’da 68 yaşındaki Nezaket Başokur’u, otomobile bindirerek yanındaki iki kadının yardımıyla 440 YTL’sini aldığı iddiasıyla tutuklu yargılanan 48 yaşındaki Hüseyin Kazanasmaz, 6 yıl 8 ay hapis cezasına çarptırıldı. Kazanasmaz, suçlamaları kabul etmedi. Nezaket Başokur ise, daha önceki duruşmada, arabanın arkasında oturduğu için sanığa arkasından bakmış ve ensesinden teşhis etmişti. 
     Gasp suçundan 15 yıl ağır hapis cezası istemiyle yargılanan ve yaklaşık 6 aydır tutuklu olan Hüseyin Kazanasmaz, Samsun 2’inci Ağır Ceza Mahkemesi’nde son kez hakim karşısına çıktı. Kazanasmaz son savunmasında, kendisinden şikayetçi olan Başokur’u tanımadığını söyleyerek, Dolasıyla da böyle bir suç işlemiş olamam. Ben suçsuzum ve aylardır mağdurum. Beraatimi istiyorum'' diye konuştu. İlk duruşmada mahkeme salonunda sanığı yüzünden teşhis edemeyen ancak, sırtını dönmesini isteyerek, Hüseyin Kazanasmaz’ı ensesinden tanıyan Nezaket Başokur ise, Evime gidiyordum. Bir araç yanımda durdu. Arka koltukta oturan 2 bayandan birisi bana, Gel teyze seni evine bırakalım dedi. Ben de çok yorulmuştum. İnanıp bindim. Sonra yüzüme birşey tuttular. Ondan sonrasını hatırlamıyorum. Kendime geldiğimde boş bir arazide idim. Koynumdaki kesede bulunan 440 YTL param da yoktu'' dedi. 
     Mahkeme, Hüseyin Başokur’u isimlerini söylemediği iki kadın arkadaşıyla birlikte Nezaket Başokur’u ilaçla uyutarak parasını aldığı gerekçesiyle gasp suçundan 6 yıl 8 ay hapis cezasına mahkum etti. 
     
</TEXT>
</DOC>
