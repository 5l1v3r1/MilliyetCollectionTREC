<DOC>
<DOCNO> 375554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/soneko10.html </URL>
<DATE> 2005/09/04/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
TKİ'den kömür yardımı... 
</HEADLINE>
<TEXT>

     Dar gelirlilerinin yakacak kömür ihtiyacının bedelsiz olarak karşılanması amacı ile iki sezon ince başlatılan başlatılan ücretsiz kömür yardımının, bu yıl sürdürülmesine yönelik çalışmalar tamamlandı. 
     Bakanlar Kurulu kararına göre, geçen yıllarda olduğu gibi bu yıl da fakir ailelere toplam 1.5 milyon ton kömür yardımı yapılacak. 
     Türkiye Kömür İşletmeleri TKİ Genel Müdürlüğü tarafından başlatılan sevkiyatın en geç Ocak ayına kadar tamamlanması öngörülüyor. Dağıtım işlemlerinin sağlıklı yapılabilmesi özellikle ilk yıl için yaşanan olumsuzlukların bu yıl yaşanmaması için yeni bayilikler verilecek. 
     Bayi portföyünü genişletme kararı alan TKİ Genel Müdürlüğü, Ege ve Tunçbilek kömür işletmelerinde kömürün dağıtımı için yeni bayilikler vermeyi kararlaştırdı. Buna yönelik ihale TKİ tarafından ilan edildi. 
     TKİ'nin belirlediği kriterlere uyanlar, bayilik taleplerini belirtilen süre sonuna kadar söz konusu işletmelere yapabilecekler. 
     Dar gelirli ailelere yapılacak kömür yardımında, oluşturulan plan doğrultusunda ilk kömür sevkiyatı kış aylarının erken yaşandığı bölgelerden başlatılarak daha sonra diğer bölgelere yaygınlaştırılacak. 
     
</TEXT>
</DOC>
