<DOC>
<DOCNO> 366487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur15.html </URL>
<DATE> 2005/08/02/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Sağanak yağışlar Karadeniz'de can aldı 4 ölü 
</HEADLINE>
<TEXT>

     Çöken evin altında kalarak ölen 3 kişinin Filiz 24 , Hasan 9 ve Ümit Gargar 1 olduğu belirlendi. Heyelan sırasında evde bulunan Muhammet ve Bahriye Gargar’ın ise kaçarak kurtulmayı başardığı bildirildi. 
     Dernekpazarı İlçesi’nde ise ilçeye elektrik sağlayan trafoda meydana gelen hasar sonucu ilçe merkezi ve köylerde elektrik kesintisi yaşanıyor. 
     
     RİZE'DE DEREYE DÜŞEN BİR KADIN BOĞULDU 

     Rize’nin İkizdere İlçesi’nde de sağanak yağış nedeniyle dereler taştı, dereye düşen bir kadın boğuldu. 
     İlçenin Güneyce Beldesi’ne bağlı Şimşirli Köyü’nde sağanak nedeniyle dereler taştı. Bu sırada derenin karşısına geçmeye çalışan Emine Taşçı 56 , dere sularına kapılarak boğuldu. 
     
     BAKAN ÖZAK BÜYÜK BİR SELLE KARŞI KARŞIYAYIZ 

     Bayındırlık ve İskan Bakanı Faruk Nafiz Özak, "Büyük bir selle karşı karşıyayız" dedi. 
     Bakan Özak, Trabzon Valisi ile sel ve heyelanlardan etkilenen Hayrat İlçesi ile ilçeye bağlı Balaban Beldesi’nde incelemelerde bulundu. 
     Bakan Özak, burada büyük bir selle karşı karşıya olunduğunu ifade etti. 
     Şu an il genelinde Çaykara, Hayrat ve Of’ta selin etkili olduğunu ifade eden Bakan Özak, şunları söyledi 
     "Çok şükür yağış azaldı. Dereler çekilmeye başladı. Böylelikle çalışmalarımıza daha çok hız vereceğiz. Müdürlerimiz, yapılacak bütün işleri tespit ediyorlar. Nerede ne gerekiyorsa ekiplerimiz anında olaya müdahale etmeye çalışıyor. Karayolları ve Köy Hizmetleri ekipleriyse çöken veya bozulan yolların ulaşıma açılması için büyük gayret gösteriyor. Tüm ekipler koordineli biçimde çalışıyor." 
     
     İLÇE YOLLARI KAPANDI 

     Sabah saatlerinde etkili olan sağanak yağış nedeniyle Çaykara-Uzungöl ve Çaykara-Of karayolları kapandı, bazı dereler taştı. 
     Çaykara Kaymakamı Akın Ağca, aşırı yağış nedeniyle ilçede Baltacılı Deresi'nin su seviyesinin yükseldiğini belirtti. Ağca, köylerde sel ve su baskını olduğu yönünde kendilerine bilgi geldiğini, ancak yaralanan ve ölen olup olmadığı yönünde henüz bilgileri olmadığını söyledi. 
     Ağca, taşkın nedeniyle Çaykara-Uzungöl Karayolu'nun ulaşıma kapandığını bildirdi. 
     Of İlçesi Kıyıcık Beldesi'nde Baltacı Deresi'nin taşması sonucu çok sayıda ev ve işyerini su bastı. Vatandaşlar kendi imkanlarıyla, su altında kalan eşyalarını ve hayvanlarını çıkarttı. Çevre belediyelerden gelen iş makineleriyle de kapanan Of-Rize Karayolu trafiğe açıldı. 
     Of'un Cumapazarı Beldesi yakınlarındaki Taşhan Köprüsü, Solaklı Deresi'nin taşması nedeniyle hasar gördü. Of-Çaykara yolu, Cumapazarı Belde girişinde sel sularının yolu tahrip etmesi nedeniyle ulaşıma kapandı. 
     Köy Hizmetleri ve DSİ'yi bağlı ekiplerle, sivil savunma ekiplerinin duruma müdahale ettiği bildirildi. 
     Hayrat İlçesi yolu üzerinde çok sayıda köprü, derelerin taşması sonucu yıkıldı. 
     Rize-İkizdere Karayolu, heyelan nedeniyle ulaşıma kapandı. 
     İkizdere-İyidere yolunun 17. kilometresinde yolun sağ şeridinin yaklaşık 10 metrelik kısmı, sel sularından büyük hasar gördü. 
     İkizdere-Kalkandere yolunun 21. kilometresinde sel, 22. kilometresinde ise sağlık ocağının yanında da heyelan yaşandı. 
     İkizdere yolu Hüseyin Hoca Köyü mevkiinde Mustafa Yıldırım’a ait ev de sel nedeniyle yıkılırken, olayda ölen ve yaralanan olmadı. 
     
</TEXT>
</DOC>
