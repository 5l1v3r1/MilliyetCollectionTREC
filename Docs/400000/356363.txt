<DOC>
<DOCNO> 356363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur19.html </URL>
<DATE> 2005/06/28/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Kastamonu'da ayılar, avı kovanlarını parçaladı, olan muhtara oldu 
</HEADLINE>
<TEXT>

     Kastamonu’da kovanları ayılar tarafından parçalanan arıların saldırısına uğrayan Köy Muhtarı Hüseyin Sezer, hastanede tedavi altına alındı. 
     AA muhabirinin aldığı bilgiye göre, Kastamonu merkeze bağlı Karamukmolla Köyü Muhtarı Hüseyin Sezer’in bahçesine giren ve ayak izlerinden birden fazla oldukları tespit edilen ayılar, bahçedeki arı kovanlarını parçaladı. 
     Arıların sesi üzerine sabah saatlerinde kovanları kontrol etmek amacıyla bahçeye giden Sezer, bu sırada kızgın arıların saldırısına uğradı. Çok sayıda ayının soktuğu Sezer, bahçede bayıldı. Komşuları tarafından Kastamonu Devlet Hastanesi’ne kaldırılan Sezer’in tedavisi devam ediyor. 
     Tedavi gördüğü hastanede AA muhabirine açıklama yapan Sezer, gürültü üzerine dışarı çıktığını ve bu sırada bahçesindeki binlerce arının kendisine saldırdığını söyledi. 
     
     KASTAMONU’DA AYI SAYISI ARTTI... 
     Öte yandan, Kastamonu Çevre ve Orman İl Müdürü Yaşar Polat, 5 yıldır yaptıkları koruma sayesinde Kastamonu genelinde yaban hayvanlarının sayısının ciddi oranda arttığını söyledi. 
     Polat, son 6 ay içerisinde 21 köyde ayıların arı kovanlarına zarar verdiğine dair şikayetler aldıklarını bildirdi. 
     
</TEXT>
</DOC>
