<DOC>
<DOCNO> 357101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur12.html </URL>
<DATE> 2005/06/30/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Diyarbakır Belediyesi'nin anketine göre, en fazla izlenen kanal Roj TV 
</HEADLINE>
<TEXT>

     Şeyhmus ÇAKAN DİYARBAKIR, DHA 

      DİYARBAKIR’da DEHAP'lı Yenişehir Belediyesi tarafından yapılan ankette, halkın yüzde 24’ünün terör örgütü PKK’nın yayın organı konumundaki, uydu aracılığı ile yayan yapan Roj TV’yi izlediği, kent merkezinde seçimlerden bu yana AKP’nin oy oranının yüzde 2 arttığı belirtildi. 
     Yenişehir Belediyesi'nce kentte yaşayanların sosyolojik yapısını incelemek amacıyla 18-51 yaş üstü 413 kişi ile bire bir görüşüldü. Yaklaşık 6 ay süren ankete katılanların yüzde 24’ünün Roj TV’yi, yüzde 21’inin ATV’yi, yüzde 18’inin yerel bir kanalı izlediği, yüzde 46’sının da haber programlarını beğendikleri ifade edildi. Ofis, Toplukonut, Benusen, Şehitlik, Cumhuriyet ve Yenişehir başta olmak üzere büyük semtlerde yapılan ankette halkın yüzde 45’inin hiçbir kuruma güvenmedikleri belirtildi. 
     Ankete katılanlardan yüzde 57'sinin Geleceğe nasıl bakıyorsunuz ’ sorusuna Endişeyle’ yanıtı verdikleri, Genel seçim olursa kime oy verirsiniz ’ sorusuna ise yüzde 64’ünün DEHAP, yüzde 13’ünün de AKP yanıtı verdikleri belirlendi. AKP'nin 3 Kasım seçimlerine göre Diyarbakır’da oy oranını yüzde 2 artırdığı ifade edildi. 
     
</TEXT>
</DOC>
