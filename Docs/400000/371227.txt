<DOC>
<DOCNO> 371227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo09.html </URL>
<DATE> 2005/08/19/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Owen yuvaya dönüyor 
</HEADLINE>
<TEXT>

     Real Madrid’den ayrılmasına kesin gözüyle bakılan İngiliz golcü Michael Owen’ın Liverpool’a geri döneceği iddia edildi. 
     İngiliz basınında yer alan haberde, teknik direktör Rafael Benitez’le bir görüşme yapan milli futbolcunun Premier Lig’de Liverpool’dan başka bir takımda forma giymek istemediğini söylediği öne sürüldü. Baros’un da Aston Villa’yla anlaşması, Owen’ın döneceği haberlerini güçlendirdi. 
     
     Bayern Münih’te Demichellis şoku 
     Bayern Münih’in Arjantinli yıldızı Martin Demichelis’in milli takım kampında ciddi şekilde sakatlanması teknik direktör Felix Magath’ı köşeye sıkıştırdı. Kasığından sakatlanan 24 yaşındaki yıldız oyuncunun yaklaşık 1 ay süreyle sahalardan uzak kalacağı ve Bayern Münih’in 4 karşılaşmasında görev yapamayacağı açıklandı. Yıldız futbolcu ayrıca 3 Eylül’de oynanacak Arjantin - Paraguay maçında da yok. 
     
</TEXT>
</DOC>
