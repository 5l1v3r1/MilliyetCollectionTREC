<DOC>
<DOCNO> 371592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/siyaset/siy02.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydar'a yasak 'Avrupa mantığı' 
</HEADLINE>
<TEXT>



Belçika Başbakanlığı, KONGRA - GEL Başkanı Zübeyir Aydar'ın önceki gün Brüksel'de yapacağı basın toplantısının "Avrupa mantığı" çerçevesinde yasaklandığını açıkladı. 
Yetkililere, basın toplantısının düzenleneceği Residence Palace binasına örgüt temsilcilerinin girmemesi talimatının verildiğini kaydeden Başbakanlık sözcüsü, "AB ülkelerince terörist olarak tanınmış bir örgüt, Belçika Başbakanlığı'na bağlı Residence Palace binasında, AB Konseyi bitişiğinde toplantı düzenleyemez" görüşüyle hareket edildiğini belirtti. Başbakanlık yetkilileri de AB'nin terörist olarak gördüğü bir örgütün başının, AB'nin başkenti Brüksel'de basın toplantısı yapamayacağı görüşünün ağır bastığını belirtti. 


</TEXT>
</DOC>
