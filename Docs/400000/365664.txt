<DOC>
<DOCNO> 365664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/soneko01.html </URL>
<DATE> 2005/07/30/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Türklerin yüzde 44.4'ü hiç tatil yapmıyor 
</HEADLINE>
<TEXT>

     GfK Türkiye, Türk insanının tatil alışkanlıklarını araştırdı. 
     Araştırma sonuçlarına göre, Türklerin yüzde 44.4'ü hiç tatil yapmıyor, yüzde 62'sinin aklına tatil denince deniz kıyısı ve kumsal geliyor. Türklerin yüzde 90'ı ise yurtdışına hiç çıkmamış. 
     GfK Türkiye'nin 7 bölge ve 20 ilde kadın-erkek 1355 kişi arasında yaptırdığı araştırmada ortaya çarpıcı sonuçlar çıktı. 
     Buna göre Türklerin yüzde 62'sinin aklına tatil deyince ''deniz kıyısı ve kumsal'' geliyor. Bu oranı yüzde 8 ile ''sayfiye yerleri'' ve ''evde kalmak'', yüzde 6 ile ''dağ'', yüzde 4 ile de ''göl kıyısı'' takip ediyor. 
     Hiç yaz ve kış tatili yapmayanların oranı yüzde 44.4 iken, sadece yaz tatili yapanlar yüzde 48 ve sadece kış tatili yapanların oranı ise binde 7 düzeyinde... 
     Kış ve yaz tatilini birlikte yapabilenler ise yüzde 7. Türklerde yılda bir ve daha fazla yaz tatili yapabilenler yüzde 47 iken iki yılda bir tatile çıkabilenlerin oranı ise yüzde 5. 
     Tatile gidenlerin tercih ettiği araçlardan birincisi yüzde 65 ile otobüs olurken, onu yüzde 44 ile kendi aracı ve yüzde 5.3 ile uçak takip ediyor. 
     
     TATİLDE AKRABA EVLERİ TERCİH EDİLİYOR 

     Konaklama konusunda tatilcilerin yüzde 45'i akraba evini tercih ederken, otel ve motel tercih edenler yüzde 28, pansiyon tercih edenler ise yüzde 18 düzeyinde. 
     Yurtdışına çıkamayanların oranı yüzde 90 iken, tatil için çıkanlar yüzde 5.2, iş için çıkanlar yüzde 3.3, hac dini sebeplerden dolayı çıkanların oranı ise binde 4... 
     Önümüzdeki 12 ay içinde Almanya'yı ziyaret etmek isteyenlerin oranı yüzde 6, bunu yüzde 5 ile Fransa, yüzde 3 ile İtalya izliyor. 
     
     TATİLDE YÜRÜYÜŞ FAVORİ ALIŞKANLIK 

     Araştırmada, Türklerin tatil sırasındaki alışkanlıkları da irdelendi. Buna göre tatilde boş zamanlarında yürüyüşe çıkmak yüzde ile en favori alışkanlık. Bunu yüzde 41 ile yüzme, yüzde 39 ile şehir turu yapmak, yüzde 36 ile alışveriş ve yüzde 31 ile güneşlenmek izliyor bir kişi birden fazla şıkkı işaretleyebildiği için toplam yüzde 100'ü geçiyor . 
     Türklerin tatilde seyahat acentelerini terci edenlerin oranı sadece yüzde 7.6... 
     Seyahat acentesi seçimlerinde yüzde 57 ile ''güvenilir olması'' en önemli unsur olarak saptanırken, ''fiyatlar'' yüzde 54 ile ikinci sırada belirleyici oluyor. 
     Ankete cevap verenler içinde en çok bilinen tur acentesi yüzde 77 ile Asya Tur iken onu yüzde 35 ile Anı Turizm, yüzde 29 ile Duru Turizm, yüzde 24 ile Setur, yüzde 23 ile Didim Turizm, yüzde 19 ile İremtur, yüzde 15 ile ETS ve Miltur izliyor. 
     Yine ankete cevap verenlere göre, bugüne kadar en çok seyahat edilen tur operatörleri yüzde 47 ile Asya Tur, yüzde 18 ile Anı tur, yüzde 12 ile ETS, yüzde 10 ile Duru Turizm ve yüzde 9 ile İremtur ve Setur olarak saptandı. 
     
</TEXT>
</DOC>
