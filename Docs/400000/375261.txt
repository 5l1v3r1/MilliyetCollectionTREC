<DOC>
<DOCNO> 375261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/magazin/axmag02.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıkhava'da müthiş ikili 
</HEADLINE>
<TEXT>


'Efes Pilsen Yaz Konserleri', Ajda Pekkan ile Yaşar'ın Açıkhava'daki muhteşem 'ikili' konseriyle açıldı 

BORA BAĞCIBAŞI 

Beşiktaş Kültür Merkezi'nin BKM düzenlediği 'Efes Pilsen Yaz Konserleri'nin açılışında Ajda Pekkan ile Yaşar muhteşem bir konser verdiler. 
Harbiye Cemil Topuzlu Açıkhava Tiyatrosu'nda sahne alan ikili, konserde ayrı ayrı ve birlikte söyledikleri parçalarla hayranlarını coşturdular. Sahneye Pekkan'dan önce çıkan Yaşar, eski albümlerin yanı sıra, yeni albümü 'Hatırla'dan da parçalar seslendirdi. 




23 Eylül'de tekrar 
Pekkan da, sevilen şarkılarıyla birlikte, Orhan Gencebay'dan 'Kaderimin oyunu' ve 'Dert bende' parçasını, Sezen Aksu'dan aldığı ve yeni albümünde hiphop tarzında söyleyeceği 'Bir hata'yı seslendirdi. 
Pekkan, sanat müziğinden arabeske uzanan geniş repertuvarıyla dikkat çekti. Pekkan Yaşar konseri, yoğun istek üzerine 23 Eylül'de İstanbul Kuruçeşme Arena'da tekrarlanacak. 


</TEXT>
</DOC>
