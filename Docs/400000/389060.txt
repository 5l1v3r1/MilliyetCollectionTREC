<DOC>
<DOCNO> 389060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sontur06.html </URL>
<DATE> 2005/10/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Kahramanmaraş'ta trafik kazası 1 ölü, 1 yaralı 
</HEADLINE>
<TEXT>

     Kahramanmaraş'ta meydana gelen trafik kazasında Kahramanmaraş Vali Yardımcısı'nın kayınvalidesi öldü, oğlu yaralandı. 
     Alınan bilgiye göre, Murat Parlakyiğit'in kullandığı 46 HS 936 plakalı otomobil, Kahramanmaraş Vali Yardımcısı Ahmet Okur'un, Şekerdere Caddesi'nde yolun karşısına geçmeye çalışan kayınvalidesi Şükriye Gökçek ve oğlu Serdar Okur'a çarptı. 
     Yaralanan Şükriye Gökçek 57 , hastaneye kaldırılırken yolda hayatını kaybetti, Ahmet Okur ise Kahramanmaraş Devlet Hastanesi'nde tedavi altına alındı. 
     Sürücü Murat Parlakyiğit, gözaltına alındı. 
     
     NUSAYBİN'DE ÖĞRETMEN KAZA KURBANI 

     Mardin'in Nusaybin İlçesi'nde meydana gelen trafik kazasında, Mardin Kız Meslek Lisesi'nde görev yapan öğretmen öldü, eşi yaralandı. 
     Alınan bilgiye göre, Mardin Kız Meslek Lisesi'nde görev yapan İbrahim Kılıç'ın 42 kullandığı 06 AF 1064 plakalı otomobil, Mardin-Nusaybin karayolunun Girmeli mevkiinde devrildi. 
     Kazada, öğretmen İbrahim Kılıç olay yerinde hayatını kaybetti, eşi Semire Kılıç 24 ise yaralandı. 
     Nusaybin Devlet Hastanesi'nde tedavi altına alınan Semire Kılıç'ın sağlık durumunun iyi olduğu belirtildi. 
     
</TEXT>
</DOC>
