<DOC>
<DOCNO> 380143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/siyaset/axsiy01.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutanaklardaki gerilim 
</HEADLINE>
<TEXT>


TBMM'deki terör konulu toplantı ilginç diyaloglara sahne oldu. AKP, CHP'ye HEP'lileri, Baykal ise AKP'lilere Milli Görüş'ü ve Hasan Mezarcı'yı anımsattı 

ANKARA Milliyet 


TBMM Genel Kurulu'nun terör konulu olağanüstü toplantısındaki gerginlik tutanaklara ilginç diyaloglarla yansıdı. CHP Genel Başkanı Deniz Baykal, eski HEP milletvekilleriyle aynı parti grubunda yer aldığını anımsatan AKP Grup Başkan Vekili Salih Kapusuz'a "Milli Görüş'ü, Hasan Mezarcı'yı, Şevki Yılmaz'ı da say" karşılığını verdi. Kapusuz karşılık veremeyince CHP'li Gürol Ergin "Çuvalladın, Başbakanınız nerede " diye seslendi. Tartışma tutanaklara şöyle yansıdı 
Canan Arıtman CHP Bu milletin evlatları şehit oluyor. Alnından vurulup... 
Zeynep Tekin Börü AKP Hiç inandırıcı değil 

'Ayıp, utanın ' 
Arıtman Ayıp Fidan gibi delikanlılar şehit oluyor, utanın ya 
Salih Kapusuz AKP Bakınız, Deniz Baykal, Hatip Dicle, Fehmi Işıklar, Mahmut Uyanık, Leyla Zana, Abdulkadir Ateş AKP sıralarından alkışlar , Zübeyir Aydar ve devamı... 
Deniz Baykal CHP Ne olmuş onlara 
Kemal Anadol CHP Şevki Yılmaz, Salih Kapusuz, Necmettin Erbakan... 
Baykal 1992'de terör arttı diyorsun. CHP 1992'de kuruldu, hepimiz oraya geçtik. Milli Görüş'ü, Hasan Mezarcı'yı, Şevki Yılmaz'ı, o kadroyu size sayalım mı 
Kapusuz O dönemde kimlerin iktidarda olduğunu söyledim. Siz niye rahatsızlık duyuyorsunuz 
Ali Kemal Deveciler CHP Hasan Mezarcı'yı söylesene 
Baykal Siz bu kafayla terörle mücadele edemez, huzur içinde çalışanları birbirine düşürürsünüz. Yazıklar olsun 
Gürol Ergin CHP Çuvalladın Başbakanınız nerede 
Recep Yıldırım AKP Ne bağırıyorsun 
Ergin Şöyle gel de niye bağırdığımı söyleyeyim 
Yıldırım Hodri meydan Ne bağırıyorsun Yeter be, yeter artık 
Ergin İçeriye zorla aldık sizi. 
Haşim Oral CHP Seni hepimiz tanıyoruz Kapusuz, tasalanma 
Kapusuz Türkiye Cumhuriyeti Devleti demokratik bir cumhuriyettir. 
İzzet Çetin CHP Demokratik, laik bir cumhuriyettir. 
Kapusuz Laik bir cumhuriyettir. Sosyal bir hukuk devletidir. 
Ali Rıza Bodur CHP Zorlamayla laik diyorsun. 
CHP'li Orhan Eraslan Anayasa kitapçığını kürsüye bıraktı 
AKP sıralarından "otur yerine" sesleri . 


</TEXT>
</DOC>
