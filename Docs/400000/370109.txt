<DOC>
<DOCNO> 370109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/dunya/dun04.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal harita 
</HEADLINE>
<TEXT>


Kahİre DHA 


Mısır Petrol Bakanı Sami Fehmi'nin davetlisi olarak dün Kahire'ye gelen Enerji ve Tabii Kaynaklar Bakanı Hilmi Güler, temaslarının ilk gününde, Mısır Petrol Bakanı Sami Fehmi, Ürdün Enerji Bakanı Azmi Huveysat ve Suriye Petrol Bakanı İbrahim Haddad ile Mısır Petrol Bakanlığı'nda dörtlü bakanlar toplantısına katıldı. Toplantıda, doğalgazın Türkiye kanalıyla nakledilmesi konusu ele alındı. Güler görüşmede, "Avrupa, Türkiye'den gelecek gazı bekliyor. Gazın bir kolunu Yunanistan'dan İtalya'ya, diğer kolunu da Avusturya ve Macaristan'a götürmeye çalışıyoruz" dedi. Mısırlı yetkililerin projeyle ilgili Güler'e sundukları haritada Hatay'ın, Suriye topraklarında gösterilmesi dikkat çekti. 


</TEXT>
</DOC>
