<DOC>
<DOCNO> 377553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo14.html </URL>
<DATE> 2005/09/11/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Avrupa Bayanlar Basketbol Şampiyonası... Türkiye 71 - Polonya 82 
</HEADLINE>
<TEXT>

     30. Avrupa Bayanlar Basketbol Şampiyonası yedincilik klasman maçında Türkiye, Polonya'ya 82-71 yenilerek şampiyonayı 8. sırada tamamladı. 
     Karşılaşmaya Nevriye'nin sayılarıyla etkili başlayan Türkiye, 5. dakikasını 16-9 önde geçtiği periyodu 25-22 üstün bitirdi. 
     İkinci çeyreğe Türkiye, tam saha baskı, Polonya ise alan savunması yaparak başladı. Polonya yaptığı başarılı savunmayla Türkiye'ye kolay sayı bulma şansı tanımadı ve yakaladığı 10-2'lik seriyle 14. dakikaya 32-27 önde girdi. Hücumda çok top kaybı yapmaya başlayan ay-yıldızlılar, savunmada da Bibrzycka'yı durduramayınca, devre 42-35 Polonya'nın üstünlüğüyle sona erdi. 
     3. periyotta pota altını Trezesniewska ile iyi kullanan Polonya karşısında, Nevriye ve Şaziye'nin sayılarıyla oyundan kopmayan ay-yıldızlılar, 26. dakika içinde farkı 4 sayıya indirdi 51-47. Karşılıklı basketlerle geçilen periyodun kalan kısmında takımlar birbirine üstünlük sağlayamadı ve bu çeyrek 59- Polonya lehine geçildi. 
     Son çeyreğe çok hırslı başlayan Türkiye, Şebnem'in skorer oyunuyla 3 dakika içinde 6-0'lık seri yakalayarak 33. dakika içinde eşitliği sağladı 59-59 . Her iki takımın da kolay basket bulduğu son bölümde çekişme sürdü. Son 25 saniyesine 67-67'lik eşitlikle girilen karşılaşmanın normal süresi de bu sonuçla tamamlandı. 
     Uzatma periyodunda oyunun kontrolünü tamamen elinde tutan Polonya, hücumda tempoyu istediği gibi ayarladı. Savunmada da Türkiye'ye sadece 4 sayı atma şansı tanıyan Polonya, karşılaşmadan 82-71 galip ayrıldı. 
     Türkiye, Polonya karşısında 3 sayılık atışlarda 32'de 4 gibi çok düşük bir yüzdeyle oynadı. 
     Bu karşılaşmadan önce yapılan maçlarda Romanya'yı 98-64 yenen Almanya onbirinciliği, Yunanistan'ı 79-65 yenen Sırbistan-Karadağ da dokuzunculuğu elde etti. 
     
     
Salon Atatürk. Hakemler Srdan Dozai xx Hırvatistan , Marius Ciulin xx Romanya . Türkiye Şaziye xx 16, Nilay xx 6, Şebnem xx 8, Nevriye xxx 24, Yasemin xx 4, Arzu x 2, Esmeral x, Birsel x, Korel x 4, Serap x 2, Aylin x, Müjde xx 5. Polonya Tyszkiewicz xxx 9, Miedzik xx 9, Bibrzycka xxx 27, Trezesniewska xx 14, Wielebnowska xx 13, Kobryn xx 6, Szott x, Karpinska x 4, Nowacka x, Mrozinska x. 1. periyot 25-22. Devre 42-35 Polonya lehine . 3. periyot -59. Normal süre 67-67. 
     
</TEXT>
</DOC>
