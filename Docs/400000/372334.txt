<DOC>
<DOCNO> 372334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/guncel/axgun02.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakan'ın seçimi gelenekleri yıkar' 
</HEADLINE>
<TEXT>


Tiyatro camiası, Mine Acar'ın Devlet Tiyatroları'nın başına getirilmesine, "Bugüne kadar hep sanatçı genel müdürü olmuş DT'nin geleneklerini yıkma kararı" diye tepki gösterdi 

YILDIZ YAZICIOĞLU Ankara SEMA ASLAN 

Kültür ve Turizm Bakanı Atilla Koç'un, bugüne kadar tiyatro yazarı Turgut Özakman dışında kuruluş kanunu ve gelenekleri nedeniyle her zaman "sanatçı" bir yöneticisi olan Devlet Tiyatroları DT Genel Müdürlüğü'ne "dramaturg" kadrosundaki Mine Acar'ı ataması, istifa depremine neden oldu. DT'deki görevi, oyun metinlerini değerlendirmek olan Acar'ın genel müdürlük koltuğuna oturmasına karşı eşi görülmemiş bir tepki sergileyen genel müdür yardımcıları, 12 bölge müdürü ve pek çok üst düzey yönetici istifa etti. 
Lemi Bilgin'in genel müdürlük görevinden alınmasından rahatsız olan, ancak Koç'un yeni atama kararını bekleyen DT üst yöneticileri, Ankara İl Kültür ve Turizm Müdürü Doğan Acar'ın da eşi olan Mine Acar'ın vek leten atanması üzerine aldıkları toplu istifa kararını önceki gün hayata geçirdiler. Böylece geçici turne bölgesi olduğu için yönetimi bulunmayan Gaziantep hariç 12 bölgedeki tüm bölge müdürleri istifa etti. 
Tiyatro camiası, Acar'ın, DT Kuruluşu Hakkında Kanun'un dört ayrı maddesindeki genel müdür olabilme koşullarını taşımadığını savunurken, Koç'un seçimine, "Bugüne kadar hep sanatçı genel müdürü olmuş DT'nin geleneklerini yıkma kararı" diye tepki gösterildi. 
Dramaturg Mine Acar'ın, geçmişte Rahmi Dilligil'in "yazar" sıfatıyla repertuvara koydurduğu "Giysilerim Nerede" adlı oyuna olumlu rapor verdiği, ancak oyunu Dilligil'in yazmadığı ortaya çıkınca raporda değişiklik yaptığı öne sürüldü. Acar'ın, dönemin DT Genel Müdürü olan Dilligil'i raporda "uyarlayan" sıfatıyla gösterdiği iddia edildi. 

İstifacılar anlatıyor 
DT yönecilerinin neden istifa ettiklerine ilişkin Milliyet'e yaptığı açıklamalar şöyle 
Sabri Özmener DT Genel Müdür Yardımcısı Mine Acar isminden değil, atamasına ilişkin süreçten rahatsızlık duyuyorum. 5 yıldır DT Genel Müdür Yardımcılığı'nı yürütüyordum. TRT'de yapıldığı gibi kurumdaki en deneyimli Genel Müdür Yardımcısı'na vek leten görev verileceğini, ki bu isim Tamer Levent'tir, bunun sonrasında sanatçılardan gelecek talepler doğrultusunda asaleten atama geleceğini bekledik. Ama Mine Acar'ın vek leten makama gelişi yanlış olmuştur, diye düşündük. Osman Wöber İstanbul Bölge Müdürü Emeğe, liyakata değer vermeyen bir anlayışla çalışmak zorunda kalacağımızı düşündüğümüz için ve yeni gelecek arkadaşımıza da kendilerini rahatlıkla ifade edebilme ortamı hazırlamak amacıyla yönetimden ayrıldık. DT'nin gelenek ve işleyişinde bu kabil atamalar yoktur. Tayfun Erarslan Ankara Bölge Müdürü Yeni yönetime daha rahat çalışma ortamı sağlamak için istifa ettim. DT'nin işleyişi açısından vek leten atanan kişi, asilin niteliklerine sahip olmalıdır diye düşünüyorum. Hülya Savaş İzmir Bölge Müdürü Demokratik hakkımı kullandım. Yeni gelen ekibe kendi seçimlerini yapma şansını tanımak istedim. DT Genel Müdürü'nün nasıl atanması gerektiğini konusunda farklı düşündüğüm için de istifa etmeyi doğru buldum. Süleyman Atanısev Van Bölge Müdürü Olması gereken buydu ve biz de bu kararımızın arkasında duruyoruz. Ancak çok fazla yorum yapmak istemiyorum. Mehmet Gökçer Bursa Bölge Müdürü Mine Acar dönemi yaşanacak ve görülecektir. Ben müdürlük görevimden çekildim ancak sanatçılık görevim sürecektir. Ahmet Burak Bacınoğlu Erzurum Bölge Müdürü Kurumuma zarar vereceğini düşündüğüm için hiçbir açıklama yapmak istemiyorum. İskender Altın Adana Bölge Müdürü Bu gelişmelerden dolayı kaygılı ve üzüntülüyüm bundan sonra olacakları endişeyle izliyorum. Selim Gürata Antalya Bölge Müdürü 1986'dan beri DT ailesindeyim. DT'yi yıpratmamak için pek yorum yapmak istemiyorum. DETİS'in Mine Acar ismi üzerinde yaptığı değerlendirme yeterli olacaktır. Şamil Kafkas Diyarbakır Bölge Müdürü İdare değiştiği için yeni gelen idarecinin de yeni isimlerle çalışması çok daha doğru olur etik anlamda o yüzden istifa ettim. Burada oyuncuyum zaten. Diyarbakır'daki görevime devam edeceğim. Murat Gökçer Trabzon Bölge Müdürü Yorum yapmayacağım. 657'ye bağlı devlet memuruyuz en nihayetinde. Etik değerlerimiz adına istifa etmem gerekiyordu, ben de bunu yaptım. Tomris Çetinel Konya Bölge Müdürü 30 yılını geride bırakmış bir oyuncu olarak, Muhsin Ertuğrul'un dışında o kadar çok genel müdür gördüm ki... Ve şuna daima inandım, bu bir bayrak yarışıdır. Ekibinizin kazanması için en iyilerini seçersiniz. Ben bayrak yarışının bir yerde sekteye uğradığını düşünüyorum. Lemi Bey gitti de ondan mı istifa ediyorsunuz diye soruyorlar. Sanatta kimse kimsenin adamı değildir. Çünkü sanatın özünde bu özgürlük vardır. Fırat Demirağ Sivas Bölge Müdürü Ahlaki açıdan istifa etmemiz gerekmektedir. Amacımız ekip olarak yeni yönetime yol açmak. Mine Acar'ın genel müdürlük performansı hakkında yorum yapmak ise yanlış olur. Bunu zaman gösterecek. 

Koç Acar da vekaleten atamaları yapar 

Herkesi, sakin ve soğukkanlı olmaya davet ettiğini belirten Lemi Bilgin, DT'nin zarar görmemesini istediğini söylerken, Bakan Atilla Koç ise, "Mine Acar yerine DT Genel Müdürlüğü'ne başka bir isim getirseydiniz, yine istifalar olur muydu " sorusuna, "Hayatımda hiç kehanette bulunmadım. Kendisini vek leten atadım. Kendisi de bugün dün istifa eden bürokratlarımız yerine vek leten atamalarda bulunacaktır" yanıtını verdi. 

Kuruluş Kanunu ne diyor 
Sanatçı, yazar, eleştirmen veya hoca 

Devlet Tiyatroları'nın Kuruluşu Hakkında Kanun, genel müdür atamasını şöyle düzenliyor 
"Devlet tiyatrolarında Genel Müdür, Kültür ve Turizm Bakanı'nın teklifi üzerine, yükseköğretim kurumlarından mezun, özel veya kamu kuruluşlarında veya her ikisinde en az 15 yıl hizmet görmüş sahne hayatında başarılarıyla tanınmış sanatçılar, tiyatro yazarları, eleştirmenleri, temayüz etmiş tiyatro yönetmenleri ile üniversitelerde tiyatro sanatı dalında görev yapan öğretim elemanları arasından, müşterek kararname ile 657 sayılı Devlet Memurları Kanununun değişik 59. maddesi hükmüne göre atanır." 

KONUK YAZAR 
Kültür Bakanı Koç'a açık mektup 

Can Gürzap 

Sayın Atilla Koç 
Şu anda, Devlet Tiyatrosu ile ilgili bir kitap yazmaktayım. Tam, sizden önceki huk metin Kültür Bakanı olan Sayın İstemihan Talay'ın Devlet Tiyatrosu'na ettiklerini kaleme alıyordum ki, gazetelerde Genel Müdür Sayın Lemi Bilgin'i görevden aldığınızı okudum. Ne gariptir ki, sol bir partinin Kültür Bakanı olan Sayın Talay da Sayın Bilgin'i sanata ve kültüre yakışmayan bir biçimde görevden almıştı. 
Sağ bir partinin bakanı olan siz de aynı üsl pla görevden aldınız Sayın Bilgin'i. Peki, biri sağda diğeri solda olan iki kültür bakanı nasıl oluyor da böylesine bir üsl p birliği içinde olabiliyorlar. Onları aynı noktada birleştiren nedir Politikacı olmaları, ve sanatla politikayı birbirine karıştırmaları. 

Kendinize sorun 
Sayın Koç. Devlet Tiyatrosu, Türkiye Cumhuriyeti'nin yeni kurulduğu tarihlerde, kan ve gözyaşının tam olarak durulmadığı bir dönemde Büyük Atatürk'ün başlattığı kültür ve sanat devrimlerinin en önemlisi olan ve 1924 yılında kurulan Musik Muallim Mektebi'nin eğitime başlamasıyla müjdelenmişti. 1949 yılında çıkartılan Devlet Tiyatrosu ve Operası yasasıyla da kimliğini kazandı. Tek parti döneminde çıkarılan bu yasanın en önemli maddelerinden biri, bu sanat kurumuna tüzel kişilik tanımasıdır. Bu madde yasaya niye konulmuştur bilir misiniz Tiyatro sanatını, politikacıların olası darbelerinden koruyabilmek için. 
Sanat politikadan bağımsızdır. Sanat kendini yönetecek kişilerde ehliyet ve liyak t arar. 
Şu soruyu kendinize hiç sordunuz mu Bence aslında, atanan bütün kültür bakanlarının aynı soruyu kendilerine sormaları gerekir. 
Soru şu. Beni neden bu makama getirdiler Çok kültürlü bir kişi olduğum için mi Tiyatroyu, operayı, baleyi çok iyi bildiğim için mi Müzik konusunda engin bir bilgiye sahip olduğum için mi Hayır Parti içi dengeler nedeniyle orada bulunmaktasınız Sayın Koç. O zaman sizin göreviniz, bu kurumları sanatsal sekteye uğratmak yerine, sanatı zenginleştirmek, geliştirmek ve daha ileri götürmek için belirli ortamları ve olanakları hazırlamak olmalıdır. Bu nedenlerle de "Tercihim kadın müdür" deme hakkınız yoktur. Tercih tiyatro sanatınındır. 
Tiyatro sanatı da kendisini yönetmesi için bu işi en iyi yapacak kişileri ister. Önüne gelene Devlet Tiyatrosu Genel Müdürlüğü ya da Devlet Tiyatroları Baş Rejisörlüğü verirseniz tiyatro sanatı büyük darbeler alır. Geriler ve sanat olma özelliğini kaybeder. Birkaç gün önce görevden aldığınız Sayın Lemi Bilgin bence son derece başarılı bir genel müdürdü. Tek kusuru, sizin, genel müdür yetkilerini hırpalayan, tiyatroyla uyum sağlamasına imk n olmayan tepeden inme isteklerinizi yerine getirmemesidir. Ve böylece de Sayın Bilgin adını tiyatro tarihine pırıl pırıl harflerle yazdırmıştır. Yukarda, "bence" dedim. Belki beni tanımıyorsunuzdur. Ben 37 yıldır Devlet Tiyatrosu kadrosunda, oyuncu, yönetmen, çevirmen, tiyatro müdürü ve hoca olarak görev yapmış bir sanatçıyım. 
Ve o Lemi Bilgin, Sayın İstemihan Talay'ın Devlet Tiyatroları'na getirdiği problemleri, aklı, çelebiliği, bilgisi, yetenekleri ve liyak ti ile ortadan kaldırmış bir genel müdürdür. Ve maalesef sayenizde, şu anda Devlet Tiyatrosu son derecede sancılı bir dönemin eşiğindedir. 

Kurumu yaralamayın 
Yıllarca büyük emek verilerek bugünlere getirilmiş olan Türkiye'nin bu en büyük sanat kurumunu zedelemeye, yaralamaya hakkınız yoktur. 
Bakın, o koltuğa kimler oturmuş Muhsin Ertuğrul. Cüneyt Gökçer. Ergin Orbey. Turgut Özakman. Bozkurt Kuruç. Lemi Bilgin. Bu isimlerden birine liyakatsiz diyebilir misiniz Ve bu kişilerin siyasetle hiçbir ilgileri olmamıştır. Siyasetle ilgileri, tiyatro sanatına müdahale etmek isteyen siyasileri ve o siyasileri tiyatronun içine sokup, kendi hırslarını tatmin etmek isteyen ve hasbel kader Devlet Tiyatrosu kadrosunda yer almış bir iki kifayetsiz muhterisi, güçlerinin yettiğince tiyatrodan uzak tutmak çabaları olmuştur. 
Şimdi sizden bir ricam var. L tfen makam odanızda kendi kendinizle baş başa kalın ve kendinize şu soruyu sorun, "Benim burda ne işim var " Cevabını kendiniz vermeye çalışın. 

Can Gürzap 
Devlet Tiyatrosu Rejisörü 


</TEXT>
</DOC>
