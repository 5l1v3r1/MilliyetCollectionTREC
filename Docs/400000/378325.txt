<DOC>
<DOCNO> 378325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun39.html </URL>
<DATE> 2005/09/14/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Erdoğan, Şaron, Mesud ve Ahmedinacead ile ikili görüşmeler yaptı... 
</HEADLINE>
<TEXT>

     Başbakan Recep Tayyip Erdoğan, BM Devlet ve Hükümet Başkanları Zirvesi için bulunduğu New York’ta yoğun diplomatik temaslarda bulunuyor. 
     Başbakan Erdoğan, sabah saatlerinde BM’de devlet ve hükümet başkanları onuruna verilen bir kahvaltıya, daha sonra da zirve toplantısının açılışına katıldı. 
     BM Genel Kurul salonunda, "Kalkınmanın Finansmanı Toplantısı"na bir süreliğine iştirak eden Başbakan Erdoğan, daha sonra İsrail Başbakanı Ariel Şaron ile bir görüşme yaptı. 
     Başbakan Erdoğan, daha sonra BM binasında hazırlanan odalarda Afganistan Cumhurbaşkanı Birinci Yardımcısı Ahmed Ziya Mesud ile ikili görüşmede bulundu ardından İran Cumhurbaşkanı Mahmud Ahmedinecad ile bir araya geldi. 
     Başbakan Erdoğan’a tüm görüşmelerinde Başbakan Yardımcısı ve Dışişleri Bakanı Abdullah Gül’ün yanı sıra Devlet Bakanı Mehmet Aydın da eşlik etti. 
     Bu arada, Dışişleri Bakanı Gül, Başbakan Erdoğan’ın programalarına eşlik etmenin yanı sıra "Nükleer Terörizmin Önlenmesi Sözleşmesi"ne ve "İşkenceye ve Diğer Zalimane, Gayrı- İnsani Veya Küçültücü Muamele Veya Cezaya Karşı Birleşmiş Milletler Sözleşmesine Ek İhtiyari Protokol"a törenle imza koydu. 
     
</TEXT>
</DOC>
