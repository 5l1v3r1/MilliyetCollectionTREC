<DOC>
<DOCNO> 367034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko45.html </URL>
<DATE> 2005/08/04/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
"Bu göstergelerle yıl sonu enflasyon hedefi tuturulacaktır" 
</HEADLINE>
<TEXT>

     Müstakil Sanayici ve İşadamları Derneği MÜSİAD Bursa Şubesi Yönetim Kurulu Başkanı Ahmet Özkul, ekonomideki göstergelerle yıl sonu enflasyon hedefinin tutturulacağını bildirdi. 
     Özkul, yaptığı yazılı açıklamada, enflasyon rakamlarındaki gerilemenin, hükümetin ekonomi politikasının istikrarlı bir şekilde devam ettiğinin göstergesi olduğunu belirtti. 
     Son 33 yılın en düşük enflasyon rakamlarıyla karşı karşıya kalınmasının istikrarlı bir ekonomi beklentisi içinde olan reel sektör için önemli bir gösterge olduğuna işaret eden Özkul, "Bu göstergelerle yıl sonu enflasyon hedefi tutturulacaktır" görüşünü ifade etti. 
     Özkul, bundan sonraki süreçte, Merkez Bankası’ndan ciddi bir faiz indirimi yapmasını beklediklerini bildirdi. 
     
</TEXT>
</DOC>
