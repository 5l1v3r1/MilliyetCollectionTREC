<DOC>
<DOCNO> 370222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sondun24.html </URL>
<DATE> 2005/08/16/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Merkel'in 'yetki takımı' belli oldu 
</HEADLINE>
<TEXT>

     Türkiye karşıtlığı ile tanınan Alman Hıristiyan Demokrat Birlik Partisi CDU Genel Başkanı Angela Merkel'in ''yetki takımı'' adını verdiği gölge kabinesinin üyeleri belli oldu. 
     Alman Haber Ajansı DPA , Merkel'in 18 eylüldeki genel seçimleri kazanması halinde CDU'lu Saarland Eyaleti Başbakanı Peter Müller'i Federal Ekonomi ve Çalışma Bakanı, Birlik partilerinin CDU CSU federal meclis grubu Başkan Yardımcısı Wolfgang Schaeuble'yi Dışişleri Bakanı, eski Anayasa Mahkemesi yargıcı Paul Kirchhof'u da Federal Maliye Bakanı yapmak istediğini bildirdi. 
     Angela Merkel'in, Aşağı Saksonya Eyaleti Sosyal İşler Bakanı Ursula von der Leyen'i Federal Aile ve Sağlık Bakanı, Baden-Württemberg Eyaleti Eğitim Bakanı Annette Schavan'ı Federal Eğitim Bakanı, Federal Meclis Başkan Yardımcısı Norbert Lammert'i Kültür Bakanı, Thüringen Eyaleti Başbakanı Dieter Althaus'u da Doğuyu Kalkındırma Bakanı olarak düşündüğü belirtildi. 
     Merkel'in, CDU'nun Bavyera eyaletindeki kardeş parti konumundaki Hıristiyan Sosyal Birlik Partisi'nden CSU Bavyera Eyaleti İçişleri Bakanı Günther Beckstein'ın Federal İçişleri Bakanı, aynı partiden Federal Meclis milletvekili Gerda Hasselfeldt'in de Federal Tarım Bakanı olmasını istediği kaydedildi. 
     CDU Genel Başkanı Angela Merkel, ''yetki takımı'' adını verdiği gölge kabinesini yarın kamuoyuna tanıtacak. 
     
</TEXT>
</DOC>
