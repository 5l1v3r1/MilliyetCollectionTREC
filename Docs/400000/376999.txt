<DOC>
<DOCNO> 376999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun19.html </URL>
<DATE> 2005/09/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ABD, Telafer'i bombaladı 
</HEADLINE>
<TEXT>

     ABD hava kuvvetleri, Irak'ın kuzeyindeki Telafer kentine bombardıman düzenledi. Bölgeden gelen habererlere göre, hava saldırıları Amerikalıların isyancıların kontrolünde olduğunu iddia ettikleri bölgeleri hedef aldı. 
     Hava saldırılarının ardından, ABD askerlerinin kentte 20 yaşın üzerindeki erkekleri gözaltına aldıkları ifade edildi. 
     Amerika Birleşik Devletleri, kentin Suriye üzerinden Irak'a girmeye çalışan yabancı savaşçılar tarafından bir geçiş noktası olarak kullanıldığını savunuyor. 
     Telafer geçtiğimiz hafta da yoğun çatışmalara sahne olmuş, yetkililer yerel halka kenti terketmeleri çağrısında bulumuştu. 
     Bağdat'ta bulunan BBC muhabiri Jon Brain, çoğunluğu Sünni olan kent halkının yüzde 80'inin bölgeden ayrıldığına inanıldığını söylüyor. 
     Telafer'de Pazartesi günü de ABD helikopterleri isyancıların bulunduğundan şüphelenilen hedefler üzerine saldırı düzenlemiş, saldırılar sonucunda yedi kişinin öldüğü açıklanmıştı. 
     ABD ordusu bir yıl önce Telafer'deki isyancıları kentten sürmüş, ancak ordunun çekilmesiyle isyancılar yeniden kente üslenmişlerdi. 
     
     Amerikalı General Özel askeri operasyonlar yapılacak 
     Amerikalı Tümgeneral Rick Lynch, dün akşam düzenlediği basın toplantısında operasyonların süerceğini ve Telafer’i direnişçilerden temizlemek için muhtemel bir askeri operasyona hazırlandıklarını söylemişti. 
     Direnişçilerin hedefi olan semtlerden sivillerin tahliyesiyle ilgili çalışmaların sürdüğünü belirten Lynch, birkaç hafta içinde Telafer’deki direnişe özel askeri operasyonlar düzenleneceğini ifade etti. 
     
     Kentteki direnişçilerin yüzde 20'si yabancı 
     Amerikan askerlerine, olası bir askeri operasyonda sivillerin ölmemesi için kentin boşaltılması konusunda destek verildiğini belirten Lynch, direnişçileri öldürmek için düzenlenecek olası saldırılarda sivillerin ölmemesini sağlamayı istediklerini kaydetti. 
     Lynch, Amerikan askerlerinin Telafer’de direnişçilerin yaşadığını tespit ettiğini, istihbarat raporlarına göre bunlardan yüzde 20’sinin yabancı kökenli olduğunu bildirdi. 
     
</TEXT>
</DOC>
