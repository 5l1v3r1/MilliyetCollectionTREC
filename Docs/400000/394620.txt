<DOC>
<DOCNO> 394620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/astro/index.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür geri harekette 
</HEADLINE>
<TEXT>


Bugün Merkür'ün geri harekete geçmesiyle birlikte, planlarımızı gözden geçirmek durumunda kalabiliriz. Detaylara, önemsiz gibi gözüken konulara önem vermeliyiz. Özellikle yolculuklar, yabancılarla ilgili konularda bu değişiklikleri çok daha fazla görebiliriz. 
Koç'lar oldukça dikkat çekebilecekleri günlerindeler. Onlar için yeni başlangıçlar önemli gelişmeler sağlarken, para konularında dikkatli adım atmalılar. Boğa'lar daha temkinli olmalı ve kafalarını karıştıran konuları netleştirmeli. Geçmişe ait konular da dikkat çekebilecek. İkizler pozitif enerjilere sahipler. Kendilerine güvenerek hareket edebilir ve sosyal hayattaki canlılık içinde yer alabilirler. Yengeç'ler iş hayatında mücadeleci yanlarını ortaya koymalı ve biraz çaba göstermeli. Duygusallıktan uzak durmalarında ise fayda var. Aslan'lar çok hareketli olacaklar. Yeni konulara ilgileri artarken, yabancılarla alakalı girişimlerinde abartıdan kaçınmaları gerek. Başak'lar birçok konuda tutarlı olduklarında her şey kolaylaşabilir. Duygusal olarak kendilerini zorda hissediyorlar ancak, ortaklaşa paylaşımlarda olumlu gelişmelerden hoşnut olacaklar. 
Terazi'ler ikili ilişkilerinde hevesli olacakları bir gündeler. Birtakım önemli kararlar almakta acele etmemeli ve ılımlı olmalılar. Akrep'ler için işlerindeki sorumlulukların arttığı bir gün. Tamamlanması gereken konular öne çıkabilir ve onları yorabilir. Planlı hareket etmeliler. Yay'lar pozitif enerjilerle birlikteler ve yaratıcı konularda çok hevesli görünüyorlar. Sosyal hayattaki hareket ise onlara heyecan veriyor. Oğlak'lar erteledikleri işleri yoluna koymak için uygun şartlara sahipler. Ev ve ailevi konularda çabuk kararlar ve yeni sorumluluklar dikkat çekici olacak. Kova'lar yakın çevrelerindeki iletişim ve hareketten yana şanslılar. Eğitim konusunda ciddi kararlar almak ve uygulamak onları başarılı kılabilecek. Balık'lar maddi konularda tutarlı olmalı ve riske girmemeli. Bugün daha çok uzun vadeli düşünerek doğru kararlar alabilecekler. 
</TEXT>
</DOC>
