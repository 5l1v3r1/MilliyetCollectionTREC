<DOC>
<DOCNO> 379211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun30.html </URL>
<DATE> 2005/09/17/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Amerikalılar, Irak savaşının maliyetinden rahatsız... 
</HEADLINE>
<TEXT>

     Amerikalıların çok büyük bölümünün, Irak savaşının maliyetinden kaygı ve rahatsızlık duyduğu ortaya çıktı. 
     New York Times ve CBS News tarafından yaptırılan kamuoyu araştırmasına göre, Amerikan halkının yüzde 83’ü, Irak savaşında harcanan paranın ABD’de kullanılması gerektiğini düşünüyor. 
     Araştırmaya katılanların yüzde ’ü, Irak’ta ABD’nin her ay 5 milyar dolar harcamasından "çok kaygılı" olduğunu söylerken, yüzde 30’luk kesim de bundan "yeterince kaygılı" olduğunu ifade etti. 
     Özellikle Katrina kasırgasından sonra Irak için daha fazla "mali fedakarlık" yapamayacaklarını belirten Amerikalıların yüzde 90’ı, sağlık ve eğitim bütçelerinden kesinti yapılmasına karşı olduklarını vurguladı. 
     Araştırma, Amerikan halkının sadece yüzde 44’ünün, Irak savaşının doğru karar olduğunu düşündüğünü de gösterdi. Bu, savaşa verilen desteğin iki yılda en alt seviyeye gerilediği anlamına geliyor. Aynı araştırmaya göre, halkın yüzde 52’si Irak’taki askerlerin hemen dönmesini istiyor. Askerlerin kalmasını isteyenlerin oranı yüzde 42 çıktı. 
     Araştırma, Amerikalıların yüzde 60’ının, Başkan George Bush’un genel Irak politikasını benimsemediğini, halkın yüzde 49’unun ABD’nin Irak’ta yaptıklarından gurur duymadığını ortaya çıkardı. 
     
</TEXT>
</DOC>
