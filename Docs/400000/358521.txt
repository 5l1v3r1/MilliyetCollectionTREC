<DOC>
<DOCNO> 358521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/siyaset/siy04.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika değil, Bush sevilmiyor 
</HEADLINE>
<TEXT>


Arı Hareketi'nin araştırmasına göre, Türk halkının yüzde 71'i Bush'a hiç güvenmiyor 

PINAR AKTAŞ İstanbul 


Washington yönetiminin, Türkiye'de var olduğunu savunduğu ABD düşmanlığının, aslında Amerikan halkının tümünü kapsamadığı araştırmayla ortaya konuldu. Yüzde 16'sı her yönüyle Amerika'ya karşı Türk halkının yüzde 71'i ise ABD Başkanı George W. Bush'a hiç güvenmiyor. 
Arı Hareketi'nin Infakto Research Workshop'la birlikte Koç Holding'in sponsorluğunda yürüttüğü "Türk Kamuoyunun ABD'ye ve Amerikalılara Bakışı Araştırması"nın sonuçları, dün The Marmara Pera Otel'de açıklandı. 15 ilde yapılan araştırmaya 1244 kişi katıldı. Buna göre, katılımcıların yüzde 16'sı, ABD, Amerikalılar ve Bush'a negatif yaklaşıyor. Amerikan yaşam biçimine karşı olduklarını söylüyor. Yüzde 44'ü ise ABD ve Bush'a negatif bakan, ancak ABD ve Amerikan popüler kültürüne negatif yaklaşmayan kişiler. Buna karşı yüzde 27'si ABD, Amerikalılar ve Amerikan popüler kültürü hakkında olumlu görüşe sahip. 
Türk halkının yüzde 71'i Bush'a hiç güvenmiyor. Yüzde 32'si ilişkilerin kötüye gideceğini düşünürken, yüzde 36'sı Türkiye ile ABD arasında bir savaş olmasından kaygılanıyor. 




</TEXT>
</DOC>
