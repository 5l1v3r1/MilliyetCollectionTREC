<DOC>
<DOCNO> 387021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/guncel/gun01.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Baban birazdan gökyüzüne uçacak' 
</HEADLINE>
<TEXT>


Diyarbakır'da şehit düşen Başçavuş Erbu Serpan'ın cenaze töreninde PKK aleyhine slogan atan grupla, bu grubun susmasını isteyenler arasında kavga çıktı 

HİLMİ DUYAR, COŞKUN YAMAN Balıkesir DHA 

Diyarbakır'ın Lice ilçesinde teröristlerce yola döşenen mayının patlaması sonucu şehit düşen Jandarma Astsubay Başçavuş Erbu Serpan 32 için dün Balıkesir Zağanospaşa Camii'nde askeri tören düzenlendi. 
Törene Serpan'ın eşi Belkıs 32 , kızı Selin 6 , annesi Münevver, babası Mustafa Serpan başta olmak üzere çok sayıda kişi katıldı. 
2 aylık hamile olan Belkıs Serpan, kızını teselli etmeye çalışırken, "Baban birazdan gökyüzüne uçacak" dedi. Anne - kız Erbu Serpan'ı son yolculuğuna el sallayarak uğurladı. Şehit Astsubay Erbu Serpan'ın kardeşi Erol Serpan da törende fenalaştı. 
Cenaze namazı öncesi imam camide konuşurken, terör olaylarının arttığına dikkat çekti. Bu arada bir grup 'Kahrolsun PKK', 'Şehitler ölmez, vatan bölünmez' diye slogan attı. Bir başka grup, "İmam konuşurken slogan atmayın. Saygısızlık yapıyorsunuz" uyarısında bulundu. Karşı grup "PKK'lı mısınız " yanıtı verince arbede yaşandı. İki grup birbirlerine tekme tokat saldırdı. Kavga, polisin araya girmesiyle önlenebildi. Cenaze Konakpınar köyünde toprağa verilirken, PKK aleyhine sloganlar atıldı. 

Annenin isyanı 
Anne Serpan da teröristlere lanet yağdırırken, "Oğlum iki gün üç gün önce telefon etti. İkinci kez baba olacağının müjdesini verdi. Bayramda geleceğini belirtmişti. Yavrum, ikinci muradını göremedi. Allah teröristlerin belasını versin" dedi. 
Baba Mustafa Serpan da, tek tesellisinin oğlunun şehitlik mertebesine yükselmesi olduğunu vurguladı. 


</TEXT>
</DOC>
