<DOC>
<DOCNO> 396662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun13.html </URL>
<DATE> 2005/11/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Romanya'da yeniden kuş gribi 
</HEADLINE>
<TEXT>

     Romanya'da geçen hafta Tuna deltasındaki bir köyde ölü bulunan kümes hayvanlarının H5N1 virüsü taşıdıklarının kesinleştiği bildirildi. 
     Romanya Tarım Bakanlığı'nın internet sitesinde yayımlanan açıklamada, Caraorman'daki kümes hayvanlarından alınan ve İngiltere'ye gönderilen örnekler üzerinde yapılan incelemeler sonucunda, hayvanların kuş gribinin en tehlikeli türü olan H5N1 virüsü taşıdıklarının ortaya çıktığı belirtildi. 
     Avrupa'da geçen ay N5N1 virüsünün ilk görüldüğü ülke olan Romanya'nın Caraorman köyünde 14 Kasım'da kuş gribinden ölen kümes hayvanları bulunmuş, bunun üzerine köyün karantina altına alınacağı ve 2 bin kümes hayvanının itlaf edileceği açıklanmıştı. 
     H5N1 virüsü, Asya'da 2003 yılından bu yana 60'dan fazla kişinin ölümüne ve milyonlarca kümes hayvanının itlaf edilmesine yol açtı. 
     Bilimadamları, virüsün insandan insana kolayca bulaşacak biçimde mutasyona uğramasından endişe ediyor. 
     
</TEXT>
</DOC>
