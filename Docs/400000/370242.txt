<DOC>
<DOCNO> 370242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/soneko11.html </URL>
<DATE> 2005/08/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Beymen, Kahire'ye mağaza açıyor... 
</HEADLINE>
<TEXT>

     Beymen, Mısır'ın başkenti Kahire'de mağaza açıyor. 
     Boyner Holding bünyesindeki Altınyıldız Grubu'nun Kahire'de Nil nehri kıyısındaki Four Seasons Oteli'nin sahiplerinden Suudi Arabistanlı Prens El Velid Bin Tellal ve Mısırlı ortağı inşaatçı Hişam Talat Mustafa ile birlikte, eylül ayında ''Nil Beymen'' mağazası açacağı bildirildi. 
     Mağazanın hazırlık çalışmalarını sürdüren mühendis Muhsin Salih, A.A'ya yaptığı açıklamada, mağazanın eylül ayı başında planlanan açılışı için 300 işçinin çalıştığını vurgularken, 6 bin 500 metrekarelik alana sahip olan mağazanın plan ve projesinin Türkiye'de çizildiğini, işçiliğini Mısırlıların yaptığını söyledi. 
     Salih, mağazada Arap ülkelerinden gelen prens ve prenseslere yönelik de hizmet verileceği, buna dönük iki özel odanın dizayn edildiğini belirtti. 
     
</TEXT>
</DOC>
