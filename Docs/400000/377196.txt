<DOC>
<DOCNO> 377196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas23.html </URL>
<DATE> 2005/09/09/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Bilgisayar devi Hewlett-Packard 6 bin kişiyi işten çıkarıyor... 
</HEADLINE>
<TEXT>

     Amerikan bilgisayar şirketi Hewlett-Packard’ın HP , Avrupa’daki 6 bin çalışanını işten çıkaracağı bildirildi. 
     Avrupa Metal İşçileri Federasyonu yetkilisi Marc-Antoine Marcantoni, şirketin kendilerine bu konuda bilgi verdiğini, işten çıkarma kararlarının işçilere gelecek hafta bildirileceğini söyledi. 
     Marcantoni, HP’nin işten çıkaracağı işçilerin yarısının Fransa, İngiltere ve Almanya’daki şirketlerden olduğunu ifade ederken, Fransa’da bin 250 ila bin 300 arasında kişinin işine son verileceğini kaydetti. 
     Şirketin bir ülkedeki durumu diğerine karşı kullanmaması için merkezi bir konumda görüşmeleri sürdürmek istediklerini belirten Marcantoni, fabrikaların kapanmaması için de ellerinden geleni yapacaklarını bildirdi Toplam 151 bin dolayında çalışanı olan HP’nin, California’daki merkezinden bir sözcü, konuyla ilgili açıklama yapılmayacağını açıkladı. 
     
</TEXT>
</DOC>
