<DOC>
<DOCNO> 382113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/magazin/amag.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben kovboyum' diyen vegan 
</HEADLINE>
<TEXT>


Amerikan sinemasının 90'lı yıllardaki en verimli oyuncularından, 'Katil Doğanlar' gibi kült filmlerin yıldızı Woody Harrelson, 'Ben Teksaslı bir kovboyum' diyen çevreci bir vejetaryen 

ALİN TAŞÇIYAN 

Hem vegansınız, hem çevre eylemcisisiniz Nasıl başladınız bu sorunlarla ilgilenmeye 
7. sınıfta falandım. Öğretmenim, 5 ekstra puan almak istiyorsam 5 sayfalık bir ödev hazırlamamı söyledi. Ben de doğal hayat, soyu tükenen canlılar üzerine tam 50 sayfalık bir ödev hazırladım. Fazladan 45 sayfa yazdım. Bu sayede dünya üzerinde gerçek bir sorun olduğunu anladım. Biz insanlar yaptığımız kötülüklerden dolayı özür dilemeliydik doğadan. 

Bu sizin için bir felsefeye mi dönüştü Budizm'e de yakın mısınız 
Hayat felsefeme en yakın olan görüş Budizm. Ama her ne kadar çok çekici bulsam da kendimi doğrudan Budist olarak tanımlayamam. Türkiye'de hangi çevre sorunu öncelikli bugünlerde 

Siyanürlü liç yöntemiyle altın arama... 
İşte bu yüzden hiç altın takmam 

'The Prize Winner of Defiance Ohio'nun fragmanını izledim. Gözlük ve perukla tanınmaz haldesiniz. 
Evet. Ohiolu bir ailenin öyküsünü anlatıyor. 10 çocuk yetiştiriyorlar. Daha çok kadının üzerine bir öykü. Julianne Moore oynuyor. 10 çocuğunu adeta tek başına büyütüyor. Ben kocasını oynuyorum. İşe yaramaz adamın teki. Alkolik, saldırgan... Zor bir karakter. 

Sinemada size kovboy rolünü yakıştırıyorlar değil mi 'The Cowboy Way'de de 'İhtiras Tomurcukları'nda da kovboydunuz. 
Doğru yakaladınız. Ben de bir kovboy sayılırım. Açık havayı, kırları severim. Bağımsızım. Ben Teksaslıyım, biz farklı düşünürüz. 

90'lı yıllar boyunca durmaksızın çalıştınız. Yılda birkaç film çıkardığınız oldu. Büyük ustalarla çalıştınız. Böyle bir kariyeri nasıl inşa ettiniz 
Her şeyi tiyatroya borçluyum. Daha üniversitedeyken tiyatroya başladım. Çok ter döktüm. 

Bir senaryoyu aldığınızda ilk ne yaparsınız 
Canlandıracağım karakterin zihniyetini anlamaya, o karakterin bende bulunabilecek niteliklerini ortaya çıkarmaya çalışırım. Önünde sonunda o benim. Onu canlandırırken benden izler, etkiler taşıyacak. İkisinin birleştiği anı billurlaştırmak çok zordur. Birçok şey yapar ve gerçek görüneni yakalamaya çalışırsınız. Hangi anda yakalayacağınızı hiç bilemezsiniz. 

Risk almayı da seviyor gibisiniz. Bazen öyle hınzırca gülüyorsunuz ki, doğaçlama yaptığınız ya da sette farklı bir şeyler döndüğü hissediliyor... 
Doğru, sık sık doğaçlama yaparım. Benim için anahtar sette olabildiğince gevşemiş olmaktır. Esnekseniz her şeyi yapmanız mümkündür. 

Vegan Vejetaryenliğin bir üst mertebesi. Veganlar süt, bal, çikolata dahil hiçbir hayvan ürünü tüketmez. 


</TEXT>
</DOC>
