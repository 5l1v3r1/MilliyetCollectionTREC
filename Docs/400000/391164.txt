<DOC>
<DOCNO> 391164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur05.html </URL>
<DATE> 2005/10/31/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sigara vermeyen genci bıçaklayıp öldürdüler 
</HEADLINE>
<TEXT>

     
     Adem GÜVEN İZMİR, DHA 
     
İZMİR'in Karşıyaka İlçesi'nde 23 yaşındaki Hikmet Verim, sigara vermediği gerekçesiyle yolunu kesen 4 kişi tarafından bıçaklanarak, kaldırıldığı hastanede yaşamını yitirdi. 
     Olay, bugün saat 20.30 sıralarında İzmir Büşükşehir Belediyesi İzay Ltd. Şti. Parkı'nda meydana geldi. Zübeyde Hanım Türkbirliği yakınında ayakkabı dükkanı işleten Hikmet Verim, dükkanını kapatarak Buca'daki evine gitmek için yola çıktı. Verim, parktan geçerken yanına gelen dört erkek sigara istedi. Sigara vermek istemeyen Hikmet Verim'i dört saldırgandan biri cebinden çıkardığı bıçakla sol ve sağ bacağından dört bıçak darbesiyle yaraladı. Vatandaşlar tarafından çağırılan ambulansla Karşıyaka Devlet Hastanesi'ne kaldırılan Hikmet Verim, kan kaybından yaşamını yitirdi. 
     Hikmet Verim'in ölüm haberini alan yakınları sinir krizleri geçirdi. Polis, saldırganların kimliklerinin belirleyip yakalanmaları için geniş çaplı soruşturma başlattı. 
     
</TEXT>
</DOC>
