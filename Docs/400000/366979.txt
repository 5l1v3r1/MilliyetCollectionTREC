<DOC>
<DOCNO> 366979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sondun40.html </URL>
<DATE> 2005/08/04/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Afrika Birliği, Moritanya'yı geçici olarak birlikten çıkardı... 
</HEADLINE>
<TEXT>

     Afrika Birliği, askeri cuntanın dün darbe yaptığı Moritanya’nın birlikten geçici olarak çıkarıldığını açıkladı. 
     Darbenin ardından olağanüstü toplanan Afrika Birliği Güvenlik ve Barış Konseyi, bu durumun, "Moritanya’da anayasal düzenin geri dönmesine kadar" süreceğini belirtti. 
     Konsey tarafından yayımlanan bildiride, "3 Ağustos’da yapılan darbenin ardından, Moritanya’nın, Afrika Birliği’nin tüm etkinliklerine katılımı, anayasal düzenin ülkeye geri dönmesine kadar askıya alınmıştır" denildi. 
     Moritanya’da dün askeri cunta, kansız bir darbeyle yönetime el koymuştu. Ülkede durum, bugün normale dönmeye başlamıştı. 
     
</TEXT>
</DOC>
