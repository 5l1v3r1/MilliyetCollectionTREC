<DOC>
<DOCNO> 397470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/astro/index.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni haberler var 
</HEADLINE>
<TEXT>


Bugün alacağımız haberler düşüncelerimizi tamamen değiştirebilir. Özellikle akşam saatlerinde yoğun bir zihinsel enerji var. Bu arada yeteri kadar objektif olmakta zorlanabiliriz. Daha esnek olmak çok şey kazandırabilir. 
Koç'lar verimli bir gün geçirebilirler. Tamamlanması gereken konular ve çoktandır ihmal ettikleri işler konusunda destek almaları onları başarılı kılıyor. Boğa'lar rahat enerjilerle beraberler. Aşk hayatında onları mutlu edecek gelişmeler gündeme gelebilir. Enerjilerini pratik bir şekilde kullanabilirler. İkizler değişikliklere açık durmalı ve eve ait konularda hızlı hareket etmeliler. Bu arada iş hayatındaki sorumluluklar ihmal edilmemeli. Yengeç'ler iletişim ve hareketin öne çıkacağı şartlar altındalar. Duygularını rahat ifade edebilirler. Alacakları haberler onları sevindirecek. Aslan'lar maddi konularda rahat edebilirler. Yenilikler yapmak ve kazançlarını artırmanın farklı yollarını bulmak hiç zor değil. Başak'lar kişisel alanda hareketli ve hevesli olacakları günlerindeler. Yeni girişimler ve önerilere açık olmaları onlara çok fayda sağlayabilecek. 
Terazi'ler bugün önlemci olmaya çalışmalı. Yeni girişimlerini gözden geçirmek doğru olacak. Bazı planlarda ertelemeler söz konusu. Akrep'ler başkalarından çok kolay destek bulabilecekleri bir gündeler. Yeni projeleri ilgi çekerken, ilişkilere daha fazla önem vermeliler. Yay'lar iş hayatında oldukça yoğunlar ama verimli çalışmaya da hazırlar. Kendilerini gösterebilecekleri koşulları iyi değerlendirmeye bakmalılar. Oğlak'lar iyimser enerjilere sahipler, farklı düşüncelerini rahat anlatacaklar. Yeniliklere açık durmalı fakat hiçbir konuda acele etmemeleri gerekir. Kova'lar yakın beraberliklerinde ılımlı olmalı. Bugün borç-alacak konularında yeni gelişmeler olabilir ama, var olan koşulları da kabul etmek lazım. Balık'lar ikili ilişkilerde şanslı olacaklar. Duygusal olarak yapıcı yanlar öne çıkarılmalı. Olası anlaşmalara pozitif biçimde yaklaşmalılar. 
</TEXT>
</DOC>
