<DOC>
<DOCNO> 369677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/spor/ykocaomer.html </URL>
<DATE> 2005/08/14/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Burası Almanya 
</HEADLINE>
<TEXT>



Rainer Schüttler, Atina Olimpiyatları'nda Kiefer ile beraber olimpiyat tarihinin en uzun süren tenis maçından sonra, çiftlerde gümüş madalya aldı. Ülkesine döndüğünde , lisanslı sporcu olarak bağlı olduğu Kuzey Ren Westfalya Eyaleti Performans Sporu Vakfı'ndan aldığı bir mektupta , kendisi tebrik edilerek , 1250.- Euro özel prim verilmesine karar verildiği bildirildi. Vakıf genel müdürü , eğer yüksek vergi ödemek istemezse bu parayı yine vakfa bağışlayarak gelecekte bu eyalette yarışacak sporcuları destekleyebileceğini de garip bir şekilde mektubuna ilave etmiş. 
Bunun üzerin , Türkiye'yi hiçbir zaman unutmayan , TED kulübündeki günlerini her zaman keyifle anan Rainer Schüttler bir mektup yazarak, bu ödülünü Frankfurt'ta kurulu ve başkanlığını yaptığım Alman-Türk Engelliler Sporunu Destekleme Kamu Yararına Derneği'ne bağışlamak istediğini bildirince ortalık karıştı. 
Vakıf , Rainer'e gönderdiği bir mektupta , bu paranın sadece kendi eyaletlerine kullanılacağını bildirince, Rainer geçtiğimiz haftalarda vakfa aşağıdaki mektubu gönderdi ve özetle şöyle dedi 
"Vakfınızın aldığı kararı anlamakta zorlanıyorum ve bunu bir skandal olarak kabul ediyorum. Frankfurt'ta kurulu Alman-Türk Engelliler Sporunu Destekleme Kamu Yararına Derneği , Almanya çapında faaliyet göstermektedir. Yani dolaysıyla sizin eyaletinizde de. Bu 'ufakçı' düşüncenizi anlamak zordur. Vergisini kestikten sonra paramı gönderiniz ve ben bu parayı yukarıda belirttiğim Alman-Türk engellileri için çalışan derneğe bağışlayacağım". 
Çok sert ifadeler içeren mektup sonunda , hiç şüpheniz olmasın ki Rainer Schüttler'e ne Alman Tenis Federasyonu, ne Kuzey Ren Westfalya Eyaleti Tenis Federasyonu bir ceza vermeyi bile aklının köşesinden geçirecektir. Çünkü Almanya'da her konuda olduğu gibi sporda da demokrasi , fikirlerini açık bir şekilde belirtme mevcuttur. Ve siyasetin spor üzerinde etkisi yoktur. 



</TEXT>
</DOC>
