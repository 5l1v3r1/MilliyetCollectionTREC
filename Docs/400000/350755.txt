<DOC>
<DOCNO> 350755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo07.html </URL>
<DATE> 2005/06/10/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Futbolda gençlik zamanı... 
</HEADLINE>
<TEXT>

     Dünya 20 Yaşaltı Gençler Futbol Şampiyonası bugün Hollanda’da başlıyor. Toplam 24 takımın mücadele edeceği turnuvada, Türkiye ilk maçını yarın Çin’le yapacak. 
     
     NTV’den naklen 

     15. Dünya 20 Yaş Altı Gençler Futbol Şampiyonası finalleri, bugün Hollanda’da başlayacak. 6 şehirde düzenlenecek ve 23 gün sürecek şampiyonada Türkiye, B Grubu’nda yer alacak. Millilerimiz, gruptaki ilk maçını yarın Utrecht kentinde 18.30’da Çin Halk Cumhuriyeti ile yapacak. Ay Yıldızlılar, 2. karşılaşmasını yine Utrecht’te 14 Haziran Salı günü 20.30’da Panama, 3. ve son müsabakasını da 17 Haziran Cuma günü Ukrayna ile aynı saatte Doetinchem kentinde oynayacak. 
     
     Ustaömer iddialı 

     Hollanda’ya oldukça iddialı gelen Ay - Yıldızlı ekibimizde, teknik direktör Şenol Ustaömer, şampiyonada Türkiye’yi en iyi şekilde temsil etmek ve dereceye girmek istediklerini söyledi. FIFA’nın resmi internet sitesinde 20 Yaşaltı Takımımız için Türkiye turnuvanın dikkatle izlenmesi gereken birkaç iyi ekibinden biri. Özellikle genç takımlar seviyesinde son dönemde yaptıkları ortada'' ifadesi kullanıldı. 
     
     Gruplar 

     A Grubu Avustralya, Benin, Japonya, Hollanda. 
     B Grubu Çin Halk Cumhuriyeti, Panama, Türkiye, Ukrayna. 
     C Grubu Şili, Honduras, Fas, İspanya. 
     D Grubu Arjantin, Mısır, Almanya, ABD. 
     E Grubu Kanada, Kolombiya, İtalya, Suriye. 
     F Grubu Brezilya, Güney Kore, Nijerya, İsviçre. 
     
</TEXT>
</DOC>
