<DOC>
<DOCNO> 364526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/dunya/dun01.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Adları 'medrese' ama... 
</HEADLINE>
<TEXT>



Pakistan'da medrese diye tanımlanan özel eğitim kurumları, çoğu küçük yaşta olan öğrencilere öncelikle İslam'ın kutsal kitabı Kuran'ın hatmettirildiği kurslar olarak işlev görüyor. Her yaştan insanın kabul edildiği medreselerin birçoğunda öğrencilere bunun yanı sıra, İslam'ın aşırı yorumlarıyla, Batı düşmanlığı ekseninde cihad fikri de aşılanıyor. 
Milli gelirinin sadece yüzde 2.2'sini eğitime ayırabilen Pakistan'da medreseler pek çok yoksul aile için çocuklarının okuma yazma öğrenebileceği yeg ne kurum. Bu nedenle ortadan kaldırılmaları imk nsız görülüyor. İslamcılar, bu yönde bir girişimin ülkeyi kan gölüne çevireceğini söyleyerek iktidarı tehdit ediyor. Medreselerin sayısında 1979'da Kızıl Ordu'nun Afganistan'ı işgalinden sonra büyük artış görüldü. Medreselerdeki dini eğitimle "donanan" Afgan gençler, Kızıl Ordu'ya karşı savaştı. Afganistan'ın yakın tarihine damgasını vuran köktendinci Taliban hareketi de o dönemde Pakistan medreselerinde doğdu. Sayılarının 20 bine ulaştığı sanılan Pakistan medreselerinde şu anda 1.7 milyon öğrenci eğitim görüyor. 


</TEXT>
</DOC>
