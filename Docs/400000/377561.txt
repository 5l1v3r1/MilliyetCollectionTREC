<DOC>
<DOCNO> 377561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo22.html </URL>
<DATE> 2005/09/11/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Samsunspor 1 - Vestel Manisaspor 1 Maç sonucu 
</HEADLINE>
<TEXT>

     Turkcell Süper Ligi'nde Samsunspor ile Vestel Manisaspor 1-1 berabere kaldı. 
     
     İlk yarı 

     8. dakikada Zafer'in sol taraftan kullandığı köşe atışında, penaltı noktası üzerine havalanan topa Serkan Dökme'den önce uzanan Ali Uyanık, meşin yuvarlağı yumrukla ceza alanı dışına gönderdi. 
     15. dakikada El Yasa'nın pasında ceza yayı üzerinde topla buluşan Kaies'in yerden vuruşunda, top direğin yanından dışarıya gitti. 
     23. dakikada konuk ekip aradığı golü buldu. Bu dakikada Yunus'tan aldığı pasla sol taraftan ceza alanına giren Mehmet'in çaprazdan vuruşunda, top ağlara gidince konuk ekip 1-0 öne geçti. 
     28. dakikada Zoltan Böör'ün sol taraftan ceza alanına gönderdiği topla kale alanı içinde buluşan Zafer'in vuruşunda, meşin yuvarlak kalecide kaldı. 
     34. dakikada evsahibi Samsunspor beraberliği yakaladı. Ceza alanı içinde İnanç'ın Celil'i düşürmesiyle kazanılan penaltıyı Serkan Aykut kullandı. Bu futbolcunun vuruşunda, top ağlara gidince durum 1-1 oldu. 
     45. dakikada Kaies'in ceza alanı önünde düşürülmesiyle kazanılan serbest vuruşu Celil kullandı. Bu oyuncunun vuruşunda, top üstten dışarı gitti ve karşılaşmanın ilk yarısı 1-1'lik skorla kapandı. 
     
     İkinci yarı 

     54. dakikada sol taraftan ceza alanına giren Mehmet, önündeki savunma oyuncusundan kurtulduktan sonra sert vurdu ve top kalecide kaldı. 
     60. dakikada kalecinin hatalı pasında Serkan Aykut'tan seken topu önünde bulan Marino, ceza alanına girdikten sonra vurdu. Kaleci Bülent, meşin yuvarlağı çelmeyi başardı. 
     61. dakikada Zafer, sol taraftan ceza alanı girdi. Bu futbolcunun Samsunspor savunma oyuncularından sıyrıldıktan sonra vuruşunda, top direktön döndü. 
     66. dakikada Ali Akdeniz, taşıdığı topla ceza alanına girdikten sonra sağ çaprazdan sert vurdu. Direkten dönen topu önünde bulan Marino, uygun durumda olmasına karşın meşin yuvarlığı kale yerine üstten dışarıya gönderdi. 
     86. dakikada ceza alanının yaklaşık 2 metre dışında topla buluşan Kaies'in vuruşunda, top kaleciden döndü. 
     87. dakikada Zafer'in ortasında, kale alanında topu önünde bulan Sinan'ın etkisiz vuruşunda, top kalecide kaldı. 
     Karşılaşmanın kalan bölümlerinde iki takımın çabaları başka gol getirmeyince, karşılaşma 1-1 berabere sona erdi. 
     

Stat 19 Mayıs Hakemler Metin Tokat xxx, Harun Taş xxx, Hüseyin Fidan xxx Samsunspor Ali Uyanık xx, El Yasa xx Dk. 65 Ali Akdeniz x , Ayari xx, Kaies xxx, Serkan Aykut xx, Adnan xxx, Marino xx, Mustafa xx Dk. 73 Musa x , Kenan xx, Petkov xxx, Celil xxx Vestel Manisaspor Bülent xx, İnanç xx, D'Heane xxx, Petr Johana xx, Serkan Özsoy xx, Hakan xx, Serkan Dökme xx Dk. 62 Sandro Mendes x , Yunus xx, Zoltan Böör xx Dk. 72 Sinan x , Zafer xxx Dk. 90 Mithat , Mehmet xxx Goller Dk. 23 Mehmet, Dk. 34 Serkan Aykut penaltıdan Sarı Kartlar Dk. 45 D'Heane, Dk. 90 Bülent Vestel Manisaspor      
</TEXT>
</DOC>
