<DOC>
<DOCNO> 359203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/spor/aspo.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'dan 2 sürpriz 
</HEADLINE>
<TEXT>


Beşiktaş orta saha için adaylarını belirledi. Siyah-Beyazlılar, Biscan'ın transferini gerçekleştiremezse Norveç'in Tromso takımında oynayan Patrice Bernier ile Genkli Sefyo Soley arasında seçim yapacak 

MEHMET DEMİRCAN 


Transfer çalışmalarını hızlandıran Beşiktaş'ta sürpriz iki isim gündeme oturdu. Siyah Beyazlılar'ın, Norveç Ligi takımlarından Tromso'da forma giyen Kanadalı orta saha oyuncusu Patrice Bernier almak için harekete geçtiği öğrenildi. Beşiktaş'ın milli futbolcu için kulübüne ilk görüşmede 1.2 milyon Euro'luk bir teklif yaptığı ancak ret yanıtı aldığı öğrenildi. 
Siyah - Beyazlılar'ın ikinci kez Norveç Kulübü ile masaya oturmaya hazırlandığı ve fiyatı 1.5 milyon Euro'ya kadar çıkaracağı bildirdi. Yönetim bu transferde olumsuzluk yaşaması halinde Belçika'nın Genk takımında oynayan Seyfo Soley'e yönelecek. 25 yaşındaki orta saha oyuncusunun Beşiktaş'ın teklifine "evet" dediği öğrenildi. Siyah - Beyazlılar, hafta sonuna kadar haber beklediği Biscan'ın gelmemesi halinde bu iki futbolcudan birini renklerine katacak. Bu arada Rıza Çalımbay da dün gece Nantes - Wacker Tirol takımları arasındaki hazırlık maçında Fransız kulübünün orta sahasında görev yapan Gineli oyuncusu Ca Bocundji'yi izledi. 

Soley kimdir 
Doğum Tarihi 16.02.1980 
Boyu 1.94 
Kilosu 88 
Ülkesi Gambia 
Mevkii Orta saha 
Oynadığı Takımlar Lokeren, Al Hilal 
Kontrat Bitişi 30 Haziran 2006 

Bernier kimdir 
Doğum Tarihi 23-09-1979 
Takımı Tromso 
Uyruğu Kanada 
Boyu 1.81 
Kilosu 83 
Milli 8 maç - gol yok 
Takımları Montreal İmpact, Moss FC, Tromso 


</TEXT>
</DOC>
