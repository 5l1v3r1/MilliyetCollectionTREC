<DOC>
<DOCNO> 394544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy09.html </URL>
<DATE> 2005/11/13/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Devlete bir şeyhler olmuş 
</HEADLINE>
<TEXT>

     Prof. Uslu, Nakşi şeyhi Kotku'dan rüyasında aldığı mesajları Erdoğan'a yazdı. İşte 'gereği' için YÖK'e kadar ulaşan mesajlar Doktora mecburi hizmet kalksın. Çocuklar hemen mezun edilsin 


BETÜL KOTAN RADİKAL 

Nakşibendi tarikatının şeyhlerinden Mehmet Zahit Kotku, bir rüya vesilesiyle devlet yazışmalarına konu oldu. Emekli mimar Prof. Dr. İsmail Tuncay Uslu, rüyasında gördüğü Kotku'dan 'Başbakan'a iletilmek üzere bazı mesajlar aldı.' Uslu, uyanır uyanmaz bunları yazıya dökerek Başbakan Tayyip Erdoğan'a gönderdi. Erdoğan'a gönderilen 'kişiye özel mektup', 'dilekçe hakkı' sayılarak resmi Yazışmalarla 'gereğinin yapılması' için son olarak YÖK'e ulaştırıldı. YÖK, eline geçen resmi yazışmanın içeriğini görünce şaşkına döndü. 
     Uslu'nun rüyasında Kotku'dan aldığı mesajları Erdoğan'a iletmek için 19 Eylül'de yazdığı mektuba, Başbakanlık tarafından bir dilekçe numarası verilerek 27 Eylül'de Milli Eğitim Bakanlığı'na gönderildi. Bakanlık da mektubu, içindeki mesajlardan biri İngilizce öğretmenliğinde okuyan öğrencilerle ilgili olduğu için 'gereğinin yapılması' talebiyle YÖK'e gönderdi. Resmi yazışma haline gelen rüyanın hik yesi şöyle 
     
     'Şeyhin mesajları ' 

     Karadeniz Teknik ve Yıldız Teknik üniversitelerinde görev yapan emekli mimar Uslu, rüyasında Mehmet Zahit Kotku'yu görür. Rüyada Kotku, Erdoğan'a iletilmek üzere bazı mesajlar verir. Buna göre Çapa Eğitim Fakültesi'nde bir türlü geçerli not alamayan yaklaşık 5 bin İngilizce öğretmeni adayı mezun edilmelidir. Ayrıca Sağlık Bakanlığı Doğu ve Güneydoğu illeri için başlattığı zorunlu hizmet uygulamasından derhal vazgeçmelidir. Partinin selameti için bu mesajlar dikkate alınmalıdır. 
     Kotku, Nakşibendi tarikatının en tanınmış şeyhleri arasında sayılıyor. Kotku'nun müritleri arasında Turgut Özal ve Necmettin Erbakan gibi siyasilerin de isimleri sayılıyor. Kotku, uzun süre Nakşibendi tarikatının kollarından İskender Paşa cemaatinin şeyhliğini yapmış, 1980'de vefat etmişti. Erdoğan'ın da yakın olduğu bilinen cemaat, Kotku'nun ölümünden sonra yerine geçen damadı Esat Coşan döneminde Erbakan ve Milli Görüş'le yollarını ayırmıştı. Erdoğan'ın şahsına gönderildiği halde resmi yazışma haline gelen mektup şöyle 
     "Pek muhterem başkanım, kader dostum, Daha önce Uzanlar hakkındaki uyarımı Mehmet Zahit Kotku hazretlerinin rüyamdaki emirleri üzerine zat-ı üstadelerine arz etmiştim, yaptığınız müdahaleleriniz sayesinde ülkemize, ulusumuza, hükümetimize ve partimize çok büyük yararlar sağlanmıştı. Evliyamızın emirleri üzerine parti faaliyetlerine katkıda bulunmak üzere Beşiktaş AKP Merkez Şubemize dahil oldum. 
     Gerek YÖK teşkilatının gerekse Sağlık Bakanlığı'nın yaptığı uygulamaların çok yanlış olduğu yine evliyamız tarafından ben fakire ik z edilmektedir. Görevim size duyurmaktır. İstanbul Çapa İngilizce öğretmeni yetiştiren bölümde kasten bekletilen, YÖK'ün merkezi sistem soruları nedeniyle 69 barajını geçemeyen 5 bin öğrenci için yeniden sınav yapılarak, ülkemize kazandırılması, ulusumuz ve parti menfaatleri açısından yarar sağlayacaktır. Bu 5 bin öğrenciye yapılan haksız iktisap, partimize yüzde 15 oranında kan kaybına sebep olmaktadır. Acil müdahaleniz çok yararlı olacaktır. 
     
     'Şark hizmeti kalksın' 

     Sağlık Bakanlığımız genelde sefilleri yaşayan doktorlara Türk tarihinde görülmemiş bir aşağılama ve baskı politikasıyla aileleri bölmekte hiçbir meslek sahibine uygulanmayan yaptırımları tatbik etmeye hazırlanmakta. Ülkemizin göz bebeği doktorlarımız küstürülmekte ve horlanmakta. 
     Asgari geçim standartlarına mahk m edilen tıp doktorlarımız zecri yönetmeliklerle 18 ay şark hizmeti mahk miyetine zorlanmakta. Halk küstürülmekte, partimizin geleceğini tehlikeye düşürmektedir. Doktor-halk arasını açacak uçurumların yerleşmesine sebep olunmakta. Profesör ve doçentlerin dışında uzman, yan dal yapan doktorlarla baş asistanlara merhum Mehmet Zahit Kotku hazretleri behemahal talep etmekte. Saygıyla iletirim aziz kardeşim." 
     
</TEXT>
</DOC>
