<DOC>
<DOCNO> 362113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo03.html </URL>
<DATE> 2005/07/18/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Barcelona, Rüştü'yü sezon açılışına davet etmedi... 
</HEADLINE>
<TEXT>

     Henüz Fenerbahçe ile anlaşamayan Rüştü, sözleşmeli oyuncusu olmasına karşın Barcelona tarafından bugünkü sezon açılışına davet edilmedi. 
     
     Rijkaard istemedi 

     Fenerbahçe’de kalıp kalmayacağı konusu netlik kazanmayan Rüştü’ye, Barcelona kapıyı kapadı. Milli file bekçisi, sözleşmesi sürmesine karşın, İspanyol ekibinin bugün yapılacak olan sezon açılışına davet edilmedi. Bunun, bizzat teknik direktör Frank Rijkaard’ın isteği olduğu öğrenildi. Sport Gazetesi, Rüştü’yü takımdan kesen kişinin Hollandalı hoca olduğunu ve kendisine fazla şans tanımayıp, Barcelona’dan ayrılması için zemin hazırladığını iddia ederek, Geçen yıl AB statüsünde olmadığı için oynatmadığını savunuyordu. Rüştü şimdi yabancı statüsünde değil ama yine kadroda yer bulamıyor'' dedi. 
     
     Valdez’le yürümez’ 

     Bu durumun tek sorumlusunun Hollandalı teknik adam olduğunu duyuran Sport Gazetesi, Barcelona’nın hem İspanya Ligi’nde hem de Şampiyonlar Ligi’nde Victor Valdez’in yanısıra, tecrübeli bir kaleciye ihtiyaç duyduğunu hatırlattı. Barça’nın elinde Rüştü gibi bir kaleci olmasına karşın bu tercihin neden kullanılmadığının araştırılması gerektiğini vurgulayan gazetenin yorumunda, bir süre önce sözleşmesi 2010’a kadar uzatılan Valdez için de uyarıda bulunuldu Onunla uzun lig ve Şampiyonlar Ligi maratonu tek başına yürümez.'' 
     
</TEXT>
</DOC>
