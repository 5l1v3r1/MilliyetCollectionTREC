<DOC>
<DOCNO> 370002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo19.html </URL>
<DATE> 2005/08/15/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Bulgaristan teknik direktörü Türk milli takımı sert, hızlı ve başarılı 
</HEADLINE>
<TEXT>

     Bulgaristan Milli Futbol Takımı Teknik Direktörü Hristo Stoiçkov, 17 Ağustos Çarşamba günü yapılacak Bulgaristan-Türkiye özel milli maçından önce hazırlık çalışmalarının tüm hızla sürdüğünü bildirdi. 
     Hristo Stoiçkov, maçla ilgili düzenlediği basın toplantısında, Türkiye'nin sert, hızlı ve başarılı bir takım olduğunu vurguluyarak, bu karşılaşmanın kendileri için İsveç ve İzlanda maçlarından önce iyi bir hazırlık olacağını söyledi. 
     Stoiçkov, şöyle konuştu 
     ''Türkiye ile yapacağız maça tam konsantrasyonla, aktif bir takım olarak çıkmak istiyoruz. Umarım hiçbir sorun yaşanmaz. Galip gelirsek bu bizim için büyük bir mutluluk kaynağı olacak.'' Bulgaristan'ın, Dünya Kupası elemelerinde İsveç ve Hırvatistan'a karşı daha önce yaşadığı yenilgilerinden sonra grupta işinin zor olduğunu kabul eden Stoiçkov, ''Herşeye rağmen futbolcularıma karşı konuşmam. Futbol bir maçta başlayıp bitmez. Mücadele sahada kazanılır, gerisi spekülasyondur'' dedi. 
     
</TEXT>
</DOC>
