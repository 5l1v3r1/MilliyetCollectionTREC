<DOC>
<DOCNO> 396196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/ekonomi/eko07.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıf, yatırımcısını sevindirdi 
</HEADLINE>
<TEXT>



Piyasa değeri ile İstanbul Borsası'nda 4. büyük banka olan Vakıfbank, borsadaki ilk işlem gününde açılışta tavan fiyatı olan 5.95 YTL'yi gördü. Borsada dün gerçekleştirilen 1.76 katrilyonluk işlem hacminin 603 trilyonu Vakıfbank hisselerinde gerçekleşti. Dün İMKB 100 Endeksi ise günü yüzde 0.53'lük yükselişle kapattı. Genel olarak borsacılar halka arzın başarılı geçtiği yönünde birleşirken hisse günü yüzde 11.11'lik getiri ile tamamladı. Tavan fiyattan satışların gelmesi ile gevşeyerek 5.35'i gören hisse, yeniden alıcıların güçlenmesi ile toparlanarak günü 6 YTL seviyesinden kapattı. Halka arzında nihai fiyatı 5.4 YTL olarak belirlenen Vakıfbank hisse senetleri borsadaki ilk işlem gününde en yüksek 6.15 YTL'yi gördü. IMF'ye verilen niyet mektubunda yapısal kriter olan Vakıfbank halka arzında, halka arz miktarının 5.9 katı talep gelmişti. 


</TEXT>
</DOC>
