<DOC>
<DOCNO> 352017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/ekonomi/eko10.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut kredilerinde faiz düşüşü sürüyor 
</HEADLINE>
<TEXT>


Konut kredilerinde İş Bankası ve Akbank'ın faizi yüzde 1.35'e çekmeleriyle başlayan faiz düşüşü sürüyor. BankEuropa, 10 yıl için faizi 1.35'e indirdi 

EKONOMİ SERVİSİ 

Konut kredilerinde son dönemlerde yaşanan bankalararası rekabet, faizlerde belirgin bir hal aldı. Geçen hafta İş Bankası'nın tüm vadelerde, Akbank'ın 36 aydan 120 ay vadeye konut kredileri faizlerini yüzde 1.35'e düşürmelerinden sonra diğer bankaların da belli oranlarda faiz indirimleri açıkladılar. 
Dün yapılan yazılı açıklamalarda BankEropa, Oyakbank, Şekerbank ve Vakıfbank faiz indirdiklerini bildirdi. 
BankEuropa, YTL konut ve taşıt kredisi faiz oranlarında indirime gitti. BankEuropa'dan yapılan açıklamaya göre, 10 yıl vadeli YTL konut kredisi faiz oranları yüzde 1.42'den yüzde 1.35'e düşürüldü. Taşıt kredisi faiz oranları ise 48 ay vadede yüzde 1.54'den yüzde 1.40'a geriledi. 
Şekerbank, YTL bazlı konut kredisi faiz oranında indirim yaptı. Şekerbank'tan yapılan açıklamaya göre, 10 yıl vadeli YTL konut kredisi faiz oranı 0.06 puan düşürülerek yüzde 1.49'a çekildi. 
Oyakbank, 3 - 12 ay vadede yüzde 1.45 olan aylık faiz oranını 1.35'e, 13 - 144 ay vadede 1.55 olan faizi yüzde 13 - 36 vadede yüzde 1.39'a, 37 - 144 ay vadeler için ise faiz oranını yüzde 1.45 olarak açıkladı. Vakıfbank ise yaptığı yazılı açıklamada daha önce tüm vadelerde yüzde 1.49 olan faiz oranını 25 - 240 ay vadelerde aylık yüzde 1.35'e düşürürken, 1 - 24 ay vadelerde bu faiz oranını aylık yüzde 1.39 olarak bildirdi. 
Banka bireysel faiz oranlarında da indirim yaparak taksitli ihtiyaç kredisini 36 ay vadeye kadar 1.85, otomobil kredisini ise 38 ay vadeye kadar aylık yüzde 1.39'a düşürdü. 




</TEXT>
</DOC>
