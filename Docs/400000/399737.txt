<DOC>
<DOCNO> 399737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur10.html </URL>
<DATE> 2005/12/01/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Spiker Rana Elik de şiddete maruz kaldı 
</HEADLINE>
<TEXT>

     Rana Elik, eşi Mehmet Doran'ın kendisini dövüp, oğlu Alp Can'ı Almanya'ya kaçırdığını iddia etti. 
     Üç yıl önce Mehmet Doran'la evlenen bir dönemin ünlü spikeri Rana Elik, şimdilerde "Eşim beni dövüp, oğlumu kaçırdı" iddiasıyla gündemde. 
     Mehmet Doran'ın oğlunu Almanya’ya kaçırdığını, kendisiyle görüştürmediğini söyleyen Elik, önceki gün Vatan gazetesine verdiği röportajda hukuki mücadeleyi başlattığını söyledi. İddialar üzerine Almanya’da bulup konuştuğumuz Mehmet Doran, Oğlumun sağlık kontrolleri için Almanya’ya geldim. O da gelecekti, son anda vazgeçti. Bir yıldır sorunlu bir evlilik yaşıyoruz.’ Rana Elik’in dayak iddialarına da yanıt veren Doran, Bundan 6 hafta önce bir gece tartışmaya başladık. Benim üzerime yürüdü. Sadece itiştik, o kadar. Polise ifademi de verdim. Ama o ifadesini geri çekmiş. Madem dövdüm, niye çekti Bir anne çocuğunu bırakıp, gece kulüplerine eğlenmeye gider mi’ dedi. Kavga ettikleri gün konsere gittiklerini söyleyen Doran, Orada birlikte fotoğraflarımız çekildi. 
     O zaman gözü mor değildi, şimdi nasıl morarmış. Sonra yazın bir iş için Kahramanmaraş’a gideceğini söyledi. Baktım ki Kıbrıs’a Roks Otel’e gitmiş. Çok farklı şeyler var, anlıyor musunuz 11 Kasım’da Nişantaşı’nda otururken aniden fenalaştı, hastaneye kaldırdım. Doktorlar acil tedavi görmesi gerek dedi. Psikologla randevu verildi ama gitmedi. İş bulamayınca bunalıma girdi. Bir baba olarak oğlumu düşünmeliyim.’ 
     
</TEXT>
</DOC>
