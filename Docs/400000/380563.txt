<DOC>
<DOCNO> 380563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko27.html </URL>
<DATE> 2005/09/22/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
IMF'ye göre kişi başına gelir 4 bin 925 doları bulacak 
</HEADLINE>
<TEXT>

     Uluslararası Para Fonu IMF , Türkiye’de geçen yıl 4 bin 286 dolar olarak hesaplanan kişi başına düşen milli gelirin bu yıl 4 bin 925 dolara, gelecek yıl ise 5 bin 115 dolara ulaşacağını tahmin etti.Kişi başına gelir 
     satınalma gücü paritesine göre ise 7 bin 958 dolar olarak hesaplandı. IMF, Türkiye’nin smakro ekonomik büyükükleriyle ilgili 2005 ve 2006 yılı tahminlerini açıkladı. IMF’ye göre Türkiye ekonomisi bu yıl sabit fiyatlarla yüzde 5 oranında büyüyecek ve 2004 yılında 302 milyar 561 milyon dolar olarak gerçekleşen gayri safi milli hasıla bu yıl yüzde 16.7 artarak 3 milyar 205 milyon dolara ulaşacak. GSYİH 2006 yılında ise 372 milyar 719 milyon dolara ulaşacak. Türkiye’nin ilk kez geçen yıl 4 bin doları aşarak 4 bin 286 dolara yükselen kişi başına düşen geliri ise hem ekonomideki büyüme hem de YTL’nin dolara karşı değer kazanması nedeniyle yüzde 14.9’luk artışla 4 bin 925 dolar olarak gerçekleşecek. IMF kişi başına gelirin gelecek yıl ise 5 bin doları da aşıp 5 bin 155 dolara çıkacağını tahmin etti. Satınalma gücü paritesine göre bu yıl 7 bin 503 dolar olan kişi başına gelirin ise bu yıl 7 bin 958 dolar, gelecek yıl da 8 bin 393 dolar olacağı hesaplandı. 
     
     CARİ İŞLEMLER AÇIĞI 19.8 MİLYAR DOLAR 
     IMF, 2004 yılı sonunda 11 milyar, bu yıl nisan ayında ise 15.4 milyar dolar olan bu yıla ilişkin cari işlemler açığı tahminini ise 19 milyar 832 milyon dolarla, GSYİH’nin yüzde 5.6’sı düzeyine çıkardı. 2004 yılında 15 milyar 543 milyon dolar olan cari işlemler açığının, 2006 yılında da 2006 yılındaki düzeyine yakın bir düzeyde kalarak 19 milyar 
     745 milyon dolar olacağı tahmini yapıldı. 2006 yılı cari 
     işlemler açığının GBYİH’ye oranının ise yüzde 5.3’e gerileyeceği öngörüldü. 
     
     DOLAR KURU TAHMİNİ 
     IMF 2004 yılında 1.4229 YTL olan yıllık ortalama dolar kurunun ise bu yıl 1.3667 YTL’ye düşeceğini, diğer bir ifadeyle YTL’nin dolara karşı ortalama yüzde 4 oranında değer kazanacağını hesapladı. 2006 yılı ortalama dolar kurunun ise bu yıla göre yüzde 5.5 oranında artarak 1.4425 YTL olacağı varsayıldı. 2006 yılındaki ortalama enflasyon yüzde 6 olarak esas alınacağı için IMF, YTL’deki reel değerlenmenin düşük hızda da olsa 2006 yılında da devam edeceğini öngörüyor. 
     
</TEXT>
</DOC>
