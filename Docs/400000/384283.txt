<DOC>
<DOCNO> 384283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur08.html </URL>
<DATE> 2005/10/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Yere düşürmek için 17 kurşun sıkmışlar 
</HEADLINE>
<TEXT>

     
     Soner KOCAER ANTALYA, DHA 
     
ANTALYA'da dün 17 yerinden kurşunlanarak öldürülen kokoreççi Metin Göker'in 35 katil zanlıları Ümit Çığlı 24 ile kardeşi Orhan Çığlı 19 yakalandı. Çığlı kardeşler ifadelerinde, Ateş ederken yere düşmüyordu. Biz de yere düşmediği için sinirlenerek daha çok ateş ettik'' dedi Dün gece, Esentepe Mahallesi'nde Yılmaz Çığlı'nın kullandığı otomobil, yol kenarında, minibüsünde satış yapan kokoreççi Metin Göker'in ayağının üzerinden geçti. Çığlı ile Göker arasında kısa süreli tartışma yaşandı. İkili, tartışma kavgaya dönüşmeden çevredekilerin araya girmesiyle ayrıldı. Akdeniz Sanayi Sitesi'nde hurdacılık yapan Yılmaz Çığlı, yaşadıklarını oğulları Ümit ve Orhan Çığlı'ya anlattı. Çığlı kardeşler babalarıyla tartışan evli ve bir çocuk babası Metin Göker'in yanına giderek, kavga etti. Göker'i feci şekilde döven iki kardeş, daha sonra evlerine gitmek üzere otomobillerine bindi. Kokoreç sattığı minibüsüne binen Göker, Çığlı kardeşleri evlerine kadar takip etti. Çığlı kardeşlerin evinin önünde küfür eden Göker, daha sonra aracına binip olay yerinden ayrıldı. Ancak, evlerindeki ruhsatsız tabancalarını alarak Göker'i takip eden iki kardeş, Esentepe Mahallesi'ndeki bir ara sokakta sıkıştırıp, üzerine kurşun yağdırdı. Metin Göker vücuduna isabet eden 17 kurşunla hayatını kaybetti. Olaydan sonra kaçan ve Ali Altundaş 19 adlı arkadaşlarının yanına saklanan Çığlı kardeşler, cinayet bürosu dedektifleri tarafından yakalandı. 
     Çığlı kardeşlerin olayda kullandığı iki tabancayı Düden Çayı'na attığı belirlendi. Dalgıç polisler, 2 ruhsatsız tabancayı çaydan çıkardı. Çığlı kardeşler ifadelerinde, Ateş ederken Göker yere düşmüyordu. Biz de yere düşmediği için sinirlenerek daha çok ateş ettik'' dedi. Zanlılar ifadelerinin ardından adliyeye sevk edildi. 
     
</TEXT>
</DOC>
