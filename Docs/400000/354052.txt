<DOC>
<DOCNO> 354052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo01.html </URL>
<DATE> 2005/06/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum nefes aldırmayacak 
</HEADLINE>
<TEXT>

     Daum, 30 Haziran'da Samandıra'ya gelecek ve futbolcuların adeta pestilini çıkaracak. Hocanın kafasında günde üç idman yaptırmak var Sezonun bitmesinden sonra Daum’un, Fenerbahçe’deki kaderinin ne olacağı merak konusuydu. Ancak yönetim Alman hocayla masaya oturdu ve anlaşma sağlandı. İşte Daum bu tarihten sonra yeni yapılanma için düğmeye bastı. 30 Haziran’da Samandıra’da başlayacak olan yeni sezon hazırlıkları için tecrübeli çalıştırıcının kafasında ilginç ve yorucu bir çalışma programı var. Daum bu süreyi mümkün olduğu kadar da uzun tutacak. 
     
     Hiç nefes aldırmayacak 
     Öğrencilerini Samandıra Tesisleri’nde sabah 9’da getirecek olan Christoph Daum, akşam 21.00’e kadar çalışmalarını sürdürecek. Topla yapılan çalışmalardan sonra salondaki antrenmanlar devam edecek. Sarı - Lacivertli teknik adam, İstanbul’daki sıcaklara rağmen futbolcularına günde üç antrenman yaptıracak. Hiçbir futbolcuya taviz vermeme kararı alan Daum, yeni sezonla birlikte takıma bir dizi yasaklar ve ağır cezalar da getirecek. 
     
</TEXT>
</DOC>
