<DOC>
<DOCNO> 392331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yasam/yas01.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizce sil baştan 
</HEADLINE>
<TEXT>


Yeni programa göre İngilizcede gramere son verilecek. Öğrenciler İngilizceyi şarkılar ve çeşitli oyunlarla öğrenecek 

BAHAR ATAKAN Ankara 

Milli Eğitim Bakanlığı MEB , "Türk öğrenciler neden yabancı dil öğrenemiyor " sorusunun yanıtını, 32 yıl aradan sonra İngilizce ders programını değiştirmekte buldu. Yeni programla ilköğretim 4. sınıfında başlayan İngilizce dersini 10. sınıf sonuna kadar okuyan ancak "konuşamayan" öğrencilere gramer dilbilgisi eğitiminden vazgeçilecek. Öğrenciler, zaman ve fiil tablolarını ezberlemek yerine İngilizceyi güncel ve popüler şarkılar söyleyerek öğrenecek. AB'yle uyumlu olarak yazılan program, gelecek yıl pilot olarak okutulacak. Pilot okul öğretmenlerine 7 Kasım'da brifing verilecek. 

Toplam ders 700 saat 
Programın yenilenmesinden sorumlu Talim ve Terbiye Kurulu Üyesi Sevinç Atabay'ın verdiği bilgiye göre öne çıkan başlıklar şöyle 
Yeni kitaplardaki konular ve öyküler Türkiye'de geçmeyecek. Örneğin, "good morning" diyen Ali ve Ayşe kitaplardan çıkarılacak. Yerine İngiltere ve ABD'de geçen hik yeler konulacak.Öğrenciler mezun olana kadar Belçika'da 5 yıl 485 saat, Danimarka'da 6 yıl 510 saat, İspanya'da 8 yıl 790 saat, Fransa'da 8 yıl 713 saat, Almanya'da 8 yıl 1.127 saat, İtalya'da 8 yıl 803 saat İngilizce dersi okuyor. Yeni programla öğrencilere 10. sınıf sonuna kadar olan 7 yıllık sürede 700 saatten fazla İngilizce eğitimi verilecek. 

Çekingenliğe son 
Dilbilgisi kuralları üzerinde durulmayacak. Kelime ezberletilmeyecek. Fiillerin zamanlara göre aldığı ekler tablo olarak öğrenciye verilmeyecek.Şarkı, öykü, drama, proje çalışmalarıyla, öğrencilerin yabancı dili konuşurkenki çekingenliği üzerlerinden atmaları sağlanacak. 

</TEXT>
</DOC>
