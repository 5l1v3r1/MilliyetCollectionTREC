<DOC>
<DOCNO> 379534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/siyaset/axsiy01.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri'nde 'genç diplomat' dönemi 
</HEADLINE>
<TEXT>


Dışişleri Bakanı Gül, bakanlığa "yeni bir ivme kazandırmak" için, 15 Eylül'de Cumhurbaşkanı Sezer'in onayladığı büyükelçiler kararnamesiyle genç diplomatları önemli temsilciliklere getirdi 

Barkın Şık - Ankara 


Dışişleri Bakanı Abdullah Gül, Türk Silahlı Kuvvetleri'nde TSK uzun yıllardır uygulanan "gençleştirme politikası"nı bakanlıkta hayata geçirdi. Gül, son büyükelçiler kararnamesinde ilk defa büyükelçi olarak yurtdışına atanacakların kontenjanını 10'dan 15'e çıkarttı ve bu isimleri, geçmişteki atamaların aksine önemli temsilciliklere getirdi. 
Gül, bakanlığa "yeni bir ivme kazandırmak" için, 15 Eylül'de Cumhurbaşkanı Ahmet Necdet Sezer tarafından onaylanan büyükelçiler kararnamesiyle genç diplomatların önünü açtı. 29 atama içeren kararnamede, Dışişleri'nin daha deneyimli isimleri mütevazı yerlere atanırken, ilk defa büyükelçi olarak yurtdışına çıkanlar, geçmişteki örneklerin aksine, önemli ve aktif görevlere getirildi. Daha önce hazırlanan kararnamelerde kıdemli isimler önemli temsilciliklere, ilk defa elçi olarak yurtdışına atananlarsa kariyerlerine uygun temsilciliklere gönderiliyordu. İlk defa büyükelçi olarak görev alan genç isimler şöyle 

AB'nin kalbine 
AB'nin kalbi Brüksel'e Fuat Tanlay atandı. 1951 doğumlu Tanlay, 1977'de bakanlığa girdi. Başta ABD olmak üzere dünyanın gözünü çevirdiği İran'ın başkenti Tahran'da Gürcan Türkoğlu görev yapacak. 1955 İstanbul doğumlu Türkoğlu, 1979'da Dışişleri Bakanlığı'na girdi. Türkiye'nin Karadeniz'deki yakın partneri Ukrayna'nın başkenti Kiev'e Erdoğan İşcan atandı. 1954 doğumlu İşcan, 1978'de Dışişleri Bakanlığı'na girdi. Arap dünyasının en önemli ülkelerinden Mısır'ın başkenti Kahire'de Esat Şafak Göktürk görev yapacak. 1957 doğumlu Göktürk, 1979'da bakanlıkta çalışmaya başladı. Avusturya'nın başkenti Viyana'ya atanan 1956 doğumlu Selim Yenel, bakanlığa 1980'de girdi. Bulgaristan'ın başkenti Sofya'ya Mehmet Gücük atandı. 1955 doğumlu Gücük, 1978'de bakanlıkta göreve başladı. Türkiye'nin yakın dostu Güney Kore'nin başkenti Seul'de Deniz Özmen görev yapacak. 1955 doğumlu Özmen, 1981'de bakanlığa girdi. Finlandiya'nın başkenti Helsinki'ye Reha Keskintepe atandı. 1953 doğumlu Keskintepe, 1981'de bakanlığa girdi. Bahreyn'e Haldun Otman atandı. 1949 doğumlu Otman, 1978'de Dışişleri'ne girdi. Slovakya'nın başkenti Bratislava'da Suna Ilıcak görev yapacak. 1957 doğumlu Ilıcak, 1979'da bakanlığa girdi. Afganistan'ın başkenti K bil'e İsmail Ethem Tokdemir atandı. 1954 doğumlu Tokdemir, 1977'de bakanlığa girdi. Sudan'ın başkenti Hartum'a Fatih Ceylan atandı. 1957 doğumlu Ceylan, 1979'da Dışişleri'ne girdi. Endonezya'nın başkenti Cakarta'ya Aydın Evirgen atandı. 1952 doğumlu Evirgen, 1979'da bakanlıkta çalışmaya başladı. İngilizce biliyor. Moğalistan'ın başkenti Ulanbator'a Ömür Şölendil atandı. 1953 doğumlu Şölendil, 1977'de bakanlığa girdi. Şili'nin başkenti Santiago'ya Osman Ulukan getirildi. 1947 doğumlu Ulukan, 1975'de bakanlıkta göreve başladı. Fransızca, İngilizce ve İspanyolca biliyor. 

</TEXT>
</DOC>
