<DOC>
<DOCNO> 372004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/astro/index.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikler kazançlı 
</HEADLINE>
<TEXT>

Bugün canlı bir tempo içinde geçebilir. Yenilikler yapmak ve bu arada detaylara özen göstermek sayesinde becerikli davranabiliriz. Öğleden sonra kendimizi daha inandırıcı biçimde ortaya koyabiliriz. 


Koç'lar bugün de ön plandalar. Duygusal olarak onları yakından ilgilendiren konular var. Yeni projeler çok kolay ortaya konabilir. Boğa'lar daha dikkatli hareket etmeliler. Kafalarını karıştıran konuları bir kenara itmeli ve ileriye dönük düşünmeliler. İkizler pozitif enerjilerinin faydasını görebilirler. Yeni planlar var ve dostların desteğini alıyorlar. Grup çalışmaları ise yenilikler denemek için uygun şartlar sunuyor. Yengeç'ler için iş hayatında kendilerini öne çıkaracak yeni görevler var. Bu konudaki olumlu gelişmelere yakın olunmalı. Aslan'lar oldukça hareketliler ve birçok konuya ilgileri artıyor. Yabancı kişilerle temaslar ve eğitim konusu gündemde olacak. Başak'lar tutarlı olmalılar. Duygusal olarak onları zorlayan nedenler üzerinde durmak doğru olabilir. Borç alacak konuları ise yoluna girebilecek. 
Terazi'ler daha aktif davranacakları bir gündeler. Enerjilerini ikili ilişkilerde olumlu bir şekilde kullanmalı ve ortak paylaşımlarda tek başına hareket etmekten kaçınmalılar. Akrep'ler günlük işlerini iyi planlamalı, zira biriken işler sorun çıkarabilecek. Sağlıklarına gereken özeni göstermeyi ihmal etmemeleri lazım. Yay'lar rahat ve canlı olacaklar. Aşk hayatında hareket ve heyecan yaşamaları söz konusu. Oğlak'lar kendini toplamalı ve programlı olmalı. Yeni adımlar atmak onları zorunlu kılıyor ama ellerindeki işlerin bitmesi de gerekli. Kova'lar pek çok düşüncesini yakın çevreleri ile paylaşmaktan yana, fakat fikirlerini sert ifade etmekten sakınmalılar. Kısa yolculuklarda ise dikkatli olmalılar. Balık'lar maddi kaynakları dikkatli kullanmalı. Parasal alanda acele kararlar onlara kayıp yaşatabilir. 
</TEXT>
</DOC>
