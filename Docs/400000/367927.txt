<DOC>
<DOCNO> 367927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/siyaset/axsiy02.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır raporu 
</HEADLINE>
<TEXT>


Bölge milletvekilleri Başbakan Erdoğan'a, cuma günü çıkacağı Diyarbakır gezisi öncesi bir rapor hazırladı. Raporda, "En önemli sorun işsizlik ve kapkaç" denildi 

ABDULLAH KARAKUŞ Ankara 


Başbakan Recep Tayyip Erdoğan, cuma günü çıkacağı Diyarbakır gezisi öncesi, bölge milletvekillerinden ve parti teşkilatından Güneydoğu raporu alacak. AKP milletvekillerinin Erdoğan'a verilmek üzere hazırladıkları raporda, Diyarbakır için en önemli sorun işsizlik ve kapkaç olarak gösterildi. 
Diyarbakır Milletvekili Cavit Torun, "Bölgeye yönelik bazı yapılması gerekenler var. Bölgenin ekonomik gelişimini sağlamak zorundayız. Diyarbakır'da özellikle işsizlik ve kapkaç öne çıkan sorunlar oldu. Teşkilatımız da araştırmalar yaptı. İçişleri ve Tarım bakanımızla görüştük. Onlar da çıkan sonuçları gezi öncesi Başbakan'a iletecek" diye konuştu. 

Neler yapılmalı 
Torun, sorunları ve önerileri şöyle sıraladı 
İşsizlik.Kapkaç.Sulama barajları artırılmalı.Tarıma dayalı sanayi geliştirilmeli.GAP bir an önce bitirilmeli.Diyarbakır'a Avrupa'dan doğrudan uçuş sağlanmalı. Adıyaman-Diyarbakır yolu açılmalı. Diyarbakır'ın uluslararası yol güzerg hı olmasına yönelik çalışmalar hızlandırılmalı. İran ve Kafkaslara açılıma yönelik yol projesinin uluslararası anlaşması onaylanmalı.Vatandaşlar arasındaki ekonomik dengesizliğin giderilmesi için çalışılmalı. Diyarbakır'a özel önem verilmeli ve iyileştirme paketleri hazırlanmalı. 

</TEXT>
</DOC>
