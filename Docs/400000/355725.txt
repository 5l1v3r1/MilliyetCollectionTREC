<DOC>
<DOCNO> 355725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/guncel/gun02.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadın, annedir sığınaktır, hayattır' 
</HEADLINE>
<TEXT>


Vizon dergisinin düzenlediği 'Kadın Kadın' temalı fotoğraf yarışması sonuçlandı. Yarışmaya Ankara'dan katılan Adnan Polat, 'Kadın'dan 3' isimli fotoğrafıyla birincilik ödülünü aldı 

Sema Aslan 

Vizon dergisi, bu yıl ilk kez bir fotoğraf yarışması düzenledi. 10 bin YTL ve dijital fotoğraf makinesi ödüllü "Kadın Kadın" temalı yarışmanın birincilik ödülü Adnan Polat'ın oldu. 425 eserin katıldığı yarışma, birincilik ödülünün yanı sıra, seçilen fotoğraflardan oluşan bir sergiye de imk n tanıdı. Büyük ödülü kazanan fotoğrafla birlikte 45 eser, 21 Temmuz'a dek Dirimart Sanat Galerisi'nde sergilenecek. 
Ödüle değer bulunan eseri ve sergilenecek fotoğrafları belirleyen jüri ise şu isimlerden oluşuyor Fransız Photo dergisi Genel Yayın Direktörü Eric Colmet Daage Jüri Onur Başkanı , Ara Güler Jüri Onur Üyesi , Kamil Şükun Jüri Başkanı , Engin Özendes, Turgut Salgar, Tamer Yılmaz ve Serdar Bilgili. Photo dergisi, Fransa ile birlikte 70 ülkede aylık periyotta yayımlanan bir dergi. Şu ana dek 400 sayısı yayımlanan dergi, dünyanın en eski fotoğraf dergilerinden biri olarak anılıyor. Eric Colmet Daage, derginin ilk sayısından itibaren Photo'da çalışıyor. Göreve art-direktör olarak başlayan Daage, bugün derginin Genel Yayın Direktörü. 

'Kadın' sığınaktır 
Daha önce de kadın konulu fotoğraflar çeken ve "Güneş Tanrıçası Arinna" 1994 ile "Panoramik Öyküler" 2005 isimli iki albümü bulunan Adnan Polat, gençlerin önünü açabilmek için fotoğraf yarışmalarına katılmayı pek tercih etmediğini, fakat 'kadın' temasının kendi çalışmalarında baskın olması nedeniyle yarışmaya katıldığını söylüyor "Kadın konusunu çok işledim. Kadın annedir, sığınaktır, hayattır, topraktır. Bu müthiş bir şey Türkiye'deki ilk renkli nü albüm olan 'Güneş Tanrıçası Arinna' isimli çalışmam da kadın odaklıydı. Yarışma da bu nedenle ilgimi çekti." Özellikle projeli fotoğraflar çeken Polat, yarışmanın ödülünü de teşvik edici bulmuş 
"İkinci albümümü ancak 11 yıl sonra yayımlayabildim. Fotoğraf albümü yayımlamak, ekonomik olarak ciddi bir güç gerektiriyor. Bu tarz desteklerin olması anlamlı." 


</TEXT>
</DOC>
