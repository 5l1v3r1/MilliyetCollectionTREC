<DOC>
<DOCNO> 380720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/ekonomi/eko05.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, İslami finansta merkez olur' 
</HEADLINE>
<TEXT>


Dow Jones İslami Endeksler Direktörü Rüşdi Sıddıki, Türkiye'nin İslami finansı çekebileceğini söyledi 

Dilek Taş 

Pazartesi günü başlayacak ve 29 Eylül'e kadar devam edecek olan, bu yıl sekizincisi gerçekleştirilecek Uluslararası İslam Finans Forumu'nu International Islamic Finance Forum - IIFF düzenleyen kuruluşların başında gelen Dow Jones Indexes İslami Pazar Direktörü Rüşdi Sıddıki, Türkiye'nin İslami finans konusunda en başta nüfusu nedeniyle önemli bir potansiyele sahip olduğunu söyledi. 
İslam ülkelerinden yaklaşık 400 delege ile İslami finans kuruluşlarının katılacağı forumun başındaki isimlerden Sıddıki, "Nüfusun yapısı nedeniyle yurtiçinde önemli bir potansiyel var. Bunun yanında Bağımsız Devletler Topluluğu ülkelerindeki finansın buraya akmasında önemli bir kaynak olabilir" diye konuştu. Sıddıki "Körfez ülkeleri Türkiye'deki İslami finansa daha agresif piyasa koşulları sağlayarak girebilir. Bu şekilde coğrafi avanatıjını da kullanarak İslami Bankacılık'ta bir 'hub' merkez olur" dedi. 

'Güneşin doğuşu' 
Sıddıki, Türkiye'nin aralarında Bahreyn, Katar, Kuveyt gibi ülkelerin bulunduğu Körfez Ülkeleri Birliği GCC ile Malezya gibi ülkelerdeki İslami finans açısından 'güneşin doğuşu'nu temsil ettiğini söyledi. Sıddıki, "Ancak Türkiye'nin özellikle perakende bankacılık, İslami bankacılıktaki ürünlerin sunumu gibi konularda bazı düzenleyici ve eğitici uygulamalara gereksinimi var" dedi. 
Türkiye'nin İslami bankacılık uygulamaları anlamında 'yeni doğmuş bir bebek' olduğunu kaydeden Sıddiki "Buna rağmen kısa zamanda büyümeye oldukça açık" şeklinde konuştu. 
İslami bankacılıktaki k r kazanç uygulamaları gibi bazı uygulamaların devreye girmesiyle birlikte İslami bankacılığa olan talebin artaması yanında Müslüman olmayan kesimin de İslami bankacılığa olan talebinin artacağını kaydetti. 

'Mortgage'i izleyeceğiz' 
İslami Finans Forumu'nun neden üçüncü kez İstanbul'da düzenlendiği ile ilgili bir soru üzerine Sıddıki, "Özellikle siyasiler, finans kuruluşları ve delegelerden yoğun talep geldi" dedi. 
Sıddıki, mortgage konusunu da ilgi ve dikkatle izlediklerini belirtirken, sistemin Birleşik Arap Emirlikleri ve Malezya gibi ülkelerde başarıyla uygulandığını, Türkiye'de de İslami menkul kıymetler için ikincil piyasalar yaratabileceğini de söyledi. 


</TEXT>
</DOC>
