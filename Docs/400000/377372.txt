<DOC>
<DOCNO> 377372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sontur14.html </URL>
<DATE> 2005/09/10/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kamyonet, emniyet şeridindeki kamyona çarptı... 
</HEADLINE>
<TEXT>

     Düzce'de, bir kamyonetin, arızalandığı için emniyet şeridinde bulunan kamyona çarpması sonucu 2 kişi öldü, 9 kişi yaralandı. 
     AA muhabirinin aldığı bilgiye göre, Ankara'dan İstanbul istikametine giden Yunus Sami Yağcı 49 yönetimindeki 34 KH 527 plakalı kamyonet, Düzce Gölyaka gişeleri mevkisinde, arızalandığı için emniyet şeridinde park halinde bulunan 06 SBD 39 plakalı un yüklü kamyona çarptı. 
     Kazada, kamyonetin kasasında bulunan Zeynep ve Mehmet Çakmak, hastaneye götürülürken yolda hayatını kaybetti. Çarpmanın etkisiyle savrulan kasadan düşerek yaralanan Firdevs, Hamdi, Sabri, Furkan, Merve, Yunus, Sami ve Oğuzhan Yağcı, yoldan geçen vatandaşlar tarafından özel araçlarla Sakarya'nın Hendek İlçesi Devlet Hastanesi'ne kaldırıldılar. Yaralanan 9 yaşındaki Ümit Çoban ise 112 Düzce Devlet Hastanesi'ndeki tedavisinin ardından Hendek Devlet Hastanesi'ndeki yakınlarının yanına götürüldü. 
     
</TEXT>
</DOC>
