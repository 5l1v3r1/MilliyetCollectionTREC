<DOC>
<DOCNO> 391877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/spor/spo01.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sihirbaz değilim' 
</HEADLINE>
<TEXT>


Tigana, kısa sürede mucize gerçekleştiremeyeceğini söyledi, "Ben büyük bir işçiyim ama sihirbaz değilim" diye konuştu 

CENGİZ MALGIR 


Kartal'ın yeni teknik patronu Jean Tigana, takımının başında ilk basın toplantısına katıldı, beklentilere cevap verdi. Takımın şablonunda değişiklik yapmayacağını belirten Fransız çalıştırıcı, "Ben büyük bir işçiyim ama sihirbaz değilim. Tabii ki kısa zamanda takıma birşeyler katmaya çalışacağım. Saha içinde birçok şeyi izah etmeye başladım. Duran toplardaki zaafımızı önlemek için çalışıyoruz. Mucize yok, yalnızca çalışmakla istediklerimizi yapabiliriz" diye konuştu. 
Sevilla'nın hücum gücü yüksek bir ekip olduğunu belirten Tigana, rakibin özellikle kanatları çok iyi kullandığını ifade etti. Beşiktaş Teknik Direktörü, "Lig mi, UEFA Kupası mı daha önemli " sorusuna, "Ben daha önce Şampiyonlar Ligi'nde ekibime yarı final oynatsam da bir sonraki yıl için lig daha mühim. Dolayısıyla benim için lig daha önemli" yanıtını verdi. 

Kaprisli Ailton 

Fotoğraflar Cengiz Malgır 

Sevilla'da dün kamp yapılan otelin bahçesinde yürüyüş yaparak stres atan Beşiktaş'ta, yönetim, futbolcu ve teknik heyetin tamamı, İspanya hatırası olarak objektiflerin karşısına geçti. Ancak Ailton, onlara katılmak yerine, kaldırıma oturup olanları izledi. 

SEVILLA - BEŞİKTAŞ 

Kadrolar 
SEVILLA 
Palop 
Pablo Alfaro 
Javi Navarro 
Aitor Ocio 
David 
Mart 
Maresca 
Fernando Sales 
Luis Fabiano 
Kanoute 
Saviola 

BEŞİKTAŞ 
Cordoba 
Ali Tandoğan 
İbrahim Toraman 
Çağdaş 
Adem Dursun 
Okan 
Koray 
Kleberson 
Tümer 
İbrahim Akın 
Ailton 

SAAT 22.30 
STAT Ramon Sanchez Pizjuan 
HAKEM Johan Verbist Belçika 
TV Yayın yok 

H GRUBU O G B M A Y P Zenit 1 1 - - 2 1 3 Bolton 1 - 1 - 1 1 1 BEŞİKTAŞ 1 - 1 - 1 1 1 Guimaraes 1 - - 1 1 2 - Sevilla - - - - - - - 

Bolton-Zenit 

Beşiktaş ile oynadığı ilk maçtan beraberlikle ayrılan Bolton Wanderers, bugün grup lideri Zenit'i ağırlayacak. İngiltere'deki karşılaşma, Türkiye saatiyle 22.00'de başlayacak. 

108. randevu KUPA O G B M A Y Şamp.Lig - Ş.K. 48 14 10 24 45 77 Kupa Galipleri 20 4 4 12 21 38 UEFA 39 14 10 15 56 49 TOPLAM 107 32 24 51 122 164 
Not Beşiktaş'ın ayrıca 1958-59'da Yunanistan'ın Olympiakos ve 1986-87'de Kıbrıs Rum Kesimi'nin Apoel takımına karşı da ikişer hükmen galibiyeti bulunuyor. 

'Şişman golcü' 

İspanyol basını, Sevilla'nın galip geleceğini ileri sürdü. El Correo gazetesi, Ailton ile alay ederek, "Şişman golcü", başlığını kullandı. Diairo AS ise sürpriz takımın Beşiktaş değil Zenit olacağını belirtti. Gazete ayrıca, Tigana için "Avrupa'nın en paragöz hocası Beşiktaş'a geldi" yorumunu yapıp, Fulham'dan tüm parasını kurtardığını yazdı. 

Gel de gol at 

MEHMET ÇİFTÇİ 

İspanya Ligi'nin en istikrarlı ekipleri arasında yer alan Sevilla, bu sezon savunması ve kalecisiyle de dikkat çekti. 10 hafta içinde kalesinde sadece 5 gol gören İspanyol ekibi, ligde en az gol yiyen takım unvanını da elinde bulunduruyor. Kırmızı - beyazlıların kalecisi Palop da ligin en iyi kalecisi olarak gösteriliyor. 
Sevilla Teknik Direktörü Juan de Ramos, UEFA Kupası'nda gruptan çıkacak üç takımdan biri olarak gösterilen Beşiktaş'tan alınacak galibiyetin çok önemli olduğunu söyledi. Öte yandan yönetim, lig için kombine bileti bulunan taraftara yüzde 50 indirim yapma kararı aldı. 


</TEXT>
</DOC>
