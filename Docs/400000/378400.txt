<DOC>
<DOCNO> 378400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo03.html </URL>
<DATE> 2005/09/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fenerbahçe, İtalya'dan üzgün döndü... 
</HEADLINE>
<TEXT>

     Avrupa Şampiyonlar Ligi 1. tur E Grubu'ndaki ilk maçında deplasmanda İtalya'nın AC Milan takımına 3-1 yenilen Fenerbahçe, İstanbul'a üzgün döndü. 
     Milano'dan THY'ye ait özel bir uçakla İstanbul'a hareket eden Fenerbahçe Futbol Takımı kafilesi, sabaha karşı Sabiha Gökçen Uluslararası Havalimanı'na geldi. 
     Kafileyi, havalimanında ellerinde meşale ve Fenerbahçe bayrakları olan bir grup taraftar karşılandı. 
     Özellikle teknik direktör Christoph Daum ile futbolcu Alex lehine çeşitli tezahüratlarda bulunan taraftarlar, ''Yenilsen de yensen de taraftarın seninle'' şeklinde sloganlar atarak, ellerindeki meşaleleri yaktılar. 
     Daha sonra kendilerini dışarıda bekleyen kulüp otobüsüne binen futbolcular havalimanından ayrıldı. 
     Futbolcuların havalimanından ayrılışı sırasında da bazı taraftarlar ellerindeki meşaleleri yakarak takım lehine tezahüratlarda bulundu. 
     
</TEXT>
</DOC>
