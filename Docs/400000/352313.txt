<DOC>
<DOCNO> 352313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur06.html </URL>
<DATE> 2005/06/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Okulda 'rehin karne' skandalı 
</HEADLINE>
<TEXT>

     KAHRAMANMARAŞ, DHA 
     

      KAHRAMANMARAŞ’ta, kurs borcunu ödemediği gerekçesiyle bir ilköğretim okulu öğrencisine karnesinin verilmediği iddia edildi. Suçlanan Süleyman Demirel İlköğretim Okulu Müdürü Halil İbrahim Çolakkadı, konuyla ilgili olarak gazetecilere açıklama yapmazken, İl Milli Eğitim Müdürü Sebahattin Akgül'le de, gün boyu makamında bulunmadığı’ için görüşülemedi. 
     Geçen hafta milyonlarca öğrenci karne sevinci yaşarken, Kahramanmaraş’ta, Süleyman Demirel İlköğretim Okulu 4’nci sınıf öğrencisi 12 yaşındaki Emin Söyler, karnesini almaya gittiği okulda hayal kırıklığına uğradı. İddiaya göre okulun açtığı 3 aylık kurs ücretinin 120 YTL’lik bölümünü ödemedikleri gerekçesiyle Emin Söyler'e karnesi verilmedi. Emin Söyler, Karne alacağımız gün arkadaşlarımla beraber heyecan içinde beklerken, sıra bana geldiğinde öğretmenim tarafından karnemi okul müdüründen almam gerektiği söylendi. Okul Müdürü Halil İbrahim Çolakkadı’nın yanına gittiğimde, okula borcumuz bulunduğunu ve ödedikten sonra karnemi alacağımı söyledi. Ben de ağlayarak eve gittim. Durumu babama anlattım'' dedi. 
     
     BORCUMUZ YOK'' 
     Oğlunun kurs borcu yüzünden karnesini alamadığını öğrenen baba Hamza Söyler ise olaya tepki gösterdi. Baba Söyler, Borcumuz olmadığı halde 120 YTL borcumuz olduğu ileri sürülerek çocuğumun karnesi rehin alındı. Avrupa Birliği’ne girmeye çalışan bir Türkiye’de, bu çağda bu eğitimcilerle nereye kadar gideceğiz. Başbakan Recep Tayip Erdoğan’dan yardım istiyorum'' diye konuştu. 
     Çocuğunun karnesinin verilmemesi üzerine durumu İl Milli Eğitim Müdürü Sebahattin Akgül’e anlattığını kaydeden Söyler şöyle dedi 
     Oğlum ilk dönem teşekkür almıştı. Bu dönemde de takdirname bekliyorduk. Tüm hayalleri yıkıldı, psikolojisi bozuldu. Oğlumu okulun kursuna yazdırdık, 1 aylık parasını da verdik. İkinci ay başlamadan oğlum kursa gitmeyeceğini söyledi. Ben de durumu okul idaresine bildirmiştim. Şimdi 120 YTL borcumuz olduğu gerekçesiyle oğlumun karnesi rehin alınıyor. Böyle bir durumu kabullenmek mümkün değil.'' Okul Müdürü Halil İbrahim Çolakkadı DHA muhabirinin sorularını yanıtsız bırakırken, daha sonra telefona çıkan ve adını söylemeyen müdür yardımcısı ise gazsetecilerle görüşmek istemediğini belirtip telefonu kapattı. 
     İl Milli Eğitim Müdürü Sebahattin Akgül, gün boyu daire dışında bulunduğu için görüşelemedi. 
     
</TEXT>
</DOC>
