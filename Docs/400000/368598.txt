<DOC>
<DOCNO> 368598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun35.html </URL>
<DATE> 2005/08/10/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Nato uçakları Papa'yı koruyacak... 
</HEADLINE>
<TEXT>

     NATO’nun Awacs radar uyarı uçaklarının, Papa 16. Benediktus’un ziyareti sırasında Alman hava sahasını kontrol ve koruma görevi üstleneceği bildirildi. 
     Papa, 18-21 Ağustos’ta, Köln kentinde düzenlenen Dünya Gençlik Günü etkinlikleri çerçevesinde Almanya’ya gidecek. 
     NATO yetkilileri, bu ziyaret süresince, Alman hükümetinin resmi talebi üzerine, E-3 Awacs uçaklarının Alman hava sahasını koruma görevi yapacağını bildirdi. 
     Awacs uçakları, mayıs ayında ABD Başkanı George Bush’un ziyaretleri sırasında Hollanda ve Letonya hava sahasını koruma görevi üstlenmiş, Papa 2. Jean Paul’ün cenaze töreni çerçevesinde Roma’da ve Olimpiyatlar sırasında Yunanistan’da aynı görevi yapmıştı. 
     
</TEXT>
</DOC>
