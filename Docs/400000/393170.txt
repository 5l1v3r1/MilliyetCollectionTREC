<DOC>
<DOCNO> 393170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sontur20.html </URL>
<DATE> 2005/11/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Bir kan davasının bilançosu 3 ölü, 1 yaralı, 4 kayıp 
</HEADLINE>
<TEXT>

     Denizli’nin Serinhisar İlçesi’nde, kan davası nedeniyle bir fırıncıyı öldürdüğü iddia edilen kişi, olaydan 8 ay sonra yakalandı. 
     Alınan bilgiye göre, bir istihbaratı değerlendiren Serinhisar İlçe Jandarma Komutanlığı, Cemal Ağa’nın 58 katil zanlısı olarak aranan Orhan Ç’nin 49 , ilçeye bağlı Kocapınar Köyü’nde gizlendiğini tespit etti. 
     Bu sabah düzenlenen operasyonla Köyaltı mevkiinde gözaltına alınan Orhan Ç’nin, emniyetteki sorgusunun sürdüğü bildirildi. 
     AA muhabirinin aldığı bilgiye göre, geçen yıl yaz aylarında Tevfik Akköse 60 , yeğenleri Talat 25 ve Hüseyin Akköse 30 ile bu ailenin yanında çoban olarak çalışan Serkan Alkış 21 kayboldu. 
     Yakınlarının tüm aramalarına rağmen, 4 kişiden bugüne kadar haber alınamadı. 
     İkinci olay ise 18 Şubat 2005’te meydana geldi. Denizli’den Serinhisar’a dönmekte olan Adil Ç, merkeze bağlı Cankurtaran Beldesi yakınlarında kendi kullandığı 20 VA 338 plakalı otomobilin içinde av tüfeğiyle öldürüldü. 
     Bu cinayetle ilgili olarak Yaşar Akköse 29 ve yeğeni İbrahim Akköse 24 , yakalandı. Suçlamaları kabul etmeyen zanlılar, çıkarıldıkları mahkemece tutuklanarak cezaevine gönderildiler. 
     Adil Ç. cinayetinin zanlısı olarak tutuklanan Yaşar ve İbrahim Akköse’nin dayıları Cemal Ağa 58 Mart ayında öldürüldü. 
     Ağustos ayında ise oğulları İbrahim ve Yaşar Akköse’yi Acıpayam Cezaevi’nde ziyaret eden Gülperi Akköse, yolda uğradığı silahlı saldırıda hayatını kaybetti. Oğlu Bayram Akköse ise yaralandı. 
     
</TEXT>
</DOC>
