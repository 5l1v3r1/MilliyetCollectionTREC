<DOC>
<DOCNO> 367247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/yasam/axyas01.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pisuvar günahı' AKP'yi de sarstı 
</HEADLINE>
<TEXT>


İskilip'te 'Ayakta hacet günah' fetvası üzerine belediye başkanının pisuvarları söktürdüğü iddiası AKP'yi karıştırdı 

Abdullah Karakuş - Ankara 

Çorum İskilip Belediye Başkanı AKP'li Orhan Öztürk'ün, İlçe Müftüsü Cahit Erdinç'in 'ayakta işemenin günah olduğu' yönündeki fetvasını gerekçe göstererek tuvaletlerdeki pisuvarları kaldırdırttığı iddiaları AKP'de de tepkiyle karşılandı. Milliyet'e konuşan AKP'nin yerel yönetimlerden sorumlu Genel Başkan Yardımcısı Nihat Ergün, Öztürk'ü arayarak konuyu sorduklarını belirtti. 

'Önemli olan ihtiyaç' 
Fetvanın ve olayın dini yönünün tartışma alanlarına girmediğini söyleyen Ergün, şöyle konuştu 
"İlçedeki tuvaletler komple elden geçiriliyormuş. Müstakil olarak pisuvarların sökülmesi söz konusu değilmiş. Yenilenince pisuvar, alafranga, alaturka ve klozet koyulacak. İhtiyaca göre hepsi takılacak. Pisuvara ihtiyacı olan adam ne yapacak Özürlülerimiz, oturamayanlar var. Böyle gerekçelerle böyle şeyler yapılamaz. Biz de izin vermeyiz. Yerel yönetimler insanların ihtiyaçlarına göre hareket eder." 

'Kuran indiğinde pisuvar mı vardı ' 

Pisuvar konusunda ilahiyatçı görüşleri de özetle şöyle 
Prof. Dr. Saim Yeprem İ.Ü. İlahiyat Fakültesi Türkler, Müslüman oldukları dönemde ayakta ihtiyaç gidermeye alışkınmış. Alimler de izin vermiş. Burada aslolan, bedene ve elbiseye idrar sıçramamasıdır. Pisuvar hijyen sağlıyorsa, din kabul eder. Kuran geldiğinde pisuvar yoktu ki, bu şart olsun 
Prof. Dr. Abdullah Aydınlı Sakarya Ü. İlahiyat Fakültesi Dinen, idrarın elbiseye sıçraması yasaktır. Hüküm temizlikle ilgili. Duruşu kişi, temizlik kurallarına göre ayarlar. 
Prof. Dr. Yunus Vehbi Yavuz Uludağ Ü. İlahiyat Fakültesi Dinen neden yasak olsun Mesele tıpla alakalı. Eski alimler oturmayı tavsiye eder, ancak aksi günah değil. Pisuarları, dini gerekçe göstererek kaldırmak doğru değil. 

Diyanet Sakınca yok 
Diyanet İşleri Başkanlığı üst düzey yetkilileri de, "Hadis kitapları incelendiğinde, pislikten sakınmak ve mahrem yerlerinin görülmesine engel olmak kaydıyla, kişinin ayakta veya oturarak idrar yapmasında sakınca olmadığı anlaşılmaktadır" dediler. 

Başkan Daha önce söktük 

ŞEVKET ERZEN Çorum DHA 
İskilip Belediye Başkanı Orhan Öztürk de iddiaları yalanladı. İlçedeki 10 umumi tuvalet sayısını 20'ye çıkarmaya karar veren belediye, 
20 pisuvarı 25 Temmuz'da kaldırdı. CHP İlçe Başkanı Yusuf Var, pisuvarların tekrar takılması için 300 imzalı dilekçeyle başvurdu. Öztürk de pisuvarları aylık 15 bin YTL'lik su sarfiyatı yüzünden söktüklerini, talep geldiği için yenilerini taktıracaklarını kaydetti. Erdinç de, "29 Temmuz'da cuma öncesi bir vatandaş sorunca, ayakta beklemenin işeme mekruh olduğunu söyledim. Hutbe üzerine pisuvarların söküldüğü doğru değil" diye konuştu. 


</TEXT>
</DOC>
