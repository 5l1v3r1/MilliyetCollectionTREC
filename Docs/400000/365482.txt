<DOC>
<DOCNO> 365482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur31.html </URL>
<DATE> 2005/07/29/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gebze'de silahlı kavga 2 ölü 
</HEADLINE>
<TEXT>

     Kocaeli’nin Gebze İlçesi’nde, iki grup arasında çıkan silahlı kavgada, 2 kişi öldü. 
     Gebze Emniyet Müdürlüğü’nden yapılan açıklamada, Mevlana Mahallesi’nde Issıkgöl ve Muammer Aksoy Caddeleri’nin arasındaki boş arsada meydana gelen olayda, suç çetesi elemanı oldukları iddia edilen iki grup arasında silahlı çatışma çıktı. 
     Kalbinden vurulan Ersin Karakaya 20 olay yerinde, boynuna isabet eden kurşunla ağır yaralanan arkadaşı Onur Sözbir 18 ise Kartal Lütfi Kırdar Araştırma ve Eğitim Hastanesi’nde öldü. 
     Gebze Emniyet Müdürlüğü’ne bağlı ekipler, faillerin kimliklerinin belirlenerek, yakalanması amacıyla geniş çaplı operasyon başlattı. 
     Bu arada, gasp, bıçakla adam yaralama ve hırsızlık suçlarından sabıkası bulunduğu öğrenilen Ersin Karakaya’nın yakınları, cesedi görmek için geldikleri Gebze Devlet Hastanesi’nde, görevlilerin izin vermemesi üzerine camları kırdılar. 
     
</TEXT>
</DOC>
