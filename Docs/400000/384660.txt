<DOC>
<DOCNO> 384660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/siyaset/axsiy01.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal AKP'liler de Yüce Divan'a gidecek 
</HEADLINE>
<TEXT>


Mesut Yılmaz'ın Yüce Divan'da yargılanmasına üzüldüğünü belirten CHP lideri Baykal, "Bir süre sonra AKP'liler de hesap verecek" dedi 

ANKARA Milliyet 


CHP Genel Başkanı Deniz Baykal, eski Başbakan Mesut Yılmaz'ın Yüce Divan'da yargılanmasını kastederek, "Sanık sandalyesinde Başbakan'ın oturmasından üzüntü duyuyorum, kendim oturuyor gibi eziliyorum. Bir süre sonra bunlar AKP da orada hesap verecek. Bu nedenle dokunulmazlıkların kaldırılmasını istiyoruz" dedi. 

'Rumlar fiilen tanındı' 
NTV'ye konuşan Baykal, Çerçeve Belge ile Türkiye'nin, Rum Yönetimi'ni fiilen tanıdığını savunarak, "Kıbrıs sorununun çözümünde zemin BM'den AB'ye kaymıştır. Çerçeve Belge ile Türkiye'nin Rumları veto yetkisi elinden alınmıştır" diye konuştu. 

'Meclis'e getirilmeli' 
Gümrük Birliği Anlaşması'nı, Rum Yönetimi'ni de kapsayacak şekilde genişleten Ek Protokol'ün hukuken TBMM'ye getirilmesi gerektiğini belirten Baykal, hükümetin bunun tanıma anlamına gelmediğini içeren deklarasyonu TBMM'ye getirmeyeceğinin anlaşıldığını kaydetti. 

CHP'den 'görüntülü' yanıt 

CHP lideri Deniz Baykal ile Dışişleri Bakanı Gül arasında Müzakere Çerçeve Belgesi'nin "teslimi" ile ilgili tartışma sürerken, CHP dün basına, güvenlik kamera görüntülerini dağıttı. Görüntüye göre, Dışişleri görevlisi, belgeyi 14.01'de danışmadaki parti görevlisine teslim ediyor. Dosyayı alan Ali Özcan, görevlinin, "Bunu genel başkanlığa verir misiniz " dediğini, kendisinin de "Tabii veririz" diyerek, paketi aldığını kaydetti. 


</TEXT>
</DOC>
