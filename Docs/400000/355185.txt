<DOC>
<DOCNO> 355185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur09.html </URL>
<DATE> 2005/06/24/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Bingöl'de beş PKK'lı öldürüldü 
</HEADLINE>
<TEXT>

     Bingöl'de teröristlerle güvenlik güçleri arasında çatışma çıktı. Olayda ilk belirlemelere göre beş terörist öldürüldü. 
     Çatışma, Bingöl'ün merkeze bağlı Ortaçanak Köyü ile Karlıova arasında çıktı. Bölgede arazi taraması yürüten güvenlik güçleri bir grup teröristle sıcak temas sağladı. 
     Güvenlik güçlerinin 'teslim ol' çağrılarına teröristler ateşle karşılık verince çatışma çıktı. 
     Tunceli Jandarma Bölge Komutanlığı'nın yürüttüğü operasyonda ilk belirlemelere göre beş PKK'lı öldürüldü. 
     Hava destekli operasyonun sürdüğü bildirildi. Dün de aynı bölgede çıkan çatışmada bir er yaralanmıştı. Yaralı er helikopterle Bingöl Devlet Hastanesi'ne kaldırılarak tedavi altına alınmıştı. 
     
</TEXT>
</DOC>
