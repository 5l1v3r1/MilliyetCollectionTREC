<DOC>
<DOCNO> 356264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonsiy19.html </URL>
<DATE> 2005/06/28/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
CHP Mersin Milletvekili Hüseyin Güler partisinden istifa etti 
</HEADLINE>
<TEXT>

     CHP Mersin Milletvekili Hüseyin Güler, partisinden istifa etti. 
     Güler, yaptığı açıklamada, CHP milletvekili olarak seçilmesinin üzerinden 2 yıl 7 ay geçtiğini ancak, halktan gördüğü sıcaklığı ve yakınlığı partisinden görmediğini ifade etti. Partideki tamamen kişisel kaygılara yönelik davranışların kendisini fazlasıyla üzdüğünü belirten Güler, şöyle dedi 
     "Birçok defa kaygılarımı ve düşüncelerimi aktarmama rağmen yeterli ilgi ve desteği göremedim. Sosyal demokrat ilkelerden uzaklaşmak, onaylayacağım bir düşünce tarzı değildir. 
     CHP bireysel kaygıların yaşandığı yer olamaz. Kitlelerin beklentilerine cevap verecek politikalar üretmek yerine tüm enerjiyi içe dönük harcamak, bu halka yapılan en büyük haksızlıklardan biridir. Doğru bildiğim düşüncelerde nasıl ki sonuna kadar mücadele ettiysem, inanmadığım hiçbir oluşumunda destekçisi ve hamalı olamam. Bu doğrultuda CHP’den istifa ederken de çok zorlandığımı ayrıca belirtmek istiyorum. Bu vesileyle kamuoyundan ve parti tabanından anlayış bekliyorum." Hüseyin Güler’in istifasının ardından TBMM’deki sandalye dağılımı şöyle oldu 
     AK Parti 356 CHP 158 Anavatan Partisi 14 DYP 4 SHP 4 HYP 1 Bağımsız 10 Boş 3 
     
</TEXT>
</DOC>
