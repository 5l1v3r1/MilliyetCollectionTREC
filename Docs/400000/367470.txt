<DOC>
<DOCNO> 367470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/dunya/axdun02.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush espri yaptı 'Condoleezza Arroz' 
</HEADLINE>
<TEXT>



Kolombiya Devlet Başkanı Alvaro Uribe'yi Texas Crawford'daki çiftliğinde ağırlayan ABD Başkanı George W. Bush, ABD Dışişleri Bakanı Condoleezza Rice'ın İngilizce'de "pirinç" anlamına gelen soyadının İspanyolcadaki karşılığını kullandı. Bush, Uribe ile ortaklaşa düzenlediği basın toplantısında, İspanyolcada pirincin karşılığı olan "arroz" kelimesini kullanarak, Rice'dan "Dışişleri Bakanı Condoleezza Arroz, insan haklarından söz etti" diye bahsetti. Rice'ın ismi üzerine kelime oyunu yapan ilk devlet başkanı Bush değil. Daha önce de ABD ile ilişkileri gergin olan Venezüella'nın Devlet Başkanı Hugo Chavez, Condoleezza Rice'dan, Fransızca "başsağlığı" anlamına gelen "Condoleances" Rice olarak söz etmişti. 


</TEXT>
</DOC>
