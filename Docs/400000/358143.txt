<DOC>
<DOCNO> 358143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur34.html </URL>
<DATE> 2005/07/04/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hız yaparken yakalanan milletvekili 185 YTL ceza ödedi... 
</HEADLINE>
<TEXT>

     Hız yaparken radara yakalanan CHP Malatya Milletvekili Mevlüt Aslanoğlu, 185 YTL ceza ödedi. 
     Edinilen bilgiye göre, Bingöl’de Suveren İstasyonu yakınlarında Elazığ-Tatvan seferini yapan trenin geçişi sırasında meydana gelen patlamada şehit olan TCDD personeli 5 güvenlik görevlisinden Mehmet Şimşek’in dün Malatya’da düzenlenen cenaze törenine katılmak üzere 44 KP 064 plakalı otomobiliyle Malatya’ya gelen Aslanoğlu, Malatya-Sivas karayolu Dilek Beldesi yakınında radar uygulaması yapan trafik ekiplerince durduruldu. Aslanoğlu’nun, 109 kilometre hızla seyrettiği belirlendi. 
     Görevli trafik polislerinin ceza uygulaması yapılmayacak şekilde "Milletvekilidir" yazılı tutanak düzenlemek istedikleri, ancak Aslanoğlu’nun trafik görevlilerine müdahale ederek 185 YTL’lik cezayı ödediği öğrenildi. 
     Aslanoğlu, "Milletvekilidir" diye yazılan tutanaklara daha sonra işlem yapılmadığını ifade ederek, "Ben bir kural ihlali yaptım ve bunun cezasını ödedim" dedi. 
     
</TEXT>
</DOC>
