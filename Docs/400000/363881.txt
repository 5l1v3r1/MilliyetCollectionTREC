<DOC>
<DOCNO> 363881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sonspo03.html </URL>
<DATE> 2005/07/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
R. Sociedad'ın yeni başkanı Nihat kalmalı... 
</HEADLINE>
<TEXT>

     Real Sociedad’ın yeni başkanı Miguel Fuentes, En büyük yıldızımız Nihat. Onun uzun yıllar bizim için mücadele edip, goller atacağına inanıyorum. Gitmesini istemiyoruz'' dedi. 
     
     Çok güveniyor... 

     Real Sociedad’ın kalbi Nihat’la birlikte atıyor... CSKA Moskova, Fenerbahçe ve Valencia’nın peşinde olduğu milli futbolcumuz için Bask ekibinin başkanı Miguel Fuentes övgü dolu ifadeler kullandı. Marca gazetesine bir açıklama yapan Fuentes, Nihat’ın bizimle sözleşmesi var. Birlikte masaya oturacağız. Çok karakterli bir futbolcu. Onun, uzun yıllar Real Sociedad forması giyeceğine ve goller atacağına tüm kalbimle inanıyorum'' diye konuştu. 
     
     Kalmaktan yanayım’ 

     Haberde ayrıca temsilcimiz Nihat Kahveci’nin de yorumları yer aldı. Bir an önce sakatlığından kurtulmak istediğini dile getiren golcü oyuncu, Geçen yıl yarım sezonda 13 gol attım. Çok formdayken şanssız bir sakatlık geçirdim. Bir çok teklif alıyorum ancak bu sezon da Real Sociedad forması giymek istiyorum. Burada mutluyum. Eğer istediğim şartlar sağlanırsa gelecek sezonlarda da Sociedad’da kalırım'' ifadesini kullandı. 
     
</TEXT>
</DOC>
