<DOC>
<DOCNO> 361488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur52.html </URL>
<DATE> 2005/07/15/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
YYÜ Rektörü'nün fakültedeki odası ile lojmanında da arama başlatıldı 
</HEADLINE>
<TEXT>

     Cumhuriye Başsavcılığı’nın kararıyla Yüzüncü Yıl Üniversitesi YYÜ Rektörü Prof.Dr. Yücel Aşkın’ın evinde akşam evinde arama yapan Emniyet Müdürlüğü ekipleri, bugünde Aşkın’ın Güzel Sanatlar Fakültesindeki odası ile lojmandaki evinde arama çalışması başlattı. 
     Cumhuriyet Başsavcılığı’nın kararıyla Emniyet Müdürlüğü Kaçakçılık ve Organize Suçlarla Mücadele ekipleri dün akşam saatlerinde YYÜ Rektörü Prof.Dr. Yücel Aşkın’ın yerleşkedeki konutunda arama yapmıştı. 
     Arama çalışmasını bugün de devam ettiren ekipler, ilk olarak Aşkın’ın Güzel Sanatlar Fakültesi’ndeki odasında arama yaptı. Arama çalışmasını YYÜ Rektör Vekili Prof.Dr. Ayşe Yüksel ile Rektör Yardımcısı Prof.Dr. Hasan Ceylan’ı gözetiminde yapan ekipler, daha sonra YYÜ yerleşkesinde lojmanlara gitti. 
     Ekiplerin arama yaptığı üniversite lojmanlarındaki dairenin, Aşkın tarafından rektörlük görevinden önce kullanıldığı, içinde ise eski eşyalarının bulunduğu öğrenildi. Ekiplerin, arama çalışmaları devam ediyor. 
     Rektör Aşkın’ın dün akşam saatlerinde konutunda başlayan ve sabah saatlerine kadar devam eden arama sırasında, evdeki bazı tarihi eserler ile tablo ve evraklar incelenmek üzere adli emanete götürülmüştü. 
     
</TEXT>
</DOC>
