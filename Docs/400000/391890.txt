<DOC>
<DOCNO> 391890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/spor/ymese.html </URL>
<DATE> 2005/11/03/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Savunmaya dikkat 
</HEADLINE>
<TEXT>



Farklı Ankaragücü maçı kimseyi yanıltmasın. Neden mi Farka karşın rakibin kaçırdıkları da h l hafızalarda. 
Sevilla maçı öncesinde Beşiktaş'ın en büyük handikapı bizce savunmasında. 
Sevilla gibi güçlü bir ekibin karşısında tıpkı Ankaragücü karşısında yapılan savunma hataları yinelenirse Kartal'ın canı yanar 
İbrahim Toraman düzeldi, ancak antrenman eksiği var, oynatılması risk olur. Kleberson ile Koray Avcı'nın görev yapacak olması, Beşiktaş adına avantaj. Okan Buruk'un takıma girişi Kartal'ın ayrı bir artısı. Tümer Metin, Ailton ve oynaması halinde - ki şart - İbrahim Akın, Beşiktaş'ın Sevilla karşısındaki kozlarıdır. 
İspanyol takımı, ofansa çabuk ve çok adamla çıkıyor. Aynı özelliğini savunmaya dönüşlerde de ön plana çıkarıyor. 
İşin özeti Beşiktaş, zorluk derecesi yüksek bir doksan dakika oynayacak. Bu tür maçlar hesap - kitap işidir. Kartal, üç puana oynayacak olan Sevilla karşısında özellikle orta alanda iyi bir direniş gösterir ve savunma güvenliğini ön planda tutarsa, İspanya'dan puanla döner. Tigana takımı bir kez çıplak gözle izledi, boş zamanlarında da kasetlere takıldı ilk kez takımın başında sahaya çıkacak, on biri ve de oyun taktiğini belirleyecek. 
Başka bir deyişle Tigana görücüye çıkacak 


</TEXT>
</DOC>
