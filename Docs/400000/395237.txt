<DOC>
<DOCNO> 395237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur27.html </URL>
<DATE> 2005/11/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Polis mülakat sınavında AB soruları... 
</HEADLINE>
<TEXT>

     Emniyet Müdürlüğü Eğitim Daire Başkanlığı’nca polis adayları için düzenlenen mülakat sınavında AB ile ilgili sorular ön plana çıktı. Sınavda, AİHM’den AB’ye, insan haklarından, empatik iletişime, kriz yönetiminden beden diline kadar çeşitli sorular yer aldı. 
     AA muhabirinin Eğitim Daire Başkanlığı yetkililerinden edindiği bilgiye göre, mevcut polis açığını yüksek vasıflı elemanlarla kısa sürede kapatmak amacıyla 4 yıllık üniversite mezunları arasından polis adayı belirlemek için yurdun çeşitli noktalarında sınavlar gerçekleştirildi. 
     Adayların güncel ve popüler konulara duyarlılıkları ile genel kültür seviyelerinin ölçülmesini amaçlayan 52 sorunun ilk 9’u Atatürk İlke ve İnkılapları kapsayan konulardan oldu. 
     Sorular arasında AB, insan hakları, demokrasi, iletişim ve mesleki konular ön plana çıktı. 
     Listedeki 52 sorudan bazıları şöyle 
     -Temel hak ve özgürlükler denilince ne anlıyorsunuz 
     -İnsan hakları sizin için ne anlam ifade ediyor 
     -İnsan Hakları Evrensel Beyannamesi’nden ne anlıyorsunuz 
     -AB Uyum Yasaları denilince ne anlıyorsunuz 
     -AB uyum sürecinde polisin rolü ne olmalı 
     -AİHM Avrupa İnsan Hakları Mahkemesi denilince aklınıza ne geliyor 
     -NATO’nun günümüz dünyasındaki rolü hakkında düşünceleriniz nelerdir 
     -Demokrasi denilince aklınıza ne geliyor 
     -BM’nin günümüz dünyasındaki rolü hakkında düşüncelerimiz nelerdir 
     -Toplum destekli polislik denince ne anlıyorsunuz 
     -Risk nedir Risk yönetimi nasıl olmalıdır 
     -Kriz yönetimi nedir 
     -Takım ruhundan ne anlıyorsunuz 
     -Empati nedir Empatik iletişim nasıl olmalıdır 
     -Polis medya ilişkileri denilince aklınıza neler geliyor 
     -Beden dilinin iletişimdeki rolü nedir 
     -Eğitimde fırsat eşitliği nedir Kısaca açıklayınız 
     Yetkililer, soruların ağırlıklı olarak AB ile ilgili konulardan olmasının nedenini, en güncel ve toplumu çok yakından ilgilendiren gelişmeler hakkında adayların bilgi düzeyini ölçmek olarak açıkladı. 
     
</TEXT>
</DOC>
