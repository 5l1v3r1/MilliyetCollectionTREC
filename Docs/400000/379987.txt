<DOC>
<DOCNO> 379987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonsiy06.html </URL>
<DATE> 2005/09/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
CHP'den Erdoğan'a Atatürk sorusu 
</HEADLINE>
<TEXT>

     CHP İzmir Milletvekili Hakkı Ülkü, Başbakan Recep Tayyip Erdoğan’a, Türkiye-Avrupa Karma Parlamentosu Eş Başkan Yardımcısı Andrew Duff’un Atatürk’e ilişkin açıklamalarını anımsatarak, Duff’a bu sözlerine karşılık resmi ya da gayri resmi bir yanıt vermeyi düşünüp düşünmediklerini sordu. 
     CHP İzmir Milletvekili Hakkı Ülkü, Türkiye-Avrupa Karma Parlamentosu Eş Başkan Yardımcısı Andrew Duff’un Atatürk’e ilişkin açıklamalarını bir soru önergesiyle TBMM gündemine taşıdı. Ülkü, Başbakan Recep Tayyip Erdoğan’a, Duff’un, bir yandan Kemalizmin eskidiğini öne sürerken, diğer yandan PKK ile masaya oturulması gerektiğini savunduğunu, bununla da yetinmeyerek Mustafa Kemal Atatürk’ün resimlerinin devlet dairelerinden kaldırılması gerektiği yönünde açıklamalar yaptığını anımsattı. 
     Ülkü, Başbakan Erdoğan’a, "Andrew Duff’un bu görüşlerine T.C. Hükümeti olarak resmi ya da gayri resmi nasıl bir cevap verilmiştir Cevap verilmediyse nasıl bir cevap vermeyi düşünüyorsunuz " diye sordu. Ülkü, Erdoğan’a şu soruları da yöneltti 
     "Hükümet olarak, Türkiye Cumhuriyeti’ni, militarist bir devlet, Mustafa Kemal Atatürk’ü ise sadece bir asker olarak gören Duff ve onun gibi düşünen AB yetkililerine, bir program dahilinde Atatürk’ü, O’nun barışa olan inancını anlatma gereksinimi duymakta mısınız Türkiye Cumhuriyeti hükümeti olarak AB sürecinde Cumhuriyetin temel değerlerine ve ilkelerine gelebilecek bu tür müdahaleleri nasıl karşılayacaksınız Cumhuriyetimizin temel değer ve ilkelerinden asla taviz vermeyeceklerinizi açık ve net bir şekilde kamuoyuna açıklayabilir misiniz " 
     
</TEXT>
</DOC>
