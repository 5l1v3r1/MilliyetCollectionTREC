<DOC>
<DOCNO> 380788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun04.html </URL>
<DATE> 2005/09/23/ </DATE>
<TIME> 03.15 </TIME>
<AUTHOR>  </AUTHOR>
<HEADLINE>
Kuzey Kore'nin BM'den gıda yardımını durması talebini ABD yalanladı... 
</HEADLINE>
<TEXT>

     ABD, Kuzey Kore’nin gıda yardımını Washington’un siyasi olarak kullandığı iddialarını yalanladı. 
     ABD Dışişleri Bakanlığı sözcüsü, Kuzey Kore’ye yapılan gıda yardımını siyasileştirdikleri ve insan hakları konusuyla yardım bağışı arasında bağlantı kurmaya çalıştıkları iddialarını şiddetle reddettiklerini açıkladı. 
     Sözcü, ABD’nin tüm kararları alırken bir ülkenin ihtiyaçları, başka yerlerdeki ihtiyaçlarla kıyaslanması ve yardımın en çok ihtiyacı olan kişilere temini kriterlerini gözönünde bulundurduğunu söyledi. 
     Kuzey Kore Dışişleri Bakan Yardımcısı Choe Su Hon, ülkelerine yapılan gıda yardımının bu yıl sonuna kadar kesilmesi talebinin BM Genel Sekreteri Kofi Annan’a iletildiğini bildirmişti. 
     Choe, ABD’nin insani yardımı insan hakları konusuyla bağlantılı olarak politikleştirmeye çalıştığını savunmuştu. 
     
</TEXT>
</DOC>
