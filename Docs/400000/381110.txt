<DOC>
<DOCNO> 381110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun04.html </URL>
<DATE> 2005/09/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Gazze Şeridi'nde patlama 19 ölü 
</HEADLINE>
<TEXT>

     Gazze Şeridi'nin kuzeyinde Hamas gösterisi sırasında meydana gelen patlamada ölenlerin sayısı 19'a yükseldi. 
     Saldırıda yaklaşık 80 kişi de yaralandı. Yetkililer, ölü sayısının artmasından endişe duyuyor. Ölenlerin arasında çok sayıda çocuk bulunduğu da belirtiliyor. 
     Hamas'ın düzenlediği gösteri sırasında, ev yapımı silahların bulunduğu bir kamyonda meydana geldiği bildirilen patlamayla ilgili olarak, gösteriye katılanlar ve Hamas liderleri İsrail'i suçladı. 
     Hamas Ramallah Sorumlularından Hasan Yusuf, İsrail helikopterlerinden füze atıldığını 'onlarca kişinin gözleriyle gördüğünü' belirtti. Yusuf, bu saldırıya karşı suskun kalmayacaklarını ve intikam alacaklarını da kaydetti. 
     İsrail'in 12 eylülde tamamen çekildiği Gazze Şeridi'nde ilk defa ölümcül bir saldırı düzenlendi. 
     
     İsrail saldırıyı üstlenmedi 
     Saldırı, Filistinli militanların Gazze Şeridi'nden roket saldırısı düzenlemesinin ardından gelmesi, dikkatleri İsrail'e çevirdi. Ancak İsrail ordusu, saldırıyla herhangi bir ilişkilerinin olmadığını açıkladı. 
     Hamas liderlerinden İsmail Haniye'nin konuşması sırasında meydana gelen patlamanın nedeni henüz bilinmiyor. 
     İsrail ordusu 38 yıllık işgalin ardından Gazze Şeridi'nden çekildi. İsrail ordusu, 11 eylül akşamı son birliklerini bölgeden çekmişti. 
     
</TEXT>
</DOC>
