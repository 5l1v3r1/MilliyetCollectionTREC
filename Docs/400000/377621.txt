<DOC>
<DOCNO> 377621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/guncel/gun01.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanete göre sigorta caiz ama faiz haram 
</HEADLINE>
<TEXT>


Diyanet İşleri Başkanlığı, sosyal sigortalar, karşılıklı ve ticari sigortaların dini açıdan uygun olduğunu, ancak primlerin faizde değerlendirilmemesi gerektiğini açıkladı 

SELMAN EKİCİ Ankara 

Din İşleri Yüksek Kurulu, sigortanın dini bakımdan uygun olup olmadığına ilişkin incelemesi sonucu "sosyal sigortalar, karşılıklı sigortalar, ticari sigortalar ve k r payı esasına dayalı çalışan birikimli hayat sigortasının caiz olduğuna" karar verdi. 
Kararda "bireysel emeklilik tasarruf ve yatırım sisteminin, yatırılan primlerin dinen helal alanlarda değerlendirilmesi durumunda caiz olduğu" belirtildi. 
Din İşleri Yüksek Kurulu Başkanı Dr. Muzaffer Şahin, kararı şöyle açıkladı "Dinin haram dediği bir şey, ticari alanda ve iktisadi alanda da haramdır. Mesela, domuz eti yemek haramdır. O halde domuz etinin ticareti ve alım - satımı da haramdır. Dolayısıyla bir şey haramsa, onun alım - satımı, sigortası da haramdır. Dini açıdan eğer bir kişi domuz alıp besleyemezse, sigorta şirketi de onu sigorta ettiremez. Dinin hükmü budur." 

'Dövizde değerlendirin' 
Bireysel emeklilik ve hayat sigortasındaki primlerin de ancak dini açıdan uygun alanlarda değerlendirilmesi halinde caiz olabileceğini dile getiren Şahin "Hayat sigortası olan kişi 'paramı faizde değerlendirin' dememeli. Çünkü dinin hükmüne göre faiz yasaktır. Primler döviz, borsa, k r ve zarar ortaklığında değerlendirilirse caizdir" dedi. 

İşte kurulun aldığı kararlar 

Sigortanın kumara benzetilmesi doğru değildir. Sigorta sözleşmeleri kumar ve bahis gibi şansa bağlı sözleşmelerden değildir.Primlerin helal alanlarda değerlendirilmesi durumunda birikimli hayat sigortası yaptırmak, bireysel emeklilik tasarruf ve yatırım sistemine dahil olmak, bunların verdiği k r paylarını almak caizdir. Helal olmayan alanlarda nemalandırılması halinde caiz değildir.Ticari sigortaların, sadece hedefinin kazanç olduğu gerekçesiyle reddedilmesi doğru değil. Sosyal sigorta kurumlarıyla özel sigortalar arasında temel bir fark yoktur.Günümüz dünyasında ticari sigortanın bulunmaması başlı başına bir risk teşkil eder ve Müslümanların ekonomik açıdan mağlubiyeti sonucunu getirir. 

</TEXT>
</DOC>
