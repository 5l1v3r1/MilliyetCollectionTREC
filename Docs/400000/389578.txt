<DOC>
<DOCNO> 389578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo30.html </URL>
<DATE> 2005/10/25/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Halil Altıntop, Kaiserslautern'dan ayrılıyor... 
</HEADLINE>
<TEXT>

     Almanya Birinci Ligi'nde oynayan milli futbolcu Halil Altıntop yaptığı açıklamada Kaiserslautern'dan sezon sonunda ayrılacağını söyledi. 
     Kulübün internet sitesinde yayınlanan habere göre sezon sonunda kontratı biten tecrübeli futbolcu Halil, takımda kaldığı süre içinde faydalı olmak için elinden geleni yapacağını belirterek, "Kaiserslautern'den ayrılacağım ancak henüz hangi takıma gideceğim belli değil" dedi. 
     22 yaşındaki Halil, kötü bir sezon geçiren Kaiserslautern'de bu sezon göze batan tek oyuncu olarak sivrildi. 
     Lig'de 10 golü bulunan milli futbolcu, Werder Bremen'li Klose ile gol krallığını paylaşıyor. 
     Alman basınında ise Halil'in kardeşi Hamit Altıntop'un takımı Schalke 04'e transfer olacağı yönündeki haberler yazılıyor. 

     
</TEXT>
</DOC>
