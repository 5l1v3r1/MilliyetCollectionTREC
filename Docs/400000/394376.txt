<DOC>
<DOCNO> 394376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo09.html </URL>
<DATE> 2005/11/12/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
2006 yolundaki ilk kader maçına saatler kaldı... 
</HEADLINE>
<TEXT>

     Türkiye, Almanya 2006 yolundaki iki adımlı mücadelenin ilki için bugün Bern'de İsviçre'yle karşılaşıyor. Amaç, Saracoğlu'ndaki rövanşa avantajlı skorla dönmek. Millilerde sarı kart cezalısı Emre ve Hamit yok 


     
     Hamit, Emre, Yıldıray yok 

     Büyük gün geldi, çattı... Bugün, 2006 yolundaki son iki kader sınavımızdan ilkine çıkıyoruz. Rakibimiz İsviçre... Hamit Altıntop, Emre Belözoğlu cezalı, Yıldıray Baştürk ise sakat... Belki şanssızlıklar belimizi büküyor, ancak hem Millilerimiz hem de 70 milyon, gelecek yaz Almanya’da olmanın hayaliyle yatıp kalkıyoruz. Bern’deki gazeteler, Türkiye çekiniyor. 12 adamları sarı kart sınırında, savunma yapacaklar'' yazıyor. Fatih Terim ise bu yorumlara gereken cevabını vermek için başlama düdüğünü bekliyor. 
     
     İmparator’un tuzağı hazır 

     İmparator’un aklı fikri galibiyette... Günlerdir moral motivasyon turlarını sürdüren Terim, oyuncularına son sözünü söyledi Korkmadan oynayın. Çünkü bu iş, burada bitecek...'' İsviçreliler’in hiç de beklemediği bir taktik plan hazırlayan kurt hoca, orta alanı kalabalık tutacak ve rakibe bu bölgede nefes aldırmayacak. Görüntüde Hakan Şükür tek forvet gibi oynasa da Nihat Kahveci ve Tümer Metin de gizli forvetlerimiz olacak. İnanıyoruz bu gece yer Kırmızı, gök Beyaz’a boyanacak. 

İsviçre Züberbühler, Degen, Mueller, Senderos, Magnin, Gygax, Vogel, Cabanas, Barnetta, Frei, Streller. 
Türkiye Volkan, Serkan, Tolga, Alpay, Ergün Ümit , Okan Selçuk , Nihat, Selçuk, Hüseyin, Tümer, Tuncay, Hakan Şükür. 
Hakem Lubos Michel Slovakya . 
Stat Stade de Suisse Wankdorf. 
Saat 21.45. 
Yayın Kanal D. 

     
     Tuncay sürprizi 

     Millilerimizin yaptığı son idmanda belindeki sakatlığı nükseden Hasan Şaş'ın yerine Fenerbahçeli yıldızın forma giymesi bekleniyor. Terim dünkü çalışmada Tuncay'la yakından ilgilendi. 
     
     İsviçre'de Wicky kart cezalısı 

     İsviçre'de Hamburg'da forma giyen Raphael Wicky, sarı kart cezalısı olduğu için bugün oynamayacak. Orta sahada görev alan bu oyuncunun yerine Daniel Gygax sahaya çıkacak. İsviçre'nin bir başka kaybı da genç golcü Johan Vonlanthen. Hollanda'nın NAC Breda takımında forma giyen Kolombiya asıllı forvet, son idmanlarda sakatlandı. Teknik direktör Kuhn, Vonlanthen'in İstanbul'daki rövanşta da oynamasının zor olduğunu açıkladı. 
     
     Vonlanthen çok formda 

     Bugün karşılaşacağımız rakibimiz İsviçre’de Vonlanthen formuyla dikkat çekiyor. A Milli Takımımız’a karşı ileri uçta görev yapması beklenen yıldız oyuncu, dün yapılan son antrenmanda attığı goller ile dikkat çekti. Bu arada bir açıklama yapan İsviçre Teknik Direktörü Kuhn, Türkiye’ye karşı büyük bir şans yakaladık. Elimizden gelenin en iyisini yapacağız'' dedi. 
     
     İsviçre ile 416. maç 

     Türkiye, İsviçre'yle son olarak 1995 yılında yine Bern'de oynamış ve sahadan 2-1'lik skorla galip ayrılmıştı. İki takım arasındaki rövanş mücadelesi çarşamba günü İstanbul'da, Kadıköy Şükrü Saracoğlu Stadı'nda oynanacak. 
     Tarihsel istatistiklere gelince... Milli Takım, İsviçre karşısında 416. maçına çıkacak. Ay-Yıldızlılar, 82 yıllık tarihinde geride kalan 415 maçta, 142 galibiyet, 95 beraberlik alırken, 178 kez de rakiplerine yenildi. Kırmızı-Beyazlı ekip, bu maçlarda toplam 522 gol atarken, kalesinde 654 gol gördü. Milliler, son oynadıkları maçta 12 Ekim'de, Tiran'da Arnavutluk'u, Dünya Kupası Eleme Grubu maçında Tümer Metin'in attığı golle 1-0 yenmişti. 
     Yağmur yok ama saha ıslak 
     İsviçre yetkilileri, bugünkü hayati maç öncesi her türlü taktiğe başvuruyor. Yılın büyük bir bölümünde yağış alan Bern’de, 5-6 gündür yağmur yağmaması evsahibi ekibi endişeye düşürdü. Islak zeminde oynamaya alışık olan İsviçreliler, maçın oynanacağını stadın çimlerini gün boyu suluyor. Karşılaşma günü de havanın açık ve güneşli olması beklenirken, futbolcular yine ıslak ve yumuşak çimler üzerinde mücadele edecek. 
     
     İsviçre özür diledi 

     Milli Takımımız ve teknik direktörümüz Fatih Terim hakkında günlerdir tahrik edici haberler yayınlayarak gündemi meşgul eden Blick Gazetesi'ne İsviçre Futbol Federasyonu'ndan anlamlı bir mesaj geldi. İsviçre Futbol Federasyonu Basın Danışmanı, bu gazetede çıkan haberleri tasvip etmediklerini ve bundan üzüntü duyduklarını belirtti. Futbol Federasyonu yetkililerine durumdan duydukları rahatsızlığı ileten yetkililer Terim ve millilerimizden özür diledi. 
     
     Dişli 2006’ya mecburuz 

     Milli Takımlar Sorumlusu Davut Dişli, FANATİK’e ilginç açıklamalar yaptı. 2006 Dünya Kupası’na mecbur olduklarını söyleyen genç futbol adamı şöyle devam etti Yönetimi devraldıktan sonra Türk futbolunu zirveye çıkarmak için uzun vadeli düşündük. 2012 fırsatını kaçırdık. 2006’ya da gidemezsek kesinlikle pes etmeyeceğiz, yola devam edeceğiz. Lobimiz olsaydı, 2012’ye ev sahipliği yapardık. Bu işler bir Şenes Erzik’le mümkün değil. Daha çok Şenes Erzikler yaratmalıyız. Fatih Terim’le büyük çıkış içerisindeyiz. 2008 ve 2010’da çok başarılı olacağız. Biz sistem üzerine kurulmuş bir federasyonuz. Almanya biletini kaçırsak dahi görevi bırakmayacağız... 
     
</TEXT>
</DOC>
