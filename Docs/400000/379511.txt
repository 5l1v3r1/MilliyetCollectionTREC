<DOC>
<DOCNO> 379511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/dunya/axdun01.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan Kıbrıs'ta devreye giriyor 
</HEADLINE>
<TEXT>


Dışişleri Bakanı Gül, BM Genel Sekreteri'nin 'önemli adımlar atmaya hazırlandığını' söyledi 

SEMA EMİROĞLU New York 


BM Genel Sekreteri Kofi Annan'ın, Rumların Kıbrıs sorununu BM platformundan AB'ye çekme girişimlerinin yanlış olduğunu New York'ta bir araya geldiği AB dışişleri bakanlarına anlatacağı ve "çözüm adresinin AB değil, BM olduğu" yönünde bir açıklama yapabileceği öğrenildi. 
Milliyet'in diplomatik kaynaklardan edindiği bilgiye göre, Rumların Kıbrıs konusunu AB'ye çekme ve BM'yi devre dışı bırakma girişimlerinden rahatsızlık duyan Türkiye, BM'den bu konuya sahip çıkmasını istedi. Türkiye'nin bu isteği, New York'ta BM Genel Kurulu'nun 60. dönem çalışmalarına katılan Dışişleri Bakanı Abdullah Gül tarafından Genel Sekreter Annan'a iletildi. 
Annan'ın da Gül'e verdiği yanıtta, "Ben h l Kıbrıs'a ilişkin iyi niyet misyonunun önemli olduğunu düşünüyorum ve BM'nin rolü elbetteki ön plandadır" dediği ve bu konuyu, New York'ta görüşeceği AB üyesi ülkelerin dışişleri bakanları ile konuşacağını söylediği öğrenildi. Annan'ın, Rum tarafının AB'deki girişimlerinin yanlış olduğunu AB'li muhataplarına izah etmesi bekleniyor. 

Gül Annan söz verdi 
Dışişleri Bakanı Gül de gazetecilere yaptığı açıklamada, Annan'ın, Kıbrıs konusunda bazı önemli adımlar atacağını söyledi. Annan'la görüşmesi hakkında bilgi veren Gül, "Ondan çeşitli ricalarımız oldu. O da bu yönde bazı önemli adımlar atıyor ve atacak. Bu sözleri verdi" dedi. 
Gül, Annan'ın Kıbrıs konusunda yeni bir girişim için istekli olup olmadığı yönündeki bir soruya karşılık da, "Tabii kendisi çok emek sarf ettiği için bu süreci çok yakından takip ediyor ve bu süreçte yeni yapacağı işler ile ilgili de bazı açıklamalarda bulunacak" yanıtını verdi. 

Gül, ambargoyu hatırlattı 
Edinilen bilgiye göre, Gül, Annan'ın geçen yıl Güvenlik Konseyi'ne sunduğu ve referandumda BM çözüm planına "evet" diyen Kıbrıs Türk tarafı üzerindeki ambargoların kaldırılması çağrısında bulunan raporunun Konsey tarafından h l ele alınmadığını da Annan'a hatırlattı. Bunun, BM tarihinde bir raporun onaylanmadığı yeg ne durum olduğunu ve başka örneği bulunmadığını vurgulayan Gül, bu rapora sahip çıkılması gerektiğini şöyledi. Annan da, h l raporunun arkasında durduğunu vurguladı. 


</TEXT>
</DOC>
