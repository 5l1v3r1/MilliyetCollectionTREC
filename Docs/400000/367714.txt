<DOC>
<DOCNO> 367714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/ekonomi/eko02.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DaimlerChrysler'in adı rüşvete karıştı 
</HEADLINE>
<TEXT>


EKONOMİ SERVİSİ 

Avrupa ve Amerika'da adı rüşvet skandalına karışan firmaların arasına DaimlerChrysler de katıldı. 
ABD Adalet Bakanlığı DaimlerChrysler'in Mercedes bölümünde çalışanların rüşvet aldıkları, şirket yöneticilerinin ise bundan haberdar olmasına rağmen seslerini çıkarmadıkları gerekçesiyle soruşturma başlattı. Alman otomobil grubu tarafından da doğrulanan bu iddiaya göre DaimlerChrysler'e açılan dava sadece rüşvet davasıyla sınırlı kalmadı. 

Şirket doğruladı 
Şirketin finansal hesaplarında da bazı hatalar bulunduğu gerekçesiyle ABD Sermaye Piyasası Kurulu tarafından incelemeye alındığı bildirildi. DaimlerChrysler'dan yapılan açıklamada ise şirketin finansal bilgilerinin ABD Sermaye Piyasası Kurulu'nca SEC incelemeye alındığı doğrulandı. 

'Gizliliğe tabi' demişti DaimlerChrysler sözcüsünün Wall Street Journal gazetesine yaptığı açıklamada şirketli ilgili bilgileri paylaşımı konusunda SEC ve ABD Adalet Bakanlığı ile koordinasyonlu olarak çalıştıldığı bildirildi. SEC yöneticilerinin şirkete haziran ayında yaptıkları incelemelerde ise 'DaimlerChrysler'in tüm hesapları, işlemleri ve ödemelerinin gizliliğe tabi olduğu' gerekçesiyle finansal bilgilerin paylaşımı isteği geri çevrilmişti. Şirket rüşvet skandalının ardından bilgilerin paylaşımını kabul etti. 


</TEXT>
</DOC>
