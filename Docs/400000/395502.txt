<DOC>
<DOCNO> 395502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy30.html </URL>
<DATE> 2005/11/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Mumcu Ulemayla işimiz yok, burası demokratik, laik, sosyal hukuk devleti 
</HEADLINE>
<TEXT>

     Anavatan Partisi Genel Başkanı Erkan Mumcu, "Ulemayla falan işimiz yok. Burası demokratik, laik, sosyal hukuk devleti. TBMM’ye getirirsiniz yasayı, desteğimiz hazır. 
     Pazarlıksız, karşılıksız, önkoşulsuz... Gelin bu sorunu çözelim. 
     Türkiye’yi bu dertten kurtaralım" dedi. 
     Mumcu, partisinin TBMM grup toplantısında yaptığı konuşmada, Avrupa İnsan Hakları Mahkemesi’nin AİHM Leyla Şahin’in davasında verdiği kararı değerlendirdi. 
     Kararın, Türkiye’de siyasetçilerin iki yüzlülüğünü bir kez daha ortaya çıkardığını öne süren Mumcu, CHP’nin, AİHM kararıyla "konunun kapandığını söylediğini", AK Parti’nin ise "konunun kapanmadığını, AİHM’in çifte standartlı davrandığını" söylediğini kaydetti. 
     Mumcu, kararın iyi anlaşılarak olayların sömürülmemesi gerektiğini ifade ederek, sömürülen olaylara ilişkin örnek vermek istediğini söyledi. 
     Dışişleri Bakanı ve Başbakan Yardımcısı Abdullah Gül’ün "kimse yasakları savunmakla şeref kazanamaz" dediğini anlatan Mumcu, şöyle konuştu 
     "Bravo, hiç kimse yasakları savunmakla şeref kazanamaz. Bu yasağı kim savundu Bu yasağı, siz savunmadınız mı Mahkeme nezdinde bu yasağı savunan Türkiye Cumhuriyeti’nin Dışişleri Bakanı Abdullah Gül değil miydi Kimin şerefini tartışıyoruz, bana cevap verin Bu meseleyi, bir kurumlararası mutabakatın konusu etmek için biz canla başla çırpınırken, üniversite öğrencilerin kılıf kıyafet özgürlüğü önündeki yasakçı zihniyetin kullandığı en önemli argümanın bunun siyasileşmekte olduğunu, bu meseleyi siyasi platformlardan uzak tutmak gerektiğini, ben Erkan Mumcu size, yani Sayın Gül’e, Sayın Erdoğan’a adeta yalvararak anlatırken, bu meseleyi en yüksek seviyede siyasi kışkırtıcılığın konusu yapan kimdi Sayın Gül, siz değil miydiniz 50 tane kamera karşısında eşinizi kayıt yaptırmaya götüren ve sonra meseleyi AİHM’e götüren siz değil miydiniz Siyasi prim yapmaya çalışan siz değil miydiniz Bunun primini kim topladı 
     Dışişleri Bakanı sıfatıyla AİHM’de yaptığınız savunmada, ’Leyla Şahin’in talebi reddedilsin’ dediniz, yani yasağı savundunuz... Sanki bu işlerde hiç yokmuşsunuz gibi, ’hiç kimse yasakları savunmakla şeref kazanmaz’ diyorsunuz. Aynen katılıyorum. Yasakları savunmak şerefsizliktir." 
     
     MECLİS BAŞKANI’NIN AÇIKLAMALARINA TEPKİ 
     Mumcu, TBMM Başkanı Bülent Arınç’ın, "başörtüsü bağlama şekilleriyle ilgili YÖK’ün önerilerde bulunmasını istediği" yönündeki açıklamalarını da eleştirerek, YÖK’ün yasasında böyle bir yetki bulunmadığını, kimsenin yasadan almadığı bir yetkiyi kullanamayacağını söyledi. 
     Türkiye’de, kimsenin, TBMM Başkanı sıfatıyla "böyle saçma bir teklifte bulunamayacağını" ifade eden ANAVATAN lideri, "Bu TBMM’nin onurunu ayaklar altına almaktır" diye konuştu. 
     Meclis kampüsünde vatandaşlara bir sınırlama olmadığını, grup salonunda da başı açık ve başörtülü insanlar bulunduğunu belirten Mumcu, "Milletin meclisten beklediği şey başörtüsüyle girmek değil, bu yasakları kaldırmaktır. Meclis Başkanı’nın bir tuluat oyuncusu gibi kendi çalıp söylemeye, milleti aldatmaya, milletin hisleriyle alay etmeye hakkı yok. Böyle yalancı pehlivanlığa karnımız tok. Çekin elinizi şu meselenin üzerinden" dedi. 
     
     "ÇOK VAHİM BİR LAF’ 
     Erdoğan’ın türban konusunda söylediği iddia edilen "ulemadan görüş alınmasına" ilişkin açıklamalarına, "ulemaya sorulacak bir şey yok" diye yanıt veren ve "çok vahim bir laf" diye değerlendiren Mumcu, "Devletin sistemi, anayasal düzen, hukuk hakkında Sayın Başbakan’ın hiçbir şey anlamadığının ya da sadakatinin bulunmadığının en açık kanıtı" diye konuştu. 
     Erkan Mumcu, AİHM’nin Leyla Şahin davasında verdiği kararın, "insan hakları gibi evrensel bir olguyu lokal bir perspektifte değerlendirdiği için hukuki olmadığını" savunarak, kararın, CHP’nin "konu gündeme gelemez, AİHM’in emridir" değerlendirmesi anlamına gelmeyeceğini söyledi. Mumcu, AİHM’in, iç hukukun bu konuda düzenleme yapmasının insan haklarına aykırı olmayacağını kabul ettiğini anlattı. 
     AB ülkelerindeki üniversitelerin hiçbirinde böyle bir kısıtlama olmadığını, mahkemenin, iç hukukta düzenleme yapılabileceğini ifade ettiğini anımsatan Mumcu, "Sayın Abdulah Gül ve Recep Tayyip Erdoğan’ın kucağından attığı top, kucaklarına geri geldi. İşin ulemayla, mahkemeyle ilgisi yok" dedi. 
     ANAVATAN Genel Başkanı Erkan Mumcu, 3 yıldır bu sorunun çözümü için YÖK mevzuatının değişmesi gerektiğini anlattığını, YÖK Başkanı’nın istese de türbanlı öğrencileri mevcut mevzuata göre üniversitelere alamayacağını söyledi. Mumcu, "Hükümetin, bu konuda düzenleme yapmak yerine, YÖK ile kayıkçı kavgası içine girdiğini" öne sürdü. 
     
     "NE DİYE OTURUYORSUNUZ ORADA 
     Yasal düzenlemeyi yasama organının yapacağını, AK Parti’nin de çoğunluğu olduğunu hatırlatan Mumcu, şöyle devam etti 
     "Ne diye oturuyorsunuz orada, korkuluk diye mi Milletin vicdanını temsil etmeyecekseniz, neyi temsil edeceksiniz Gözünün içine baka baka yalan söyleyen bir Maliye Bakanı’nı alkışlamak için mi orada oturuyorsunuz Milletin hak ve hukukunu çalan Maliye Bakanı’nı alkışlamak için mi Bu mu ahde vefa Birileri hırsızlık yapacak, siz erkek olacaksınız. Yazık, yazıklar olsun." 
     
     "DESTEK HAZIR" 
     Yapılması gerekenin belli olduğu belirten Mumcu, şunları söyledi 
     ’Ulemayla falan işimiz yok. Burası hukuk devleti... Burası demokratik, laik, sosyal hukuk devleti. TBMM’ye getirirsiniz yasayı, desteğimiz hazır. pazarlıksız, karşılıksız, önkoşulsuz... Gelin bu sorunu çözelim. Türkiye’yi bu dertten kurtaralım. Vatandaş, bu sorundan, siyasilerin elinde oyuncak olmasından bıktı." Başbakan Erdoğan’ın, yurtdışına çıkarken mağduriyetleri gündeme getirdiğini ve yurtdışında farklı davrandığını ileri süren Mumcu, Erdoğan’a, "Ulemadan neyi soracaksınız Perukla gitmenin caiz olup olmadığını mı " diye sordu. 
     
     "MASKENİN ARKASINDA PERUKLU DEMOKRAT VAR" 
     Mumcu, bakanlık yaptığı dönemde Bakanlar Kurulu’nda YÖK mevzuatı değiştirilmeden bu mağduriyetin ortadan kaldırılamayacağını anlattığını belirterek, Erdoğan’ın, kendisine ve üyelere, "peruk taksınlar, gitsinler" dediğini iddia etti. "Bu sözünü de mi inkar edeceksin " diye soran Mumcu, "Millet, Başbakan’ın muhafazakar-demokrat maskesine bakıp medet umuyor. Ancak o maskenin arkasında peruklu demokrat var" dedi. 
     AK Parti’nin, konunun çözümü için CHP ile mutabakat arayışı içinde olmasını eleştirerek, iki partinin seçim ittifakı yapmalarını önerdi. 
     
</TEXT>
</DOC>
