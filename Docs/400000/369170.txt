<DOC>
<DOCNO> 369170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/spor/ygokberk.html </URL>
<DATE> 2005/08/12/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
İbrahima, domates, Mansız, Las Palmas 
</HEADLINE>
<TEXT>



Trabzonspor Başkanı, İbrahima Yattara'ya tepkili. "Hakem düdük çaldıktan sonra topa vuruyor" diyor. Atıldığı pozisyon için 
Atay Bey yeni tanışıyor sanki İbrahima'yla. 
Ve... 
Şaşırmış gibi... 
Neden şaşırıyorsa 
İbrahima Yattara bu... 
Ve böyle... 
Bu kadar yetenekli ve oyun üstünde etkili bir futbolcunun bu kadar paraya Trabzon'a gelmesine şaşırmıyor da sevgili Başkan... 

Gelmeden önce menajeri, Gineli'nin bir iki kasetini izlettirip, "Tek kusuru hakem düdüklerinden sonra topa vurması" deseydi, 
"Hayır mı" diyeceklerdi. 
Disiplinli bir Orta Avrupalı mı o 
Ya da bir kuzey profesyoneli mi 
Yoo 
Yukarıdakilerden biri Yattara'nın dörtte biri kadar yetenekli olsaydı, Trabzon'a, Gineli'nin aldığı paranın dört misline getirebilirler miydi acaba 
İbrahima bu, Gine'de doğmuş, Trabzonlu olmuş. 
Kolay mı 
Belki ne, nerede doğduğu belli, ne de ne zaman doğduğu. 
Mesela ne saçından, ne başından, ne gözünden, ne şurasından - burasından kaç yaşında olduğu belli bile olmuyor. 
Belki de 40 yaşında. 
Yoruldu da, attırmak istedi kendini 

Trabzon zor şehir... 
Trabzonlu da... 
Hele herşeye aç bir Gineli için, daha da zor... 
Ondan daha az yetenekli olanların Real Madrid'de, Milan'da oynayıp, onun 8-10 katı para kazanmasına sanki kafasını takmıyor mu Gineli bir Trabzon gecesinde evinde otururken. 
Takıyor tabi... 
Zırt - pırt kafayı dağıtmak için de çıkıyor geceleri. 
Ve yine problem oluyor. 
Mesela, siyahi oyuncunun saçını kanarya sarısına boyatması tesadüf mü sizce 
Belki taa Madrid'den, Milano'dan da görülmek istiyor. 
Yani... 
Düdükten sonra Gineli'nin topu alıp evine götürmediğine şükretsin Sayın Aktuğ. 

İşte Ahmet Dursun'un Çin'deki hali... 
Ne işi vardı orada 
İşte İlhan Mansız'ın Japonya günleri... 
Üç beş Japon'un onun için ayılıp - bayılması başka... 
Üç beş milyon Japon'un arasında top oynamak başka... 
Ne güldükleri anlaşılır, ne ağladıkları... 
Ne kızdıkları, ne sevindikleri... 
Düşünsenize İlhan'ın karşısında bir Japon... 
Bacak arası atsa da yüz ifadesi aynı... 
Bacak arası yese de... 
Çalım atsa da... 
Çalım yese de... 
Hatta tekme atsa da... 
Hatta yese de... 
Fenalık gelmez mi adama... 
Yattara'ya bir de bu gözle bakın 

Yeni tip hormonlu domatesleri verirken bile, "Kese kağıdında saklayın" diyor bizim Erdal. "Daha çok dayanır. Tadı kaçmaz"... 
Mesela ne demişti bizim Oktay, içinde İspanyol olmayan, her dilden, her dinden her tip yabancının yaşadığı Las Palmas için 
"Burada yabancıları sevmiyorlar. Bana pas atmıyorlar." 
O yabancıydı öyle yerlere... 
Ona öyle geliyordu... 

İbrahima'yı inceleyin... 
Gülüşünü, duruşunu, yürüyüşünü, sevincini, saçını - maçını 
Aksesuarlarını - maksesuarlarını... 
İyi ki sadece düdükten sonra topa vuruyor dersiniz. 
Bu kadar kusur, kadı kızında da bulunur... 

Grönland asıllı Eskimo'yla bağlayalım. 
Hani öyle biri yok da... 
Hani olsaydı... 
Mesela solu süper, müthiş kabiliyetli, spekteküler bir 10 No buzul Maradona'sı... 
Mesela menajeri de Vietnamlı olsaydı... 
Ve... 
Mesela sudan ucuza Katar'a transfer olsaydı... 
Maçın her an gibi bir dakikasında bir hakem düdüğünden sonra eriyip yok olsaydı... 
Görüyor musunuz 
Beterin beteri var... 

İbrahima, özel bir futbolcu... 
Seyircisi olan... 
Yürüyerek adam geçen... 
Tek başına maç kazandıran... 
Yattara'nın bu kadar defosuna şükretsin yani Trabzonlu... 
Ne yapsın gariban... 
Gine'de doğmuş... 
Trabzonlu olmuş... 
Bu kadar kusur... 

Sorunları keşke Robert ve Kily olsa 

Galatasaray'ın sorunu keşke Robert Pires olsa... Ya da Kily Gonzales... 
Bir yerlerden borç-morç bulur, alırsın, sorunlarından da kurtulursun 
Ama... 
İkisini birden alsalar da, sorunları azalacağına, daha da çoğalacak... 
Bunun bile farkında değil ne yazık ki, Galatasaray Yönetimi... 
İşte Kily geliyor gibi... 
Yani bitti mi sorunlar... 

Yönetimin "Bilet vermediğimiz için bizi protesto" ediyorlar demelerine ben diyecek birşey bulamıyorum. 
Galatasaraylı Pires'ten, Gonzales'ten önce daha farklı şeyler de istiyor. 
Yönetiminin kendilerine karşı dürüst olmasını... 
Kendileriyle paylaşmasını... 
Açık olmasını... 

Galatasaray Başkanı ve arkadaşları, Galatasaraylı'dan kopmuş, uzaklaşmış, onları müşteri gibi görüyor. 
Bazen azarlıyor... 
Bazen fırçalıyor... 
Ve Galatasaraylı bundan rahatsız oluyor. 
Robert - Mobert, Kily - Mily işin hikaye tarafı. 
Biri çıkıp... 
Aslan gibi... 
"Paramız yok" diyebilse... 
Ve... 
"Biz stat filan yapamayız. Boşuna heveslenmeyin. 
Biz tribün bile yapamıyoruz. 
Biz stadı bile yıkamıyoruz. 
Biz Pires'i filan da alamayız. 
Biz Ribery-Mibery'i de tutamayız. 
Hatta Song - Mong, Necati - Mecati bile bize fazla. 
Biz gerekirse onları da satarız. 
Bizim tesisimiz de olmayacak. Biz Adamız'ı da kiralamak zorundayız... 
Ama her şeye rağmen biz Galatasarayız" dese... 
Ve de devam etse... 
"Evet her şeye rağmen biz Galatasarayız... 
100 senelik bir kulübüz... 
Lisemiz, onun ardındaki yüzlerce sene... 
Şampiyonluklarımız, Avrupa'daki kupalarımız... 
Süper Kupamız... 
Onlar güzel günlerdi doğrusu. 
Ama şimdi paramız yok. 
Ayıp mı 
Kimde var ki 
Biz milyonlarca Galatasaraylıyız 
Omuz omuza, hep beraber birkaç parasız sene yaşayacağız, dayanacağız" 
Her maçına 100 bin Galatasaraylı gelir Galatasaray'ın. 
Ve kimse gıkını çıkarmaz. 
Yeter ki, açık olsalar... 
Yeter ki, paylaşsalar Galatasaraylı ile... 

Bir Galatasaraylı vizyoner Galatasaray'ın hikayesini pazarlayabilse. 
Metin Oktay'dan Georghe Hagi'ye, kimlerin gelip geçtiği Galatasaray'ın nereden nereye geldiğinin hikayesini yazabilse... 
"Şimdi zor durumdalar... 
Hiçbir şeyleri yok... 
Ama hala gururlular, hala onurlular... 
Ve takımları için statları dolduruyorlar... 
Gelin onların yanında olduğunuzu gösterin... 
Ve de filan falan işte"... 
Neler olur neler... 
Dünyanın her yerinden akın akın gelirler Galatasaray'ı seyretmeye de... 
Ama nerdeee... 
Özhan Abi, böyle bir vizyoneri alır mı ki yönetimine 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
