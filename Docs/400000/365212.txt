<DOC>
<DOCNO> 365212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/dunya/adun.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Türk gözaltında 
</HEADLINE>
<TEXT>


Londra'da düzenlenen terör operasyonlarında gözaltına alınanlar arasında 3 de Türk var. İslam, Hidayet ve İbrahim adındaki Türkler, 'helal burger' satan bir kebapçıda çalışıyor 

HİLAL YILMAZ Londra DHA 


Londra'da 21 Temmuz'daki bombalı saldırı girişimleriyle ilgili olarak polis tarafından dün yapılan baskınlarda gözaltına alınan 9 kişiden 3'ünün Türk olduğu açıklandı. Olayın ardından gözaltına alınanların sayısı 20'ye yükselirken, başarısız saldırı girişiminde bulunan 3 zanlı ise h l kayıp. Londra'nın güneyindeki Tooting Broadway semtinde bulunan Kıbrıslı bir Türk'e ait, İslami usullere göre hazırlanan "helal burger" satan kebapçı dükk nına dün sabaha karşı baskın düzenleyen anti terör timleri, 3 Türk'ü gözaltına aldı. 

Elçilik devrede 
Türkiye'nin Londra Büyükelçiliği'nin temasları sonucu, İngiliz polisi, Türk yetkililere, gözaltına alınan 3 Türk'ün terör eylemlerine katıldıkları yönünde bir bulguya sahip olmadıklarını, sadece zanlılarla ilişkileri nedeniyle gözaltına alındıklarını bildirdi. 
"Kebap Hamburger" adlı restoranın 25 yıllık sahibi Ahmet Ali'nin verdiği bilgiye göre, polis, dükk nın üst katında bulunan kendisine ait apartmana sabah 5 sıralarında baskın düzenledi. 
Restorandaki Türk çalışanların kaldığı bu eve polisin kapıyı, pencereyi kırarak girdiğini belirten Ahmet Ali, tutuklulardan Samsunlu İslam Tat'ın 26 İngiltere'ye yeni geldiğini ve Türkiye'de başarılı bir güreşçi olduğunu söyledi. 
Kendisi gibi Kıbrıslı Türk olan eşi Müjgan Ali ile birlikte kebapçı dükk nını işlettiğini belirten Ahmet Ali, gözaltına alınan Kahramanmaraşlı İbrahim'in 29 2 yıldır İngiltere'de yaşadığını ve bu ülkeye iltica ettiğini bildirdi. 
Ahmet Ali, 40 yaşındaki Bingöllü Hidayet Derya'nın da 8 yıl önce İngiltere'ye iltica ettiğini ve 7 yıldır kendisine ait "Kebap Hamburger" adlı restoranda çalıştığını söyledi. 

'Hepsi iyiydi' 
Ahmet Ali baskını şöyle anlattı "Sabah dükk nı açmaya geldiğimde her tarafta polis vardı. Suç işlendiği, terörle ilgisi olduğu belirtilen birilerini yakaladıklarını söylediler. Sonradan öğrendik ki, bizim çocukları alıp götürmüşler. Hidayet'i dükk nı açarken almışlar. Diğer 2'sini de yukarıda uyurken götürmüşler." 
Ahmet Ali, Hidayet Derya için, "Güvendiğimiz bir çocuktu. Öyle şüpheli bir hali falan da yoktu. Arkadaşları da gayet iyiydi" dedi. Ali, yanında çalışan İbrahim ve İslam Tat'ın yeni geldiğini, ancak onlarda da herhangi bir aşırılığa rastlamadığını belirtti. İngiltere'ye 3 aylık vizeyle geldiği belirtilen Tat'ın, cep telefonu kayıtlarının incelenmesi sonucu, Manchester ve Birmingham'ın defalarca aranmasının tespit edilmesinden sonra, gözaltına alındığı iddia edildi. 

'İslam, dindardı' 
İslam Tat'ın dine yakın bir kişi olduğunu söyleyen Müjgan Ali, "İslam, dini severdi. Helal değil diye buradaki yemeklerden bile yemezdi. Arkada kendi yemeğini hazırlardı. Şüpheli bir hali yoktu. Daha 4 hafta önce geldi. Okuyacaktı. Kendisi hakkında fazla bir şey bilmiyoruz" dedi. Müjgan Ali, baskın sırasında, kebapçının üst katındaki kendilerine ait olan evi yerle bir ettiğini anlatırken şöyle dedi "Camları ve yerleri kırmışlar, ama zararı ödeyeceklerini söylediler. Bize de fazla bir şey sormadılar." 

Semt sakinleri şaşkın 
Gözaltına alınan 3 Türk'ün komşuları ise olaya inanmadıklarını söylediler. Bir Pakistanlı komşu, Türklerin şüpheli görünmediğini, çevrede iyi niyetli, çalışkan işçiler olarak bilindiğini belirtti. 

Öğrencilere ev buluyormuş 

Londra'da gözaltına alınan İslam Tat'ın Samsun'da oturan ağabeyi Hasan Tat, "Kardeşim, kurduğumuz Yurtdışı Eğitim Danışmanlığı şirketimiz adına ilk kez yurtdışına çıktı. Kendisi 2 aydır, havaalanında Türk öğrencileri karşılayıp İngiltere'de yerleşimlerini sağlıyordu. Bu nedenle sık sık havaalanında bulunuyordu. Güvenlik kameralarında sık görüldüğü için gözaltına almışlar. Kardeşimin terörle uzaktan yakından bir bağlantısının olması mümkün değil. Birkaç gün içinde serbest bırakılacaktır" dedi. 
İmam hatip lisesi mezunu olan ve güreş sporuyla ilgilenen kardeşinin İngiltere'ye gitme nedeninin iş olduğunu belirten ağabey Tat, şu bilgileri verdi 
"Saat 11.00-12.00 arası İngiltere'den beni aradılar. İslam Tat'ın neyimiz olduğunu sordular. Ben İngiltere'de daha önce kaldığım için kayıtlarda ismim çıkmış. Oradan bana ulaştılar. Kardeşimin neden İngiltere'de bulunduğunu sordular. İngiltere'deki dil okullarına, dolaşmak için, buradan giden öğrencileri havaalanında karşılayıp oradaki okullara yerleştirmek için gittiğini söyledim. Avukat isteyip istemediğimizi sordular. Siz avukatınızı verin dedim. Avukatlarımızla görüştük. Kardeşim için bu olayla ilgili bir tedirginliğimiz yok." 


</TEXT>
</DOC>
