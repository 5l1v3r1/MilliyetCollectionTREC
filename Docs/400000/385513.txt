<DOC>
<DOCNO> 385513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonsiy06.html </URL>
<DATE> 2005/10/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Türkiye'yle müzakereler Ukrayna'ya umut oldu 
</HEADLINE>
<TEXT>

     Türkiye’nin AB arasındaki tam üyelik müzakerelerini yakından takip ettiklerini belirten Ukrayna Başbakanı, AB genişleme sürecinin hala durmadığını vurguladı. 
     Türkiye’nin Avrupa Birliği ile tam üyelik müzakerelerine başlaması Birliğe üye olmak isteyen diğer ülkeler için de umut oldu. Makedonya’nın ardından Ukrayna da Türkiye’nin müzakerelere başlamış olmasının kendileri için de bir işaret olabileceğini düşünüyor. 
     Ukrayna Başbakanı Yuri Yekhanurov Financial Times gazetesine yaptığı açıklamada, Türkiye ile AB arasındaki tam üyelik müzakerelerini takından takip ettiklerini söyledi. 
     Yekhanurov, Türkiye ile müzakerelere başlanmış olmasının, AB’nin genişleme sürecini hala sonlandırmamış olduğu anlamına geldiğine dikkat çekti. 
     Ukrayna’nın pazar ekonomisinde reformlar ve hukukun daha üstün olduğu bir yapı istediğini belirten Yekhanurov, bundan önceki satışlarda yasadışı ya da yolsuzluk yapılan şirketlerin de yeniden özelleştirileceğini söyledi. 
     Öte yandan Avrupa Komisyonu Başkanı Jose Manuel Barroso, "Ukrayna’nın geleceği Avrupa’dır" dedi. Ancak Barroso, Ukrayna’ya tam üyelik sözü vermekten kaçındı. 
     Gazete, bazı AB yetkililerinin de şimdilik böyle bir genişlemeye sıcak bakmadığını belirtti. Haberde, Türkiye ile müzakerelere başlama sürecinde varılan örtülü bir anlaşma ile Ukrayna gibi büyük ülkelerin birliğe alınması konusunda daha hassas olunacağı ifade edildi. 
     
</TEXT>
</DOC>
