<DOC>
<DOCNO> 399521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/spor/ymese.html </URL>
<DATE> 2005/12/01/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Neden olmasın 
</HEADLINE>
<TEXT>



İstatistiki bilgiler, Beşiktaş'ın işinin ne denli zor olduğunun en büyük göstergesidir. 
Zenit, sanıldığı gibi yabana atılacak bir ekip değil... Guimaraes ve ardından da Sevilla'yı 2-1'lik skorla geçti, sadece Bolton'a deplasmanda takıldı. Zenit'in, Bolton'a 1-0 yenildiği maçın özetlerini izledim, gözlerime inanamadım Bolton'a kök söktürdüler, ama şans faktörü ev sahibi takımdan yanaydı. Rus ekibi, fark atacağı maçtan yenik ayrılırken, bir iş kazasına kurban gitti. 
Zenit'in kadrosunda 13 yabancı var. Bir de Beşiktaş'a bakın gerçekten Cordoba hariç 5'i tam yabancı Patlama yapması beklenen Pancu kayıp. Kleberson iki maç oynadı, hem arkadaşlarını hem de bizleri kandırdı Ahmed Hassan sakat olmadığı zamanlarda yedek. Youla tam alemci Maşallahı var, gündüz uyuyor, gece geziyor, şimdilerde belinde ağrıları var Ailton emeklilik günlerini yaşıyor, ne oynuyor, ne gol atıyor, bir de üstüne üstlük keyfe keder kırmızı kart görüyor Ceza kapıda... İki ya da üç maç bekleniyor. Noel tatiline biraz erken çıkacak Tigana hem Ailton'a, hem de Koray Avcı'ya müthiş kızgın 
Tablo bu... Bir yanda UEFA Ligi'nin sürpriz ekibi Zenit, diğer yanda Süper Lig'de hedeften uzaklaşan, Sivasspor galibiyetiyle biraz morallenen Beşiktaş. 
Kuralar çekildiği zaman gruptan çıkacağına kesin gözüyle bakılan Beşiktaş, aldığı sürpriz sonuçlarla can çekişiyor. Tek çaresi galibiyet, tutunacağı başka dal da yok. 
Zenit'in de etkili oyuncuları var. Diğer özelliği ise kontraatak futbolu iyi oynaması. Ama futbol bu... Tahminleri alt - üst eden bir oyun. Tıpkı Sivasspor maçı gibi...Korkarak çıktıkları bu zorlu deplasmandan, üstelik on kişiyle müthiş bir mücadele örneği ortaya koydular, üç puanla sahadan ayrıldılar. 


</TEXT>
</DOC>
