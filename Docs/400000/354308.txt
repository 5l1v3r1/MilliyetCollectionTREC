<DOC>
<DOCNO> 354308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun17.html </URL>
<DATE> 2005/06/22/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kurey'in Balata mülteci kampı ziyareti sırasında patlama oldu... 
</HEADLINE>
<TEXT>

     Filistinli militanların, Başbakan Ahmed Kurey'in Balata mülteci kampında konuşma yaptığı sırada ateş açtığı bildirildi. 
     Kurey'in, Batı Şeria'nın Nablus kenti yakınındaki mülteci kampında bulunan bir spor kulübünde militanlara hitap ettiği sırada, kulüp binasına ateş açıldığı belirtildi. 
     Görgü tanıkları, binadaki militanların havaya ateş açtığını, dışardakilerin de binaya doğru ateş açtığını söyledi. Kurey'in yara almadığı kaydedildi. 
     Daha sonra ise Kurey ve beraberindeki bazı bakanlar binadan ayrılırken, yine yaylım ateşi açıldığı ve heyetin 300 metre ötesinde patlama olduğu belirtildi. Bu olayda da yaralanan olmadı. 
     
</TEXT>
</DOC>
