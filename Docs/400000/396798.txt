<DOC>
<DOCNO> 396798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur05.html </URL>
<DATE> 2005/11/21/ </DATE>
<TIME> 06.55 </TIME>
<AUTHOR>  </AUTHOR>
<HEADLINE>
İstanbul'da kar 
</HEADLINE>
<TEXT>

     Hava sıcaklığının ani düşüşünün ardından İstanbul’a yılın ilk karı aralıklarla yağmaya başladı. 
     İstanbul Meteoroloji Bölge Müdürü Mustafa Yıldırım, dün karla karışık olarak gerçekleşen yağışın, bugün kentin Avrupa Yakası’nda aralıklarla kar yağışı olarak görüldüğünü söyledi. 
     Sarıyer başta olmak üzere kentin kuzey ve batı kesimlerinde görülen kar yağışının gün içinde aralıklarla Avrupa Yakası genelinde devam edeceğini belirten Yıldırım, ancak kar örtüsünün oluşmasının beklenmediğini bildirdi. 
     İstanbul’da bu gece don olayının beklendiğini söyleyen Yıldırım, yarın ise sabah saatlerinde sis görüleceğini, ancak yağış olmayacağını kaydetti. 
     Yıldırım, kentin çarşamba gününden itibaren Doğu Akdeniz’den gelecek ılık ve yağışlı havanın etkisi altına gireceğini, hava sıcaklığının ise hissedilir derecede artacağını belirtti. 
     Yıldırım, dün gece 2 derece olarak gerçekleşen hava sıcaklığının bugün en yüksek 5 derece olacağını ifade ederek, en yüksek ve en düşük sıcaklığın yarın sıfırın altında 1-8, Çarşamba günü ise 4-10 derece olmasının beklendiğini bildirdi. 
     

     
</TEXT>
</DOC>
