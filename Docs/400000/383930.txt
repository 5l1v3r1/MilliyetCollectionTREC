<DOC>
<DOCNO> 383930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo04.html </URL>
<DATE> 2005/10/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Fatih Tekke Toparlanacağız... 
</HEADLINE>
<TEXT>

     Fatih Tekke 'Yaşananları talihsizlik olarak değerlendiriyoruz. Kimse bizden bu kadar kötü bir performans beklemiyordu' dedi. 
     Trabzonspor’un kaptanı Fatih Tekke, Bordo-Mavili taraftarlara mesajlar yolladı... Yaşananları bir talihsizlik olarak değerlendiren yıldız oyuncu, Dozu aşmayan eleştirilerde herkes haklı. Seyircimizi bugüne kadar hayal kırıklığına uğrattık ama herşeyi yoluna koyacak olanlar da biziz. Şimdi yeni bir teknik direktör ile yola devam edeceğiz. Umutsuzluğa kapılmanın bir anlamı yok. Trabzonspor mutlaka en yakın sürede ayağa kalkacaktır. Tek isteğimiz taraftarımızın bize bundan sonra da her zamanki gibi destek olmasıdır'' ifadelerini kullandı. 
     
     Diğer Haberler 
     
     Kaleciler, Cihan’a emanet 
     Son dönemlerde Trabzonspor’un yediği gollerde kaleci hatalarının ön plana çıkması yönetimi harekete geçirdi. Kaleci antrenörü olarak görev yapan Bilal Çetinkaya ile yolların bu hafta içinde ayrılacağı ve daha önce de Bordo-Mavili takımda çalışan Hamit Cihan ile sözleşme yapılacağı vurgulandı. Ayrıca Halilhodziç’in yardımcılığını üstlenecek Türk antrenörün ise Ümit Milli Takım’da görev yapan Tolunay Kafkas olabileceği, bu konuda izin için federasyonla temasların devam ettiği ortaya çıktı. 
     
     Çıkırıkçı da bıraktı 
     Şenol Güneş ve yardımcısı İhsan Derelioğlu’nun istifasının ardından takımı bir hafta süresince çalıştırıp Galatasaray maçına hazırlayan antrenör Orhan Çıkırıkçı, görevini bıraktığını açıkladı. Halilhodziç’in rahat bir ortamda çalışması için bu kararı aldığını dile getiren Trabzonspor’un eski oyuncusu, Galatasaray yenilgisine ben de en az herkes kadar üzüldüm. Bu kulübün benim için ayrı bir yeri var. Umarım takımımız en kısa sürede ayağa kalkıp beklenen başarılara imza atacaktır'' diye konuştu. 
     
     Halilhodziç Fransa’ya gitti 
     Trabzonspor’un yeni teknik patronu Vahit Halilhodziç, özel işlerini halletmek üzere Fransa’ya gitti. Perşembe günü Türkiye’ye dönecek olan deneyimli hoca, Trabzon’a geçecek ve basın huzurunda imza atacak. Öte yandan Galatasaray maçını izleyen Halilhodziç’in yakın çevresine, Takımı kısa sürede ayağa kaldırabiliriz. Ancak yetersiz gördüğüm bazı futbolcular var'' dediği öğrenildi. Bu oyuncuların Tolga, Emrah, Kürşat ve Volkan olduğu ileri sürüldü. 
     
</TEXT>
</DOC>
