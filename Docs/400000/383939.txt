<DOC>
<DOCNO> 383939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo13.html </URL>
<DATE> 2005/10/04/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Fransa Milli Takımı bir fire daha verdi Trezeguet sakatlandı 
</HEADLINE>
<TEXT>

     Futbolda, Dünya Kupası Elemeleri 4. Grup'ta mücadele eden Fransa Milli Takımı bir fire daha verdi. 
     İtalya Birinci Ligi Serie A takımlarından Juventus'un golcü oyuncusu David Trezeguet, takımının 2-0 galip ayrıldığı Inter Milan maçında sakatlanarak 10 gün sahalara veda etti. Trezeguet, böylece Fransa Milli Takımı'nın gelecek 2 hafta içinde İsviçre ve Güney Kıbrıs Rum Kesimi ile yapacağı eleme maçlarında forma giyemeyek. 
     Monacolu Gael Givet ve Arsenalli Thierry Henry'nin de sakatlıkları nedeniyle forma giyemediği Fransa Milli Takımı'nda, teknik direktör Raymond Domenech'i zor günler bekliyor. 
     4. Grup'ta yer alan Fransa, bu hafta sonu konuk olacağı İsviçre'yi yenmesi halinde Almanya'da yapılacak 2006 Dünya Kupası Finalleri'nde yerini garantileyecek. 
     
     İSVİÇRE MİLLİ TAKIMI OYUNCUSU FREI 
     Bu arada Fransa Birinci Ligi takımlarından Rennes'de forma giyen İsviçre Milli Takımı oyuncusu Alexander Frei, Fransa ile 4. Grup'ta yapacakları Dünya Kupası eleme maçının Fransa için çok zor geçeceğini söyledi. 
     Fransa'nın Le Parisien gazetesine açıklama yapan Frei, stadın ağzına kadar dolu olacağını ve kaybetmek için hiç bir nedenlerinin olmadığını belirtti. 
     
</TEXT>
</DOC>
