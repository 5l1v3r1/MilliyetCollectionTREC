<DOC>
<DOCNO> 378722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonspo25.html </URL>
<DATE> 2005/09/15/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Tromso 1 - Galatasaray 0 
</HEADLINE>
<TEXT>

     UEFA Kupası 1. turunda Norveç temsilcisi Tromso IL, Galatasaray’ı 1-0 yendi. 
     Galatasaray maça rakibine oranla daha iyi başladı. Hasan Şaş, Necati ve Ümit Karan ile pozisyonlar bulan sarı-kırmızılar, ilk yarıda bunlardan yararlanamadı. 
     Ev sahibi ekip Tromso ise Galatasaray kalesinde ilk yarıda etkili olamazken, özellikle Arst’a atılan uzun toplarla gol aradı. Her iki takım futbolcuları da hem rakipleriyle hem de ağır saha şartlarıyla mücadele etmek zorunda kaldı. 
     9. dakikada Necati’nin ceza sahası sağ tarafından penaltı 
     noktasına aktardığı topla Ümit Karan buluştu. Bu futbolcunun vuruşunda meşin yuvarlağı kaleci Hirschfeld son anda kornere çeldi. 
     23. dakikada Hasan Şaş, ceza sahası sağ tarafından altıpas 
     önündeki Cihan’a topu gönderdi. Bu futbolcu topa istediği gibi vuramayınca, defans tehlikeyi uzaklaştırdı. 
     34. dakikada Heinz’in köşe atışından ceza alanına gönderdiği topla 
     buluşan Necati’nin rövaşata vuruşunda meşin yuvarlak üst ağlarda kaldı. 
     Karşılaşmanın ilk yarısı golsüz berabere tamamlandı. 
     
     İlk yarı sonucu Tromso 1 - Galatasaray 0 

     Karşılaşmanın ikinci yarısında da Galatasaray rakibine oranla daha etkili olurken, bulduğu gol pozisyonlarından yararlanamadı. Özellikle 1-0 geriye düştükten sonra sarı-kırmızılılar, rakip kalede üst üste tehlikeler yarattı, ancak başarılı olamadı. 
     Norveç temsilcisi Tromso ise Galatasaray karşısında ilk yarıda olduğu gibi defansın arkasına atılan uzun toplarla gol aradı. Ev sahibi ekip aradığı gole 77. dakikada köşe atışından gelen topla kavuştu. Tromso, golden sonra üstünlüğünü korumak amacıyla tamamen defansa çekildi ve Arst ile ani ataklarla tehlike yaratmaya çalıştı. 
     50. dakikada Hasan Şaş’ın ceza alanı içine yaptığı ortada, Ümit 
     altıpas içinde topa dokunamayınca, takımını bir golden etti. 
     55. dakikada Christensen’in ara pasıyla ceza yayı üzerinde topla 
     buluşan Essediri’nin sert şutunda meşin yuvarlak auta çıktı. 
     60. dakikada Christensen’in ceza alanına yaptığı ortada arka 
     direkte boş kalan Szekeres’in kafa vuruşunda top kaleci Mondragon’da kaldı. 
     77. dakikada Christensen’in kullandığı köşe atışında penaltı 
     noktası üzerindeki Szekeres’in kafa vuruşunda top ağlarla buluştu 1-0 81. dakikada Saidou’nun orta sahadan attığı uzun pasla ceza sahası içinde buluşan Ümit’in vuruşunda kaleci meşin yuvarlağı kornere çeldi. 
     Karşılaşma, ev sahibi ekip Tromso’nun 1-0 üstünlüğüyle tamamlandı. 
     

Stat Alfheim Hakemler Gerald Lehner x, Bernhard Zauner x, Christian Haudum x Avusturya Tromso IL Hirschfeld xxx, Hafstad xx Dk. 70 Nilsen xx , Kibebe xx, Pedersen x, Szekeres xxx, Christensen xxx, Strand xx Dk. 83 Johansen , Bernier xx, Essediri xx, Ademolu xx Dk. 66 Walltin x , Arst xx Galatasaray Mondragon xx, Cihan x, Song xx, Tomas xx, Orhan x, Hasan Şaş x, Saidou x, Uğur x Dk. 62 Hakan Şükür x , Heinz xx, Necati xx, Ümit xx Dk. 86 Hasan Kabze Gol Dk. 77 Szekeres Sarı Kartlar Dk. 18 Saidou, Dk. 37 Orhan Galatasaray , Dk. 28 Szekeres, Dk. 63 Arst Tromso IL      
</TEXT>
</DOC>
