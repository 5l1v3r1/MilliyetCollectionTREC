<DOC>
<DOCNO> 362542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur46.html </URL>
<DATE> 2005/07/19/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Didim'deki ''uçak düştü'' ihbarı üzerine yapılan arama sona erdirildi 
</HEADLINE>
<TEXT>

     Aydın’ın Didim İlçesi Belediye Başkanı Mümin Kamacı, Tavşan burnu mevkiinde "uçak düştü" ihbarı üzerine başlatılan geniş çaplı arama çalışmaların havanın kararması nedeniyle bugün için sona erdirildiğini söyledi. 
     Kamacı, AA muhabirine yaptığı açıklamada, Milli Parklar Şefliği’ndeki yangın gözetleme görevlilerince uçak düştüğü yönünde yapılan ihbar üzerine 2 sahil güvenlik botu, 3 helikopter, bir uçak ile itfaiye ve sivil savunma ekiplerince sürdürülen arama çalışmalarının, havanın kararması nedeniyle bugün için sona erdirildiğini, arama çalışmalarına yarın devam edileceğini söyledi. 
     Bugün yaklaşık 5 saat boyunca karadan ve havadan yapılan arama çalışmalarında, bir bulguya rastlanmadığını kaydeden Kamacı, yarın yapılacak daha detaylı arama ile olayın netleşeceğine inandığını belirtti. 
     
</TEXT>
</DOC>
