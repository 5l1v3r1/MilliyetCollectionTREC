<DOC>
<DOCNO> 353400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/spor/spo11.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kime niyet, kime kısmet 
</HEADLINE>
<TEXT>


Vestel Manisaspor için Türkiye'ye gelen Tunuslu golcü Ali Grahamni, Ankaragücü ile anlaştı. Sarı - Lacivertliler, Ege ekibinin tamamen devreden çıkmasıyla resmi sözleşmeyi imzalatacak 

NECMİ KEPÇETUTAN 


Ankaragücü, Tunuslu Muhammed Ali Grahamni ile anlaştı. Tunus'un Es Zarsiz takımınının forveti olan ve Vestel Manisaspor'la anlaşmak için Türkiye'ye gelen 22 yaşındaki oyuncu, Başkent ekibiyle protokol imzaladı. Antalya'ya tatile giden Grahamni'nin Vestel Manisaspor'un devreden tamamen çıkmasının ardından resmi sözleşme imzalayacağı kaydedildi. Bu arada Sarı - Lacivertli ekibin başarılı orta saha oyuncusu Özgür'e Gaziantepspor talip oldu. Kırmızı - Siyahlılar'ın Başkanı Celal Doğan, Özgür'ü Ankaragücü Başkanı Cemal Aydın'dan istedi ve "Oyuncu ile anlaşırsanız veririz" cevabını aldı. 

Kongre hareketliliği 
Ankaragücü'nde olağanüstü kongre yaklaştıkça haraketlilik artıyor. Eski yönetcilerden Kemal Tankal, Aydın ile biraraya gelerek, bırakırsa kendisinin bu işe soyunacağını söyledi. Aydın'ın, kulüpten alacakları ve kefil olduğu krediler için garanti istemesiyle anlaşma çıkmadı. 


</TEXT>
</DOC>
