<DOC>
<DOCNO> 376680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun40.html </URL>
<DATE> 2005/09/08/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Kırgızistan'ın eski başbakanı Tanayev gözaltına alındı... 
</HEADLINE>
<TEXT>

     Kırgızistan'ın devrik lideri Askar Akayev döneminin Başbakanı Nikolay Tanayev'in gözaltına alındığı bildirildi. 
     Resmi Haber Ajansı'nın KABAR haberine göre, Kırgızistan-Kazakistan sınırından çıkış yapmak isteyen Tanayev, sınır birlikleri tarafından gözaltına alındı. 
     Başsavcılık Basın Merkezi tarafından yapılan açıklamada, Tanayev hakkındaki davaların hala sonuçlanmadığı, ülkeyi terk etmemesi gerektiği hatırlatıldı. Açıklamada, soruşturmanın objektif olarak yapıldığı ve Tanayev'e baskı yapılmadığı ifade edildi. 
     Tanayev'in avukatı Maksim Maksimoviç, ''konuyla ilgili açıklama yapmaya hazır olmadığını'' kaydetti. 
     Tanayev, görevini kötüye kullandığı ve yolsuzluklara karıştığı gerekçesiyle hakkında açılan davalar nedeniyle sorgulanmak üzere 22 Ağustos'ta Kırgızistan'a dönmüştü. 
     
</TEXT>
</DOC>
