<DOC>
<DOCNO> 392003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo11.html </URL>
<DATE> 2005/11/03/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Galatasaray 3 puan peşinde... 
</HEADLINE>
<TEXT>

     Turkcell Süper Ligi'nde yarın Diyarbakırspor'u konuk edecek Galatasaray'da tek hedef galibiyet. 
     Son iki lig maçında Denizlispor'la berabere kalıp, Gençlerbirliği'ne de mağlup olarak liderliği ezeli rakibi Fenerbahçe'ye kaptıran sarı-kırmızılılar, Diyarbakırspor karşısında 3 puan alarak yeniden çıkışa geçmek istiyor. 
     Sarı-kırmızılılarda, sarı kart cezalısı Saidou'nun yanı sıra, sakatlığı süren Cihan da Diyarbakırspor karşısında takımdaki yerini alamayacak. Ayrıca, alt adelesindeki ağrıları nedeniyle dünkü çalışmaya katılamayan Ergün'ün durumu da henüz netlik kazanmadı. Futbol Federasyonu Profesyonel Futbol Disiplin Kurulu PFDK tarafından verilen 3 maçlık cezası Tahkim Kurulu tarafından 2'ye indirilen Hasan Şaş ise, cezasını doldurması nedeniyle yarınki maçta oynayabilecek. 
     Galatasaray'ın Diyarbakırspor karşısına, Mondragon, Uğur, Song, Tomas, Orhan, Hasan Şaş, Volkan, İliç, Heinz, Necati ve Hakan Şükür muhtemel 11'iyle çıkması bekleniyor. 
     Ali Sami Yen Stadı'nda saat 20.00'de başlayacak ve hakem Metin Tokat'ın yöneteceği mücadele, Digitürk Lig TV'den de naklen yayınlanacak. 
     
</TEXT>
</DOC>
