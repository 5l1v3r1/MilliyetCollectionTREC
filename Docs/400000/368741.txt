<DOC>
<DOCNO> 368741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur35.html </URL>
<DATE> 2005/08/10/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Yurdun kuzeydoğusunda etkili yağış bekleniyor... 
</HEADLINE>
<TEXT>

     Yurdun kuzeydoğu kesimlerinde bu gece ve yarın akşama kadar etkili yağış bekleniyor. 
     Devlet Meteoroloji İşleri Genel Müdürlüğü’nden yapılan "Meteorolojik Uyarıya" göre, yurdun kuzeydoğu kesimlerinde bugün akşam saatlerinde etkisini artıracak olan yağışlar, bu gece ve yarın akşama kadar aralıklı olarak Doğu Karadeniz Bölgesi ile Doğu Anadolu’nun kuzeydoğu kesimlerinde Artvin, Hopa, Rize, Bayburt, Trabzon, Gümüşhane, Giresun, Ardahan, Kars, Erzurum’un kuzey kesimlerinde görülecek. 
     Sağanak ve gökgürültülü sağanak yağış şeklinde olacak yağışların etkili olması bekleniyor. 
     Bölgede meydana gelebilecek su taşkını ve sel gibi olumsuz şartlara karşı ilgililerin ve vatandaşların tedbirli olmaları gerekiyor. 
     
</TEXT>
</DOC>
