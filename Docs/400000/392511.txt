<DOC>
<DOCNO> 392511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/yasam/yas01.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Boğaz köprülerine ikinci kat yapalım' 
</HEADLINE>
<TEXT>


Yüksek Mimar Orhan Erdil'den trafik sorununa ekonomik çözüm önerisi Boğaziçi ve Fatih Sultan Mehmet köprülerine kat çıkalım 


Asma köprüler konusunda uzman, Yüksek Mimar Mühendis Orhan Erdil, "Boğaziçi ve Fatih Sultan Mehmet köprülerine kat çıkalım" önerisinde bulundu. 
Boğaziçi Köprüsü'nün inşa edildiği dönemde, köprü uzmanı olan Amerikan Amman Whitney şirketinin Ortadoğu temsilcisi olan Erdil, köprülere ikinci katın mevcut yolun altına asılması gerektiğini belirtti. Erdil, Boğaziçi ve Fatih Sultan Mehmet köprüleri denizden minimum yükseklikte yapıldığı için ikinci katların mevcut yolun üstüne asılabileceğini söyledi. 
Erdil, "Golden Gate de tek katlı yapılmıştı, ama sonradan ikinci katı yapıldı. ABD'den zengin miyiz Bizim köprülere de ikinci kat yapılabilir. Bir köprüye ikinci katı asmak, yeni köprü yapmaktan daha ekonomik" dedi. İkinci katın, trafik akışı kesilmeden yapılabileceğini vurgulayan Erdil, "Fatih Sultan Mehmet Köprüsü'nün de 2 katlı olacak şekilde tasarlanmasını önermiştik" diye konuştu. 

'Daha ekonomik' 
İstanbul Boğazı'na üçüncü köprü yapılmasını da destekleyen Erdil, "Bu kez mutlaka iki katlı tasarlanmalı. Trafik arttığında dördüncü köprü yerine mevcuda bir kat daha asılır. İkinci kat asmanın maliyeti de köprü yapma maliyetinin yüzde 25'i olur" dedi. 


</TEXT>
</DOC>
