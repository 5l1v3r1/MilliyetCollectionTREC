<DOC>
<DOCNO> 350804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur21.html </URL>
<DATE> 2005/06/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Eski belediye başkanı çaycı oldu 
</HEADLINE>
<TEXT>

     Uğur MART NİĞDE, DHA 

      NİĞDE merkeze bağlı Karaatlı Beldesi eski Belediye Başkanı MHP'li Süleyman Sağlam, seçimi kaybettikten sonra göç ettiği Niğde'de okul kantini işletmeye başladı. 68 yaşındaki Sağlam şimdi liseli öğrencilere çay servisi yapıyor. 
     Geçtiğimiz dönem MHP’den Belediye Başkanlığı yapan Süleyman Sağlam, seçimi kaybedince evini geçindirecek bir iş yapmak için Niğde’ye göç etti. Oturduğu evin karşısındaki Remide- Yılmaz Atabek Lisesi’nin kantin ihalesini kazanan Sağlam, Başkanlıktan sonra kantinciliğe başladı. 
     Ticaret Lisesi mezunu olan Sağlam, hep daha fazla okuyamamanın ezikliğini yaşadığını belirtti. Çalışma ve hizmet aşkıyla dolu olduğunu söyleyen Sağlam Başkanlık yaptım, şimdi çaycılık yapıyorum. İşimin hem patronuyum hem çırağıyım. İlim beşikten mezara kadardır, çalışmak da öyle. Ayrıca ben çaycılık yapmaktan mutlu oluyorum, çünkü hizmeti seviyorum. Belki hizmet ettiğim kişiler benden 50 yaş küçük. Ama çalışmak bende bir aşk olduğu için bundan mutlu oluyorum. Birilerine el açmaktansa kendi kazancımı yemek beni daha mutlu ediyor'' dedi. 
     Öğrencilerin arasında kendini öğrenci gibi hissettiğini belirten Sağlam, başkanlığı bıraktıktan sonra bilgisayar kursuna giderek sertifika aldığını, şimdi de İngilizce öğrenmek için yaz tatilini beklediğini söyledi. 
     
</TEXT>
</DOC>
