<DOC>
<DOCNO> 384006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonyas04.html </URL>
<DATE> 2005/10/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
15 yaşındaki oğullarının cinsiyetini değiştirmek istiyorlar .. 
</HEADLINE>
<TEXT>

     Arjantin'in merkezindeki Cordoba'da bir anne-baba, 15 yaşındaki oğullarının cinsiyet değiştirme ameliyatı olabilmesi için adalete başvurdu. 
     Marco adını taşıyan, ancak kendisine ''Natalia'' denmesini isteyen delikanlı, bölgesel Cadena 3 TV kanalında çıktığı bir programda, kendisini ''kadın'' hissettiğini ve cinsiyet değiştirme isteğinde doktor babasının ve öğretmen annesinin desteğini aldığını anlattı. 
     Ülkedeki yasalar gereği, cinsiyet değiştirme ameliyatı için 21 yaşını beklemesi gereken Marco Natalia , ''erkeklikle ilgili her şeyin kendisinde fobiye dönüştüğünü, bu nedenle hormon tedavisi görmeye başladığını, şimdi ise bir kadın cinsel organına sahip olmak istediğini'' belirtti. 
     Çocuğun babası ise Buenos Aires Continental Radyosu'na yaptığı açıklamada, ''Oğlum biyolojik olarak erkek doğdu, ancak kendini kadın hissediyor'' diyerek, oğlundaki kadınsı belirtilerin ilk olarak 3 yaşında ortaya çıktığını söyledi. 
     
</TEXT>
</DOC>
