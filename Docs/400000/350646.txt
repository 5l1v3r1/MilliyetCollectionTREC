<DOC>
<DOCNO> 350646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun40.html </URL>
<DATE> 2005/06/10/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Gostivar'da Türk Dili resmileşti... 
</HEADLINE>
<TEXT>

     Batı Makedonya kenti Gostivar’da, Belediye Meclisi, Türk dilinin de Makedon ve Arnavut dili yanında resmi dil olması kararını aldı. 
     Ohri çerçeve anlaşmasından hareket ederek Makedonya’nın değişik belediyelerinde yüzde yirmi üstünde olan azınlıkların dilleri de Makedon dili yanında resmilik kazanıyor. 
     Gostivar kentinde çoğunluğu oluşturan Arnavut ve Makedon halkı arasında Türk azınlığı yüzde 9,08 olmasına karşın, bugünkü Gostivar Belediye Meclisi’nin toplantısında, yerel seçimden önce Arnavut Demokratik Bütünleşme Birliği ile Türk Demokrat Partisi arasında yapılan anlaşma dikkate alınarak, Türk dilinin 3. resmi dil olması karara bağlandı. 
     Makedonya Türk Demokrat Partisi’nin Gostivar Belediye Meclisi üyesi Hayati Şaban, bugünkü toplantıda alınan karardan son derece memnuniyet duyduğunu belirterek şunu söyledi 
     "Yerel seçimler öncesi, Arnavut Demokratik Bütünleşme Birliği ile görüşüp gösterdikleri belediye başkanı adayına Türk seçmenlerin desteği için yazılı anlaşmada bulunmuştuk. Bugün, iki parti arasında anlaşma sağlanarak Türk dili, Gostivar’da 3. resmi dili haline geldi ve böylece Makedonya Türkleri bir büyük bir zafer daha kaydetti." 
     
</TEXT>
</DOC>
