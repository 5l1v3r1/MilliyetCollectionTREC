<DOC>
<DOCNO> 380995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur51.html </URL>
<DATE> 2005/09/23/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Şüphe üzerine durdurulan araçta çeşitli silahlar bulundu.. 
</HEADLINE>
<TEXT>

     Haliç Köprüsü’nde şüphe üzerine durdurulan otomobildeki aramada, 3 adet kalaşnikof marka silah ile 2 tabanca ele geçirildi, 1 kişi gözaltına alındı. 
     Haliç Köprüsü’nde uygulama yapan polis ekipleri, şüphe üzerine bir otomobili durdurdu. 
     Aracın bagaj bölümünde, 3 adet kalaşnikof marka silah, 2 adet tabanca ve bu silahlara ait 500 adet mermi ile 1 adet satır ele geçirildi. 
     Otomobildeki 2 kişiden biri yaya olarak kaçmayı başarırken, diğeri polis ekiplerince gözaltına alındı. Bu kişi, Organize Suçlar Şube Müdürlüğü’nde sorguya alındı. 
     Silahların bulunduğu otomobil, incelenmek üzere Gayrettepe’deki Olay Yeri İnceleme Şube Müdürlüğü’ne götürüldü. 
     
</TEXT>
</DOC>
