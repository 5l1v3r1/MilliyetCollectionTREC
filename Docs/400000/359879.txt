<DOC>
<DOCNO> 359879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonspo06.html </URL>
<DATE> 2005/07/10/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Çaykur Rizespor, İstanbulsporlu Mehmet Bölükbaşı ile anlaştı... 
</HEADLINE>
<TEXT>

     Çaykur Rizespor, İstanbulspor'dan kaleci Mehmet Bölükbaşı ile prensipte anlaştı. 
     Kulüp asbaşkanı Erol Yıldırım, AA muhabirine yaptığı açıklamada, Mehmet Bölükbaşı'nın bonservisinin elinde bulunduğunu ve kendisiyle yaptıkları görüşmenin olumlu bir biçimde sonuçlandığını belirterek, ''Mehmet ile her konuda anlaştık. Bu oyuncuyla hafta içinde resmi sözleşme yapacağız. Genç kalecimiz Serkan Şen'i ise tecrübe kazanması için İkinci Lig'de bir takıma vereceğiz'' dedi. 
     Bonservisi İstanbulspor'da bulunan Serhat'ı da kadrolarına dahil etmeyi amaçladıklarını dile getiren Yıldırım, şunları söyledi 
     ''Serhat bize gönlünün Çaykur Rizespor'da oynamaktan yana olduğunu söyledi. Kulübü ile bonservisi konusunda görüşmelerimiz devam ediyor. Büyük ölçüde bonservis sorununu da aştık. Birkaç gün içerisinde son görüşmelerin ardından futbolcuya imza attıracağımızı düşünüyoruz.'' 
     
</TEXT>
</DOC>
