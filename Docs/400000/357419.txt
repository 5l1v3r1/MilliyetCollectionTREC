<DOC>
<DOCNO> 357419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo30.html </URL>
<DATE> 2005/07/01/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Judo müsabakalarında Türkiye, 2 altın , 1 bronz madalya kazandı... 
</HEADLINE>
<TEXT>

     15. Akdeniz Oyunları’nda judo müsabakalarının son gününde Türkiye, 2 altın, 1 bronz madalya kazandı. 
     Artı 100 kiloda tatamiye çıkan Selim Tataroğlu, ilk maçında Sırp, 2. maçında Fransız rakibini ipponla yenerek finale çıktı. Finalde, 
     İtalyan rakibi karşısında güzel bir mücadele çıkaran Tataroğlu, bu rakibini de ipponla yenerek altın madalya kazandı. 
     Tataroğlu, maçtan sonra yaptığı açıklamada, madalyasını bugün doğan oğluna hediye ettiğini söyledi. 
     Eksi 90 kiloda Burhan Koçan, birinci turu maç yapmadan geçti. 2. 
     maçında Libyalı rakibini sayıyla yenen Koçan, 3. maçında Mısırlı rakibine yenildi ve 3.’lük-4.’lük maçı yapmaya hak kazandı. Son maçında Faslı rakibini uzatmada yenen Koçan, bronz madalyanın sahibi oldu. Bayanlar artı 78 kiloda Belkıs Zehra Kaya, önce Sloven rakibini, ardından da yarı final mücadelesinde 175 kiloluk Mısırlı rakibini ipponla mağlup etti. Kaya, final maçında İspanyol rakibini de ipponla yenerek, altın madalyaya uzandı. Eksi 70 kiloda mücadele eden Türk sporcu Ebru Aktan ise Fransız rakibine ipponla yenilerek, elendi. 
     
</TEXT>
</DOC>
