<DOC>
<DOCNO> 366006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/yazar/pulur.html </URL>
<DATE> 2005/08/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kimse Vahdettin'e hırsız demedi ki... 
</HEADLINE>
<TEXT>


İNCİ Enginün, Milli Mücadele dönemi ile hayli uğraşmış, birçok kaynağı görmüş, bir araştırmacıdır tarihçi olmadığı için, tarihle ilgili tartışmalara girmez, yalnız araştırma sırasında rast geldiği malzeme ve kaynakları yeniden düşünür. 
Günlerdir Ecevit sayesinde gündeme gelen Vahdettin tartışması onu da çok kişi gibi mustarip ediyor. 
Şöyle düşünüyor 
"Şair Ecevit, sürgün padişahın dilinden, ben o kadar dürüst adamdım, neden başıma bu işler geldi, diye şiir yazsa kimse bir şey demezdi." 
Lakin Vahdettin hırsızlık ettiği, milli hazineleri çalıp götürdüğü için lanetlenmedi, suçlanmadı ki 
Ya niçin 

İNCİ Enginün, araştırmaları sırasında, İstanbul'daki işgal kuvvetleri kumandanı İngiliz General Harington'un anılarını yazdığı "Tim Harington Look Back" adlı kitapta gördüğü bir belgenin kendisini "çok sarstığını" hiç unutamıyor. 
Bu belge Vahdettin'in el yazısıyla yazdığı belgedir. Son Osmanlı Padişahı, kendisini güven içinde hissetmediği için, İngiltere hükümetine iltica etmek istediğini yazar. 
İnci Enginün "Bu belgeyi gördüğümde çok sarsılmıştım" der. 

ACABA Ecevit de bu belgeyi görmüş müdür, görmüşse acaba ne olmuştur Yoksa o da "Ah Vahdettin, vah Vahdettin " diye sarsıla sarsıla ağlamış mıdır 

TARİH kitabı yazacağını söyleyen Ecevit'e iki kitap öneririz, "Altı yaşındayım, eniştem beni Sadrazam Tevfik Paşa'ya götürmüş" diye çocukluk anılarıyla tarih yazılmaz. 
Birinci kitap 1998'de Oğlak Yayınları tarafından yayımlanan "Kurtuluş Savaşı ve Edebiyatımız" adlı antoloji... Süleyman Nazif ve Ahmet Refik Altınay'ın 1922'de yazdıkları, öfke dolu yazılar sanırız Ecevit'e yararlı olur. 

VAHDETTİN tartışmasının bir boyutu da Osmanlı hanedanının ve Vahdettin'in diyar-ı küfrde, fakrü zaruret, yoksulluk içinde süründükleri... 
Yapı Kredi Yayınları'ndan bir kitap çıktı "Bir Şehzadenin Anıları". 
Kim bu şehzade 
Padişah 5. Murat'ın torunu Ali Vasıp Efendi... 
O da Vahdettin'den sonra, Osmanlı hanedanı ile birlikte yurtdışına çıkarılıyor... 
Ali Vasıp Efendi anılarında Vahdettin yüzünden hanedanın zor durumda kaldığını anlatıyor. Hele İngilizlere sığınması, memleketi terk etmesi... 
Şehzade, Avrupa'da Osmanlı Hanedanı'nın nasıl yaşadığını da anlatıyor... En lüks otellerde kalıyorlar, pahalı lokantalarda en leziz yemekleri yiyorlar, kabarelere, gece kulüplerine gidip eğleniyorlar. 

YA Vahdettin'in cenazesinin rehin kalışı... 
Evet, doğru. Ama niye 
Niye alacaklılar cenazeyi rehin koyuyorlar 
İsraftan, hesapsız harcamadan, borçtan... 
Tufan Türenç de bu kitabı okumasını Ecevit'e öneriyor. 
İnşallah Necip Fazıl'dan fırsat bulursa okur... 

YAZIYA İnci Enginün'le başlamıştık, onun bir cümlesi ile bitirelim. 
"Bir siyasi vasiyet olan nutkun son cümleleri kafamın içinde dönüyor 
- Gaflet, delalet, hatta hıyanet içinde de olabilirler." 



</TEXT>
</DOC>
