<DOC>
<DOCNO> 352338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur32.html </URL>
<DATE> 2005/06/15/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Bornova'da silahlı saldırıya uğrayan 2 kişi öldü... 
</HEADLINE>
<TEXT>

     İzmir’in Bornova İlçesi’nde sokakta silahlı saldırıya uğrayan 2 kişi öldü, 2 kişi yaralandı. 
     Alınan bilgiye göre, 186 1 sokakta 4 kişi, yanlarına gelen 2 kişi ile tartışmaya başladı. Tartışmanın kavgaya dönüşmesi üzerine kimliği henüz tespit edilemeyen 2 kişi, diğer 4 kişiye tabancayla ateş açtı. 
     Silahlı saldırı sonucu vücudunun çeşitli yerlerinden vurulan Uysal Aksu 33 ile Alayı Bulut 25 olay yerinde hayatını kaybetti. 
     Yanlarındaki Murat Çelik 30 ve Cuma Aygün 25 ise yaralandı. 
     Ege Üniversitesi Tıp Fakültesi Hastanesi’ne kaldırılan yaralıların sağlık durumunun ciddiyetini koruduğu bildirildi. 
     
     OLAY YERİNDE 30 BOŞ KOVAN BULUNDU 
     Olayın ardından silahlı saldırının gerçekleştiği sokağa gelen polis ekipleri, saldırganlara ait 2 tabancadan çıkan 30 adet boş kovan buldu. 
     Görgü tanıkları, saldırganın 35 UL 181 plakalı otomobille kaçtıklarını söylediler. 
     Olayda ölen Uysal Aksu’nun benzincide pompacılık yaptığı, diğer maktul Bulut ile 2 yaralının çalışmadığı öğrenildi. Hayatını kaybeden Aksu ve Bulut ile yaralı Aygün’ün ruhsatsız silah bulundurmak ve dolandırıcılık suçlarından poliste kayıtları bulunduğu bildirildi. 
     Polis ekiplerinin, saldırganları yakalamak için geniş çaplı operasyon başlattığı kaydedildi. 
     
</TEXT>
</DOC>
