<DOC>
<DOCNO> 370316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo29.html </URL>
<DATE> 2005/08/16/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Çaykur Rizespor'da Fenerbahçe hazırlıkları... 
</HEADLINE>
<TEXT>

     Turkcell Super Ligi'nde hafta sonunda sahasında Fenerbahçe'yi konuk edecek olan Çaykur Rizespor, hazırlıklarını sürdürüyor. 
     Kulüp genel kaptanı Yılmaz Zehiroğlu, AA muhabirine yaptığı açıklamada, ligin ilk 2 haftasında iyi futbol ortaya koyduklarını, ancak puan alamadıklarını belirterek, ''Yakaladığımız pozisyonları gole çeviremeyince iyi oyunumuz sonuçsuz kaldı. Fenerbahçe maçı bizim açımızdan iyi oyunumuzu galibiyetle süsleyeceğimiz çok önemli bir maç. Kendi sahamızda yapacağımız bu maçtan mutlak 3 puanla ayrılmak istiyoruz'' dedi. 
     Hazırlıklarını galibiyet üzerine sürdürdüklerini ifade eden Zehiroğlu, ''Futbolcularımıza güveniyoruz. Fenerbahçe'yi yenecek güçteler. Takım bir uyum sürecinden geçiyor. Bu zor günlerde taraftarlarımız takıma güvenmeli ve destek vermeli. Onların da desteğiyle Çaykur Rizespor beklenen çıkışı yapacaktır. Bundan kimsenin endişesi olmasın. Çaykur Rizespor, ligi hakettiği yerde bitirecektir. Biz, hocamıza ve futbolcularımıza güveniyoruz. Taraftarlar da onlara sahip çıksın, destek versin.'' Karadeniz ekibinde, bugün yapılan çalışmaya, ümit milli takım kampında bulunan Fahri ve Gökhan Kaba ile sakatlığı süren Serhat katılmadı. 
     
</TEXT>
</DOC>
