<DOC>
<DOCNO> 357511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/ekonomi/eko01.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziranda ihracat 6 milyar doları aştı 
</HEADLINE>
<TEXT>


Haziranda ihracat yüzde 11.7 artarak 6 milyar doları aştı. Yavaşlama euronun değer kaybından kaynaklandı. Son bir yıllık ihracat rakamı ise 70 milyar dolara ulaştı 

Bülent Yardımcı - Diyarbakır 

Türkiye'nin ihracat artış hızındaki yavaşlama mayıstan sonra haziranda da devam etti. Türkiye İhracatçılar Meclisi TİM tarafından Diyarbakır'da açıklanan verilere göre haziran ayı ihracatı yüzde 11.7 artarak 6 milyar doları aşarken, bu yılın ilk yarısındaki toplam ihracat 35.4 milyar dolar, haziran sonu itibariyle son bir yıllık ihracat ise 70 milyar dolar oldu. İhracat artışının yavaşlamasında euronun dolar karşısında değer kaybetmesinin önemli bir rolü bulunuyor. 
Haziranda hazır giyim ve konfeksiyon sektörü, otomotiv ihracatını geçerek yeniden liderliği elde etti. Hazır giyim ve konfeksiyon sektörü ihracatı aylık olarak yüzde 5.8 oranında artarak, 1 milyar 141 milyon dolara yükseldi. 
Toplam ihracat içerisinde yüzde 11.7'lik paya sahip olan tarım sektörü ihracatında artış yüzde 17.8 oranında gerkçekleşirken, tarım sektörü içinde en fazla ihracat artışı yüzde 97 ile zeytin, zeytinyağı ile fındık sektörlerinde yaşandı. 
En büyük yaş meyve ihracat pazarı olan Rusya ile yaşanan sorunlar, bu sektörde ihracatın yüzde 28.7'lik azalmasına neden oldu. 6 aylık ve 12 aylık rakamlara göre yaş meyve ve sebze sektörü ihracatında sırasıyla yüzde 31 ve yüzde 14.8 oranında artış görüldü. 

Sanayi 60 milyar doları aştı 
Türkiye ihracatının yüzde 86'sından fazlasını gerçekleştiren sanayi sekötüründe aylık ihracat yüzde 10.5 artış ile 5 milyar 165 milyon dolar olarak gerçekleşirken, 6 aylık ihracat 30 milyar doları, 12 aylık ihracat ise 60 milyar doları aştı. 
Haziranda sanayide en büyük ihracat artışı yüzde 31.9 artış ile makine ve aksamlarında gerçekleşti. Bu sektörü sırasıyla yüzde 21.9 ile kimyevi maddeler, yüzde 14.7 ile otomotiv ve yan sanayi, yüzde 13.9 ile de elektrik-elektronik sektörleri takip etti. 

Sanayi 60 milyar doları aştı 
TİM Başkanı Oğuz Satıcı, döviz sepetinin düşmesi ile dış ticaret olumsuz yönde etkilenirken, maliyetlerdeki artışların önüne geçilememesi nedeniyle ihracatçının k rında düşüş yaşandığını bildirdi. Satıcı, ekonomik programın doğasında uygulanması halinde, cari açığın sorun yaratmayacağını da sözlerine ekledi. 




</TEXT>
</DOC>
