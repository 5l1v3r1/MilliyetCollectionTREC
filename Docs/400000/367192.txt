<DOC>
<DOCNO> 367192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/ekonomi/eko05.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye reformda örnek gösterildi 
</HEADLINE>
<TEXT>


WASHINGTON ANKA 

IMF Avrupa Bölüm Başkanı Michael Deppler, Avrupa'da insanların reformlar konusunda istekli olmadığına yönelik bir soru üzerine Türkiye'yi örnek gösterdi. IMF'nin Euro Bölgesi ile ilgili raporunu açıkladığı toplantıda karşılaştığı soru üzerine Deppler, "Türkiye'de temel olarak bir büyük mali düzelme ve aynı zamanda ekonomide büyük bir patlama vardır" dedi. 
Deppler, Avrupa'nın sorunlarını daha uzun dönemli ele alması ve çok kısa döneme daha az odaklanması gerektiğini belirtti. Raporda 2005 için Euro Bölgesi büyüme tahmini yüzde 1.6'dan yüzde 1.3'e düşürüldü. Yılbaşında ise bu oran yüzde 2 olarak tahmin ediliyordu. 
Öte yandan IMF Dış İlişkiler Direktörü Tom Dawson, Türkiye ile gözden geçirmenin parlamentonun yeniden çalışmaya başlayıp alınmayan kararları ele alıncaya kadar ertelediğini ve bu durumda bir değişiklik olmadığını kaydetti. 

Ankara, 'Eylülde gel' dedi 
Gözden geçirme sosyal güvenlik tasarısının yasalaşmaması nedeniyle ertelenmişti. Ertelemenin ardından, Cumhurbaşkanı, bir diğer ön koşul olan Bankacılık Yasası'nı da veto etmişti. Ekonomi yetkilileri ise olağanüstü bir gelişme olamaması halinde IMF Türkiye Masası Şefi Lorenzo Giorgianni başkanlığındaki heyetin gözden geçirme çalışmalarının başlatılması için eylülde Türkiye'ye davet edileceğini bildirdiler. 


</TEXT>
</DOC>
