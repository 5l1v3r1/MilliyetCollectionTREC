<DOC>
<DOCNO> 394073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko27.html </URL>
<DATE> 2005/11/11/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
DaimlerChrysler, Mitsubishi'den çekiliyor... 
</HEADLINE>
<TEXT>

     Alman otomotiv devi DaimlerChrysler, Japon otomobil üreticisi Mitsubishi Motors'daki yüzde 12.4 hissesinin tamamını yatırım bankası Goldman Sachs'a satıyor. 
     Alman şirketinden yapılan açıklamada, satış fiyatı hakkında bilgi verilmemekle birlikte, satıştan sonra DaimlerChrysler'ın 2005 yılı gelirinin tam 500 milyon avro 588 milyon ABD Doları artacağı belirtildi. 
     Goldman Sachs'ın şu anda Mitsubishi'nin 4. büyük ortağı olan DaimlerChrysler'ın elindeki yüzde 12.4 hisseyi satın almakla hisselerini yüzde 13.4'e çıkaracağı, böylece Japon şirketinin en büyük hissedarı haline geleceği bildiriliyor. 
     Başlattığı dünya çapında genişleme stratejisi uyarınca, bir ara Mitsubishi'nin yüzde 37 hissesini alan DaimlerChrysler, Japon şirketinin bir türlü kara geçememesi üzerine yavaş yavaş hisselerini elden çıkarmaya başlamıştı. 
     
</TEXT>
</DOC>
