<DOC>
<DOCNO> 385264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/soneko08.html </URL>
<DATE> 2005/10/09/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Göç yolları göründü... 
</HEADLINE>
<TEXT>

     Türkiye'de, düzey 2 seviyesinde en fazla göç alan bölge Antalya Antalya, Isparta, Burdur ve İstanbul oldu. 
     Devlet İstatistik Enstitüsü DİE ve Devlet Planlama Teşkilatı DPT verilerine göre, Türkiye'de 2000 yılı itibariyle Türkiye'de daimi ikamet nüfusundan 4 milyon 469 bin kişi kendi bulunduğu bölgeden bir diğerine göç etti. 
     Göç alan cazibe merkezleri, Antalya-Isparta-Burdur, İstanbul, Tekirdağ-Edirne-Kırklareli, İzmir, Bursa-Eskişehir-Bilecik olarak belirlendi. 
     Antalya bölgesinin aldığı net göç hızı binde 47'yi bulurken, İstanbul'da bu oran binde 46 seviyesinde ölçüldü. 
     
     BATI KARADENİZ KAN KAYBEDİYOR 
     Nüfusuna oranla en fazla göç veren bölge ise Zonguldak-Karabük- Bartın illeri oldu. Bu illerdeki net göç hızı -69'u buldu. 
     Bu bölgeyi Ağrı-Kars-Iğdır-Ardahan, Mardin-Batman-Şırnak-Siirt, Samsun-Tokat- Çorum-Amasya ve Erzurum-Erzincan-Bayburt bölgeleri takip etti. 
     
     EN FAZLA GÖÇ SAMSUN BÖLGESİNDEN 
     Bu arada, kişi sayısı açısından en fazla göçü 407 bin kişi ile İstanbul alırken, İzmir 130 bin kişi, Bursa bölgesi de 105 bin kişi net göç aldı. 
     Buna karşılık 131 bin kişiye yakın net göç veren Samsun bölgesi en fazla nüfus kaybı yaşayan bölge oldu. 
     
</TEXT>
</DOC>
