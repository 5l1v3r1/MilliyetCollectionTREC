<DOC>
<DOCNO> 367314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun45.html </URL>
<DATE> 2005/08/05/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
AB'nin İran'a önerilerinin ana hatları... 
</HEADLINE>
<TEXT>

     AB’li müzakereciler, İran’a nükleer programını askıya alması karşılığında ekonomik ayrıcalık tanıyan önerilerde bulundu. İran, AB’nin bu önerisini bugün ve yarın inceledikten sonra pazara kadar yanıt vereceğini bildirdi. 
     AB’li müzakerecilerin, İran’a yaptığı önerilerin ana hatları şöyle 
     
1- AB, İran’ın Nükleer Silahların Yayılmasının Önlenmesi Anlaşması NPT şartları altındaki yükümlülüklerine uygunluk içinde nükleer enerji üretme ve araştırma hakkını tanıyacak. AB, İran ile Rusya arasındaki sivil nükleer alandaki uzun dönem işbirliğine destek verecek. 
     
2- İran, yakıt faaliyetlerini, hafif su ve araştırma reaktörlerinin çalıştırılması ve yapımından başka işlerde kullanmayacağına dair bağlayıcı taahhütte bulunacak. İran, tüm kullanılmış yakıtı ilk sağlayıcıya gönderecek. 

3- İran, NPT’den çekilmeyeceğine ve tüm nükleer tesislerini her şart altında Uluslararası Atom Enerjisi Ajansı’nın UAEA güvenlik önlemleri altında tutacağına dair yasal yönden bağlayıcı taahhütte bulunacak. 
     
4- İran, nükleer silahların yayılması endişelerini artıran Arak’taki araştırma reaktörünün yapımını durduracak. 
     
5- Bunu imzalayacak ülkeler, anlaşmazlıkların çözümünü, barışçı yollarla ve anlaşmaya taraf ülkenin toprak bütünlüğüne karşı güç kullanılması tehdidinden kaçınarak kabul edecek. 
     
</TEXT>
</DOC>
