<DOC>
<DOCNO> 360516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur42.html </URL>
<DATE> 2005/07/12/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Dışişleri'nden Türkiye'ye karayoluyla tatile geleceklere öneriler... 
</HEADLINE>
<TEXT>

     Dışişleri Bakanlığı, yaz aylarında Türkiye’ye gelecek Türk vatandaşlarına, trafikte tıkanıklıkla karşılaşmamaları için Lesovo-Hamzabeyli sınır kapısını tercih etmeleri yönünde çağrıda bulundu. 
     Bakanlıktan yapılan duyuruda, yaz aylarında izinlerini geçirmek üzere karayoluyla Türkiye’ye gelmekte olan vatandaşların araçlarının Kapitan Andreevo-Kapıkule sınır kapısında uzun kuyruklar oluşturduğu, meydana gelen sıkışıklığın saatler süren beklemelere yol açtığı belirtilerek, şöyle denildi 
     "Mevcut sıkıntı, vatandaşlarımızın bir bölümünün 20 Haziran 2005’te hizmete giren Lesovo-Hamzabeyli sınır kapısına yönelmeleri 
     durumunda hafifleyecektir. Araç trafiğinin beklemesiz geçişlere müsait olduğu yeni sınır kapısını kullanmak isteyebilecek vatandaşlarımızın izleyebilecekleri alternatif güzergahlar aşağıda belirtilmiştir -Giurgiu Romanya -Rusçuk Bulgaristan sınır kapısını kullanacak vatandaşlarımızın, Rousse Rusçuk -Razgrad-Shoumen Şumnu -Karnobat-Yambol Yanbolu -Elhovo-Lesovo güzergahını izleyerek Hamzabeyli’ye ulaşmaları mümkündür. Bu güzergahın Şumnu-Karnobat bölümü dağlık bölgeden geçmektedir. -Kalarash Romanya -Silistre Bulgaristan güzergahını kullanacak vatandaşlarımızın Silistre-Doulovo-Shoumen Şumnu -Karnobat-Yambol Yanbolu -Elhovo-Lesovo güzergahını kullanmaları mümkündür. -Batıda bulunan Kalafat Romanya -Vidin Bulgaristan sınır kapısını kullanacak vatandaşlarımızın Vidin-Montana-Vratsa-Botevgrad güzergahı üzerinden Sofya’ya ve buradan Sofya-Plovdiv Filibe -Haskovo Hasköy -Harmanlı-Svilengrad yolunu izleyerek Kapitan Andreevo-Kapıkule sınır kapısına ulaşmaları mümkündür. Vidin sınır kapısının yanı sıra Sırbistan-Karadağ ve Makedonya üzerinden Bulgaristan’a giriş yapan vatandaşlarımız Lesovo-Hamzabeyli sınır kapısını kullanmayı tercih etmeleri halinde, Harmanlı’dan Burgaz istikametine dönerek Topolovgrad-Elhovo-Lesovo güzergahından Lesovo-Hamzabeyli sınır kapısına ulaşabilirler." 
     
</TEXT>
</DOC>
