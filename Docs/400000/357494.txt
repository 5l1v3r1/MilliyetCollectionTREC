<DOC>
<DOCNO> 357494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonyas16.html </URL>
<DATE> 2005/07/01/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngilizler her gün 85 milyon SMS gönderiyor 
</HEADLINE>
<TEXT>

     İngilizlerin cep telefonlarından her gün 85 milyon kısa mesaj gönderdikleri açıklandı. 
     Yazılı mesajla haberleşme konusunda tam bir bağımlılık geliştirdikleri belirtilen İngilizlerin, sadece geçen bir ay 2 milyar 630 milyon yazılı mesaj gönderdikleri kaydedildi. 
     Bu yıl 30 milyar yazılı mesaj göndermesi beklenen İngiliz halkı arasında, haberleşmek için bu yöntemi kullanan kişilerin yaş ortalamasının da giderek yükseldiği bildirildi. 
     İlk zamanlarda sadece gençlerin benimsediği cep telefonu mesajıyla haberleşme yönteminin, şimdi yaşlılar arasında da popüler bir haberleşme yöntemi haline geldiği ifade edildi. 
     Avrupa'nın en çok yazılı telefon mesajı gönderen milleti oldukları da ortaya çıkan İngilizlerin en çok akşam 22.30-23.00 saatleri arasında mesaj gönderdiği ortaya çıktı. 
     Bunun sebebinin de o saatlerde pubların kapanması ve arkadaşların buluşmak için haberleşmesi gereğinin ortaya çıkması olduğu belirtiliyor. 
     
</TEXT>
</DOC>
