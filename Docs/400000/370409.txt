<DOC>
<DOCNO> 370409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas09.html </URL>
<DATE> 2005/08/16/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Harvard, hayatın başlangıcını araştırıyor 
</HEADLINE>
<TEXT>

     ABD'nin ünlü Harvard Üniversitesi, evrim teorisi hakkında yıllardır süregelen tartışmaya, yaşamın nasıl başladığını inceleyecek bir projeye verdiği destekle yeni bir boyut getirecek. 
     Araştırma ekibinin önümüzdeki birkaç yıl içinde Harvard'dan her yıl bir milyon dolar fon alarak üzerinde çalışacağı ''Origins of Life in the Universe Initiative'' adlı proje, yaşamın başlangıcına ilişkin bazı sırların açıklanamaz olduğu öngörüsüyle başlıyor. 
     Harvard'dan kimya ve kimyasal biyoloji profesörü David R. Liu, ''Benim beklentilerim, meydana gelen olayları ilahi bir müdahale olmaksızın çok basit mantık olayları dizisine indirgeyebileceğimiz şeklinde'' diye konuştu. 
     Yaşamın başlangıcıyla ilgili araştırmalar yapan Florida Üniversitesi profesörlerinden Steven Benner de, ''Harvard'ın yüz yıl sonra bile hatırlanacak bir çözüm üzerinde çalışması son derece memnuniyet verici'' dedi. 
     
</TEXT>
</DOC>
