<DOC>
<DOCNO> 365651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sondun12.html </URL>
<DATE> 2005/07/30/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Fransa, radikal İslam'ı öven 11 imamı sınırdış ediyor 
</HEADLINE>
<TEXT>

     Vaazlarında Radikal İslam’ı övenler Fransa tarafından sınır dışı edilecek. Fransa İçişleri Bakanı Nicolas Sarkozy, Ağustos aynıda 11 imamın sınırdışı edileceğini bildirdi. 
     Financial Times’ın haberine göre, Fransa İçişleri Bakanı Nicolas Sarkozy, Paris’de bulunan camiilerde Cihad’ı öven 35 yaşındaki Faslı Reda Ameuroud ile birlikte radikal İslamcı diğer 10 imamın Ağustos ayı içinde ülkeden sınırdışı edileceğini kaydetti. 
     Sarkozy, sınırdışı edilen kişilerin Fransız vatandaşlığından da çıkarılacağını belirtirken, buna olanak sağlayan yasanın önceden de yürülükte olduğunu ancak nadiren uygulandığını bildirdi. Sarkozy, "Zayıf karakterli gençlerimizi etkilebilecek bu vaizleri ülkeden atmalıyız" dedi. 
     Fransa’nın en büyük korkularından birinin, Irak’ta savaşan Rarikal islamcı Fransız vatandaşlarının geri döndüklerinde bu ülkede de eylemlere devam etmesi olduğu dile getirilen Financial Times’ın haberine göre, Fransızlar Faslı bazı örgütlerin de El-Kaide ile işbirliği yapmasından çekiniyor. 
     Ülkesinin teröre karşı hazırlıklı olduğunu söyleyen Sarkozy, Frasa’ın pek çok noktasında güvenlik kameraları olmasına rağmen bunların kayıtlarının nadiren saklandığını söyledi. Bu durumu düzeltecektlerini ifade eden Sarkozy, tren istasyonları ve havaalanlarında da güvenlik önlemlerinin arttırılacağını belirtti. 
     
</TEXT>
</DOC>
