<DOC>
<DOCNO> 372953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun15.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk karşıtı sözler 'gözden kaçmış' 
</HEADLINE>
<TEXT>


İSTANBUL Milliyet 

Türkiye'nin AB üyeliğine karşı demeçler veren "Front National" partisinin ırkçı Fransız lideri Jean - Marie Le Pen, Türkiye'nin Avrupa için ölümcül tehlike olacağı yönünde bir ifade kullanmadığını söyledi. 
Le Pen, tv8'den Gülten Evren'in yaptığı röportajda, bu görüşlerin partisinin web sitesinde olduğu hatırlatılınca, "Biz mi yazmışız Çok garip" karşılığını verdi. "AKP laikliği anayasal yolla kaldırıp yeni bir İslam devleti kurmak istiyor" şeklindeki sözleri hatırlatılınca da itiraz eden Le Pen, "Kesinlikle böyle bir şey demedim" dedi. 
Le Pen, Evren'in "Türkiye en önemli uyuşturucu üreticisi oldu' sözleri de sizin değil mi " sorusu üzerine şunları söyledi "Beni inanılmaz şaşırttınız. Çok sıkıştırdınız. Bunlar benim açıklamam değil. Gözümden kaçmış demek ki. Sitemizde yayımlanmış ama ben yazmadım." AB'yi de "inekten büyük olmak isteyen bir kurbağaya" benzeten Le Pen, Türkleri çok sevdiğini, ancak 'Avrupalı bulmadığını' söyledi. 


</TEXT>
</DOC>
