<DOC>
<DOCNO> 376296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yasam/yas03.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Talimatla ateşe tutuklama 
</HEADLINE>
<TEXT>


Denizli DHA 

Buldan'ın Kurtuluşu'nun 83. yıldönümü törenlerinde, havaya av tüfeğiyle ateş ederek krize yol açan Buldan Belediyesi'nde odacı Ali Yazıcıoğlu 51 tutuklandı. 
Her yıl geleneksel olarak tüfekle havaya ateş eden Yazıcıoğlu, 4 Eylül'deki törenlerde de havaya ateş açmış, İlçe Emniyet Amiri Serhat Kasım Örklü'nün talimatıyla gözaltına alınmıştı. 
Buldan Belediye Başkanı MHP'li Temel Başbuğ, odacı Yazıcıoğlu'na kendisinin talimat verdiğini söyleyerek Örklü'yle tartışmıştı. Kaymakam Bilal Çelik'in devreye girmesiyle gerginlik yumuşatılmıştı. Gözaltına alındıktan sonra yaşanan gerginlik üzerine serbest bırakılan Yazıcıoğlu hakkında adli soruşturma başlatıldı. 

'Böyle kutlama olur mu ' 
Önceki gün gözaltına alınıp nöbetçi mahkemeye sevkedilen Yazıcıoğlu, "Meskun mahalde ateş açmak, halkı korku ve paniğe sevk etmek" suçlarından tutuklandı. Çelik, "Savcımız talimat verdi. 4 yıldır Buldan'da görev yapıyorum. Geldiğimden beri de bu tür günlerde havaya ateş açılmaması için uğraşıyorum. Böylesine ilkel kutlama olur mu " dedi. 


</TEXT>
</DOC>
