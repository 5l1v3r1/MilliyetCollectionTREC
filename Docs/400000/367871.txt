<DOC>
<DOCNO> 367871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur16.html </URL>
<DATE> 2005/08/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İsrail, Türk turizmine darbe vurabilir... 
</HEADLINE>
<TEXT>

     İsrail’in, terör tehdidi gerekçesiyle turistik gemileri Türk limanlarında demirlemelerini yasaklayabileceği bildirildi. 
     Geçen Cuma günü Türk yetkililerince sağlanan bir istihbarat üzerine İsrail hükümeti, toplam 3 bin 500 turisti taşıyan dört İsrailli geminin Türk limanlarına girmelerini yasaklamıştı. 
     Bunun ardından İsrail Ordusu Radyosu, Ulaştırma Bakanlığı üst düzey yetkililerin İsrail gemilerinin Türt limanlarına girmelerine izin verilip verilmeyeceğini görüşmek üzere bir toplantı yapacaklarını belirtti. 
     Türk yetkililerinin, İsrail’e bir Akdeniz limanındaki bir gemide 400 kilogram patlayıcı maddenin bulunduğunu, bu patlayıcının El Kaide tarafından söz konusu dört İsrailli gemideki turistleri hedef alan bir saldırıda kullanılacağının sanıldığını bildirdikleri kaydedildi. 

ANKA 

     
</TEXT>
</DOC>
