<DOC>
<DOCNO> 363728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur30.html </URL>
<DATE> 2005/07/23/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Galata Köprüsü'nde patlama... 
</HEADLINE>
<TEXT>

     Galata Köprüsü’ndeki bir restoranda meydana gelen patlamada, biri Hollanda uyruklu iki kişi yaralandı. 
     Köprünün Eminönü tarafındaki bir restoranda, henüz belirlenemeyen bir nedenle patlama meydana geldi. 
     Patlama sırasında restoranda bulunan Hollandalı Van Kampen ve işyeri personelinden Ethem Yıldırım yaralandı. 
     Taksim Eğitim ve Araştırma Hastanesi’ne kaldırılan Kampen’in bacaklarından ciddi şekilde, Yıldırım’ın ise hafif yaralandığı öğrenildi. 
     Patlama nedeniyle hasar meydana gelen restorandaki LPG tüpleri görevliler tarafından uzaklaştırıldı, yangın ihtimali dikkate alınarak olay yerine itfaiye ekipleri sevk edildi. 
     Olay yerine gelerek bir süre inceleme yapan İstanbul Emniyet Müdürü Celalettin Cerrah, gazetecilerin soruları üzerine, patlamanın LPG tüpünden kaynaklanmadığını söyledi. 
     Uzmanların olay yerinde çalışmalarını sürdürdüğünü belirten Cerrah, patlama nedeninin, bu çalışmaların ardından belirlenebileceğini kaydetti. 
     
</TEXT>
</DOC>
