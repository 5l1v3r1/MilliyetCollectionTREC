<DOC>
<DOCNO> 362669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun07.html </URL>
<DATE> 2005/07/20/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Aşırı sıcaklar yüzünden ABD'de 11 kişi öldü... 
</HEADLINE>
<TEXT>

     Aşırı sıcaklar yüzünden ABD’nin Arizona eyaletinde, geçen cumartesiden bu yana, 9’u evsiz olmak üzere 11 kişi hayatını kaybetti. 
     Yüksek sıcaklığa alışık olan Arizona’da son dokuz gündür sıcaklığın en az 40 derece olduğu, pazar günü ise 45 dereceyi aştığı belirtildi. Sıcakların aşırı artması karşısında Phoenix şehri belediyesi, herkese sokaklarda yaşayan evsizlere su yardımında bulunma çağrısı yaptı. Ölenlerden 9’unun evsiz, 2’sinin ise yaşlı olduğu ifade edildi. 
     Sadece Maricopa bölgesinde yaşayan evsiz sayısının 8 bin civarında olduğu tahmin edilirken, aynı bölgede evsizlerin sığınabileceği klimalı barınakların kapasitesinin ise sadece 520 olduğuna dikkat çekildi. Uzmanlar, sıcaklardan korunacak klimalı barınakları olmayan evsizler kadar dışarıda çalışmak zorunda olanların da risk altında olduğu uyarısında bulundu. 
     Geçen yıl Arizona’da sıcağa bağlı sebeplerden dolayı 34 kişinin öldüğü, kaçak yollardan ABD’ye girmeye çalışırken sıcaktan ölen göçmenlerin bu sayıya dahil olmadığı belirtildi. 
     Bu arada, Colorado Nehri Vadisi’nde pazar günü sıcaklık rekor düzeye çıkarak 52, Kaliforniya’nın Needles bölgesinde de dereceye ulaştı. 
     
</TEXT>
</DOC>
