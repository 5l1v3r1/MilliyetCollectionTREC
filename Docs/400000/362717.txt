<DOC>
<DOCNO> 362717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/soneko11.html </URL>
<DATE> 2005/07/20/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Dışbank'ın yeni sahibi Fortis Bank, çağrı için SPK'ya başvurdu... 
</HEADLINE>
<TEXT>

     Fortis Bank NV SA, Dışbank sermayesinin bakiye yüzde 10.66'sını teşkil eden hisseleri için çağrıda bulunmak üzere 15 Temmuz'da SPK'ya başvuruda bulundu. 
     Türk Dış Ticaret Bankası A.Ş'den İMKB'ye yapılan açıklamada, bankanın ana hissedarı Fortis Bank NV SA tarafından Dışbank'a gönderilen yazıda, önceki açıklamalarda da belirtildiği üzere, Türk Dış Ticaret Bankası A.Ş'nin Dışbank ödenmiş sermayesinin yüzde 89.34'ünü temsil eden hisselerin mülkiyetinin 4 Temmuz 2005 tarihinde Fortis Bank NV SA'ya satış yolu ile devredildiğinin hatırlatıldığı kaydedildi. 
     Dışbank'ın açıklamasında, bu bağlamda, Fortis Bank NV SA'nın, Dışbank sermayesinin bakiye yüzde 10.66'sını teşkil eden hisseler için Sermaye Piyasası Kurulu'nun Seri IV, No 8 sayılı Halka Açık Anonim Ortaklıklar Genel Kurullarında Vekaleten Oy Kullanılmasına ve Çağrı Yoluyla Vekalet veya Hisse Senedi Toplanmasına İlişkin Esaslar Tebliği Hükümleri uyarınca çağrıda bulunmak üzere 15 Temmuz 2005 tarihinde Sermaye Piyasası Kurumu'na başvuruda bulunduğunun bildirildiği vurgulandı. 
     Çağrının tarihi ve diğer hususlarda ilgili mevzuat hükümleri çerçevesinde ve SPK'nın talimatları doğrultusunda hareket edileceği belirtildi. 
     
</TEXT>
</DOC>
