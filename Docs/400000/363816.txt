<DOC>
<DOCNO> 363816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/yazar/altan.html </URL>
<DATE> 2005/07/24/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Kel başa şimşir tarak, palavracı ustaya yalancı çırak... 
</HEADLINE>
<TEXT>


İncili Çavuş'a sormuşlar 
- Emekli bir militer, ticarete atılsa da, piyasada müşterileri tavlamak için, hamasi bir reklam yapmaya kalksa sen kendisine ne önerirdin 
- Satacağı malın paketleri üstüne bir ülke haritası koymasını ve örneğin şöyle yazmasını, "Vatanını seven bu tişörtleri de sever"... 
- Ya peki, emekli bir imam ticarete atılsa da, müşterileri tavlamak için uhrevi bir reklam yapmaya kalksa, ona ne önerirdin 
- Satacağı malın paketleri üstüne bir cami resmi koymasını ve örneğin şöyle yazmasını "Sadece Tanrı'yı sevenler alsın bu tişörtleri"... 
- Evet ama, bu tür reklamlar gerek ulusçuluğu, gerek dini, ticarete alet etmeye girmez mi 
- Girmez vatanını milletini seven müşterilerle, geleneklerine göreneklerine bağlı müşteriler yetiştirmeye girer... 
- Tıpkı demokrasimizdeki söylemlerde olduğu gibi mi 
- Gayet tabii yoksa ne siyasetçilerin, ne hamasetçilerin, ne de cennetmek n olmayı benimsemişlerin cebine bir şey girer. 
- Doğrusu Çavuş, harika açıkladın güncel durumumuzun ne olduğunu son bir soru 
- Bu arada garibanın neresine ne girer 
- Lütfen, rica ederim... Vatanı ve milletiyle devletin bölünmez bütünlüğünü rencide edecek sorular sormayalım... 

Bundan yıllarca önce, "Yolcu 1 ve Yolcu 2" adında 2 füze gönderilmişti uzaya... 
Bunlar güneş sistemimizin de dışına çıkacaklar ve özel olarak donatıldıkları aygıtlarla bir milyar yıl boyu, durmadan demeçler yayımlayarak dolaşıp duracaklardı evrende şayet uzayda da başka canlılar varsa, "yer" küresinde yaşayanların kimler olduğunu anlamaları için... 
Yayımlayacakları mesajlar da şöyleydi 
- Biz dostluktan, kardeşlikten yana olan iyi niyetli insanoğullarıyız... 
Şimdi daha iyi anlaşılıyor o füzelerin neden uzay boşluğuna gönderildiği artık o tür demeçlere kendi dünyamızda inanan kimsenin kalmayacağı öngörülmüş olduğundan ötürü... 

ABD Başkanı Bush'a sormuşlar 
- Kime iyi bir politikacı derler, diye. 
Başkan Bush da 
- Sandalı kendisi sallayıp da, denizde korkunç bir fırtına olduğuna ve ancak kendisinin durumu kurtaracağına herkesi inandıran kişiye derler, demiş. 
Şayet aynı soruyu Başbakan Tayyip Bey'e sorsalar, herhalde o da şöyle diyecekti 
- Tayfun patlamış, dalgalar kabarmış, sandal alabora olmak üzereyken dümene kurulup, gülümseyen bir yüzle 
"- Hava enfes, denizde kırışık yok, pupa yelken gidiyoruz, diyen kişiye, derler... 

Patla 
Patladın mı 
Patlamadın ya 
Patlatırım ha 
Yok nüfus patlaması, yok trafik patlaması yok oy patlaması... 
Kafa patlatma, balon patlatma, çömlek patlatma... 
Patlama üstüne böylesine geniş bir çeşitlemeye sonunda canlı bombalar, uzaktan kumandalı bombalar, evde yapılmış bombalar, askeri bombalar da eklenmeye başladı C-3'ler, C-4'ler falan, filan... 
Patlama zinciri bu kadar uzayıp da, kıtaları sarmalamaya başladığında sıra, tarihin sık sık sözünü ettiği kabağa geliyor sonunda... 
Ve kimin başına nerede, ne zaman, nasıl patlayacağı hiç belli olmuyor o kabağın... 
Bazen Iraklıların başına patlıyor kabak bazen de İngiltere Başbakanı Tony Blair'in başına... 

Bir müzede tanrısal bir liderin portresiyle, eski bir imparatorun portresi uzaktan uzağa dertleşiyorlardı birbirleriyle 
- Yahu, diyorlardı, arkamız yine çok kirlendi şu resmi tarihçiler gelseler de, biraz daha yalayıp temizleseler şu arkamızı... 

Kimya Nobel Ödülü'nün ülkelere göre ilk 10 yıllık listesi 
1901 Hollanda 
1902 Almanya 
1903 İsveç 
1904 İngiltere 
1905 Almanya 
1906 Fransa 
1907 Almanya 
1908 İngiltere 
1909 Almanya 
1910 Almanya 

Acaba o yıllarda bizler ne yapıyorduk 
Uzun direkler arıyorduk bayrağımızı daha yükseklere asmak için ve manzumeler yazıyorduk gücümüzü göstermek için 
Ben bir Türküm dinim cinsim uludur, 
Tuttuğum yol vatan millet yoludur. 
Nobel Kimya ödüllerini boş verin iktidarın yolunu bulmak için, nasıl bir yol tutmak gerektiği önemli tıpkı Enver Paşa'lar, Talat Paşa'lar gibi... 

Daha ortaokuldayken teneffüslerde küçücük bir tenis topuyla futbol oynamaya başlayarak, tüm yaşamını hem stadyumlarda, hem de yazı ve konuşmalarıyla medyada futbola adamış olan Doğan Koloğlu'na sordular 
- Futbolcu ile politikacı arasında ne fark vardır 
Koloğlu 
- Futbolcu dedi, ayaklarıyla oynadığı topu gole çevirdiği zaman coşup taşar. Politikacı da, çeşitli ayak oyunlarıyla dolaşır ortalıkta ve yediği golleri dahi, attığı gollermiş gibi göstererek coşup taşar tıpkı I. Dünya Savaşı yenilgisinden sonra da olduğu gibi... 

Bedri Rahmi'den bir şiirle bitirelim yazıyı 
Yaşamak 
Kimi eskidiği için yaşar 
Kimi yaşadıkça eskir 
Ne tohumda keramet 
Ne toprakta 
Ne başakta 
Marifet yaşamakta 



</TEXT>
</DOC>
