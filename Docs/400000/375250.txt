<DOC>
<DOCNO> 375250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/guncel/gun02.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Silahlanmanın yolunu açan Turgut Özal oldu' 
</HEADLINE>
<TEXT>


Turgut Özal'ın başbakanlığı döneminde Hazine'ye gelir sağlamak için halka silah satışının yolunu açtığını hatırlatan Kenan Evren, "Türkiye'yi silahlandırırız diye onu uyardım ama vazgeçmedi" dedi 


12 Eylül döneminde bir kanun çıkardıklarını ve vatandaşlardaki silahların toplandığını hatırlatan 7. Cumhurbaşkanı Kenan Evren, o dönem vatandaşlardan toplanan silahların mevcudunun TSK'daki silah mevcudundan fazla çıktığını belirterek şunları söyledi 

'Belki haklıydı' 
"Turgut Özal başbakan olup hükümeti kurduktan bir süre sonra tabanca meselesi ortaya çıktı. 'Vatandaşlar çok müracaat ediyor. Kırıkkale'deki askeri fabrikada imal edilen tabancalardan verelim, Hazine'ye para kazandıralım' dedi. Belki haklıydı ama kendisini ikaz ettim 'Yeniden Türkiye'yi silahlandırırız, bunu yapmayalım' dedim. Olmadı, artık herkesin elinde tabanca var. Toplamakta yarar var gibi geliyor bana." 

Nik ha gelen davetlilerden 5 silah çıktı 

YILDIZ YAZICIOĞLU 
Çevre Bakanı Osman Pepe'nin, oğlu İsmail Pepe ile Enerji ve Tabii Kaynaklar Bakanı Hilmi Güler'in kızı Şeyma Güler'in nik h töreninde silahla gelinmemesi için Karadenizli akrabalarını uyardığı ortaya çıktı. Pepe'nin uyarısına rağmen önceki akşam nik h töreni sırasında kurulan "silah teslim masasına" 5 silah teslim edildi. 

Örnek milletvekili 'Silah ihtiyaç' 

ELİF DEMİRCİ DHA 
Silaha düşkünlüğüyle bilinen CHP İzmir Milletvekili C n n Aritman, bireysel silahsızlanmaya destek vermeyeceğini açıkladı. Aritman, "Halkın sesini yüreklice duyurabilmem için kendimi savunmaya ihtiyacım var. Silah milletvekili için ihtiyaç" dedi. 

Aksu'dan genelge 'İmamlar vaaz verip anlatsın' 

ANKARA Milliyet 
İçişleri Bakanı Abdülkadir Aksu, kontrolsüz silah kullanımına ilişkin valiliklere genelge gönderdi. Aksu, valiliklere "Belediye başkanları, muhtarlıklar, resmi kurum ve kuruluşlarla sivil toplum örgütlerini bir araya getirip kampanyalar başlatın" talimatı verdi. Aksu, konunun camilerde vaazlarda işlenmesini de istedi. 


</TEXT>
</DOC>
