<DOC>
<DOCNO> 369997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo14.html </URL>
<DATE> 2005/08/15/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Kayserispor Beşiktaşlı Çağdaş'ı istiyoruz... 
</HEADLINE>
<TEXT>

     Kayserispor Kulübü Basın Sözcüsü Emre Ayan, dün 2-1 yitirdikleri Kayseri Erciyesspor maçını değerlendirirken, ''Her zaman iyi oynayan kazanmıyor'' dedi. 
     Emre Ayan, AA muhabirine yaptığı açıklamada, takımlarının Kayseri Erciyesspor karışısında özellikle ilk yarıda müthiş bir performs gösterdiğini, ikinci yarıda ise bunun olumsuzluğunu yaşadıklarını söyledi. 
     Forvet ve savunmada eksikleri olduğunu bir kez daha gördüklerini belirten Ayan, şöyle devam etti 
     ''Oyunun geneline baktığımızda iyi bir maç çıkardık ama her zaman iyi oynayan kazanmıyor. Yönetim olarak takımımızın ortaya koyduğu performanstan memnunuz. Ancak eksikliklerimiz var. Bunu da en kısa zamanda telafi edeceğiz. Defansa Beşiktaşlı Çağdaş'ı transfer etmek istiyoruz. Görüşmelerimiz sürüyor. Bugün ya da yarın sözleşme imzalayabiliriz. Brezilyalı bir forvet ile Slovenya Milli Takımı'nda ve İngiltere Premier Ligi'nde oynayan Nemet Szilard ile de görüşüyoruz. Her ikisi de çok kaliteli ve pahalı futbolcular. Transferi Denizlispor maçına kadar tamamlamayı planlıyoruz.'' Ayan, yeni transferlerle takımın çok daha güçleneceğini ifade ederek, gelecekten umutlu olduklarını kaydetti. 
     
</TEXT>
</DOC>
