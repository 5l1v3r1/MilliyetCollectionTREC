<DOC>
<DOCNO> 366237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/ekonomi/eko09.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cemil İpekçi, Berna Laçin artık marka 
</HEADLINE>
<TEXT>


BURSA DHA 

Türkiye'de moda ve sanat dünyasından isimler de markalaşma yolunda önemli mesafe katetmeye başladı. Fantazi müzik sanatçısı Berdan Mardini'nin ardından modacı Cemil İpekçi ve oyuncu Berna Laçin de marka tescili yaptırdı. 
Bursa'da 1983 yılından beri sınai mülkiyet hizmetleri alanında hizmet veren Destek Patent, modacı Cemil İpekçi ve oyuncu Berna Laçin'in isimlerini tescilledi. Destek Patent'in Yönetim Kurulu Başkanı Kemal Yamankaradeniz, markalaşma sürecinde sanat ve moda camiasının kendi isim haklarını korumak için tescil kavramına önem verdiklerini söyledi. Modacı Cemil İpekçi'yi biri isim olmak üzere, kreasyon ve kozmetik ürünleriyle birlikte 3 ayrı alanda tescillediklerini belirten Yamankaradeniz, Berna Laçin'in ise sadece ismini tescillediklerini kaydetti. 

BKM de tescilli 
Beşiktaş Kültür Merkezi'nin de markalaşma sını takip ettiklerini söyleyen Yamankaradeniz, başta Vizontele, Bir Demet Tiyatro, Cebimde Kelimeler gibi oyunlarla beraber, tüm oyunların tescillendiğini söyledi. 


</TEXT>
</DOC>
