<DOC>
<DOCNO> 391526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur33.html </URL>
<DATE> 2005/11/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Arkadaşını darp ettiği iddia edilen er, çıkan arbedede öldü 
</HEADLINE>
<TEXT>

     Şanlıurfa’nın Siverek İlçesi’nde, arkadaşını darp ettiği iddia edilen ve gözaltına alınmak istenirken çıkan arbedede bıçakla yaralanan er, hayatını kaybetti. 
     Manisa’da vatani görevini yapan Furat Karavil’in 20 , izne ayrıldıktan sonra Siverekli asker arkadaşı E.K’yı darp ederek, bir miktar parasını zorla aldığı iddia edildi. 
     Şikayet üzerine, Karavil’in bulunduğu ve Diyarbakır’a giden yolcu otobüsü, güvenlik güçlerince Siverek’te durduruldu. Burada gözaltına alınmak istenen Furat Karavil’e, darp edilen E.K’nin yakınları saldırmak istedi. Çıkan arbedede, E.K’nın yakını R.K, Furat Karavil ve polis memuru Ersin Kocabaş’ı bıçakla yaraladı. 
     Siverek 100 Yataklı Devlet Hastanesi’ne kaldırılan yaralılardan Karavil, kurtarılmadı. Polis memuru Kocabaş ise ameliyata alındı. 
     Olayın ardından hastaneye gelen Siverek Kaymakamı Seddar Yavuz, olaydan üzüntü duyduğunu belirterek, bıçaklı saldırıyı yaptığı belirtilen R.K. ile ona yardım eden A.N’nin gözaltına alındığını ve soruşturmanın devam ettiğini belirtti. 
     
</TEXT>
</DOC>
