<DOC>
<DOCNO> 399335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo01.html </URL>
<DATE> 2005/11/30/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fenerbahçe FIBA Avrupa Kupası'nda EKA AEL Lemesos'u devirdi 
</HEADLINE>
<TEXT>

     Salon Abdi İpekçi . 
     Hakemler Shay Shtriks İsrail xx, Juan Carlos Garcia Gonzalez İspanya xx, Marin Mehandjiev Bulgaristan xx . 
     Fenerbahçe Mrsic xxx 20, Hakan xx 5, Stevenson xx 3, Violette xxx 22, Kambala xxxx 32, Erdal xx 2, Barış xx, Rasim xx 2, . 
     EKA AEL Lemesos King xx 11, Sirvydis xx 9, Radunovic xx 7, McDonald xxx 13, Hlebowicki xx 15, Bulatovic xx 5, Aleksic xx 11, Jaritus xx 8, Palalas x 2 . 
     1. periyot 16-22 . 
     İlk yarı 47-44 . 
     3. periyot 64-61 . 
     Basketbolda, FIBA Erkekler Avrupa Kupası E Grubu'nda Kıbrıs Rum Kesimi'nin EKA AEL Lemesos takımını 86-81 yenen Fenerbahçe, grup maçlarını lider olarak tamamladı ve 2. tura çıktı. 
     Karşılaşmanın ilk dakikalarında Kambala'nın sayılarına Hlebowicki ve Radunovic ile karşılık veren EKA AEL Lemesos, 5. dakikayı 11-8 önde geçti. Bu dakikadan sonra Violette ile arka arkaya sayılar bulan sarı-lacivertliler, 8. dakikada bu oyuncunun basketiyle, 14-13'lük skorla üstünlüğü ele geçirdi. Periyodun son 2 dakikasında sayı bulmakta zorlanan ev sahibi ekip karşısında EKA AEL Lemesos, King'in sayılarıyla 9-2'lik bir seri yakaladı ve ilk periyodu 22-16 önde kapadı. 
     İkinci periyoda iyi başlayan Fenerbahçe, Kambala'nın arka arkaya attığı 6 sayı ile 12. dakika içinde 22-22 beraberliği sağladı. Devrenin son dakikalarında Mrsic ile etkili olan sarı-lacivertliler, ilk yarıyı 47-44 önde tamamladı. 
     Maçın ikinci yarısının ilk 3 dakikasında rakibine sayı attırmayan Fenerbahçe, 23. dakikada Kambala, Mrsic ve Violette'nin basketleriyle farkı 9 sayıya -44 çıkardı. Konuk ekip, Hlebowicki ve Aleksic'in basketleriyle farkı kapatmaya başladı, ancak sarı-lacivertliler, Mrsic'in sayılarıyla 3. periyodu da 64-61 önde kapadı. 
     Son periyotta da maçın en skorer oyuncusu Kambala ile sayılar üreten Fenerbahçe, karşılaşmayı 86-81 kazandı. 
     Sarı-lacivertlilerde 86 sayının 74'ünü Kambala, Violette ve Mrsiç attı. Kambala, 32 sayı 11 ribaunt ile maçın yıldızı oldu. 
     Sarı-lacivertliler, bu sonuçla grup maçlarını lider bitirirken, ilk maçta 82-81 yenildiği rakibinden rövanşı da aldı. 
     Bu arada, karşılaşmayı Fenerbahçe Kulübü Başkanı Aziz Yıldırım, ikinci başkan Nihat Özdemir ve bazı yöneticiler de izledi. 
     
</TEXT>
</DOC>
