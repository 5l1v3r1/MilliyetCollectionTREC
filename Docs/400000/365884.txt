<DOC>
<DOCNO> 365884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonspo08.html </URL>
<DATE> 2005/07/31/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
BBC Everton’un en büyük işkencecisi Alex oldu 
</HEADLINE>
<TEXT>

     DHA 

FENERBAHÇE’nin lig öncesi yaptığı hazırlık maçında dün gece Atatürk Olimpiyat Stadı’nda İngiliz rakibi Everton’ı Tuncay, Nobre, Mehmet Yozgatlı, Alex ve Önder’in golleriyle 5 - 0 yenmesi BBC’de yer buldu. 
     İnternet sitesindeki haberde, Everton’ın sezon öncesindeki dostluk maçında ağır bir yenilgi aldığını yazan BBC, Fenerbahçe’nin, Everton defansının zayıf olmasından da yararlandığını belirtti. 
     Everton’ın en büyük işkencecisi Alex oldu'' diyen BBC, Everton’ın defanstaki açıklarıyla kendi yenilgisine katkıda bulunduğunu yazdı. 
     sportinglife.com adlı internet sitesi ise 5-0’lık yenilgiyle birlikte, Everton’ın Şampiyonlar Ligi hazırlıklarının büyük bir darbe aldığını kaydederken, İngiliz takımının, kendilerinden çok daha iyi olan evsahibi Fenerbahçe karşısında mücadeleci bir oyun sergileyemediğini belirtti. 
     Alex’in Everton için maçtaki en büyük tehdit olduğunu yazan site, Brezilyalı oyuncunun, maçın başlarından itibaren İngiliz takımı için sürekli sorun yarattığını vurguladı. 

     
</TEXT>
</DOC>
