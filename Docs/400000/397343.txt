<DOC>
<DOCNO> 397343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonsiy02.html </URL>
<DATE> 2005/11/23/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
15 yeni üniversite geliyor 
</HEADLINE>
<TEXT>

     Teziç üniversite kurulması yetkisinin YÖK'te olduğunu belirtiyor 15 yeni üniversite kurulmasına ilişkin yasa tasarısı, TBMM Başkanlığı'na sunuldu. 
     Tasarı, Kırşehir, Kastamonu, Düzce, Burdur, Uşak, Rize, Tekirdağ, Erzincan, Aksaray, Giresun, Çorum, Yozgat, Adıyaman, Ordu ve Amasya'da üniversite kurulmasını öngörüyor. 
     Tasarıya göre, kurulması öngörülen üniversitelerin bünyelerinde şu fakülte ve yüksekokullar bulunacak 
     
     Kırşehir 
     Fen-Edebiyat, Ziraat, Eğitim, İktisadi ve İdari Bilimler fakülteleri, Sağlık, Beden Eğitimi ve Spor, Fizik Tedavi ve Rehabilitasyon yüksekokulları, 3 meslek yüksekokulu, Sosyal Bilimler ve Fen Bilimleri Enstitüleri. 
     
     Kastamonu 
     Fen-Edebiyat, Eğitim, Orman ve İnebolu Su Ürünleri fakülteleri, Sağlık, Beden Eğitimi ve Spor, Sivil Havacılık yüksekokulları, Meslek Yüksekokulu, Sosyal Bilimler ile Fen Bilimleri enstitüleri. 
     
     Düzce 
     Fen-Edebiyat, Orman Fakültesi, Teknik Eğitim fakülteleri ve Tıp Fakültesi, Sağlık Yüksekokulu ile iki meslek yüksekokulu, Sosyal Bilimler ve Fen Bilimleri Enstitüleri, Sağlık Bilimleri Enstitüsü. 
     
     Burdur 
     Fen-Edebiyat, Veteriner ve Eğitim fakülteleri Sağlık Yüksekokulu, beş meslek yüksekokulu, Sosyal Bilimler ile Fen Bilimleri enstitüleri. 
     
     Uşak 
     Fen-Edebiyat, Eğitim, Mühendislik ile İktisadi ve İdari Bilimler fakülteleri, Sağlık Yüksekokulu, altı meslek yüksekokulu, Sosyal Bilimler ve Fen Bilimleri enstitüleri. 
     
     Rize 
     Fen-Edebiyat, Eğitim, İlahiyat ve Su Ürünleri fakülteleri Sağlık Yüksekokulu, iki meslek yüksekokulu, Sosyal Bilimler ve Fen Bilimleri enstitüleri. 
     
     Tekirdağ 
     Fen-Edebiyat, Tıp, Ziraat, Mühendislik fakülteleri, dokuz meslek yüksekokulu, Sosyal Bilimler ve Fen Bilimleri, Sağlık Bilimleri enstitüleri. 
     
     Erzincan 
     Fen-Edebiyat, Eğitim ve Hukuk fakülteleri, Sağlık Yüksekokulu, dört meslek yüksekokulu, Sosyal Bilimler ve Fen Bilimleri enstitüleri. 
     
     Aksaray 
     Fen-Edebiyat, İktisadi ve İdari Bilimler, Mühendislik ve Eğitim fakülteleri, Sağlık Yüksekokulu ile Beden Eğitimi ve Spor Yüksekokulu, dört meslek yüksekokulu, Sosyal Bilimler ve Fen Bilimleri enstitüleri. 
     
     Giresun 
     Fen-Edebiyat, İktisadi ve İdari Bilimler, Eğitim fakülteleri, Sağlık Yüksekokulu, dört meslek yüksekokulu, Sosyal Bilimler ve Fen Bilimleri enstitüleri. 
     
     Çorum 
     Fen-Edebiyat Fakültesi, İktisadi ve İdari Bilimler, Mühendislik, Veteriner ve İlahiyat fakülteleri Sağlık Yüksekokulu, iki meslek yüksekokulu, Sosyal ve Fen Bilimleri enstitüleri. 
     
     Yozgat 
     Fen-Edebiyat, İktisadi ve İdari Bilimler, Mühendislik-Mimarlık ve Ziraat fakülteleri, Sağlık Yüksekokulu, Meslek Yüksekokulu, Sosyal Bilimler Enstitüsü ile Fen Bilimleri Enstitüsü. 
     
     Adıyaman 
     Mesleki ve Teknik Eğitim, Eğitim, Fen-Edebiyat fakülteleri Sağlık üksekokulu, altı meslek yüksekokulu, Sosyal Bilimler ile Fen Bilimleri enstitüleri. 
     
     Ordu 
     Ziraat, Fen-Edebiyat Fakültesi, İktisadi ve İdari Bilimler, Deniz Bilimleri Fkülteleri, Sağlık Yüksekokulu, iki meslek yüksekokulu, Sosyal ve Fen Bilimleri enstitüleri. 
     
     Amasya 
     Mesleki ve Teknik Eğitim, Mimarlık, Fen-Edebiyat ve Eğitim fakülteleri Sağlık Yüksekokulu, iki meslek yüksekokulu, Sosyal Bilimler ve Fen Bilimleri enstitüleri. 
     Başbakan Recep Tayyip Erdoğan bu yıl başında, Milli Eğitim Bakanlığı'nın 15 yeni üniversite kurulması için altyapı çalışmalarını sürdürdüğünü açıklamıştı. 
     YÖK Başkanı Erdoğan Teziç ise, hükümetin yeni üniversiteler açılması çalışmalarına tepki göstererek ''hükümetin gündeminde yeni üniversiteler açılması var. Ancak yeni üniversitelerin açılması bizim görüşümüz üzerine gerçekleşecek'' demişti. 
     
     MEB’in üniversite taslağı 
     Milli Eğitim Bakanlığı'nın hazırladığı kanun taslağına göre, kurulacak üniversitelerin bünyesinde Fen-Edebiyat Fakültesi bulundurulması zorunluluğu kaldırıldı. 
     Milli Eğitim Bakanlığı, 2809 sayılı Yükseköğretim Kurumları Teşkilatı Kanunu'nda değişiklik yapılmasına ilişkin kanun taslağı hazırlamıştı. 
     Taslakta öngörülen düzenlemeyle, kanunun yükseköğretim kurumlarının kuruluş esaslarına ilişkin üçüncü maddesinde yer alan bir üniversitede Fen Fakültesi, Edebiyat Fakültesi veya ikisini birden teşkil eden Fen-Edebiyat Fakültesi ile diğer fakülteler arasından ihtiyaca göre belirlenecek iki veya daha fazla fakülte bulunması’ koşulu kaldırılacak. 
     
     Üniversiteler en az üç fakülteden oluşacak 
     Bunun yerine yeni üniversite veya yüksek teknoloji enstitüsü kurulurken bünyesinde en az üç fakülte kurulması’ şartı getirilecek. 
     Taslakta, kanunda sıralanan mühendislik, mimarlık, iktisadi idari bilimler gibi fakülte isimlerine de yer verilmedi. Bu şekilde, mevcut listedekinden farklı isimlerde fakülte kurulmasının yolu açılacak. 
     Taslağa göre, kurulacak fakülte, enstitü ve yüksekokulların isimleri Yükseköğretim Kurulu'nca YÖK belirlenecek. Aynı şehirde olmak üzere bir üniversite bünyesinde benzer nitelikte birden fazla fakülte kurulamayacak. 
     Bölüm, anabilim dalı, ana sanat dalı ve diğer ünitelerin kurulması, birleştirilmesi, kaldırılması ve işleyişi, YÖK tarafından düzenlenecek. 
     
</TEXT>
</DOC>
