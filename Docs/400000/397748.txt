<DOC>
<DOCNO> 397748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas01.html </URL>
<DATE> 2005/11/24/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Britney'in oğlunun ilk görüntüleri basına veriliyor 
</HEADLINE>
<TEXT>

     Amerikalı pop sanatçısı Britney Spears'ın 24 oğlu Sean Preston'un ilk görüntüleri yayınlanacak. 
     Ünlü şarkıcının, eşi Kevin Federline 27 ve oğlu Sean Preston ile birlikte görüntülendiği fotoğraf, cuma günü satışa çıkacak People dergisinin son sayısının kapağı oldu. 
     Spears, anne olmayı ''mutluluk verici'' diye nitelendirerek, en çok öğleden sonra 9 aylık oğluyla birlikte ''yatakta kestirmekten'' zevk aldığını söyledi. 
     Spears, Federline ve bebekleri Sean Preston'un fotoğrafları, geçen ay internette yayınlanmış, ancak Spears'ın konuyla ilgili olarak yasal yollara başvuracağı tehdidinden sonra fotoğraflar birkaç saat içinde geri çekilmişti. 
     Sean Preston, Spears'in ilk çocuğu, Federline'ın ise eski kız arkadaşı Shar Jackson'dan 2 çocuğu daha var. 
     Bu arada Spears'ın ''Sweet Charity'' adlı bir Broadway müzikalinde başrol oynamayı istediği bildirildi. Spears ve müzikalin yapımcıları ise konuyla ilgili açıklama yapmadı. 
     
</TEXT>
</DOC>
