<DOC>
<DOCNO> 376949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo12.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mutlu' olamıyor 
</HEADLINE>
<TEXT>


Cep Herkülü'nün, yasaklı madde kullandığının ortaya çıkmasından sonra kendisine komplo yapıldığı iddiaları kanıtlanamayınca, dosyası kapandı 

AYŞE YEŞİN 


Avrupa Şampiyonası'nda dopingli yakalanan ve kendisine komplo yapıldığı iddiasında bulunan Halil Mutlu ile ilgili soruşturma tamamlandı. Nisan ayındaki Avrupa Şampiyonası sonrası Uluslararası Halter Federasyonu'nun IWF dopingli açıklaması, ardından da milli sporcunun, "Bana komplo kuruldu" sözleriyle harekete geçen Teftiş Kurulu müfettişleri, hazırladıkları raporda iddiaların kanıtlanamadığını ifade etti. Şampiyon haltercinin ceza kuruluna sevk edilmesine gerek olmadığını belirtilen müfettiş raporunda, temiz bir geçmişe sahip olduğu ifade eden Halil Mutlu'nun, "Avrupa Şampiyonası öncesi bir ilaç firması temsilcisi olan Tamer Güneş, antrenör Nesim Türkileri'ye 'Cafer Topçu'yu yakacaklar. Ama Halil Mutlu'nun günahı ne Onu da yakacaklar' demiş. Nesim Türkileri de bu sözleri Cafer Topçu'ya iletmiş. Benim de olaydan haberim böyle oldu. Bir komplo kurulduğuna inanıyorum" sözlerini kullandığı bildirildi. Öte yandan, IWF'nin Halil Mutlu'yu suçlu bulması halinde Avrupa Şampiyonluğu'ndan dolayı verilen ödüllerin geri alınması kararı çıktı. 



</TEXT>
</DOC>
