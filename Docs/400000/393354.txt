<DOC>
<DOCNO> 393354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun56.html </URL>
<DATE> 2005/11/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Saddam, gününü nasıl geçiriyor 
</HEADLINE>
<TEXT>

     Irak'ın devrik Devlet Başkanı Saddam Hüseyin'in, kulaklarını dış dünyaya kapadığı ve gününün büyük bölümünü dua ederek ve kitap okuyarak geçirdiği bildirildi. 
     Saddam'ın avukatlarından Halil El Duleymi, Amerikan ordusunun gözetimindeki cezaevinde tutulan müvekkilinin ''dünyada olup bitenlerden bihaber'' yaşamayı tercih ettiğini söyledi. 
     El Duleymi, Reuters haber ajansına yaptığı açıklamada, ''Saddam gününü dua ederek, Kur'an ve kitap okuyarak geçiriyor'' dedi. 
     Mahkemeyle daha fazla uzlaşı arayışında olmayacaklarını ifade eden El Duleymi, Saddam'ın savaş esiri olduğunu ileri sürdü. 
     Saddam, Amerikan askerlerinin Irak'a girmesinin ardından Aralık 2003'te, doğum yeri olan Tikrit yakınlarındaki bir çukurun içinde gizlenirken yakalanmıştı. 
     Devrik lider, o tarihten bu yana ABD'nin Bağdat havaalanındaki askeri üssünde tutuluyor. 
     
</TEXT>
</DOC>
