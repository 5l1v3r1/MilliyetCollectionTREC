<DOC>
<DOCNO> 392413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo17.html </URL>
<DATE> 2005/11/05/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Trabzonspor - Gençlerbirliği 1-1 maç sonucu 
</HEADLINE>
<TEXT>

     Turkcell Süper Ligi'nde, Trabzonspor ile Gençlerbirliği arasındaki karşılaşmanın ilk yarısı, ev sahibi ekibin 1-0 üstünlüğüyle tamamlandı. 
     Geçen hafta Denizlispor'u yenerek ligde 5 haftalık galibiyet hasretine son veren ve sakatlığı nedeniyle 3 haftadır forma giyemeyen Fatih Tekke'nin de yer aldığı kadrosuyla Gençlerbirliği karşısına çıkan Trabzonspor, ilk yarıyı 1-0 önde kapamayı başardı. 
     Özellikle sağ kanatta Yattara ile pozisyonlar üreten bordo-mavililer, kaptan Fatih Tekke ile aradığı golü buldu. Savunmasını kalabalık tutan ve iyi mücadele eden Gençlerbirliği ise yediği golden sonra girdiği iki gol pozisyonunu değerlendiremedi. 
     İkinci yarıda oyunda dengeyi kuran Gençlerbirliği 72. dakikada Mehmet Çakır'ın golü ile beraberliği yakaladı. 
     Karşılaşmanın ilerleyen dakikalarında gol olmayınca iki takımda sahadan 1'er puanla ayrıldı. 
     
     İLK YARI 

     10. dakikada Yattara'nın sağdan ortasında, ceza alanı içinde savunmanın arkasında topla buluşan Lee Yong'un gelişine şutunda, kaleci Ömer yerden gelen topu iki hamlede kontrol etti. 
     21. dakikada Yattara'nın sağdan ceza alanına ortasında, yakın mesafedeki Mehmet Yılmaz'ın şutunda top yan ağlarda kaldı. 
     30. dakikada Fatih Tekke'nin ceza sahası dışından sert şutunda kaleci Ömer, köşeye giden topu uzanarak çelmeyi başardı. 
     32. dakikada Trabzonspor, art arda Gençlerbirliği karşısında 4 korner atışı kazandı. Yattara'nın kullandığı dördüncü köşe vuruşunda savunmanın arasında iyi yükselen Fatih Tekke'nin kafa şutunda, top kaleci Ömer'in sağından filelerle buluştu 1-0. 
     38. dakikada İsaac'ın soldan yerden ortasında ceza alanı içinde uygun durumda topu önünde bulan Kerem, kötü bir vuruşla meşin yuvarlağı üstten auta gönderdi. 
     41. dakikada Fatih Tekke'nin ara pasında topla ceza alanına doğru hareketlenen Yattara, uygun durumda bulunan Mehmet Yılmaz'a meşin yuvarlağı iyi aktaramayınca Trabzonspor mutlak bir golden oldu. 
     42. dakikada Uğur Boral'ın kullandığı serbest vuruşta kaleci Jefferson'ı da geçen top, üst direkten oyun alanına döndü. 
     45. dakikada İsaac'ın pasında savunmanın arkasındaki Mehmet Çakır'ın şutunda, top üstten auta gitti. 
     Karşılaşmanın ilk yarısı Trabzonspor'un 1-0 üstünlüğüyle sona erdi. 
     
     İKİNCİ YARI 

     51. dakikada Yattara'nın sağdan ortasında ceza alanı içindeki Mehmet Yılmaz'ın şutunda, top kaleci Ömer'de kaldı. 
     72. dakikada gelişen Gençlerbirliği atağında ceza alanı içinde topla buluşan Mehmet Çakır, kaleci Jefferson ile karşı karşıya kaldığı pozisyonda, yerden bir vuruşla meşin yuvarlağı filelere gönderdi 1-1. 
     86. dakikada Yattara'nın pasında savunmanın müdahalesiyle topu önünde bulan Mehmet Yılmaz'ın sert şutunda, top savunmadan döndü. 
     90. dakikada İsaac'ın şutunda yerden gelen top kaleci Jefferson'da kaldı. 
     Karşılaşma 1-1 beraberlikle sona ererken, Trabzonspor taraftarları, yönetim kurulunu istifaya davet ettiler. Kale arkası tribününde bulunan bir grup taraftar, üzerinde "Yeter artık" yazan siyah pankart açarken, diğer kale arkasındaki tribünde de bir grup taraftar, az sayıda koltuğu sökerek saha içine attılar. 
     

Stat Hüseyin Avni Aker Hakemler Erol Ersoy, Mustafa Emre Eyisoy, Kemal Yılmaz Trabzonspor Jefferson, Emrah, Tayfun, Kürşat, Celaleddin, Hüseyin, Adem Koçak, Lee Yong, Yattara, Fatih Tekke, Mehmet Yılmaz Gençlerbirliği Ömer, Erkan, Risp, İsmail Güldüren, Baki Mercimek, Erhan, Ayman, Uğur Boral, Kerem, Mehmet Çakır, İsaac Gol Dk. 32 Fatih Tekke      
</TEXT>
</DOC>
