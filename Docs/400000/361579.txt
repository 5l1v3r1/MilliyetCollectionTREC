<DOC>
<DOCNO> 361579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yasam/axyas02.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nafaka zengini Türk kadınları 
</HEADLINE>
<TEXT>


'Haftasonu', eşi Shery Shahnavaz'dan boşanırken 140 milyon YTL nafaka alan Ceyla Gölcüklü'den yola çıkarak nafaka zenginlerini sıraladı 


CEYLA Gölcüklü Shahnavaz , Rusya'da petrol kuyuları bulunan, Houston, Londra ve Moskova'da petrol dağıtımı yapan ETI Holding'in patronu olan Azeri işadamı Shery Shahnavaz ile 11 yıllık evliliğini bitirdi. 
10 yaşındaki kızı Lara'nın velayetini alan Ceyla Gölcüklü'nün nafaka olarak 140 milyon YTL 140 trilyon lira alacağı söylendi. Herkes bu nafakayı konuşuyorken, Haftasonu dergisi diğer nafaka zenginlerini ortaya çıkardı. 

6 trilyonluk dava açtı 

Türkiye'nin önde gelen sanayi devlerine kurduğu boyahanelerle tanınan BES Genel Taahhüt ve Makine Sanayii Yönetim Kurulu Başkanı Sinan Baran'ın İran asıllı eşi Hamira Baran, 6 trilyon liralık nafaka davası açmıştı. 

Toprak'tan 540 milyar lira 
4 yıl önce boşandığı eşi ünlü işadamı Halis Toprak'tan 5 trilyon 100 milyar lira maddi ve manevi tazminat isteyen Ayşe Toprak, 540 milyar lira ile yetinmek zorunda kaldı. Mahkeme 5 trilyonluk nafakaya karar verdi ama dosya birçok kez Yargıtay'a gidip gelmişti. 

DÜNYADAN NAFAKA REKORLARI 

Dünyanın sayılı zenginleri arasındaki Kerim Ağa Han, 1 yıl ayrı yaşadığı eşi Prenses Begüm'ün 1 milyar dolarlık nafaka istemiyle sarsılmıştı. Lisa Bonder, film yapımcısı Kirk Kerkoryan'dan boşanırken kızı Liza için aylık 320 bin dolar nafaka talebinde bulundu. General Electric'in 21 yıllık başkanı Jack Welch da aldatıp boşandığı karısı Jane Welch'e tam 350 milyon dolar nafaka ödedi. 


</TEXT>
</DOC>
