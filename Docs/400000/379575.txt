<DOC>
<DOCNO> 379575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/yazar/akyol.html </URL>
<DATE> 2005/09/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Doğu neden geri kaldı 
</HEADLINE>
<TEXT>


ETNİK milliyetçilere ve eski Üçüncü Dünyacı solculara göre "geri kalmışlık" yoktur, "geri bıraktırılmışlık" vardır. Birileri bir yerleri sömürerek geri bıraktırırlar. 
Şimdi, iktisat tarihçisi Roger Owen'ın "The Middle East in the World Economy, 1800-1914" adlı muhteşem kitabına bakalım. 
Sipariş için ISBN 1-85043-658-4 
Doğu'da ticaret kervanlarla yapılıyor. Çöller ve dağlar araba taşımacılığına, düzensiz nehirler de suyolu taşımacılığına Avrupa'daki kadar imk n vermiyor. En iyi taşıma aracı, devedir. 
Deve kervanları dağlardan ve çöllerden gelen göçebe ve bedevi baskınlarına uğrayabilir, kum fırtınaları çıkabilir... En iyi şartlarda kervanlar günde ancak 25 mil yol alabiliyorlar. Halep-Diyarbakır-Bağdat yolu ortalama 40 gündür 
Bir kervan, sayıları birkaç bine varan develerden oluşuyor. Bir deve ortalama üç at gücündedir, 500-700 libre yük taşıyabilir. 
Bir kervanın taşıdığı ticari malların değeri 10-11 milyon franka kadar çıkabilir. 
Taşıma tabiatıyla çok pahalıdır. En büyük maliyetlerden biri konaklama giderleridir. İsfahan'dan İzmir'e kervanla gönderilen 40 'piastre' değerindeki ipeği taşımanın maliyeti 120 'piastre'dir. Sf. 54 

TİCARET hem 'yerli' pazarlar içindir, hem Akdeniz yoluyla mal ihraç ve ithal etmek içindir. İsfahan ipeği, halısı onun için develerle İzmir'e gönderiliyor İngiliz dokumaları da oradan develerle içeriye taşınıyor. 
İki simge liman Halep ve İzmir... 
Owen, rakamlar veriyor Demiryollarının icadından önce, 1621 yılında İngiltere'ye Halep'ten 882 bin franklık, İzmir'den ise 2 milyon 80 bin franklık ihracat yapılmış. Batı'da ticari kapitalizmin ve uluslararası ticaretin gelişmesine bağlı olarak, 1785 yılında, bu rakamlar Halep için 882 bin franktan 3 milyon 517 bin franka çıkmış. 
Ama İzmir'in ihracatı 2 milyon 80 bin franktan 14 milyon 221 bin franka fırlamış Sf. 6 
Sebep Pek çok sebep var İzmir, Avrupa'ya daha yakındır. Ege bölgesi iklim ve ulaşım bakımından çok uzaklardaki üretim yerlerinden daha elverişli, taşıma maliyetleri nispeten daha ucuzdur, feodalite çoktan aşıldığı için, ticari kültür daha gelişmiştir. 

TREN yollarının öncelikle batı bölgelerimizde kurulmasının sebebi aynıdır Hatları döşeyecek olan firmalar k rlılık ve kapasite hesabı yapmışlardır. 
Mesela 1863 yılında, Osmanlı hükümeti Aydın-İzmir demiryolu için müteahhit firmaya 47.5 milyon frank garanti vermiştir, 1869 yılında da k ra geçilmiştir. Sf. 121 
Demiryolu Ege'de pamuk üretimini teşvik etti, özellikle Amerika'da iç savaş çıkınca, Avrupa, tekstil sanayii ihtiyacı olan pamuğu Akdeniz'den temine yöneldi. 
İzmir'den pamuk ihracatı 1860'da 57 bin balya iken, 1865 yılında 80 bin balyayı geçti. Amerika tekrar pamuk ihracatına başladıktan sonra bu rakam düştü ama İzmir'in ve tabii batı bölgelerindeki diğer limanların toplam dış ticaret hacmi devamlı arttı. Sf. 112 
Owen, Doğu'daki feodal yapının da ticaretin gelişmesini engellediğini, bu uzak ve coğrafi bakımdan elverişsiz bölgelere Osmanlı'nın otoritesini geçiremediği, mecburen bu feodal yapıyla uzlaştığını da anlatıyor. Sf. 282 
Türkiye şimdi batısının sağladığı ekonomik birikimle, GAP gibi projelerle doğusunu kalkındırmaya çalışıyor. 



</TEXT>
</DOC>
