<DOC>
<DOCNO> 390630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/yasam/ayas.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tecavüzcülerini' kurtarıp öldü 
</HEADLINE>
<TEXT>


14 yaşındayken tecavüze uğradı. "Ben tecavüzcümle evlenmem" diyordu ama olaya göz yuman babasını hapisten kurtarmak için, tecavüzcüsü ile evlendi. Ve 19 yaşındaki Aysun Bolat, önceki gün yatağında ölü bulundu 

NEŞET KARADAĞ DHA 

Adana'da, 14 yaşında, nişanlandığı halasının oğlu Erhan Bolat'ın tecavüzüne uğrayan ve olaya göz yumduğu gerekçesiyle cezaevine konulan babası Ziya Şaraslan'ı kurtarmak için tecavüzcüsüyle evlendirilen Aysun Bolat 19 , önceki gün yatağında ölü bulundu. Savcılık ölümü şüpheli bularak otopsiye karar verdi. 
Aysun, ilköğretim 7. sınıf öğrencisi olduğu sırada ailesinin baskısıyla halasının oğluyla nişanlandı. Bir akşam Aysun, eve geç dönünce, babası tarafından dövüldü. Şaraslan, Erhan Bolat'a da, "Al götür, kız sizin" diyerek kızını evden kovdu. Bolat da nişanlısını akrabalarının evine götürdü. 

Ailesinin zoruyla 
İddiaya göre, damat adayının ailesi Aysun'u, zorla yatak odasına soktu. Erhan Bolat da zorla ilişkiye girdi. 14 yaşında gelinlik giydirilen Aysun ile babası, erkek tarafı düğün yapmak istemeyince 'tecavüz' iddiasıyla karakola şik yette bulundu. 
"15 yaşından küçük kızın zorla ırzına geçmek, bu suça iştirak, suça göz yummak" iddiasıyla yargılanan Bolat, 6 yıl 3 ay, Şaraslan da 3 yıl 1 ay 15 gün hapse mahk m oldu. Şaraslan cezaevine kondu Erhan Bolat hakkında gıyabi tutuklama kararı çıkarıldı. Mahkemede tecavüzcüsüyle evlenmeyeceğini söyleyen Aysun, bu kez aile baskısıyla tecavüzcüsüyle evlendi ve hem tecavüzcüsünü hem de babasını kurtardı. 

'İntihar değildir' 
Evlendikten sonra babasının evinde kalan ve kuaför salonunda çalışan Aysun, ölü bulundu. Bolat'ın cenazesi, ölüm nedeninin saptanması için Adli Tıp'a gönderildi. Anne Hacer Şaraslan, kızının intihar ihtimali olmadığını savunarak şöyle dedi 
"10 gün önce rahatsızlandı. Hastanede oksijen verildi, iğne yapıldı. Ölmeden 1 gün önce telefonda 'Anne, rüyamda öldüğümü gördüm. Kendimi iyi hissetmiyorum' dedi. Ateşi vardı." 

YAŞADIKLARINI MİLLİYET'E ANLATMIŞTI '5 yıl evli kalmak zorundayım' 

"Tecavüzcümle evlenmem" demişti Aysun ama sonra o da kabullendi evliliği çaresiz. 2004'ün Mart'ında Milliyet'e verdiği röportajda, "5 yıl evli kalmak zorundayım" diyordu. Bu kararı niye verdiğini ise şöyle anlatıyordu Aysun "Ne olursa olsun evlenmeyecektim, ama 4 çocuğa kim bakacak Babamı cezaevine aldılar. Her akşam annem ağlıyor. Mecbur kaldım. Babamı seviyorum desem yalan olur. Bazen acaba ben üvey miyim, gerçek ailem nerede diye düşünüyorum." 


</TEXT>
</DOC>
