<DOC>
<DOCNO> 353503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur17.html </URL>
<DATE> 2005/06/19/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Edelman, Türkiye'den ayrıldı... 
</HEADLINE>
<TEXT>

     ABD'nin Ankara Büyükelçiliği görevinden istifa eden Eric Edelman, ülkesine gitti. 
     ABD Büyükelçiliği kaynaklarından edinilen bilgiye göre Edelman, eşi ve çocuklarıyla birlikte, tarifeli uçakla İstanbul üzerinden ülkesine gitmek üzere Ankara'dan ayrıldı. 
     Edelman, Esenboğa Havalimanı'nda Amerikan Büyükelçiliği personeli tarafından uğurlandı. 
     Yeni büyükelçi göreve başlayıncaya kadar, Büyükelçilik Müsteşarı Nancy McEldowney, bu görevi vekaleten yürütecek. 
     ABD Büyükelçiliği kaynakları, yeni büyükelçinin göreve başlamasının sonbaharı bulabileceğini belirtiyorlar. ABD'nin yeni Ankara büyükelçisinin, eski Bakü Büyükelçisi, 50 yaşındaki diplomat Ross Wilson olması bekleniyor. 
     
</TEXT>
</DOC>
