<DOC>
<DOCNO> 351065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo15.html </URL>
<DATE> 2005/06/11/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Trabzonsporlu Fatih Tekke taburcu oldu... 
</HEADLINE>
<TEXT>

     İzmir'de özel bir hastanede ameliyat olan Trabzonspor'un milli futbolcusu Fatih Tekke, taburcu oldu. 
     Fatih Tekke, hastanede basın mensuplarına yaptığı açıklamada, ameliyatın ardından durumunun iyi olduğunu söyledi. 
     Yaklaşık 2 aydır sol kasığından ağrılar çektiğini ifade eden milli oyuncu, ameliyatla bu sıkıntısından kurtulduğunu ve bir an önce çalışmalara başlamak istediğini bildirdi. 
     Fatih Tekke, 10 gün sonra çalışmalara başlayacağını dile getirdi. 
     Basın mensuplarının soruları üzerine Trabzonspor'da şampiyonluk yaşamak istediğini kaydeden Fatih Tekke, ''bu yıl 'gönüllerin şampiyonu' denildi. Yeni sezonda gerçek şampiyon olmak istiyoruz'' dedi. 
     Dr.Semih Doğan ise endoskopik yöntemle sol kasık fıtığı ameliyatı gerçekleştirdiklerini ve oyuncunun tamamıyla iyileşmesinin uzun sürmeyeceğini kaydetti. 
     
</TEXT>
</DOC>
