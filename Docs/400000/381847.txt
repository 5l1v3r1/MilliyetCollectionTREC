<DOC>
<DOCNO> 381847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun21.html </URL>
<DATE> 2005/09/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
CIA'in de katıldığı operasyonda El Kaide'nin 2 numaralı ismi vuruldu 
</HEADLINE>
<TEXT>

     Irak'taki El Kaide yapılanmasının iki numaralı ismi Ebu Azzam, Bağdat'ta Irak ve Amerikan askerlerinin ortak operasyonuyla pazar günü öldürüldü. 
     Iraklı ve Amerikalı yetkililer, Filistin kökenli Ebu Azzam'ın yapılan bir ihbar üzerine Bağdat'ta saklandığı çokkatlı bir binaya düzenlenen operasyonla öldürüldüğünü belirttiler. 
     Irak Ulusal Güvenlik Danışmanı Muvaffak El Rubai, Irak'a nisanda sızan Ebu Azzam'ın çoğu araçlara yerleştirilen bombalı saldırılarda hayatını kaybeden 1200 kişinin ölümünden sorumlu tutulduğunu söyledi. 
     New York Times gazetesi de Irak'taki El Kaide lideri Ebu Musab El Zerkavi'nin mali ve dini yardımcısı Ebu Azzam'ın öldürüldüğü operasyonda Merkezi Haberalma Teşkilatı'nın CIA da rol aldığını yazdı, ancak bu doğrulanmadı. 
     Ebu Azzam'ın öldürülmesi Irak'taki El Kaide yapılanmasına karşı büyük bir darbe olarak niteleniyor. 
     
</TEXT>
</DOC>
