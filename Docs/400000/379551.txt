<DOC>
<DOCNO> 379551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/spor/spo09.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya tutulmuyor 1-2 
</HEADLINE>
<TEXT>


Yeşil-Siyahlı takım, ligdeki üst üste 3. galibiyetini zorlu Uşak deplasmanında aldı, puanını 10'a çıkardı. Konuk ekibin gollerini Murat Bölükbaş ve Aydın atarken, ev sahibi Ulaş'la penaltı kaçırdı 


Sakaryaspor engel tanımıyor. Şampiyonluğun en güçlü adaylarından olan Yeşil - Siyahlı takım, Uşakspor'un cezası nedeniyle seyircisiz oynanan maçta rakibini dize getirdi, üst üste 3. galibiyetini elde etti. Puanını 10'a çıkaran konuk ekip, zirve iddiasını ortaya koydu. Ev sahibi takım ise Teknik Direktör Hayri Obüs'ün istifa etmesi nedeniyle maça antrenör Bayram Mercan yönetiminde çıktı. 
İlk yarı golsüz biterken 49'da Mustafa Güngör ağları sallayıp, Uşak'ı öne geçirdi. 54'te Serdal ortaladı, Murat Bölükbaş skora denge getirdi. 65'te Recep, Mahmut'u indirince Uşak penaltı kazandı. Ulaş'ın vuruşunda top yan direkten geri geldi. 81'de Serdal'ın ortasında kafayla topu ağlara yollayan Aydın skoru belirledi. 

Maçın karnesi 
HAKEMLER Süleyman Abay, Burak Olcan, Serkan Karaca 
UŞAKSPOR Murat 5 - Süleyman 5 , Özgür 5 , Mustafa Güngör 7 , Halil İbrahim 6 - Ali Kemal 6 , Mahmut 6 Dk.81 Mustafa Özsöğüt , Abdullah 6 , Serdar 6 Dk.72 Önder 5 - Veli 6 Dk.55 Ufuk 5 , Ulaş 6 
SAKARYASPOR Recep 6 - Nezir 5 , Volkan 5 , Cemil 5 , Kobango 6 Dk.53 Ferdi 5 - Gökhan 6 , Serdal 8 , M'Bayo 7 Dk.90 1 Ömür , Aydın 7 Dk.85 Oktay - Fatih Şen 7 , Murat Bölükbaş 8 
GOLLER Mustafa Güngör Dk.49 , Murat Bölükbaş Dk.54 , Aydın Dk.81 
SARI KARTLAR Volkan, Cemil, Recep, Serdal, Murat Bölükbaş Sakarya , Ali Kemal, Abdullah Uşakspor 


</TEXT>
</DOC>
