<DOC>
<DOCNO> 362373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun45.html </URL>
<DATE> 2005/07/19/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Musul'da silahlı saldırılarda 8 kişi öldü... 
</HEADLINE>
<TEXT>

     Irak’ın kuzeyindeki Musul’da, kimliği belirsiz silahlı kişilerin bir polis aracına kurduğu pusuda 6 kişi hayatını kaybetti. 
     Irak polisinden Vatik Muhammed, Musul’dan 20 kilometre uzaklıktaki Badoa’ya bir mahkumu transfer eden polis aracına saldırı düzenlendiğini söyledi. 
     Muhammed, saldırıda biri albay biri yüzbaşı olmak üzere 3 subay ile 2 polis memuru ve 1 mahkumun öldüğünü açıkladı. Muhammed, olayın ardından bölgeye giden polis güçleri ile silahlı kişiler arasında çatışma çıktığını, yaralanan saldırganlardan birinin hayatını kaybettiğini söyledi. 
     Bu arada, Musul’un merkezindeki Cezir semtinde Seyyid Zanun El Naimi adlı bir yerel yetkilinin evinin önünde silahlı kişilerce öldürüldüğü açıklandı. 
     
</TEXT>
</DOC>
