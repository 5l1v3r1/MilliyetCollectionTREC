<DOC>
<DOCNO> 355544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/siyaset/siy01.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'ten uzak tutan tayyörmüş 
</HEADLINE>
<TEXT>


Rahşan Ecevit Tayyör zorunluluğu yüzünden milletvekilliği istemedim 

ANKARA Milliyet 


Eski Başbakan Bülent Ecevit'in eşi ve eski DSP Genel Başkan Yardımcısı Rahşan Ecevit, TBMM İçtüzüğü gereği kadın milletvekillerinin tayyör giyme zorunluluğu nedeniyle milletvekili olmayı tercih etmediğini açıkladı. Rahşan Ecevit, "Ben sade giyinmeyi seviyorum. Bu nedenle milletvekili olmayı tercih etmedim" dedi. 
Ecevit çifti, Zaman gazetesine verdiği röportajda, bazen tartışsalar da ortak kararlar verdiklerini belirtti. 

Bahçeli arıyormuş 
Bülent Ecevit de futbol profesyonelleşip sektör halini alınca prensip olarak "takım tutmama" kararı aldığını anlattı. 
Ecevit çifti, 57. hükümet dönemindeki kabine arkadaşlarıyla pek görüşmediklerini de açıklarken, MHP Genel Başkanı Devlet Bahçeli'nin kendilerini özel günlerde arayıp sorduklarını belirtti. Çift Hüsamettin Özkan, Mesut Yılmaz ve İsmail Cem'le de hiç görüşmediklerini ifade etti. 
Ecevit, başbakanlığı döneminde kendisine Anayasa kitapçığı fırlatması nedeniyle araları açılan Cumhurbaşkanı Ahmet Necdet Sezer'in de görevini başarıyla yaptığını söyledi. 
Ecevit, önümüzdeki günlerde Osmanlı İmparatorluğu hakkında bir kitap yazmak istediğini söyledi. 


</TEXT>
</DOC>
