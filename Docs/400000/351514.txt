<DOC>
<DOCNO> 351514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko38.html </URL>
<DATE> 2005/06/13/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
THY, HABOM için ortaklık görüşmesi yapacak... 
</HEADLINE>
<TEXT>

     Türk Hava Yolları THY , Özelleştirme İdaresi Başkanlığı'ndan onay almak kaydıyla Havacılık Bakım Onarım ve Modifikasyon Merkezi HABOM için, Singapore Technologies Aerospace firması ile detaylı ortaklık görüşmelerini başlatabilmenin ilk adımı olan iyi niyet anlaşması imzalayacak. 
     THY'den Borsa'ya gönderilen açıklamada, ortaklığın 10 Haziran Cuma günkü Yönetim Kurulu toplantısında, Özelleştirme İdaresi Başkanlığı'ndan onay almak kaydıyla, şirketin Pendik Kurtköy Sabiha Gökçen Havalimanı kompleksinde bulunan merkezin, Singapore Technologies Aerospace firması ile detaylı ortaklık görüşmelerini başlatabilmenin ilk adımı olan iyi niyet anlaşması imzalanmasına karar verdiği bildirildi. 
     
     GAZİANTEP'E SEFERLER YENİDEN BAŞLIYOR 
     Açıklamaya göre, ana pisti büyük bakıma alınan Gaziantep Havaalanı'nın Taxiway'i DHMİ tarafından ikinci pist olarak hazır hale getirilmesi sonucu, İstanbul Gaziantep tarifeli seferlerinin günde 2 sefer olarak tekrar başlatılması da kararlaştırıldı. 
     Ayrıca bölgesel uçuşların geliştirilmesi doğrultusunda Güney Doğu Anadolu bölgesinde yolcu taleplerine Gaziantep uçuşlarının yanı sıra alternatif hava ulaşım imkanları sağlanması amacıyla, Ankara Adıyaman ve Ankara Kahramanmaraş hatlarının açılması, Kahramanmaraş ve Adıyaman yolcularının Ankara üzerinden uygun aktarmalarla İstanbul'a veya İstanbul'dan yapılan yurt içi ve yurt dışı seferler ile bağlantılı seyahat edebilmeleri konularında Genel Müdürlüğün yetkilendirilmesi benimsendi. 
     
</TEXT>
</DOC>
