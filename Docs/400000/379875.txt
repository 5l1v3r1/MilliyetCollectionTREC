<DOC>
<DOCNO> 379875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun06.html </URL>
<DATE> 2005/09/20/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Güney Asya'da beyin dokusu iltihabından ölenlerin sayısı bini aştı 
</HEADLINE>
<TEXT>

     Hindistan ve Nepal'da başgösteren ensefalit beyin dokusu iltihabı salgınından ölenlerin sayısı 1038'e yükseldi. 
     Yetkililerin açıklamalarına göre, ensefalit salgınından Nepal'da 271 kişi öldü, Hindistan'ın kuzeyindeki Uttar Pradeş eyaletinde de salgında ölenlerin sayısını 767'ye çıktı. 
     Nepal Sağlık Bakanlığı sözcüsü, sivrisinekler aracılığıyla bulaşan hastalığın yayılımının, muson yağmurlarının sona ermesiyle azalmaya başladığını kaydetti. 
     Nepal'da hastalıktan ölenlerin sayısıyla ilgili geç bilgi alınmasının, can kayıplarının büyük bölümünün, çoğuna sadece patika yollarla ulaşılabilen kırsal bölgelerde meydana gelmesinden kaynaklandığı belirtildi. 
     Ensefalitten ölenlerin büyük bölümünün, başkent Katmandu'nun yaklaşık 500 kilometre batısındaki Banke bölgesindeki köylerden olduğu Nepal'da, bu yıl içinde 1665 kişinin ensefalit olduğu kaydedildi. 
     Virütik bir hastalık olan ensefalitten ölenlerin sayısının 767'ye yükseldiği Hindistan'ın Uttar Pradeş eyaletinde de geçen yıl yağmurlu mevsimde bu hastalıktan 50 kişi yaşamını yitirdi. 
     
</TEXT>
</DOC>
