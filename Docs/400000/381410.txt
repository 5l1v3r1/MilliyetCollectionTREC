<DOC>
<DOCNO> 381410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sontur14.html </URL>
<DATE> 2005/09/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Banka müdürü cinayetinde 2 kişi tutuklandı 
</HEADLINE>
<TEXT>

     HSBC Bank Adapazarı Şube Müdürü’nün öldürülmesi ile ilgili gözaltına alınan 3 kişiden 2’si tutuklandı. 
     Sakarya Emniyet Müdürlüğü’nce, HSBC Bank Adapazarı Şube Müdürü Selim Tokdemir’in vurularak öldürülmesiyle ilgili olarak gözaltına alınan İ.C.Y. ile suç ortağı olduğu ileri sürülen İ.D, emniyetteki sorgularının ardından adliyeye sevk edildi. 
     Çıkarıldıkları mahkemece tutuklanan zanlılar, İzmit Kapalı Cezaevine konuldu. 
     Azmettirici olduğu öne sürülen ve Antalya’nın Alanya İlçesi’nde yakalanarak, Adapazarı’na getirilen L.B’nin ise sorgusunun sürdürüldüğü öğrenildi. 
     HSBC Bank Şube Müdürü Tokdemir, bankanın yanındaki otoparka aracını park ettikten sonra uğradığı silahlı saldırı sonucu hayatını kaybetmişti. 
     
</TEXT>
</DOC>
