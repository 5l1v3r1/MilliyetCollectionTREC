<DOC>
<DOCNO> 386484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonyas02.html </URL>
<DATE> 2005/10/13/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hiçbirinin hayali ünlü olmak değildi 
</HEADLINE>
<TEXT>

     Hollywood'un yıldızları da ileride bu kadar ünlü olacaklarını bilemezlerdi. Bunte dergisi, zirvedeki yıldızların olmak istedikleri meslekleri sıraladı. 
     
     EVA LONGORIA 

     Umutsuz Ev Kadınları'' dizisinin güzel Latin yıldızı Longoria, minik bir kızken hep anne olma hayalini kuruyor ve ev kadını olacağını söylüyormuş. Alternatif tıp eğitimi alan oyuncu artık bu hayaline daha yakın. Çünkü seksi oyuncu, kendisinden 7 yaş küçük sevgilisi basketbolcu Tony Parker’la evlilik yolunda... 
     
     ANGELINA JOLIE 

     Büyük bir bıçak koleksiyonu olan ve vücudunda sayısız dövme olan Angelina Jolie’nin hayalini de ürkütücü bir meslek süslüyormuş. Dünyanın en seksi kadını unvanına da sahip olan güzel oyuncunun hayalindeki meslek ise, cenaze levazımatçısı’ olmakmış. 
     
     
     HUGH GRANT 

     İngiliz edebiyatı ve ardından sanat tarihi eğitimi alan Grant, kuşkusuz en entellektüel’ oyuncular arasında yer alıyor. Çapkınlığıyla da tanınan ünlü aktörün çocukken de hedefi dünyaca ünlü bir ressam olmakmış. 
     
     BRAD PITT 

     Gazetecilik okuyan ünlü aktörün çocukluktan beri en büyük hayali, fotomuhabiri olmakmış. Ancak para kazanmak için başladığı modelliğin ardından kendisini kameraların önünde bulmuş... 
     
     TOM CRUISE 

     Scientology tarikatına üye olan ve uzaylıların bir gün dünyayı fethedeceklerine inanan Tom Cruise’un en büyük dileği rahip olmakmış. Ailesinin de desteğini alarak henüz 14 yaşındayken, rahip adaylarının katıldığı özel bir seminere bir yıl devam etmiş. Sanatçı daha sonraki yıllarda ise ünlü bir boksör olmak istemiş. 
     
     JOHNNY DEPP 

     Karayip Korsanları'' ile ünlenen Depp gençken gitarist olmak için eğitimini yarıda bırakmış. Kurduğu The Kids'' grubuyla turneye bile gitmiş. 
     
     ROBIN WILLIAMS 

     Hollywood’a başarılı filmleriyle imza atan Robin Williams, küçük bir çocukken asker olmak istiyormuş. Ancak o da tıpkı diğer meslektaşları gibi kendini kameraların karşısında bulmuş. 
     
     HARALD SCHMIDT 

     Almanların ünlü şovmeni Harald Schmidt de Tom Cruise gibi rahip olmak istiyormuş. 
     
     JULIA ROBERTS 

     Hollywood’un en çok kazanan oyuncularından olan Julia Roberts, veteriner olmayı hayal ediyormuş. Daha sonra gazetecilik eğitimi almış. Ancak şansını sinemada denemiş. Şimdi ikiz annesi olan Roberts, önümüzdeki yıllarda yeni projelere imza atmayı düşünüyor. 20 milyon dolarlık bir serveti olan ünlü oyuncunun bunu veterinerlikten kazanması için çok sayıda tavşana iğne yapması gerekiyordu. 
     
</TEXT>
</DOC>
