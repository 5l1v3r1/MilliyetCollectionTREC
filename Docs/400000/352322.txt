<DOC>
<DOCNO> 352322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur15.html </URL>
<DATE> 2005/06/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Maltepe'de zincirleme kaza 2 ölü, 3 yaralı 
</HEADLINE>
<TEXT>

     Maltepe’de meydana gelen zincirleme trafik kazasında, 2 kişi öldü, 3 kişi yaralandı. 
     AA muhabirinin aldığı bilgiye göre, 34 UA 0714 plakalı özel otomobiliyle sahil yolundan Kadıköy istikametine seyir halinde olan Emre Kartaca 24 , Küçükyalı Çamlık Mevkii’nde yol kenarında yürüyen Orhan Kıpçak’a 34 çarptı. 
     Çarpmanın etkisiyle otomobilin direksiyon hakimiyetini kaybeden Kartaca, orta refüjü kırarak karşı şeride geçtikten sonra Filiz Salmaner idaresindeki 34 EGD 50 ve Esra Sakızlı yönetimindeki 06 NM 311 plakalı özel otomobiller ile Ali Dalçık’ın kullandığı 34 TCL 14 plakalı taksiye vurdu. 
     Kazada, Emre Kartaca ve yaya Orhan Kıpçak, olay yerinde hayatını kaybetti. Kartaca’nın kullandığı otomobilde bulunan Açelya Ülgener ile diğer araçların sürücüleri Filiz Salmaner ve Esra Sakızlı yaralanarak Kartal Dr. Lütfi Kırdar Eğitim ve Araştırma Hastanesi’ne kaldırıldı. 
     Ülgener, hastaneye kaldırılmadan önce kazanın nasıl olduğunu soran basın mensuplarına, Emre Kartaca’nın bir otomobilin arkadan çarpması sonucu direksiyon hakimiyetini kaybettiğini bildirdi. 
     
</TEXT>
</DOC>
