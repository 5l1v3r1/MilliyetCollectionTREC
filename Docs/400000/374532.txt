<DOC>
<DOCNO> 374532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur46.html </URL>
<DATE> 2005/08/31/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Engelli gence araç yardımı... 
</HEADLINE>
<TEXT>

     Manisa’nın Selendi İlçesi Kaymakamlığı Sosyal Yardımlaşma ve Dayanışma Vakfı, doğuştan engelli Ersan Dursun’a motorlu engelli aracı yardımı yaptı. 
     Selendi Kaymakamı Metin Maytalman, başvurusu üzerine Kürkçü Köyü’nde yaşayan Dursun’a 39 , motorlu engelli aracını teslim etti. 
     Maytalman, gerekli incelemelerin tamamlanmasının ardından Dursun’a 3 bin 700 YTL’ye satın alınan aracı teslim ettiklerini belirterek, 
     devletin her zaman vatandaşın yanında olduğunu söyledi. 
     Aracın Dursun’a çok faydalı olacağını düşünerek kendilerinin de büyük sevinç duyduklarını ifade eden Maytalman, şunları kaydetti 
     "Engelli vatandaşların, engelli olduklarını belgeleyen doktor raporu ve fakir olduklarını gösteren belgelerle başvurması halinde, gerekli yardımı yapmaya çalışıyoruz. Bu tür yardımlarımız bundan sonra da devam edecek." Ersan Dursun ise doğuştan vücudunun belden aşağısını kullanamadığını, bu nedenle geçimini sağlayamadığı gibi evden dışarıya da çıkamadığını belirtti. 
     Bundan böyle hayatının değişeceğini ifade eden Dursun, Kaymakam Maytalman’a teşekkür etti. 
     
</TEXT>
</DOC>
