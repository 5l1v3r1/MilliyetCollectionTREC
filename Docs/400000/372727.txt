<DOC>
<DOCNO> 372727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun06.html </URL>
<DATE> 2005/08/25/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Kanada'ya girmek için denize atlayan 5 Türk gemici daha yakalandı 
</HEADLINE>
<TEXT>

     Kanada’ya kaçak olarak girebilmek için, geçen pazar günü İmbat adlı Malta bandıralı gemiden suya atlayan 8 Türk’ten 5’inin daha yakalandığı bildirildi. 
     Le Soleil gazetesi, Uluslararası Ulaşım İşçileri Federasyonu’ndan bir müfettişin ifadesine dayanarak verdiği haberinde, Patrice Caron isimli müfettişin, 5 Türk gemiciden biriyle telefonda görüştüğünü, gemicilerin durumunun iyi olduğunu söylediğini belirtti. 
     Kanadalı sınır yetkilileri ise konuyla ilgili görüş beyanında bulunmaktan kaçındı. 
     Yetkililerce pazar günü verilen önceki bilgiye göre, Montreal limanına demirli gemi, St. Lawrence nehrinde ilerlerken mürettebattan 6 Türk suya atlamıştı. Durumun fark edilmesi üzerine güvenlik güçleri harekete geçmiş ve Türklerden üçünü yakalamıştı. 
     Yakalanan kişilerden birinin iltica talebinde bulunduğu, diğer firarilerin arandığı ifade edilmişti. 
     
</TEXT>
</DOC>
