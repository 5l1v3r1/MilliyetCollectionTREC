<DOC>
<DOCNO> 373478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/ekonomi/eko08.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks yeni zirve yapabilir 
</HEADLINE>
<TEXT>


Özelleştirme haberleri endeksin yeni zirve olasılığını güçlendirirken, haftanın ikinci yarısında AB kaynaklı haberler k r satışlarının bahanesi olabilir 

Zeynep Candan Aktaş 

Haftayı genelde alıcılı geçiren İMKB 100 Endeksi en düşük 28.456 en yüksek 30.022 görürken kapanış 30.020'den gerçekleşti. Endeksin haftalık getirisi 5.49'a ulaştı. En yüksekten gerçekleşen kapanış önümüzdeki hafta da çıkışın sürebileceğinin ilk sinyallerinden biri. 
Garanti Bankası'nın CE Consumer Finance şirketiyle başlayan ortaklık görüşmeleri hızla sonuçlandı ve şirketin yüzde 25'ine 1.5 milyar dolar değer biçildi. 
Bunun ardından Tüpraş ihalesine katılmak isteyen üç yabancı grubun yerli katılımcılarla ortaklık görüşmeleri yapmaya başlaması hem senedin fiyatını fırlattı, hem de piyasayı olumlu etkiledi. Konsorsiyumların bildirilmesi ve son teklif verme süresi önümüzdeki hafta dolduğu için, Tüpraş piyasaları etkilemeye devam edecek. Bu arada hafta içinde Telekom'da hisse satış sözleşmesi imzalandı. Görüş için Danıştay'a gönderilecek olan sözleşmede 60 gün içinde gelecek olan görüşten sonra hisse devri yapılabilecek. Diğer taraftan TMSF 2.8 milyar dolar muhammen bedelle Telsim'i satışa çıkardı. 
Önümüzdeki hafta AB açısından da oldukça hareketli olabilecek bir takvim mevcut. AB daimi temsilciler Meclis'i toplantısının hemen arkasından AB dışışleri bakanları toplantısı yapılacak. Teknik analiz açısından önümüzdeki hafta 30.163'teki tarihi zirvenin geçilmesi beklenebilir. Ancak çok hızlı gelişen atak nedeniyle 30.500-31.000 aralığında kısa vadeli k r realizasyonları güçlenebilir. Bolinger band direnci 30.700'lerde direnç oluştururken, hacmin çıkışa eşlik etmemesi endeksin güç kaybedebileceğini göstegesi. Önümüzdeki hafta destekler 29.500 ve 29.200'de iken dirençler 30.500 ve 31.000'lerde. 
Bol kazançlı haftalar dileğiyle. 


</TEXT>
</DOC>
