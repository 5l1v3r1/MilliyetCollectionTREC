<DOC>
<DOCNO> 388900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/ekonomi/eko10.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'İkinci el cep telefonu gelmesin' 
</HEADLINE>
<TEXT>



Mobil İletişim Sistemleri ve Araçları İşadamları Derneği MOBSİAD , cep telefonlarının DTM'nin Avrupa ülkelerinden kullanılmış eşya ithalatına izin verilmesine yönelik çalışmaların kapsamından çıkarılmasını istedi. 

DTM hazırlığı 
MOBSİAD açıklamasında, Dış Ticaret Müsteşarlığı İthalat Genel Müdürlüğü'nün kullanılmış çeşitli eşyanın Avrupa'dan Türkiye'ye ithaline izin veren bir yasa taslağı çalışması yürüttüğü belirtildi. 
Türkiye'de yeterli sayıda bulunan ikinci el telefonları ekonomiye kazandırmak yerine, ithalata izin verilmesinin son derece yanlış olduğu belirtilen açıklamada şöyle denildi 
"Kayıt dışının yüksek oranlara ulaştığı sektörü disiplin altına almaya dönük çalışmaların henüz başladığı bugünlerde böyle bir düzenlemenin kapsamına cep telefonlarının alınması telafisi mümkün olmayan problemleri ortaya koyacaktır. MOBİSAD, cep telefonlarının bu düzenleme kapsamı dışında tutulmasının sektör ve ülkemiz için büyük önem taşıdığını düşünmektedir." 




</TEXT>
</DOC>
