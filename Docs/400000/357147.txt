<DOC>
<DOCNO> 357147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonyas07.html </URL>
<DATE> 2005/06/30/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
'Salı sallanır...' sözü boş değil 
</HEADLINE>
<TEXT>

     Bilim adamları, halk arasında ağızdan ağıza dolaşan "salı sallanır, çarşamba çarşafa dolanır" gibi sözlerin aslında bilimsel doğrular taşıdığını iddia etti. 
     İngiliz bilim adamları yaptıkları araştırmalar sonucunda, belli olayların haftanın belli günlerinde çok daha sık görüldüğünü açıkladı. İşte günlere göre yapılması ve yapılmaması gerekenler 
     
     Pazartesi 
     Kalbinizi koruyun Pazartesi sendromu insanları strese ve bunalıma sokabiliyor. Kalp krizi geçirme riski haftanın ilk gününde oldukça yüksek. 
     
     Salı 
     İntihar tehlikesi Flinders Üniversitesi'nin araştırmasına göre 'pazartesi sendromu'nu atlatamayan erkekler en çok bu gün intihar ediyor. 
     
     Çarşamba 
     Arabanızı evde bırakın İngiliz Polis kayıtlarına göre en çok trafik kazası bugün oluyor. Pazar ise en az trafik kazası yaşanılan gün. 
     
     Perşembe 
     Seks yapın Araştırmalara göre 7 günlük dönemde kadın ve erkek seks hormonlarının en yüksek olduğunu zaman Perşembe sabahı. 
     
     Cuma 
     Deprem olabilir Tarihteki en büyük 10 depremden 5'i Cuma günü gerçekleşti. 12 Kasım 1999 Düzce depremi de cuma günü oldu. Düzce'de saat 18.57'de meydana gelen 7.2'lik depremde 845 kişi öldü, 4948 kişi de yaralandı. 
     
     Cumartesi 
     Alkole dikkat Tüm haftanın yorgunluğunu üzerinizden atmak için fazla hızlı davranmayın. Verilere göre en fazla alkol koması vakası bugün görülüyor. 
     
     Pazar 
     Kavga çıkabilir İrlanda Cork Üniversitesi'nin araştırmasına göre pazarları kadınların stres seviyesi erkeklerden daha yüksek oluyor. Bu da tartışmaların başlaması için uygun bir ortam. 
     
</TEXT>
</DOC>
