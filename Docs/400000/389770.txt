<DOC>
<DOCNO> 389770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun33.html </URL>
<DATE> 2005/10/26/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Hariri suikastinde 2 şüpheli suçlandı 
</HEADLINE>
<TEXT>

     Lübnan'da, eski başbakan Refik Hariri'nin suikast sonucu öldürülmesiyle ilgili olarak, BM soruşturma raporunda adı geçen iki şüpheli resmen suçlandı. 
     Adli makamlar, Alman savcı Detlev Mehlis'in BM için hazırladığı raporda adı geçen Ahmed Abdul El ile kardeşi Mahmud Abdul El'in, Hariri suikastındaki rolleri nedeniyle suçlandığını bildirdi. 
     İki kardeşle birlikte, savcı Said Mirza'nın suikastla ilgili olarak suçladığı kişilerin sayısının 11'e yükseldiği kaydedildi. 
     Ahmed Abdul El'in Lübnan'da Suriye yanlısı silahlı El Ahbaş'ın üyesi olduğu bildiriliyor. 
     Mahmud Abdul El'in ise 14 şubattaki Hariri suikastından kısa süre önce cep telefonuyla Suriye yanlısı Lübnan Devlet Başkanı Emil Lahud'u aradığı raporda iddia edilmişti. 
     Lahud iddiayı şiddetle yalanlamış, Şam yönetimi de rapora benzer tepkiyi göstermişti. 
     
</TEXT>
</DOC>
