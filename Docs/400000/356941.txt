<DOC>
<DOCNO> 356941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun34.html </URL>
<DATE> 2005/06/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Rehn Türkiye, AB değerlerini hayatın her alanında benimsemeli 
</HEADLINE>
<TEXT>

     AB Komisyonu'nun genişlemeden sorumlu üyesi Olli Rehn, ''Türkiye'nin her alanda Avrupa değerlerini benimsemesi gerektiğini'' söyledi. 
     Rehn, BBC radyosuna verdiği demeçte, ''Türkiye'nin AB'ye girebilmesinden önce, Avrupa değerlerinin, hayatın her alanında, ülkenin her köşesinde gerçekliğe dönüşmesi gerek'' dedi. 
     ''Müzakerelerin hedefinin Türkiye'nin tam üyeliği'' olduğunu yineleyen Rehn, ''bunun çok uzun ve zor bir süreç olacağını, müzakerelerin sonucunun garanti edilmediğini söyledi. 
     Rehn, dün AB Komisyonu'nun, Türkiye ile tam üyelik müzakerelerinin çerçevesini belirleyecek belgeyi onaylamasının ardından düzenlediği basın toplantısında, AB'nin Türkiye konusunda verdiği kararlardan dönmeyeceğini, sözlerini tutacağını belirterek, 3 Ekim'de başlayacak tam üyelik müzakerelerinde ana hedefin ''tam üyelik'' olacağını belirtmişti. 
     
</TEXT>
</DOC>
