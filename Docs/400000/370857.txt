<DOC>
<DOCNO> 370857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sondun27.html </URL>
<DATE> 2005/08/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Yolcu fenalaştı, Türk uçağı Bulgaristan'a zorunlu iniş yaptı 
</HEADLINE>
<TEXT>

     İstanbul-Stuttgart seferini yapan THY'ye ait yolcu uçağının, bir Türk yolcunun fenalaşması üzerine Sofya havaalanına zorunlu iniş yaptığı açıklandı. 
     Bulgaristan'da yayın yapan Focos haber ajansının verdiği habere göre, TK 1701 sefer sayılı A 320 tipi uçağın pilotu, saat 09.00 civarında bir yolcunun fenalık geçirmesi üzerine Sofya havaalanına iniş izni istedi. 
     Giresun doğumlu R.N.O 60 adlı yolcunun ilk belirtilere göre kalp krizi geçirdiği kaydedildi. 
     Sofya havaalanında hasta yolcuyla görüşen Bulgar sağlık yetkilileri, R.N.O'yu derhal hastaneye kaldırılması gerektiği konusunda ikna etmeye çalıştı. İyi olduğunu savunan ve Stuttgart'a gitmek istediğini söyleyen yolcu, havaalanına gelen Sofya'daki Türk diplomatik yetkililerinin yardımıyla kentteki Sveta Ekaterina hastanesine kaldırılmaya ikna edildi. 
     Uçağın pilotunun da, hasta yolcu inmediği sürece sefere devam etmeyeceğini söylemesi üzerine ikna olan yolcunun hastaneye kaldırılmasından sonra uçağın Stuttgart'a gittiği bildirildi. 
     
</TEXT>
</DOC>
