<DOC>
<DOCNO> 354641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/yasam/yas02.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Pamuk'a 'Barış Ödülü' 
</HEADLINE>
<TEXT>


Alman Kitapçılar ve Yayıncılar Birliği'nin Barış Ödülü, Doğu ve Batı'nın kaynaşmasına katkısı nedeniyle Orhan Pamuk'un oldu 

ŞENOL ÇALABAKAN Frankfurt 

Alman Kitapçılar ve Yayıncılar Birliği'nin bu yılki Barış Ödülü'ne Orhan Pamuk layık görüldü. Almanya'nın en prestijli ödüllerinden olan ve 1950'den bu yana verilen Barış Ödülü, edebiyat, bilim ve sanatta barışa katkıda bulunanlara veriliyor. 
Daha önce Barış Ödülü'ne layık görülenler arasında Hermann Hesse 1955 , Astrid Lindgren 1978 , Yehudi Menuhin 1979 , Octavia Paz 1984 ve Vaclav Havel 1989 gibi ünlü isimler de bulunuyor. Pamuk, yazar Yaşar Kemal'den sonra bu ödülü alan 2. Türk yazar oldu. Kemal, 1997'de bu ödülü almıştı. 
Pamuk'un Doğu ve Batı kültürlerinin kaynaşmasına katkısı nedeniyle ödüllendirildiği belirtilen açıklamada şöyle denildi 

25 bin euro da para ödülü 
"Orhan Pamuk'la, günümüzde hiçbir yazarın yapmadığı şekilde Batı ve Doğu arasındaki tarihi izleri ele alan bir yazar onurlandırılmıştır. Pamuk, 'Müslüman Türkiye ile Avrupa'nın birbirini bulduğu' bir eser yaratmıştır." 
Pamuk'a 25 bin euro para ve Barış Ödülü, Frankfurt Kitap Fuarı'nın bitiş tarihi olan 23 Ekim'de verilecek. 




</TEXT>
</DOC>
