<DOC>
<DOCNO> 398548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/yasam/axyas02.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğini suda boğdu 
</HEADLINE>
<TEXT>


Cinnet getiren Özlem Kılınç, altı aylık bebeğini su dolu leğende boğarak öldürdükten sonra teslim oldu 

SERDAR ÖZGÜR Karaman DHA 

Karaman Merkez Zembilli Mahallesi'nde oturan Özlem Kılınç 18 , inşaat işçisi eşi Mehmet Kılınç 24 dün evden ayrıldıktan sonra çocukları Batuhan 4 ve altı aylık Sertan ile yalnız kaldı. Batuhan oynamak için dışarıya çıkarken Sertan ile birlikte evin içinde kalan Kılınç, bilinmeyen bir nedenle cinnet getirdi. 
Bir leğene su dolduran Kılınç, minik bebeği leğene bastırıp boğarak öldürdü. Sonra evden çıkan Kılınç polis merkezine giderek bebeğini öldürdüğünü söyledi. 

'Sakin biriydi' 
Genç anne gözaltına alınırken, olay yerine 112 Acil Servis ekipleri sevk edildi. Eve giren sağlık ekipleri Sertan'ı su dolu leğende üzerindeki giysileriyle ölmüş halde buldu. 
Olayı duyan komşuları genç kadının çok sakin bir yapıya sahip olduğunu belirtirken, böyle bir şey yapmasının şaşkınlık verici olduğunu söyledi. 




</TEXT>
</DOC>
