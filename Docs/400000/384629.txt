<DOC>
<DOCNO> 384629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/ekonomi/eko04.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Venezüella 'oynadı', dolar düştü 
</HEADLINE>
<TEXT>


EKONOMİ SERVİSİ 

Financial Times gazetesi, Venezüella'nın büyük oranda ABD Hazine tahvillerinden oluşan döviz rezervlerinin 20 milyar dolarlık bölümünü son dört ay içerisinde sattığını ve elde ettiği fonları Basel'de bulunan Bank of International Settlements'a BIS mevduat olarak yatırıldığını yazdı. 
Haberde ülkenin toplam rezervinin 30 milyar dolar düzeyinde olduğu belirtilirken BIS'taki mevduatın para birimi konusunda bilgi verilmedi. 
Bu transferin nedeninin 'siyasi' olabileceği ifade ediyor. Venezüella Merkez Bankası Direktörü Domingo Maza Zavala "Karar politik değil" dese de Venezüella ve ABD'nin 'arasının açık olduğu' biliniyor. Dünyanın en büyük beşinci petrol ihracatçısı Venezüella'nın Devlet Başkanı Hugo Chavez, George Bush yönetiminin, kendi hükümetini görevden uzaklaştırarak Venezüella'nın petrol rezervlerini kontrol etmeye çalıştığını iddia ediyor. Washington da Chavez'in 'bölgenin dengeleri açısından' bir tehdit olduğunu savunuyor. 

Dolar değer kaybetti 
Doları, dün uluslararası piyasalarda değer kaybetti. Venezüella'nın ABD tahvillerini sattığı haberini ardından Avrupa Merkez Bankası ECB Jean-Claude Trichet'in faiz artırımına hazır olduklarını belirtmesi de euronun dolar karşısında değer kazanmasına neden oldu. ECB, beş yıldır faiz artırmıyordu. Çarşamba akşamı 1.1954 düzeyinde bulunan euro-dolar paritesi, dün dolar aleyhine hareket ederek 1.2115 seviyesini gördü. 


</TEXT>
</DOC>
