<DOC>
<DOCNO> 382938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur02.html </URL>
<DATE> 2005/09/30/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Tokat'ta yağış yol kapattı... 
</HEADLINE>
<TEXT>

     Yüksel MENEKŞE Mustafa SUCU - TOKAT DHA 
TOKAT'ta, yağmur yağışı nedeniyle yapım aşamasında olan duble yol çamurla kaplandı. Çamura saplanan ve trafiği kapatan araçlar nedeniyle yol 1 saat ulaşıma kapandı. Ulaşımın servis yolundan verilmesinden sonra kamyon ve TIR'lar saatlerce kurtarılmayı bekledi. 
     Tokat'a 20 kilometre mesafede olan Kızıliniş mevkiinde, duble yol çalışması yapılan bölüm, yağan yağmur sonrası çamurla kaplandı. Yaklaşık 1 kilometrelik çamurla kaplı yolda, 20 araç çamura saplanarak mahsur kaldı. Araçların yolu kapatması nedeniyle trafik yaklaşık bir 1 boyunca aksadı. 
     
     9 SAAT KURTARILMAYI BEKLEDİLER 
     Trafik ekipleri akımı, bitim aşamasına gelen duble yolun diğer tarafına vererek yolu tekrar ulaşıma açtı. Çamura saplanan kamyon ve TIR'lar saatlerce kurtarılmayı bekledi.Kurtarma aracını 9 saattir beklediklerini söyleyen şoförler, Resmen mahsur kaldık. Trafik polislerinden başka gelen giden yok. Kendi çabalarımızla kurtulmamız mümkün değil'' dediler. Kurtarma aracından umudunu kesen bazı şoförler ise araçlarının içerisinde uyumayı tercih etti. 
     
</TEXT>
</DOC>
