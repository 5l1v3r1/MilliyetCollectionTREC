<DOC>
<DOCNO> 364892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/guncel/gun07.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç PKK'ya yardıma göz yumulmaz 
</HEADLINE>
<TEXT>


Norveç'in Ankara Büyükelçiliği, teröre maddi destek sağlamanın Norveç'te suç olduğunu ve cezalandırıldığını belirtti 

ANKARA Milliyet 

Norveç'in Ankara Büyükelçiliği, teröre maddi destek sağlamanın suç olduğunu belirterek, PKK'ya maddi yardım yapılmasına göz yumulmadığını açıkladı. 
Norveç'te bir siyasi partinin PKK'ya finansal destek sağladığı iddialarına Norveç'in Ankara Büyükelçiliği'nden cevap geldi. Elçilikten yapılan yazılı açıklamada, teröre maddi destek sağlamanın Norveç'te suç olduğu ve cezalandırıldığı belirtilerek, bu tür olaylara göz yumulmasının mümkün olmadığı savunuldu. 
Açıkalamada, siyasi bir gençlik organizasyonun PKK'ya para transferi yaptığı ve meselenin Norveç mahkemelerinde ele alındığı vurgulanarak, Norveç otoritelerinin başka bir yardım faaliyetinden haberdar olmadığının altı çizildi. 
Norveç'in, Schengen işbirliğine dahil olduğuna dikkat çekilen açıklamada, AB'nin terör karşıtı ortak duruşunun benimsendiği kaydedildi. 



</TEXT>
</DOC>
