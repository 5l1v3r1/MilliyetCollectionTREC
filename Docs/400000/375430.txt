<DOC>
<DOCNO> 375430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur34.html </URL>
<DATE> 2005/09/03/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Çantasını gasp etmek isteyenlere direnen kuyumcu öldürüldü... 
</HEADLINE>
<TEXT>

     Diyarbakır’da işyerini açmaya çalıştığı sırada çantasını gasp etmek isteyen kişilerin silahlı saldırısına uğrayan bir kuyumcu kaldırıldığı hastanede öldü. 
     Edinilen bilgiye göre, Bağlar Beldesi Cengizler Caddesi’nde kuyumcu dükkanı bulunan Mehmet Çakıl 55 , işyerini açmaya çalıştığı sırada yanına yaklaşan 4 kişi elindeki çantasını gasp etmek istedi. 
     Çantasını vermemek için bir süre direnen Çakıl, kimliği henüz belirlenemeyen kişilerin silahlı saldırısına uğrayarak ağır yaralandı. 
     Dicle Üniversitesi Tıp Fakültesi Hastanesi’ne kaldırılan Çakıl, müdahaleye rağmen kurtarılamadı. 
     Kaçan saldırganların yakalanmasına çalışıldığı, olayla ilgili soruşmanın sürdüğü bildirildi. 
     
</TEXT>
</DOC>
