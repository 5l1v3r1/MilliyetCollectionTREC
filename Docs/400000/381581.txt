<DOC>
<DOCNO> 381581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/soneko39.html </URL>
<DATE> 2005/09/26/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Doğan Yayın Holding İhale bedeli nakden ve peşin ödenecek 
</HEADLINE>
<TEXT>

     Doğan Yayın Holding A.Ş., Star TV ihalesini kazanan bağlı ortaklığı Işıl TV'nin, ihale bedelini nakden ve peşin olarak ödeyeceğini bildirdi. 
     Doğan Yayın Holding'ten Borsa'ya gönderilen açıklamada, Tasarruf Mevduatı Sigorta Fonu TMSF tarafından bugün gerçekleştirilen ''Star TV Ticari ve İktisadi Bütünlüğü İhalesi''nin 306.5 milyon dolar bedelle, şirketin dolaylı bağlı ortaklığı konumunda bulunan Işıl Televizyon Yayıncılığı Ticaret A.Ş'de kaldığı belirtildi. 
     İhale şartnamesinin ilgili maddelerine göre, TMSF Kurulu'nun Rekabet Kurumu ve Radyo ve Televizyon Üst Kurulu'ndaki işlemlerin tekemmül ettirileceğinin, satışın gerçekleştirilebileceğinin anlaşılmasından sonra ihaleyi sonuçlandıracağı, ihalenin onaylanmasına ilişkin kararını ihaleyi kazanana bildireceği kaydedilen açıklamada, ''İhale bedeli Işıl TV tarafından nakden ve peşin olarak ödenecektir'' denildi. 
     
</TEXT>
</DOC>
