<DOC>
<DOCNO> 383805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun19.html </URL>
<DATE> 2005/10/04/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Fransa'da genel grev... Gazeteler Villepin için 'Kara Salı' 
</HEADLINE>
<TEXT>

     -FRANSA'DA GENEL GREV PARİS A.A - 04.10.2005 - Fransa'da toplu taşıma ve diğer kamu sektörleri, hükümetin ekonomi ve çalışma politikalarını protesto etmek için bir günlük genel grev yapıyor. 
     Merkez sağ hükümetinin politikalarından duydukları hoşnutsuzluğu göstermek için sendikaların çağrısıyla bugün başlatılan geniş tabanlı greve, toplu taşıma görevlilerinin yanı sıra öğretmenler, diğer kamu çalışanları ve özel sektörde çalışan bazı kişiler de katılıyor. 
     Başkent Paris'teki belediye otobüslerinin ve metro trenlerinin üçte ikisinin hizmet vereceği sanılıyor. Gün içinde başkent de dahil olmak üzere ülke genelinde ondan fazla yerde yürüyüş düzenlenmesi bekleniyor. 
     Grevin hava ulaşımını da etkilediği belirtiliyor. Yetkililer, başkentteki havaalanlarına ve alanlardan yapılacak 400 dolayında seferin iptal edileceğini tahmin ediyor. 
     Fransız basını ise bugünün, Başbakan Dominique de Villepin için ''Kara Salı'' olacağını yazdı. 
     
</TEXT>
</DOC>
