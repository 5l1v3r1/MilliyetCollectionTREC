<DOC>
<DOCNO> 368581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun17.html </URL>
<DATE> 2005/08/10/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Yunanistan'daki Türk karşıtı festivale Le Pen bekleniyor 
</HEADLINE>
<TEXT>

     Yunanistan’ın aşırı milliyetçi partisi Chryssi Avgi, Eylül ayında yapılacak olan Türk karşıtı festivalin iptali talebini reddetti. Organizatörler aşırı sağcı Fransız lider Jean-Marie Le Pen’in sürpriz bir katılımından umutlu olduklarını söyledi. 
     Gelecek Eylül ayında Yunanistan’ın güneybatısında düzenlenecek ve Avrupa’nın pek çok neo-nazi partisini biraraya getirecek olan Eurofest 2005’e Fransız ırkçı lider Jean Marie Le Pen’in da katılabileceği bildirildi. 
     Festivalin organizatörleri "Le Pen’in sürpriz bir katılımından umutlu umutluyuz" dedi ancak güvenlik gerekçesiyle daha fazla ayrıntı vermeyi reddetti. Irkçı lider, Nazi gaz odaları için "ufak bir detay" demişti. 
     The New York Times gazetesine göre, festivali düzenleyen Chryssi Avgi Altın Şafak partisi, Eurofest 2005’in iptal edilmesi yönünde yetkililer, Türk hükümeti ve 
     Yahudi gruplarca yapılan çağrıları reddetti. 
     Parti sözcüsü Dimitris Eleftheopoulos, "Devam etmeye kararlıyız. Kimse bizim kamusal alanda biraraya gelme demokratik hakkımızı engelleyemez" dedi. 
     16-18 Eylül tarihlerinde Yunanistan’ın güneybatısındaki 
     Meligala’da düzenlenecek festivale düzenleyici Chryssi Avgi’nin yanı sıra Avrupa’nın ırkçı partilerinden Alman NPD, İspanyol La Falange, İtalyan Forza Nouva ve Romen Noua Dreapta liderleri ve temsilcileri katılacak. 
     Yerel yetkililer ise festivali engellemek isteyen grupların karşı toplantılar yapmasından ve bölgede tansiyonun yükselmesinden korkuyor. 
     Eurofest 2005, Avrupa’da hızla yükselen nefret ve ırkçılığın bir göstergesi olarak kabul ediliyor. 
     
</TEXT>
</DOC>
