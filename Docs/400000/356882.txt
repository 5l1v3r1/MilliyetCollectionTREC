<DOC>
<DOCNO> 356882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/yasam/ayas.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziyaretçi yoksa kamera da yok 
</HEADLINE>
<TEXT>


Topkapı Müzesi'nden, yetkililere göre 'özel olmayan' 9 eser çalındı. Saray'ın o bölümünde, ziyaretçi alınmadığı için alarm sistemi de yok 

Ömer Erbil 

Topkapı Sarayı Müzesi 4. avludaki Bağdat Köşkü'nün arkasında bulunan ve mühürlü müze deposu olarak kullanılan Kavuk Odası'na giren hırsızların, 4 levha, 2 tuğra, 2 şal ve bir ahşap paravan çaldığı ortaya çıktı. 
Müze yetkilileri, alarm ve kapalı devre kamera sistemlerinin sadece ziyarete açık bölümlerde bulunduğunu, Bağdat Köşkü restorasyon nedeniyle ziyarete kapalı olduğundan, burada bu tür bir önlem bulunmadığını söyledi. 

İyi korunuyor ama... 
Çalınan 9 parça eserin 'özel olmadığı'nı savunan yetkililer, "Dünyanın en iyi korunan müzelerinden biri. Üst düzey Bakanlık yöneticileri bile saat 20.00'den sonra alınmıyor. Ama yine de böyle olaylar oluyor" ifadesini kullandı. 
5 kilometreyi bulan surlarla çevrili Topkapı Sarayı, 4 büyük avludan oluşuyor. Yaklaşık 700 bin metrekarelik geniş bir alana sahip sarayda, sadece ziyaret güzerg hlarındaki sergi salonlarında kapalı devre kamera sistemi ve alarm sistemleri bulunuyor. Saray, toplam 78 kamera ve 16 monitörle izleniyor, görüntü kayıtları 15 gün saklanıyor. 

Olan da sağlıklı çalışmıyor... 
Müze depolarının çoğunda ve ziyaret güzerg hı dışında kalan bölümlerdeyse alarm ve kamera sistemleri yok. Sarayın belli mek nlarında sadece geceleri bekçilerin saat başı kurduğu saatler yer alıyor. Bazı birimlerdeki kameralar yaklaşık 20 yıl önce yapılırken, çoğu da sağlıklı çalışmıyor. 

'Cazip eserler değil' 
Kültür ve Turizm Bakanlığı yetkilileriyse, hırsızların depoda umduklarını bulamadıklarını savunarak şunları söyledi 
"Hemen soruşturma açıldı. Sarayın o bölgesi bir hırsızı ilgilendirecek ünite değil. Başka bir şeyler olabileceği şüphesi üzerinde polis araştırmalarını sürdürüyor. Depoda daha çok kavuk, şal gibi kumaş türü eşyalar mevcut. Hırsıza yönelik cazip eser tipleri bunlar değil. Bu da şüpheleri farklı tarafa yönlendirebiliyor." 
Bakanlık Müsteşar Yardımcısı Zeynel Koç da, "Teftiş Kurulu'ndan birilerini görevlendirdik. İlginç bir hırsızlıkla karşı karşıyayız" dedi. 

'Bilen birileri çalmış' 
Polis, konuyla ilgili olarak olay günü sarayda çalışan temizlik işçisinden güvenlik görevlilerine kadar 13 kişinin ifadesine başvurdu. 
Müze deposunda kırılan cam parçalarının üzerindeki kan izlerinin personelden alınan kan örnekleriyle karşılaştırılması da, Kriminal Polis Laboratuarı'nda başladı. Henüz şüpheli kimsenin bulunmadığı hırsızlığın, Topkapı Sarayı'nı bilen biri veya saray çalışanı olabileceği iddia edildi. 
Hırsızların çalınan malları yurt dışına çıkarmak isteyebileceği ihtimaliyle tüm sınır kapıları uyarıldı. 

İşte çalınan eserler 

İl Kültür ve Turizm Müdürlüğü açıklamasına göre, çalınan eserler ve durumları şöyle 
1- Levha Env.No 9 20 Ölçü 52x42 cm. I. Mahmud'un tuğrası. Levhanın yazı zemini aşınmış olup haraptır. Eserin çerçevesi mevcuttur. 
2- Şal Env.No 5 8 Ölçü 330x143. Harap. 
3- Şal 315x139 cm. Harap. 
4- Ahşap Paravan 29x9,5x2 cm. ölçülerinde küçük bir pafta. Üzerinde 2 adet sedef yıldız var. Sedefler yer yer dökülmüş. 
5- Tuğralı Levha Ölçü 39 cm. yükseklikte. Çerçevesi ve camı kırık. 
6- Tuğralı Levha Ölçü 44 cm. yükseklikte. Ahşap üzerine kumaş kaplı olup ahşap çerçeveli. Fetih Suresi'nden bir ayet tuğra şeklinde yazılmış. Çerçevesi çürümeden dolayı kırık, kenarındaki usta adı kopmuş, zemininde solma ve lekeler var. 
7- Tuğra K ğıt üzerine I. Abdülhamit'in tuğrasıdır. Ahşap çerçevesinde yer yer kurtlanmalar var. 
8- Levha Ölçü 45x33 cm. K ğıt üzerine yazılmış olup ahşap çerçevelidir. Harap. 
9- Tuğra Ölçü 32x24 cm. Ahşap üzerine k ğıt yapıştırılmıştır. Harap. 

'Paravan, 20 bin dolar' 

Antik Palace'ın sahibi Turgay Artam, çalınan eserlerin değerleri konusunda şunları söyledi 
"Envanter bilgilerine göre tuğralar ve levhalara ayrı ayrı 10 ile 15 bin dolar arasında değer biçilebilir. Ahşap paravan da 15 ile 20 bin dolar eder. Şalların fotoğraflarını görmeden bir değer biçmek mümkün değil. Ancak fotoğraflarını vermeleri gerekir ki, biz antikacılar bunları gördüğümüzde ihbar edelim." 


</TEXT>
</DOC>
