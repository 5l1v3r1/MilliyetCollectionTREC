<DOC>
<DOCNO> 374264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/siyaset/siy02.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Zana cephesinde kavga iddiası 
</HEADLINE>
<TEXT>


Fesih kararı alan DEHAP'lıların, DTH yönetimine girme talebine olumsuz yanıt verildiği öne sürüldü. DEHAP Genel Başkanı Bakırhan ve DTH'li Dicle iddiaları yalanladı 

ANKARA Milliyet 


Eski DEP Milletvekili Hatip Dicle'nin, Abdullah Öcalan'ın yörüngesinde olmakla suçlanan ve Demokratik Toplum Hareketi'ne katılmak için DTH fesih kararı alan DEHAP Genel Başkanı Tuncer Bakırhan'ın yeni partinin yönetiminde yer alma talebini reddettiği öne sürüldü. Bakırhan ve Dicle ise iddiaları yalanladı. 
ANKA'nın haberine göre, bir süre önce "misyonunu tamamladığı" gerekçesiyle fesih kararı alan DEHAP, Öcalan'a "Sayın" diyen Orhan Doğan, Dicle ve diğer eski DEP'liler Leyla Zana ile Selim Sadak'ın oluşturduğu DTH'ye katılacağını açıkladı. Yeni partide görev almayı planlayan DEHAP Parti Meclisi üyeleri ile Bakırhan, DTH'nin çalışmalarına katılamadı. 

'Siz de seçilin, gelin' 
Bunun üzerine, Dicle'yle görüşen Bakırhan, başta kendisi olmak üzere DEHAP PM üyelerine, DTH'de kadro verilmesini istedi. Talebi geri çeviren Dicle, Bakırhan'a, "Gidin bölgelerinizde çalışıp delege seçilin" dedi. Bakırhan'ın "O zaman siz de hareketi bırakın ve gidip seçilin" sözleri üzerine de Dicle, "Ben nereden aday olursam olayım delege seçilirim" yanıtını verdi. 

Ortak açıklama 
Bu iddiaların yayılmasının ardından Bakırhan ve Dicle, dün ortak bir açıklama yaparak şunları kaydetttiler DEHAP'la, DTH'ye katılımıyla ilgili bir görüş ayrılığı yoktur. Bu iddiaların yanlışlığı, DTH'nin 9 - 10 Eylül'de Diyarbakır'da yapılacak olan Kurucular Kurulu toplantısında da görülecektir." 



</TEXT>
</DOC>
