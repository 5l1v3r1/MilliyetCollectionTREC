<DOC>
<DOCNO> 371710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur21.html </URL>
<DATE> 2005/08/21/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Gebze - Harem hattında çalışan minibüs kaza yaptı 6 yaralı 
</HEADLINE>
<TEXT>

     Kocaeli'nin Gebze İlçesi'nde meydana gelen trafik kazasında 6 kişi yaralandı. 
     AA muhabirinin edindiği bilgiye göre, Gebze-Harem hattında çalışan Murat Boz'un 30 kullandığı 34 M 5659 plakalı minibüs, D-100 karayolunun Çayırova mevkiinde devrildi. 
     Kazada yaralanan yolcular Ufuk Ablak, Muber Akay, Abdullah Kurtar, Abdurrahman Subaşı ile Belkıs ve Mehmet Kurtar, Gebze Devlet Hastanesi'nde tedavi altına alındı. 
     
     İETT OTOBÜSÜ - TÜPGAZ YÜKLÜ KAMYONETLE ÇARPIŞTI 

     Öte yandan Ümraniye'de İETT otobüsüyle çarpışan tüpgaz yüklü kamyonetin şoförü, itfaiye ekiplerince yaralı kurtarıldı. 
     Muharrem Adanas yönetimindeki 34 EYU 07 plakalı tüpgaz yüklü kamyonet, Yukarı Dudullu Alemdağ Caddesi Çayırönü Otobüs Durağı önünde sürücünün direksiyon hakimiyetini kaybetmesi sonucu karşı şeride girdi. Kamyonet, daha sonra da Sultanbeyli-Kadıköy seferini yapan İbrahim Dikici idaresindeki 92-724 kasa numaralı İETT otobüsüyle çarpıştı. 
     Çarpmanın etkisiyle kamyonetin şoför mahallinde sıkışan Muharrem Adanas, olay yerine gelen itfaiye ekiplerince yaralı kurtarılarak Haydarpaşa Numune Hastanesi'ne kaldırıldı. 
     
</TEXT>
</DOC>
