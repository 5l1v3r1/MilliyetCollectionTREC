<DOC>
<DOCNO> 364239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/guncel/gun01.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzeler, sanatı hayattan mahrum ediyor mu 
</HEADLINE>
<TEXT>


İletişim Yayınları'ndan çıkan "Sanatçı Müzeleri", müzelerin geleneksel muhafazak r yapısına tepki gösteren ve kendi alternatif müzelerini kuran sanatçıları anlatıyor, müze anlayışını sorguluyor 

KÜLTÜR SANAT SERVİSİ 

Ali Artun editörlüğünde yayımlanan "Sanatçı Müzeleri", sanatçıların müzelerle ilişkisi üzerine kaleme alınmış makalelerden oluşuyor. Müzelerin sanatı hayattan mahrum ettiği iddiasıyla kendi müzesini kuran sanatçılara bakış niteliğinde olan kitabın üzerinde durduğu örnek isimlerden biri Marcel Duchamp. Onun müzesi bir valizdi Valizin içinde eserlerinin fotoğrafları ya da küçültülmüş maketleri yer alıyordu. 

Alternatif müzeler 
Eserleri tasnif etmek, birbiriyle ilişkilendirmek ve ortak bir konu başlığı altında izleyenin bir değerlendirme yapmasına imk n tanımak fonksiyonuyla tanımlanıyorsa müzeler, Andy Warhol örneği bu düşünceyi sarsıyor. Warhol, 'eserleri' belli bir mantıkla buluşturmaktansa, 'ürün'leri depolarcasına bir araya getiriyordu. Andy Warhol Müzesi bu anlayışı yansıtıyor. 
20 çekmeceden oluşan ve sanatçıların minyatür eserlerini bir araya getiren 500 bölmeli Herbert Distel'in Çekmece Müzesi ile daimi bir koleksiyonu ve yeri bulunmayan Daniel Spoerri'nin Duygusal Müzesi, geleneksel kategori ve hiyerarşileri ortadan kaldıran alternatif müzelere örnek. 

Burhan Doğançay Burhan Doğançay Müzesi 

Çeşitli özel müzeler var Mesela koleksiyoncular kendi adlarına kişisel müze kuruyor Guggenheim Müzesi gibi. Üçüncü şahıslar sevdikleri bir sanatçı adına müze kuruyor Andy Warhol Müzesi gibi. Bir de yapıtçılar, benim gibi kendi müzelerini kuruyor. Bir yapıtçının eserleri en önemli müzelere girse de bütün eserlerinin müzede gösterilmesine imk n yok. 
Onun için birçok yapıtçı bugün kendi müzesini kuruyor. Ayrıca yıllardır Türkiye'de bir modern sanat müzesinin açılmasını bekledim. O müzeye eserlerimin önemli bir bölümünü hibe edecektim. Ama Türkiye'de müzecilik geçtiğimiz iki senede başladı. O yüzden Türkiye'deki ilk kişisel modern sanat müzesini açtım. Müzelerin sanatı hayattan mahrum ettiği düşüncesine katılıyorum. Çünkü benim Metropolitan'da, Modern Art'ta ya da National Gallery'de resimlerim var. O eserlerin devamlı olarak gösterilmesine bugünkü şartlar altında imk n yok. 
Diyelim ki ara sıra gösterildi, orada da bir tek eserimi gösterecekler. Bir de müzeler adeta Merkez Bankası gibi. İlk yaptıkları şey, hangi resimlerin müzelik, hangilerinin müzelik olmadığını ilan etmek. Önemli hocaların eserlerini topluyorlar ve nadiren eser satıyorlar dolayısıyla müzeye giren eserler hayat boyu orada kalıyor. 

Hüsamettin Koçan Bayburt Baksı Müzesi 

Öğrenci olduğum dönemde müzelerin sanat yapıtı ile izleyici arasına bariyer koyduğunu düşünüyordum. Bu nedenle müzeye girebilecek tuval resim gibi ürünleri bir kenara itip çok sayıda duvar resmi taslağı hazırlamıştım. Zaman içinde bu görüşümü geri çektim. Çünkü insanoğlunun ayrıcalıklı yaratısının bir yerde depolanması ve tasnif edilmesi gerekiyor. Aksi taktirde yaratıcılığının izi yeteri kadar geniş ve anlamlı biçimde takip edilemeyebilir. Müzeler bir bellek yaratır ve o bellek hayatın içinde oluşamıyor. Aslında sanatçıların tepki duyduğu, müzelerin kuruluşu sırasında devreye giren ideolojilerdir. Sanatçı müzeleri bir başkaldırı mı Sayılabilir. Mesela Türkiye'de terzi söküğünü dikmiyor, biz o söküğü dikmeye çalışıyoruz. 

Süleyman Saim Tekcan İMOGA İstanbul Grafik Sanatlar Müzesi 

Türkiye'de müze dediğimiz zaman akla Osman Hamdi Bey'in kurduğu Arkeoloji Müzesi geliyor öncelikle. Müze olarak inşa edilen ilk bina o, ikincisi de IMOGA. Diğer müzelerin çoğu, başka binaların restorasyonuyla oluşmuş. Türkiye'de müzecilikte önemli bir oluşum görmüyoruz. Atatürk'ün kurduğu Dolmabahçe Sarayı'nın Veliaht Dairesi'ndeki Resim Heykel Müzesi ile Ankara'da Türkocağı Binası'ndaki Resim Heykel Müzesi'nin halka yönelik olduğu söylenemez. 

'Devlet görüşüyle olmaz' 
Arkeoloji Müzesi de müzeden çok depo gibi. Durum böyleyken, günümüzdeki önemli müzelerin İstanbul Modern ve IMOGA olduğunu düşünüyorum. Sanat eğitiminin devlet görüşleriyle olmayacağını bildiğim için IMOGA'yı kurdum. 
Türkiye'de Atatürk dışındaki siyasiler çağdaşlaşmadan uzak durmaya çalıştılar. Cahil insanı yönetmenin kolay olacağını düşündüler. Oysa kültürlü bir toplum yarattığınız zaman siz de siyasi olarak üst düzey bir kalite taşımak durumunda kalırsınız. Siyasilerimizin taşıdığı kalite ise belli. 


</TEXT>
</DOC>
