<DOC>
<DOCNO> 372402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yazar/pulur.html </URL>
<DATE> 2005/08/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bakanı kargatulumba yaptılar... 
</HEADLINE>
<TEXT>


ELBETTE bayram değil, kazanılmış büyük zafer değil, bir milletin kaderini değiştirecek değişim değil, devrim hiç değil... 
Lakin hem "Formula 1" hem İzmir'deki Üniversite Oyunları "Universiade", düzenleme, organizasyon bakımından mükemmeldi, yüz ağartıcıydı. 
Oysa yıllar yılı bizim böyle işleri beceremeyeceğimiz söylenirdi, demek ki becerebiliyormuşuz... 

HELE İzmir halkının kapanış törenindeki davranışı, tutumu... 
Sen açılış töreninde Cumhuriyet'ten, Kurtuluş Savaşı'ndan, Atatürk'ten söz etmez misin, onları görmezden gelir misin 
Buyur o halde gör Biz de Atatürk Stadyumu'na binlerce bayrakla geliriz, Onuncu Yıl Marşı'nı okuruz, Atatürk'ün büyük fotoğrafını asarız, tören boyunca elimizde bayraklar tribünleri gelincik tarlasına çeviririz, alırsın ağzının ya da kafanın payını... 

ŞAMPİYON olan voleybolcularımızla, Devlet Bakanı Mehmet Ali Şahin bir tabuyu kırdıklarının, acaba farkında mıydılar Maç bitmiş, şampiyon olmuşuz. Bakan tribünden sahaya atlıyor, takım elbisesiyle, kravatıyla şampiyonlara koşuyor, kucaklıyor. Onlar da Bakan'ı kargatulumba havaya atıp tutuyorlar... 
Müthiş ve tarihi bir görüntü, hazırlanmış bir mizansen değil 
Hangi başarıdan sonra böyle bir manzara görüldü 
Öyle içten, öyle candan ki 
Şimdi bunu da eleştirenler çıkacaktır. Öyle ya "Ağır ol, molla desinler ", böyle şeyleri sevmezler. 
Kimi bunu ciddiyete sığdırmaz, kimi de sululuk der. 
Hayır, bu sululuk değildir. Eğer voleybolculardan biri, Bakan'a bir yerde rastlar, elini ensesine atar, "Ne haber Bakan " derse, sululuk budur. 
Hiç kuşkumuz yok, o sporculardan biri ileride bir gün Bakan'a rastlarsa, "Sayın" demeyi ihmal etmeyecek, gereken saygıyı gösterecektir. 

BİZE göre, bütün bunların temelinde "gülmemek" ya da "gülmeyi ayıp sayan" bir kafa yatıyor. 
Zaten çocukları da öyle yetiştiriyoruz ya 
"Büyüklerin yanında gülünmez " 
"Misafirlerin yanında konuşulmaz " 
Niye konuşulmazmış, niye gülünmezmiş 

YUSUF Ziya Ortaç'ın elli yıl önceki bir yazısını hatırlıyoruz... 
"Gülmüyoruz 
Fotoğrafçı camek nlarına bakıyorum, resimlerin çoğunda düşünen bir Napolyon... 
Çalgılı meyhanede saz ağlıyor. 
Şu yüzlerine, bir cenaze evinin hüznü sinmiş kalabalık, Şehir Tiyatrosu'nun Komedi kısmından çıkıyor. 
Boğaziçi vapurları asık surat taşıyor. 
Tramvaylar, tüneller, otomobiller, seyyar bir hastahanenin melankolik koğuşları." 

ŞİMDİ diyeceksiniz ki, bu kadar milyon işsizin, bu kadar milyon insanın açlık sınırında olduğu bir ülkede nasıl gülelim 
Haklısınız ama, N zım Hikmet'in "Yaşamak güzel şey be kardeşim " dediğini de unutmayalım. 
Hiç olmazsa İstanbul'daki "Formula 1", İzmir'deki "Universiade" biraz olsun yüzümüzü gevşetsin... 
Yooo, hemen suratınız değişmesin, kafanızın tavanına soru işaretleri çengel gibi asılmasın... 
İki organizasyonu da AKP tek başına değil, Türk insanı yaptı... 



</TEXT>
</DOC>
