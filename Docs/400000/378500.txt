<DOC>
<DOCNO> 378500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonyas12.html </URL>
<DATE> 2005/09/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İpucu yok İşadamının kaçırılan kızıyla ilgili 9 ihbar 
</HEADLINE>
<TEXT>

     Hollanda'da bir işadamının önceki gün kaçırılan kızıyla ilgili araştırmanın devam ettiği, şu ana kadar iz ya da ipucuna ulaşılamadığı, ancak polise dünden bu yana 9 ayrı ihbar yapıldığı bildirildi. 
     Kaçırılan kızın ailesinden herhangi bir açıklama yapılmazken, polis ihbarları doğruladı, fakat içerikleri hakkında bilgi vermedi. 
     Polis, olayı aydınlatabilmek için 50 kişinin yer aldığı özel bir ekip oluşturduğunu, araştırma ve soruşturmanın geniş şekilde sürdürüldüğünü bildirdi. Şu ana kadar fidye istenip istenmediği konusunda ise bilgi verilmedi. 
     Hollanda'nın en zengin kişileri arasında bulunan Hans Melchers adlı işadamının 37 yaşındaki kızı Claudia Melchers, önceki gün akşam saatlerinde Amsterdam'daki evinden çocuklarının gözü önünde kaçırılmıştı. 
     
</TEXT>
</DOC>
