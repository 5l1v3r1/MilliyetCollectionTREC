<DOC>
<DOCNO> 393347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun49.html </URL>
<DATE> 2005/11/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Putin Askerlik süresi 1 yıla insin 
</HEADLINE>
<TEXT>

     Rusya Devlet Başkanı Vladimir Putin, 2008 yılından itibaren 2 yıl olan mecburi askerlik hizmetinin 1 yıla indirilmesini istedi. 
     Putin, Rus Ordusu komuta kademesiyle yaptığı görüşmede, mecburi görev süresinin kara kuvvetlerini etkilemeyecek şekilde yapılması gerektiğini belirterek, 2006 yılında sözleşmeli askerler için koşulların radikal bir şekilde çekici hale getirilmesi gerektiğini vurguladı. 
     Komuta kademesinin de, birimlerinin terörle mücadeleye katılmaya hazır olması konusuna çok dikkat etmelerini isteyen Putin, Rus askerlerinin özellikle Nalçik'teki teröristlere yönelik mücadelesini övdü. 
     Rus ordusunun gücünü zayıflatmadan reform yapılmasının önemli olduğunu ve Rus ordusunun her türlü tehdide karşı hazır hale gelmesi gerektiğini ifade eden Putin, ''Orduya ciddi kaynaklar aktararak, Rus ordusunun ülkemizin garantörlüğü ve egemenliğinin en önemli parçası olduğunu anlayacağız'' diye konuştu. 
     
</TEXT>
</DOC>
