<DOC>
<DOCNO> 358854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yasam/axyas01.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
112 bıçak darbesine 6 yıl hapis 
</HEADLINE>
<TEXT>


İktidarsız koca, başka erkeklerle birlikte olmasına izin verdiği eşi evi terk etmeye kalkınca çılgına döndü. Eşini hunharca öldüren İngiliz, sadece 6 yıl hapse çarptırıldı 

LONDRA DHA 

İngiltere'nin başkenti Londra'da, başka erkeklerle yatmasına izin verdiği eşini tam 112 yerinden bıçaklayarak öldüren kocaya, 6 yıl hapis cezası verildi. 
Alkol ve kalp sorunları nedeniyle 2003'ten beri iktidarsızlık yaşayan Christopher Willsher 53 , kaybetmek istemediği eşi Jeanette Willsher'e 48 'başka erkeklerle yatabilmesi için' izin verdi. Bu anlaşmanın ardından Jeanett, 2 yıl içinde en az 14 erkeği eve getirdi. Jeanette son olarak, 2004'te Sean Beaver'e 18 aşık oldu. Genç adamın "Benim evime taşın" teklifinde bulunduğu Jeanette, kocasına ayrılmak istediğini söyledi. Çiftin oğlu Chris'in 21 de tanık olduğu tartışmada, Christoher Willsher, eşine "Beni terk etme" diye yalvardıktan sonra, eline bıçak alıp, "Benden ayrılırsan bıçağı kendime saplarım" dedi. Eşinin "O zaman, herkese iyilik yapmış olursun" yanıtıyla çılgına dönen Willsher, karısını 112 kez bıçaklayarak öldürdü. Dünkü duruşmada h kim, "İyi katlanmışsın" dediği Willsher'e, hafifletici sebepleri göz önüne alarak 6 yıl hapis verdi. 


</TEXT>
</DOC>
