<DOC>
<DOCNO> 376768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonsiy13.html </URL>
<DATE> 2005/09/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Beki Başbakanlık İnsan Hakları Başkanlığı tasfiye edilmeyecek 
</HEADLINE>
<TEXT>

     Başbakanlık Basın Sözcüsü Akif Beki, Başbakanlık İnsan Hakları Başkanlığı'nın tasfiye edileceğine ilişkin haberlerin asılsız ve gerçek dışı olduğunu belirterek, ''İddiaların tam aksine, Başbakanlık İnsan Hakları Başkanlığı'nın Birleşmiş Milletler BM ilkeleri ile daha uyumlu, daha bağımsız ve daha fonksiyonel bir duruma kavuşturulması için çalışmalar yürütülmektedir'' dedi. 
     Akif Beki, yaptığı yazılı açıklamada, amacın, Başbakanlık İnsan Hakları Başkanlığı'nın etkinliğini artırmak ve sivil toplum kuruluşlarıyla 'katılımcılık esasına dayalı' daha verimli bir işbirliği içinde çalışmasını sağlamak olduğunu belirtti. 
     Beki, bu doğrultuda yürütülen çalışmaların ''Başbakanlık İnsan Hakları Başkanlığı tasfiye ediliyormuş'' şeklinde yansıtılmasının üzüntüyle karşılandığını kaydetti. 
     
</TEXT>
</DOC>
