<DOC>
<DOCNO> 395937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/guncel/gun11.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kent Oyuncuları ve Dostlar Tiyatrosu sezonu açıyor 
</HEADLINE>
<TEXT>



Kent Oyuncuları, 2005 - 2006 tiyatro sezonunu iki yeni oyunla açıyor Patrick Marber'in "Kumarbazın Seçimi" ile Rebecca Lenkiewicz'in "Gece Mevsimi". "Kumarbaz'ın Seçimi", bugün 20.00'de, "Gece Mevsimi" ise 25 Kasım'da sahnelenecek ve oyunlar dönüşümlü olarak izlenebilecek. 0212 246 35 89 

İlgisizlikten yakındı 
Kent Oyuncuları arasında Cüneyt Türel, Köksal Engür, Selçuk Yöntem, Mehmet Birkiye, Okan Yalabık, Engin Hepileri, Demet Evgar, Yeşim Koçak, Elvan Boran, Umut Temizas ve Osman Sonant yer alıyor. Yıldız Kenter, Kent Oyuncuları'nın yeni sezon için düzenlediği bilgilendirme toplantısında, basının ilgisizliğinden yakınarak, "Tiyatroları bu zor zamanda destekleyen bazı firmalar var. Tiyatrolara destek vermek firmalara pek cazip gelmiyor. Oyuncu arkadaşlarımdan güç alıyorum ve hepinize teşekkür ediyorum" dedi. 
Dostlar Tiyatrosu ise politik - güldürü "Aymazoğlu ile Kundakçılar" adlı yeni oyunuyla sezonu açtı. Genco Erkal'ın Max Frisch'in çağdaş dünya tiyatrosunun başyapıtlarından biri olan oyunundan uyarladığı "Aymazoğlu ile Kundakçılar", günümüz Türkiye'sinin sosyal ve siyasi profiline göndermeler yapan bir güldürü. 
Oyunda Genco Erkal, Meral Çetinkaya, Erdem Akakçe, Metin Coşkun, Tilbe Salim ve Beyti Engin rol alıyorlar. Oyun, bu akşamdan itibaren Muammer Karaca Tiyatrosu'nda seyirci karşısına çıkacak. 0212 252 59 35 



</TEXT>
</DOC>
