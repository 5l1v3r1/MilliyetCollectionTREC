<DOC>
<DOCNO> 395597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonyas15.html </URL>
<DATE> 2005/11/16/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
iPod'unuzla artık seks de yapabilirsiniz 
</HEADLINE>
<TEXT>

     CNNTÜRK.com 

iPod'a adapte edilebilen seks oyuncağı iBuzz, müzikle seksi bir araya getiriyor. 
     İngiltere'de yayımlanan 'The Sun' gazetesinin haberine göre, seks aksesuvarları üreten İngiliz şirketi Boffins'in ürettiği iBuzz, iPod'a adapte edilebilen ve müziğin tonuna göre titreşimlerini ayarlayabilen bir vibratör. 
     Love Honey internet sitesinden bayan Ali Carnegie, iBuzz'ın satışına başladıklarını duyurdu. iBuzz'ın iPod'un üreticisi Apple ile hiçbir bağlantısı bulunmuyor. 
     Love Honey internet sitesinde 30 sterline satılan iBuzz, erotik mağazalarda 26 sterline bulunabiliyor. Gösterişsiz tasarımı ile dikkat çekmeyen iBuzz, Carnegy'ye göre her yerde kullanılabilir. 
     
     İki tutku bir arada 

     Kadınlara yönelik yayın yapan bir teknoloji sitesi olan Gadget Candy'den bayan Jessamy Hawley ise kadınların iki önemli tutkusunun iBuzz'da bir araya getirildiğini düşünüyor. 
     Hawley, "iPod günümüzün vazgeçilmez aksesuvarlarından biri. Vibratörler ise özel anların vazgeçilmez oyuncağı. En sevdiğiniz şarkıyı dinlerken orgazm olmak inanılmaz bir şey" diyor. 
     
     iPod'unuz yoksa sorun değil 

     iBuzz ayrıca, iPod'a sahip olmayanlar tarafından da kullanılabiliyor. Herhangi bir müzik aletine bağlanabilen iBuzz, müziğin olmadığı durumlarda ise yedi farklı titreşim seçeneği sunuyor. 
     iBuzz, şimdilik sadece İngiltere'de satılıyor. Tüm Avrupa'ya ve ABD, Kanada ve Avustralya'ya satışına ise yılbaşına kadar başlanacak. 
     
</TEXT>
</DOC>
