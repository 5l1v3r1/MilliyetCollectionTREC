<DOC>
<DOCNO> 393214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/astro/index.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı adımlar mümkün 
</HEADLINE>
<TEXT>


Çok şey yapabileceğimiz bir gündeyiz. Düşüncelerimizi pratik hale getirebilmemiz için daha fazla çaba göstermek gerekebilir. Öğle saatlerinde inandırıcı olabilir ve eldeki işlere daha fazla yoğunlaşabiliriz. 
Koç'lar bugün yeni planlar peşindeler. Yalnız ortaklaşa çalışmalarda uyumlu olmaları gerekiyor. Arkadaşlıklar ise her zamankinden önemli olabilmeli. Boğa'lar yoğun bir gündeler ve iş hayatında artan sorumluluklar onları zorluyor. Kariyer konusunda önemli gelişmelere yakın olmalı ve kendilerini gösterebilme konusunda çabalamaları gerekir. İkizler iyimserliklerini kullanarak düşüncelerini aktarabilmeli. Eğitimle ilgili girişimlerde biraz çaba gerekiyor. İlişkilerinde ise daha özenli olmalılar. Yengeç'ler birçok konuda esnek olmanın faydasını görmeli. Ortaklaşa alanda çıkan terslikler onları zorluyor. Duyguları konusunda açık olmak onlar için rahatlatıcı şartlar oluşturabilir. Aslan'lar ikili ilişkilerinde ılımlı olmaları gereken günlerindeler. Yeni anlaşmalar önem kazanıyor ama, abartıdan uzak olmalarında da fayda var. Başak'lar bazı işleri tekrar ele almalı ve gözden geçirmeli. Düzen gerektiren ve sağlıkla ilgili konular bugün de öne çıkabilecek. 
Terazi'ler son dönemdeki çabalarının karşılığını alacaklar. Biraz da eğlenmek ve gevşemek onlara iyi gelecek. Aşkta da hevesli bir tutum içindeler. Akrep'ler sıkı çalışarak somut sonuçlar elde edebilirler. Bu arada aileye ait sorumluluklar onlar için oyalayıcı olabilir. Planlı olmaya gayret etmeliler. Yay'lar kısa yolculuklar ve iletişim konularında hareketli bir gündeler. Birçok konuda iyimserlikleri arıyorlar. Bu arada kardeşlerle ilişkiler özen istiyor. Oğlak'lar maddi alanda rahat hareket edebilirler. Bugün orijinal fikirler üreterek birtakım sıkıntılar aşılabilir. Harcamalarında abartıdan uzak kalmalılar. Kova'lar öne çıkabilecekleri bir gündeler. Pek çok alanda tutarlı olmaları gereken konular da var. Kişisel isteklerini sağduyu eşliğinde planlamalılar. Balık'lar biraz önlemci olmalı ve iyimserliklerine de güvenmeliler. Duygusal olarak kendilerini üzen konulardan uzak kalmalarında fayda var. 


</TEXT>
</DOC>
