<DOC>
<DOCNO> 383593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy02.html </URL>
<DATE> 2005/10/03/ </DATE>
<TIME> 05.50 </TIME>
<AUTHOR>  </AUTHOR>
<HEADLINE>
Uzungöl’de otel inşaatı durduruldu 
</HEADLINE>
<TEXT>

     Hakan DEĞİRMENCİ DHA 

      TRABZON’un Çaykara İlçesi’nin turistik beldesi Uzungöl’de, işadamı Şükrü Fettahoğlu tarafından yaptırılan 3 yıldızlı otel inşaatı, Özel Çevre Koruma Kanunu’na aykırı olduğu gerekçesiyle mahkeme kararıyla durduruldu. Karara itiraz eden Fettahoğlu, Eğer bu karar iptal edilmezse, inşaatı ahır olarak kullanmaları için köylülere devredip, Ayvalık’ta otel yapacağım'' dedi. 
     Uzungöl Beldesi’ne 6 kilometre uzaklıktaki Ladi Mezrası'nda yapımına bir yıl önce başlanan ve kaba inşaatı tamamlanan 6 katlı otelin 3 yıldızlı olacağını belirten Şükrü Fettahoğlu, şunları söyledi 
     Büyük grupları ağırlamayı düşündüğümüz, her türlü sosyal aktivitenin yapılabileceği 140 yataklı otelimiz ahşap kaplama olacaktı. İnşaata izin verildi ve bugüne kadar yaklaşık 1 trilyon lira 1 milyon YTL harcayıp kaba inşaatı bitirdik. Ancak Özel Çevre Koruma Kanunu’na aykırılık olduğu gerekçesiyle inşaat durduruldu. Uzungöl Belediyesi ve beldedeki küçük işletmelerin sahipleri, rant sağlamak için bizim yapacağımız tesise karşı çıkıyorlar.'' İstanbul, İzmir, Antalya, Kocaeli ve Trabzon’da çok sayıda turistik tesisleri bulunduğunu söyleyen Fettahoğlu, Bu otel tamamlandığında yöredeki çok sayıda hemşerime iş imkanı sağlanacak. Karara itiraz ettik. Eğer son karar, otelin yapılmaması yönünde çıkarsa, bugüne kadar tamamlanan bölümü, ahır olarak kullanmaları için köylülere vereceğim ve aynı oteli Ayvalık’ta yapacağım'' dedi. 
     İnşaatın bulunduğu alanda orman olmadığını ve tek ağaç kesilmediğini vurgulayan Şükrü Fettahoğlu, 28 yıllık turizmciyim. Tek amacım memleketime böyle bir tesis kurmak ve hemşehrilerime iş imkanı sağlamaktır. Hiçbir şekilde çevreye zarar vermediğimiz de ortadadır. Bu yanlıştan dönüleceğine inanıyorum'' diye konuştu. 
     
</TEXT>
</DOC>
