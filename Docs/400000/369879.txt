<DOC>
<DOCNO> 369879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/yazar/pulur.html </URL>
<DATE> 2005/08/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kürtler, aydınlar ve Avrupalılar... 
</HEADLINE>
<TEXT>


Bu yazıya, böyle başlamak acaba doğru olacak mı Hik ye malum karınca bütün yaz çalışmış, kış için yuvasını yiyeceklerle, yakacakla doldurmuş, ağustosböceği ise cırcır ötüp durmuş... Kış gelmiş ağustosböceği aç, karınca ise sımsıcak evinde, kışın keyfini çıkarmış... 
Lakin kış o yıl o kadar sert olmuş ki, karıncanın ne yiyeceği, ne yakacağı kalmış, soğukta tir tir titrerken kapı çalmış, açmış. O da ne Ağustosböceği arabasına kurulmuş, kürküne sarılmış, başında kalpak, karıncanın hatırını sormuş 
"Paris'e kadar gidiyorum, bir isteğin var mı " 
Karınca fena bakmış 
"Paris'te La Fontaine diye bir herif var, git ona selam söyle, bir daha yalan yanlış şeyler yazmasın " 

Şimdi bundan sonra da kimse kalkıp, "Terörle bir yere varılamaz " demesin, "Akan kan yerde kalmaz " demesin, "Kürt yoktur " demesin, "Onlar karda yürürken ayakları kart kurt ettiği için Kürt denmiştir" diye safsata yapmasın, "Kürt sorunu yoktur " demesin... 
İşte, Türkiye Cumhuriyeti'nin Başbakanı açık seçik söyledi 
"Kürt sorunu, benim sorunumdur " 

Olağanüstü hal valilerinden biri anlatmıştı Diyarbakır'a Avrupalılar gelecek, vali, önceden gezilecek köylerden birine gitmiş. "Biz Kürt'üz " filan demesinler isteniyor. Köyün ileri gelenlerini toplamış, anlatmış, "Olur beyim " demişler. Vali tam arabasına binerken yaşlı bir adam koşup gelmiş 
"Ama beyim biz Kürt'üz " 

Kerameti kendinden menkul şeyhler gibi, "aydınlıkları" kendilerinden menkul, zevat-ı muhteremle Başbakan aynı söylemde anlaşmışlar 
"Kürt sorununu çözmek için demokratik açılım şart " 
Nedir bu açılım, nereye kadar açılacağız 
Belli değil 
Mesut Yılmaz, "Avrupa'nın yolu Diyarbakır'dan geçer " demişti acaba demokratik açılımın rotası İmralı'dan mı geçecek 
Başbakan, "Herkes söyleyeceğini söylesin " diyor... 
Abdullah Öcalan söylemeyecek mi 
Atlar İmralı'dan tekneye, çıkar Mudanya'ya, törenle karşılanır acaba karşılama törenine "şehit aileleri" de davet edilecek mi 

Biraz önce bir hata ettik, "aydınlıkları kendilerinden menkul" zevattan söz ettik, çünkü bunlar, ne seçimle "aydın" seçildiler, ne de tayinle "aydın rütbesi"ne eriştiler... 
Lakin iki kişi hariç... İkisi de Başbakan'ın isteğiyle -Başbakanların isteği emir telakki edilir- aydınlar heyetine dahil edildiler. 
O halde, onların "aydınlıkları" kerameti kendinden menkul şeyhlere benzemez. Seçilmişseler bile, "aydınlık mangası"na tepeden tayin edildiler. 

Başbakan'ın Diyarbakır gezisini yansıtan Milliyet'in manşeti tarihiydi 
"Ne yazık ki meydan boştu " 
Konuşmayı dinlemeye 700-800 kişi gelmişti... 
Bu olgunun çevirisi şudur... 
"Boş lafa karnımız tok " 

Hepsinden önemlisi, gazetelerin sütunlarında sıkışmış kalmış bir haber. Avrupa Birliği ve Güneydoğu'daki sorunların çözümü için IMF ve Dünya Bankası yetkililerinin de katılacağı bir komite önerdi. 
Tarih nasıl tekerrür ediyor. 
Bir zamanlar da Osmanlı'yı "adam etmek" için "Islahat Heyetleri" kurmuşlardı. Tuna Vilayetleri Islahat Heyeti, Şark Vilayetleri Islahat Heyetleri gibi... 
Balkan milletlerini de böyle ayaklandırdılar, Ermenileri de... 

Biz, "Sevr'e adım adım gidiyorlar ya da gitmek istiyorlar" derken varsın birileri bizim gibi düşünenleri Sevr sendromu ile suçlasın... 
Ne güneş balçıkla sıvanır, ne de mızrak çuvala sığar. 
Tarih, karanlığı aydınlık gibi yutturmak isteyenleri yazacaktır. 



</TEXT>
</DOC>
