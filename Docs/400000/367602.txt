<DOC>
<DOCNO> 367602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun31.html </URL>
<DATE> 2005/08/06/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Washington'da terör örgütü PKK toplantısı tamamlandı... 
</HEADLINE>
<TEXT>

     Terör örgütü PKK tehdidine ilişkin ilki Ankara’da düzenlenen toplantıların devamı niteliğindeki Türkiye-ABD-Irak arasında üçlü terör toplantısının ikincisi Washington’da yapıldı. 
     Amerikan Dışişleri Bakanlığı’nda yapılan toplantıda Türk tarafını, Büyükelçi Hayati Güven başkanlığındaki bir heyet, Amerikan tarafını da ABD Dışişleri Bakanlığı Müsteşar Yardımcısı Matt Bryza başkanlığındaki bir heyet temsil etti. 
     Bu hafta ortasında yapılması planlanan toplantılar, Irak heyetinin Washington’a ancak dün ulaşabilmesi nedeniyle bugüne kaldı. 
     Edinilen bilgiye göre, Washington’da bu sabah yapılan toplantıların tamamlanmasının ardından Türk heyeti, New York üzerinden Ankara’ya hareket etti. 
     
</TEXT>
</DOC>
