<DOC>
<DOCNO> 384601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonyas04.html </URL>
<DATE> 2005/10/06/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Kan vermek orucu bozmaz 
</HEADLINE>
<TEXT>

     Recep İSTEK DHA 

      KIZILAY Kayseri Sadiye Nuhoğlu Kan Merkezi Müdürü Dr. Adem Tatar, orucu bozmamasına rağmen ramazan ayında kan veren sayısının 4’te 1’e kadar düştüğünü söyledi. Ramazanda da kan bağışına ihtiyaç duyulduğunu söyleyen Dr. Tatar, Ramazanda kan verme konusunda endişesi olanlar iftardan sonra kan verebilir'' dedi. 
     Kan vermenin hem sağlık hem de insani yönden faydaları olduğunu söyleyen Dr. Tatar, Kan verenlerin kemik iliğindeki kan hücrelerinin yenilenmesi hızlanır. Kısa zamanlı olarak kolesterolün ve yüksek tansiyonun düşmesi sağlanır. Kan vermenin insani boyutu daha önemlidir. Ölmek üzere bir insanı veya yaşamı kararmak üzere olan birisine hayat veriyorsunuz. Sizin kanınızla bir insan yeniden hayata dönüyor'' dedi. 
     Ramazanda kan vermenin oruca herhangi bir zararı olmamasına rağmen insanların kan vermediğini belirten Dr. Tatar, şöyle devam etti. 
     Ramazanda kan verenlerin sayısı diğer aylara göre dörtte bire düşüyor. Kan veren az olduğu için kan ihtiyacı daha da artıyor. Vatandaşlardan Ramazanda da kan vermelerini istiyoruz. Kan vermek isteyenler, oruçlu oldukları için sağlıklarından endişe ederlerse, günün erken saatlerinde veya iftardan sonra kan merkezlerine gelerek verebilirler. Türkiye’deki bütün kan merkezleri 7 gün 24 saat açıktır.'' 
     
     MÜFTÜ YARDIMCISI ORUCU BOZMAZ 
     Kayseri Müftü Yardımcısı Mustafa Güraslan da kan vermenin oruca herhangi bir zararı olmadığını söyledi. Müftü Yardımcısı Güraslan, oruçlu iken kan verenlerin dinlenmelerini ve hafif işlerle uğraşmasını önerdi. 
     
</TEXT>
</DOC>
