<DOC>
<DOCNO> 359820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/yazar/sazak.html </URL>
<DATE> 2005/07/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sağlıklı bir öneri 
</HEADLINE>
<TEXT>


Çernobil kazasının Karadeniz başta olmak üzere Türkiye'de kanserden ölümlerdeki artış oranına etkisi tartışılırken, Sağlık Bakanı Recep Akdağ'ın bu iddiayı doğrulayacak bilimsel veriye sahip olmadıklarını itiraf etmesi üzerine, Avustralya'da görev yapan Epidemiyolog Biyoistatistikçi Dr. Berrin Köse'den bir öneri geldi. 
Berrin Hanım, Kazım Koyuncu'nun ölümünden etkilenmiş, uzmanı olduğu alandaki görüşlerini 'İkinci Çernobil'i Beklerken Ülkemizde Halk Sağlığı' başlığı halinde derleyerek e-mail ile gönderdi. Dr. Köse, somut bir öneride bulunuyor. 
Türkiye'de Kanser Kayıt Merkezleri kurulmadan, Türkiye'de gerçek durumun ortaya çıkarılamayacağını savunuyor. 
Dr. Köse'ye hak veriyoruz. 
Annem kanser tedavisi görüyordu. Hacettepe Üniversitesi Onkoloji Hastanesi'nde 9 ay önce 'kök hücre nakli' yapılmıştı, ancak ölümü 'kalp yetmezliği' olarak kayıtlara geçti 
Berrin Köse'nin değerlendirmesi şöyle 
"Kanser Kayıt Merkezimiz olsaydı, KKM Çernobil felaketinin ülkedeki kanser vakalarını artırıp artırmadığı, radyasyonun hangi coğrafi bölgelerde daha ciddi sonuçlara neden olduğu, kısa ve uzun vadedeki sağlık etkileri, vs. gibi konulardaki gerçeklerin neler olduğunu saptayabilirdik. Sonuç olarak, elimizdeki bu verileri Çernobil kazası nedeniyle tazminat talep edeceğimiz Avrupa İnsan Hakları Mahkemesi'ne delil olarak sunabilirdik." 
Ne yazık ki böyle bir şansımız yok. 
Karadeniz'de ve Türkiye genelinde giderek artan kanserle ilgili Çernobil'in etkilerini 19 yıl önce 'karartan' bizzat devletin kendisi, dönemin siyasi kadroları değil mi 
Önemli olan bugünün risklerini ortaya koymak, tehdidin boyutlarını örtbas etmeden gelecekte yapılacakları planlamak. Dr. Köse'nin uyardığı gibi 'İkinci Çernobil' olmadan gereken önlemleri almak. 
Çünkü bu ülkede çevre ve sağlık sorunları ne zaman tartışılmaya başlansa, günde 20 bardak çay içen bakanlar, ya da Bergama'daki madenin atık havuzunda yüzmeye talip 'ilgili'ler akla geliyor. 
Peki ne yapmalı 
Berrin Hanım, Karadeniz'de kanser taraması yapılmasının iyi niyetli bir istek de olsa bunun çözüm olmayacağını, mutlaka Kanser Kayıt Merkezi KKM kurulması gerektiğini savunuyor. O arada Karadeniz'de başlatılacak bir tarama çalışmasının özellikle 'erken teşhis'e katkısını dile getiriyor. Çernobil sonrası sakat bebek doğumlarındaki artışa dikkat çekiyor. 
Dr. Berrin Köse'nin çalışmasını sizlerle paylaşmayı yarın da sürdüreceğiz. 
Ve bir soru 'Çernobil'in atıkları nereye gömülüyor ' 



</TEXT>
</DOC>
