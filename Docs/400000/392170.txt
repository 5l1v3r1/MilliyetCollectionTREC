<DOC>
<DOCNO> 392170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun24.html </URL>
<DATE> 2005/11/04/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Washington Post'tan yeni iddia "ABD'nin gizli cezaevleri var" 
</HEADLINE>
<TEXT>

     ABD'nin Romanya'da gizli cezaevi bulunmadığını açıklayan Rumen yetkililer, Kogalniceanu hava üssünü gazetecilere açtı. 
     Washington Post gazetesinin, Amerikan Merkezi Haberalma Örgütü'nün CIA El Kaide terör örgütünden bazı önemli şüphelileri 8 ülkedeki gizli cezaevlerinde tuttuğunu ve sorguladığını yazması üzerine açıklama yapan askeri yetkililer, ülkenin güneydoğusundaki Kogalniceanu üssünün söz konusu amaçla kullanılmadığını söylediler. 
     Üs komutanı Dan Buciuman, Amerikalıların kullandığı sırada üste birçok sivil bulunduğunu, cezaevi olarak kullanılması halinde bunun gizlenemeyeceğini belirtti. 
     Associated Press'e, 2003-2005 yılları arasında Kogalniceau havaalanına inen uçakların listesini veren havaalanı müdürü Cornel Balan da, uluslararası yükümlülükleri yerine getirdikleri için havaalanına kayıt tutulmadan uçak inemeyeceğini söyledi. 
     Köstence yakınlarındaki, 320 hektar büyüklüğündeki üs, Afganistan ve Irak savaşları sırasında asker ve teçhizat transferi için kullanılmıştı. Üsten ABD, Fransa, İtalya, kanada, Almanya ve İngiltere ile yapılan ortak tatbikatlarda da faydalanılmıştı. 
     
</TEXT>
</DOC>
