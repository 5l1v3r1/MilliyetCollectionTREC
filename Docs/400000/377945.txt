<DOC>
<DOCNO> 377945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/siyaset/siy08.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi ABD engelliyor 
</HEADLINE>
<TEXT>


CENK BAŞLAMIŞ Moskova 


Irak Cumhurbaşkanı Celal Talabani, Amerikan askerlerinin çekilmesi halinde Türk ordusunun Kuzey Irak'a gireceğini öne sürdü. Talabani, Rus İnterfaks Ajansı ile Kommersant gazetelerine yaptığı açıklamada Moskova'nın politikasını sert şekilde eleştirdi. Talabani, Rusya'nın Irak'taki Amerikan askerlerinin çekilmesi yolundaki isteğinin gerçekçi olmadığını savunurken, "Diyelim ki yarın çekildiler. Ne olur İç savaş çıkmaz mı Peki o zaman Türkiye'nin Kerkük'teki Türkmen azınlığı koruma bahanesiyle Irak'ın kuzeyine girmesine kim engeller " diye sordu. ABD askerinin ayrılması durumunda İran ile Suriye'nin de Irak'a saldıracağını ileri süren Talabani, Rusya'nın da Irak'a karşı "dost olmayan" bir siyaset izlediğini ve bu nedenle "kaybettiğini" söyledi. Saddam yanlılarını Suriye'nin desteklediğini ima eden Talabani, devrik liderin idam edilmeyeceği sözü verdi. 



</TEXT>
</DOC>
