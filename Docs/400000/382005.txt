<DOC>
<DOCNO> 382005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur06.html </URL>
<DATE> 2005/09/27/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Beylikdüzü'nde çocuklara cinsel tacizde bulunan Yunanlı gözaltında 
</HEADLINE>
<TEXT>

     OSMAN KARA İstanbul 

Beylikdüzü'ndeki evinde küçük yaştaki çocuklara porno film izlettirip cinsel tacizde bulunduğu iddia edilen Yunan asıllı bir kişi jandarmanın operasyonuyla gözaltına alındı. 
     Barış Mahallesi Megakent Siteleri Gençkurtlar Apartmanı'ndaki olay iddiaya göre şöyle gelişti Yunan asıllı matbaacı Stefanos Kalamaris, evinin yakınındaki bir markete dün gece telefonla bira siparişi verdi. Siparişi getiren, markette çalışan Ş.R 14 , K.R. 15 ve arkadaşları B.T'yi 13 eve alan Kalamaris, bira içirmek ve porno film izletmek istediği çocukları taciz etti. Ş.R ve K.R evden kaçarken, B.T ise Kalamaris'in kapıyı kilitlemesi üzerine evde kaldı. Kaçan çocukların ihbarıyla Kalamaris'in evine giden aileler, B.T'yi kurtaramayınca durumu jandarmaya bildirdiler. Savcılık izni ile eve giren jandarma B.T'yi kurtararak Kalamaris'i gözaltına aldı. 
     Sorgusunun ardından Büyükçekmece Adliyesi'ne sevk edilen Kalamaris, çıkarıldığı mahkemece tutaklanarak Metris Cezaevi'ne gönderildi. 
     Öte yandan evden kaçan çocukların ihbarı ile Kalamaris'in evine gittiğini anlatan B.T'nin annesi Şebnem T.,"Oğlum içerideydi. Ancak bize yok diyordu. Hatta gazeteci olduğunu belirterek bizi tehdit etmeye başladı. Jandarma çağıracağız deyince de 'ben Yunan vatandaşıyım, jandarma bana bir şey yapamaz' dedi. Daha önceden de 2 çocukla ilişkisi olduğunu öğrendik. Bir ara oğluma 'çabuk giyin' dediğini duydum" diye konuştu. 
     
</TEXT>
</DOC>
