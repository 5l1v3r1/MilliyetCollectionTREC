<DOC>
<DOCNO> 359853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/soneko01.html </URL>
<DATE> 2005/07/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hazine bu hafta dolar cincinden tahvil ihalesi düzenleyecek... 
</HEADLINE>
<TEXT>

     Hazine bu hafta, 3 yıl vadeli, 6 ayda bir kupon ödemeli, değişken faizli ABD Doları cinsinden Devlet Tahvili ihalesi yapacak. 
     Hazine, 12 Temmuz Salı günü, ihraç tarihi 13 Temmuz Çarşamba ve geri ödeme tarihi 9 Temmuz 2008 olmak üzere, 3 yıl vadeli, 6 ayda bir kupon ödemeli, değişken faizli ABD Doları cinsinden tahvil ihalesi düzenleyecek. 
     Söz konusu tahvil, LIBOR 1,60 yıllık 182 günlük kupon ödemeli olup ilk kupon ödeme tarihi 11 Ocak 2006 olarak belirlendi. 
     Kupon ödemeleri 6 aylık LIBOR oranına 1,60 puan eklenerek bulunacak yıllık faiz oranı üzerinden hesaplanacak. 
     İlk kupon ödemesine ait faiz oranı 11 Temmuz 2005 Pazartesi günü duyurulacak. 
     İhalede katılımcılar, 10.000 ABD Doları üzerinden fiyat teklifinde bulunacak olup söz konusu tahvilin kupon tarihleri 11 Ocak 2006, 12 Temmuz 2006, 10 Ocak 2007, 11 Temmuz 2007, 09 Ocak 008 ve 09 Temmuz 2008 olacak. 
     
     SON DURUM 
     Hazine en son 5 Temmuz tarihinde, 273 gün vadeli iskontolu bono ve 567 gün vadeli tahvil ihaleleri düzenlemişti. 
     Bono ihalesinde bileşik faiz yüzde 16.18, 567 gün vadeli tahvil ihalesinde de yüzde 15.97 olmuştu. 
     İhalelere toplam nominal 4 milyar 659.2 milyon YTL teklif gelirken, nominal 2 milyar 520.3 milyon YTL, net ise 2 milyar 99.3 milyon YTL'lik satış yapılmıştı 273 gün vadeli iskontolu bono ihalesine, nominal 1 milyar 376.9 milyon YTL'lik teklif gelirken nominal 987.3 milyon YTL, net 882.2 milyon YTL satış olmuştu. 
     567 gün vadeli tahvil ihalesinde ise 3 milyar 282.3 milyon YTL'lik teklife karşın, nominal 1 milyar 3 milyon YTL, net 1 milyar 217.1 milyon YTL'lik satış yapılmıştı 
     Ayrıca 273 gün vadeli bonodan kamu kuruluşları ve piyasa yapıcılara yapılan toplam net satış 698.6 milyon YTL, tahvilden net satış ise 1 milyar 866 milyon YTL gerçekleşmişti. 
     Hazine bu hafta, toplam 1 milyar 351 milyon YTL iç borç ödemesininde bulunacak. 
     
</TEXT>
</DOC>
