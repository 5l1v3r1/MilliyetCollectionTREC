<DOC>
<DOCNO> 387291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun43.html </URL>
<DATE> 2005/10/17/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Kuş gribi bu kez Yunanistan'da 
</HEADLINE>
<TEXT>

     Türkiye ve Romanya'nın ardından Yunanistan'ın Sakız adasında da kuş gribi vakası görüldü. 
     Dünyada en az 60 kişinin ölümüne neden olan kuş gribinin Türkiye'de görüldüğü ilk kez 8 ekim tarihinde kamuoyuna açıklandı. 
     Balıkesir'in Manyas ilçesine bağlı Kızıksa beldesinde bir üreticinin bin 800 hindisi bir gece içinde ölünce kuş gribinin Türkiye'deki varlığı ortaya çıktı. Laboratuvar sonuçları hindi ölümlerine, ölümcül H5N1' virüsünün neden olduğunu ortaya koydu. 
     İngiliz bilim adamlarının konuya ilişkin araştırma sonuçları da birkaç gün içinde ilan edildi. Bu sonuçlar da, Türk bilim adamlarının araştırmalarını doğrular nitelikteydi. 
     Tarım ve Köyişleri Bakanlığı'nın talimatıyla bölgede bugüne kadar yaklaşık 10 bine yakın kanatlı hayvan itlaf edildi. Bölgede üç kilometrelik kordon uygulaması ve bölge genelinde 100 kilometrelik karantina uygulaması sürüyor. 
     
</TEXT>
</DOC>
