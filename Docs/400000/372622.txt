<DOC>
<DOCNO> 372622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonyas14.html </URL>
<DATE> 2005/08/24/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
18 aylık ama dahi 
</HEADLINE>
<TEXT>

     Dünyanın en özel dahisi, Amerika'dan çıktı... Sadece 18 aylık olan müthiş çocuk okuma-yazma biliyor, Japonca konuşuyor ve matematik problemlerini çözüyor. 
     Ünlü profesörleri bile şaşkına çeviren küçük dahi Dean Massenburg, gelecekte doktor olmak istiyor. Bu dahi eşsiz... Bugüne kadar yaşları 7 ila 18 arasında değişen birçok dahi, dönem dönem inanılmaz olaylarla gündeme geldi. Ancak hiçbiri Amerikalı Dean Massenburg gibi değildi. Çünkü Dean adlı dahi, sadece 18 aylık. 
     
     Test yapıldı 

     ABD'nin Virginia eyaletine bağlı Porstmouth kentinde yaşayan Danny ve Melanie Massenburg adlı çiftin ilk çocuğu olan Dean, bu yaşında okuma yazma biliyor. Bir ortaokul öğrencisine sorulan matematik problemlerini rahatlıkla çözen Dean, Virginia Üniversitesi profesörlerini bile şaşkına çevirdi. Geçtiğimiz hafta yapılan küçük bir testte müthiş başarı gösteren Dean, ABD'li doktorları korkutuyor. Çünkü Dean'in zekasının, onun gelecekteki yaşamını negatif yönde etkilemesinden korkuluyor. 
     
     Sorun var 

     Küçük Dean'in zekasının, onu yaşıtlarından ayırdığını belirten uzmanlar, "Dean, diğer yaşıtlarının gelişiminden farklı olarak büyüyor. Bu olay, ilerki yıllarda çok büyük sorunları beraberinde getirecek" diyor. Büyüyünce doktor olmak isteyen 18 aylık dahinin bilgisayar programcısı annesi Melanie, Dean'in bir televizyon kanalında seyrettiği Japonca eğitimi programı sayesinde, orta derecede bu dili konuştuğunu söyledi. 
     
</TEXT>
</DOC>
