<DOC>
<DOCNO> 366140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo27.html </URL>
<DATE> 2005/08/01/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Batista, Konyaspor'da... 
</HEADLINE>
<TEXT>

     Ukrayna'nın Shakthar Donetsk Kulübü'yle anlaşma sağlayan Konyaspor, daha önce Gaziantepspor ve Galatasaray formasını giyen Batista ile 1 yıllık sözleşme imzaladı. 
     Konyaspor Kulüp Başkanı Ahmet Şan, kulüp binasında düzenlenen imza töreninde, Türkiye Spor Yazarları Derneği TSYD Ankara Şubesi'nin organize ettiği kupa maçlarında yer aldıklarını anımsatarak, bu maçların ardından takımın lige hazır hale geldiğine inandıklarını söyledi. 
     Bu maçlarda gördükleri eksiklikler üzerine teknik direktör Aykut Kocaman ile de istişare ederek, Batista ile anlaştıklarını ifade eden Şan, ''Böylece orta sahada olan eksiklğimizi Batista ile gidermiş oluyoruz. Konyaspor camiasına hayırlı olmasını diliyorum. Belki ihtiyaca göre bir transfer daha yapılabilir. Ama şu anda takımımız lige hazır. Galatasaray deplasmanında iyi bir başlangıç yapmak istiyoruz. Bundan sonrası taraftar, teknik heyet ve sporcularda'' diye konuştu. 
     Daha sonra söz alan Batista ise Konyaspor'a geldiği için mutlu olduğunu, Konyaspor'un bu yıl şampiyon olacağına inandığını kaydetti. 
     Batista, daha sonra kulüp başkanı Ali Şan ile kendisini 1 yıllığına Konyasporlu yapan sözleşmeyi imzaladı. 
     
</TEXT>
</DOC>
