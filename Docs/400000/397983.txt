<DOC>
<DOCNO> 397983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo07.html </URL>
<DATE> 2005/11/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Alex devreyi kapattı gibi 
</HEADLINE>
<TEXT>

     Alex ve Anelka’nın Galatasaray derbisinde forma giyebilmesi için Fenerbahçe takımında seferberlik ilan edildi. 
     Ancak Brezilyalı oyuncu Alex, "Devre sonuna kadar oynayacağımı sanmıyorum. Ağrılarım hala devam ediyor. Bir haftadır idmanlara çıkamıyorum, ancak yanlış anlaşılmasın. Derbiden kaçmam 3 gün var, bekleyip göreceğiz" dedi. 
     Fenerbahçe’de Galatasaray maçı öncesi iki yıldız oyuncunun sakatlıklarının sürmesi Daum’u kara kara düşündürüyor. Özellikle Alex’in kendi durumu hakkında, Devre sonuna kadar oynayacağımı sanmıyorum. Ağrılarım var. Tam düzelmeden oynamak hatalı olur. Maça 3 gün kaldı. Pazarı bekleyip göreceğiz'' ifadelerini kullanması Alman hocayı şok ederken, Milan karşısında iğneyle sahaya çıkan Anelka’nın arka adelesindeki sakatlığı yine sorun yarattı. Kanarya’da bu iki oyuncu için tüm sağlık ekibi seferber olmuş durumda. 
     
     Anelka'dan rap albümü 

     Fenerbahçe'nin Fransız yıldızı Anelka'ya Türkiye serüveni yaradı. Önce yıllar sonra yeniden Fransa Milli Takımı'na çağırılan, ardından ticaret dünyasına atılarak Nic39 markalı tekstil ürünlerini piyasaya süren golcü, şimdi de müziğe soyundu. 
     Rap tarzı müziğe olan ilgisi herkes tarafından bilinen Anelka, yaklaşık 1 yıldır çalışmalarını sürdürdüğü yeni albümü için önümüzdeki günlerde stüdyoya girecek ve albümünü çok kısa bir sürede tamamlayarak müzikseverlerin beğenisine sunacak. 

     
</TEXT>
</DOC>
