<DOC>
<DOCNO> 374425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo04.html </URL>
<DATE> 2005/08/31/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş yönetiminden Okan'a ağır ceza geliyor .. 
</HEADLINE>
<TEXT>

     Diyarbakırspor yardımcı antrenörüne tokat atan Okan Buruk’a, Beşiktaş'lı yönetimin ağır para cezası vereceği öğrenildi. 
     Kıvanç Oktay, Diyarbakır maçı sonrası bir çok senaryo yazıldığını belirterek, Federasyonun yaklaşımını bekleyeceğiz'' dedi. Haftanın son maçına liderlik hesapları yaparak giren ancak kaybettiği iki puanın yanı sıra, sahası da kapanma tehlikesi ile karşı karşıya kalan Beşiktaş, gelişecek olayları bekleme kararı aldı. Çıkan kavgalar ve sahaya atılan yabancı maddeler nedeniyle Fenerbahçe maçını seyircisiz oynayacağı yönünde dedikodular çıkan Beşiktaş’ta Futbol Şube Sorumlusu Kıvanç Oktay, Ortaya bir çok söylenti atılıyor. Ancak, biz Futbol Federasyonu’nun yaklaşımını bekleyeceğiz. Şu an yorum yapmak yersiz olur'' diye konuştu. 
     
     Okan’a çifte darbe 

     Öte yandan Diyarbakırspor maçı sonrası yardımcı antrenör Sedat Karabük’le tartışmaya giren tokat atan Okan Buruk’a, PFDK’dan sonra yönetim de para cezası verecek. Disiplin konularında taviz vermeyen ve Ali Tandoğan’a da ağır para cezası kesen Siyah - Beyazlı yönetim, tecrübeli futbolcunun alacağı, maç oynamama cezasına göre, transfer taksitlerinden kesinti yapacağı bildirildi. Beşiktaşlı yöneticiler, disiplinsiz hareket eden her futbolcuya aynı şekilde davranılacağını ve kimsenin gözünün yaşına bakılmayacağını açıkladılar. 
     
     Çifte ceza 

     Siyah-Beyazlı ekibin tecrübeli futbolcusu Okan Buruk, Diyarbakırspor maçında kaybedilen iki puan sonrası sinirlerine hakim olamayınca olaylara karıştı. Yıldız oyuncu raporlar doğrultusunda hem PFDK’dan, hem de Beşiktaş Yönetim Kurulu’ndan ceza alacak. Okan Buruk, yaptıklarından dolayı pişman olduğunu dile getirmişti. 

     
</TEXT>
</DOC>
