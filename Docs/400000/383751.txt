<DOC>
<DOCNO> 383751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/spor/spo00.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir elin nesi var 
</HEADLINE>
<TEXT>


Belli ki, bu haftadan sonra Türk futbolunda yeni bir çığır açılacak. Artık, hata sonucu puan kaybeden kim olursa olsun, ittifakla bunun üstüne gidilecek ve haksızlığa uğrayanlar savunulacak 

TAMER BAĞLAN 


El değmemiş temiz bir lig istemekten daha doğal ne olabilir Üstelik Türk futbolunun üç büyük ismi ittifakla, ortak pankartlarla dile getiriyorlarsa bunu, saygı gösterilmelidir.. Ve futbolumuzun lokomotiflerinin bu dileği, tüm futbolseverler tarafından gönülden desteklenmelidir. 
Sadece profesyonel futbolda değil, atletizmden haltere kadar tüm sporlarda, spor karşılaşmaları için legal olarak düzenlenen bahis oyunlarında, siyasette, imanda, iş hayatında ve insanlığın her adımında 'temizlik' olmazsa olmaz bir gerekliliktir. 
Buna rağmen birileri çıkıp, "Anelka'nın faulü ya da eliyle gelen haksız gol kararı futbolda bir ilk değil. Bu kadar tepki ve yaratılan gerilim ortamı abartılı" da diyebilir... 
Doğrudur ülkemizde 1904 - 1905 İstanbul Ligi'nden bu yana organize edilen yerel, milli, amatör ya da profesyonel liglerde, kupalarda yüzlerce buna benzer gol kararı verildi. Ancak bunların hiçbirinden sonra böyle ortak tepkiler gösterilmedi. Kimse "golü atan keşke hakeme itiraf etseydi" inceliğini beklemedi. Unutulmaz isimler de dahil, böyle goller atanlar hakemlere 'itiraf' inceliği göstermedi. Bu tür hatalar, 'Türk futbolunun kara lekesi' olarak değerlendirilmedi.. Ve hiçbir teknik adam, bir hakem hatasından dolayı kendini kurban etmek istemedi. 
Fazla gerilere gitmeye de gerek yok aslında Daha geçen hafta, Çaykur Rizespor - Konyaspor maçının son anlarında, Rizesporlu Gökhan'ın Konyaspor kalecisi Özden'in zamanlama hatasından yararlanarak attığı nizami kafa golü Serdar Tatlı tarafından "faul" gerekçesiyle iptal edildi. Karşılaşma 1-1 sona erdi ve Rizespor'un 2 puanı bir hakem hatası sonucu güme gitti. Kimbilir, belki bu kaderin bir cilvesiydi. Çünkü, Rizesporlular giden puanlarına yanıp, dertlerini anlatacak birilerini ararken, Konyaspor başkanı Ahmet Şan bu haksız kazançtan sonra, 'Kara leke' ile ilgili tek kelime bile etmedi... 
Konyaspor'a sahip çıkan üç büyüklerin dayanışması gösteriyor ki, bu haftadan sonra Türk futbolunda yeni bir döneme giriliyor. Haksızlıklara karşı daha sert ve toplu hareket etme dönemi... 
Ofsayt pozisyonunda goller atıldığında, kale çizgisini geçen toplar "gol değil", çizgiyi geçmeyenler "gol" diye değerlendirildiğinde, kaleye girmek üzere olan toplar elle çelindiğinde, bariz penaltılar es geçildiğinde, vs, vs... 
Bundan böyle, Kayserispor'un, Diyarbakırspor'un, Fenerbahçe'nin ya da herhangi bir takımın aleyhine böyle bir durum yaşandığında ittifak halinde tepki gösterilecek. "Bir elin nesi var, iki elin sesi var" mantığına göre bu son derece doğru ve soylu bir tavır. 
Hiç şüphe yok ittifakla Türk futbolu daha da büyüyecek .. 

HAFTANIN PORTRESİ 
Saidou G.Saray 
Galatasaray'da çok sıkıntılı günler geçirdi. Bir gitti, bir geldi. Ancak o inancını hiç yitirmedi. Gerets ile birlikte sivrildi, takımın vazgeçilmezleri arasına girdi. Trabzonspor maçında yine orta alanın tüm yükünü çekti. Rakip atakları kesti, arkadaşlarının kademesine girdi, zaman zaman oyun kuruculuk görevini üstlendi. Kısacası Aslan'ın bel kemiğiydi. 

HAFTANIN KARMASI 
Ömer G.Birliği 
Hayrettin Sivas 
Bouazizi K.Erciyes 
Zafer Konya 
Saidou G.Saray 
Kleberson Beşiktaş 
Timuçin Kayseri 
İlyas D.Bakır 
Hakan Şükür G.Saray 
Gökhan Kayseri 
Nobre F.Bahçe 

HAFTANIN TAKIMI 
Kayserİ Ercİyes 
Dile kolay, Süper Lig'e yeni adım atacaksın, oynadığın dört deplasmanı da kazanacaksın. Kayseri Erciyes akıllı transfer politikası, yönetimin başarılı icraatları ile futbolumuza damga vurmayı başardı. Vestel Manisa önünde de çizgisini bozmadı, hem üç puanı kaptı, hem de yenilmezlik unvanını bırakmadı. 

HAFTANIN HOCASI 
Mustafa UĞur K.Ercİyes 
Kısa sürede takımın çehresini değiştirdi. Futbolcuları ile kurduğu güven köprüsü, çağdaş oyun anlayışı ve rakiplerine göre belirlediği taktik stratejileri Erciyesspor'u ligin flaş ekibi haline getirdi. Vestel deplasmanında da akıllı kenar yönetimi ile galibiyette önemli pay üstlendi. 

HAFTANIN HAKEMİ 
FIrat AydInus 
Ankaragücü - Çaykur Rizespor maçını başarıyla yönetti. Hakem hatalarının zirveye tırmandığı haftada kendine güveni, otoritesi ve isabetli kararlarıyla sivrildi. Oyunun hızını kesmemeye özen gösterdi. Kart uygulamaları yerindeydi. MHK'nin bu sezon da yükünü çekeceğini gösterdi. 

GOL KRALLIĞI Futbolcu Takımı Maç Gol Ümit Karan Galatasaray 8 10 Gökhan Ünal Kayserispor 8 6 Nicolas Anelka Fenerbahçe 6 5 Necati Ateş Galatasaray 6 5 Silvinho Jaba Ankaraspor 7 5 Cenk İşler K.Erciyesspor 8 5 Alex de Souza Fenerbahçe 8 5 Marcio Nobre Fenerbahçe 8 5 Serkan Aykut Samsunspor 8 5 

GOL PASI Futbolcu Takımı Maç Asist Hasan Şaş Galatasaray 8 8 Timuçin Beyazıt K.Erciyesspor 8 4 Ceyhun Eriş Konyaspor 6 3 Gökhan Ünal Kayserispor 8 3 Murat Hacıoğlu Konyaspor 8 3 Zafer Demiray V.Manisaspor 8 3 

ALTIN ELDİVEN Futbolcu Takımı Maç Y.G. Michael Petkovic Sivasspor 7 3 Khaled Fadhel K.Erciyesspor 8 5 Gökhan Tokgöz Gençlerbirliği 6 6 Dimitar İvankov Kayserispor 6 6 Oscar Cordoba Beşiktaş 7 7 Jefferson Galvao Trabzonspor 7 7 Bora Körk Malatyaspor 5 7 

KART CEZALILARI 
Sarı kart Ali Güneş Beşiktaş , Cumhur Diyarbakırspor 
Kırmızı kart Tita Ankaraspor , Ceyhun Konyaspor 

HAFTANIN SONUÇLARI 
Gaziantepspor - Gençlerbirliği 1-1 
İsaac Dk.48 , Aytek Dk.78 
Konyaspor - Fenerbahçe 2-4 
Ceyhun Dk.18 , Murat Dk.31 , Anelka Dk.72 ve 90 1 , Nobre Dk.76 ve 88 
Sivasspor - Denizlispor 1-0 
Anderson Dk.14 
V.Manisaspor - K.Erciyesspor 0-2 
Burhan Dk.56 , Mutlu Dk.90 
Ankaragücü - Çaykur Rizespor 1-0 
İlhan Dk.86 
Kayserispor - Ankaraspor 2-1 
Gökhan Dk.18 ve 39 , Jaba Dk.60 
Beşiktaş - Samsunspor 3-2 
Sergen Dk.18 , Youla Dk.35 , Adnan Dk.38 , Ailton Dk.85 , Kaies Dk.89 
Galatasaray - Trabzonspor 4-1 
Hakan Dk.21 , Heinz Dk.23 , Ümit Dk.28 , Necati Dk.38 , Mehmet Yılmaz Dk.41 
Malatyaspor - Diyarbakırspor 1-2 
İlyas Dk.28 , Hasan Özer Dk.56 Pen. , Effa Dk.63 

Sayılarla 2005-06 
Ligde oynayan futbolcu sayısı 382 
Tüm maçlarda 90 dakika 
oynayan futbolcu sayısı 46 
Görev yapan teknik adam sayısı 24 
Görev yapan hakem sayısı 25 
Atılan 185 golü 
paylaşan futbolcu sayısı 98 
Kendi kalesine gol 
atan futbolcu sayısı 3 
Ligde oynayan kaleci sayısı 27 
Oynayan yabancı futbolcu sayısı 104 
Yabancıların attığı gol sayısı 78 
Oynayan yabancı kalecilerin sayısı 11 
Yabancı kalecilerin yediği gol sayısı 89 
Yabancı futbocuların 
gördüğü sarı kart 83 
Yabancı futbolcuların 
gördüğü kırmızı kart 5 
En çok penaltı 3 
veren hakem Zafer Önder İpek 
En çok kırmızı kart 4 
gösteren hakem Aytekin Durmaz 
En farklı sonuçlar 
Malatya - V.Manisaspor 0-5 2.hafta 
En gollü maçlar 
Galatasaray - Malatyaspor 5-2 3.hafta 
Fenerbahçe - Samsunspor 5-2 4.hafta 
En çok gol atılan hafta 33 gol, 6.hafta 
En az gol atılan hafta 16 gol, 5.hafta 


</TEXT>
</DOC>
