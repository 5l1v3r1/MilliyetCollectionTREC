<DOC>
<DOCNO> 382300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo03.html </URL>
<DATE> 2005/09/28/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Devler Ligi'nde dün gece... 
</HEADLINE>
<TEXT>

     Futbolda Avrupa Şampiyonlar Ligi’nde 2. hafta mücadelesi, bu gece A , B , C ve D gruplarında yapılan maçlarla başladı. 
     En erken gol B Grubu'ndaki Ajax-Arsenal karşılaşmasında geldi. Arsenal deplasmanda oynadığı maçın üçüncü dakikasında Ljungberg'in golüyle 1-0 öne geçti. 
     İkinci devrede Pires'in penaltıdan attığı golle Arsenal skoru 2-0'a getirirken, bir dakika sonra gelen Rosenberg'in golü Ajax'ı yeniden umutlandırdı. Maç Arsenal'in deplasman galibiyetiyle sona erdi 2-1. 
     B Grubu'nun diğer maçında Thun-Sparta Prag maçında ilk yarıyı golsüz berabere tamamlandı. Thun'lu seyircilerin maçın golsüz sona ereceği umutsuzluğuna kapıldığı sırada sahneye çıkan Hodzic, 88'inci dakikada takımını 1-0 öne geçirdi. 
     A Grubu'nda Bayern Münih kendi evinde Club Brugge önünde 32'nci dakikada Demichelis'in golüyle öne geçti. Etkisiz bir oyun sergileyen Bayern, tek gole razı olarak maçı 1-0 galibiyetle tamamalamadı. 
     Grubun diğer güçlü takımı Juventus ise Rapid Vienna önünde 27'nci dakikada Fransız forveti Trezeguet'nin şık golüyle üstünlüğü sağladı. İkinci yarıda da üstünlüğünü sürdüren Juventus 82'de Mutu ve 85'de İbrahimoviç'le iki gol daha buldu 3-0. 
     C Grubu’nda Barcelona sahasında Udinese’yi 4-1 yendi. Biri penaltıdan üç gol atan Ronaldinho maçın yıldızı olurken, ev sahibinin diğer sayısı Deco’dan geldi. İtalyan ekibinini golünü ise Felipe kaydetti. Barça bu sonuçla grupta liderliğe yükseldi. 
     Grubun diğer maçında Panathinaikos, Werder Bremen karşısında altı ve sekizinci dakikalarda Gonzalez ve Mantzios'un golleriyle maça hızlı başladı. 41'inci dakikada Klose'nin golü ilk yarıda Bremen'in iki gole tek cevabıydı. İkinci yarıdaki sessizlik 86'da Bremen'den Klasnic'in gördüğü kırmızı karta kadar devam etti 2-1. 
     D Grubu'nda, İngiltere'de zor günler yaşayan futbol devi Manchester United, Benfica'yı ağırladı. United, 39'da Giggs'in golüyle daha ilk yarıda tribünlerden gelen homurdanmaları atlatmayı başardı. 
     Ancak 59'da Benfica'nın Simao'yla bulduğu gol Ferguson'dan rahatsızlık duyan taraftarları yeniden ayaklandırdı. 85'de Van Nistelrooy'un golü United'a galibiyeti getirdi 2-1. 
     Lille-Villareal maçının ilk yarısında ise tribünlerde ve golcülerde sessizlik hakimdi. Aynı sessizlik ikinci yarıda da sürünce maç golsüz beraberlikle sona erdi. 
     Toplu sonuçlar 
     
     A Grubu 

     FC Bayern Münih Almanya -Club Brugge KV Belçika 1-0 . 
     FC Juventus Torino İtalya -SK Rapid Wien Avusturya 3-0 . 
     
     B Grubu 

     AFC Ajax Amsterdam Hollanda -Arsenal İngiltere 1-2 . 
     FC Thun İsviçre -AC Sparta Prag Çek Cumhuriyeti 1-0 . 
     
     C Grubu 

     FC Barcelona İspanya -Udinese Calcio İtalya 4-1 . 
     Panathinaikos Yunanistan -SV Werder Bremen Almanya 2-1 . 
     
     D Grubu 

     OSC Lille Fransa -Villareal CF İspanya 0-0 . 
     Manchester United İngiltere -Benfica SL Lizbon Portekiz 2-1 . 
     
     Devler Ligi’nde günün programı şöyle 

     Liverpool-Chealse, Real Madrid-Olympiakos, Rosenborg-Olympic Lyon, Anderlecht-Real Betis, Porto-Petrzalka, Inter-Glasgow Rangers. 

     
</TEXT>
</DOC>
