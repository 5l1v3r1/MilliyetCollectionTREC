<DOC>
<DOCNO> 376457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo05.html </URL>
<DATE> 2005/09/07/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Gerets'in hiç insafı yok... 
</HEADLINE>
<TEXT>

     Lige verilen aradan yararlanan takımların çoğu günleri hafif çalışmalarla geçirirken, Galatasaray, dün 12 futbolcuyla tam gün mesai yaptı. 
     
     Dozu hiç düşürmüyor 
     Hagi’den sonra bayrağı devralan Gerets, işi sıkı tutuyor. Önce disiplin’ parolası ile hareket eden ve futbolcuları arasında ayrım yapmayarak güven sağlayan Belçikalı, çalışma dozunu da bir an olsun azaltmıyor. Göreve geldiği günden bu yana takımına sadece geçen hafta iki gün izin veren genç hoca, pek çok futbolcusu milli takımlara gitmesine karşın Florya’da arı gibi çalışıyor, çoğu gün çift idman yaptırarak, yedek ve sakatlarını hazır hale getirmek için çabalıyor. 
     
     Bundan sonra böyle 
     Milli maçlar nedeniyle lige ara verilmesinden yararlanan teknik adamların bazıları tatile gidip, bir çoğu da günleri hafif çalışmalarla geçirmeyi yeğlerken, o idmanların dozunu hiç düşürmüyor. Kalan sağlar bizimdir’ deyip işine dört elle sarılan Belçikalı teknik direktörün, dün ilk kez uyguladığı çift idman olduğu günler, Florya Metin Oktay Tesisleri’nde tam gün mesai’ prensibini tüm bir sezona yayacağı belirtiliyor. 
     
</TEXT>
</DOC>
