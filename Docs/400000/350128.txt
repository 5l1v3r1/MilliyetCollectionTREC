<DOC>
<DOCNO> 350128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas11.html </URL>
<DATE> 2005/06/08/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ülkücüler, ''Kurtlar İmparatorluğu'' için bilinçli suskun... 
</HEADLINE>
<TEXT>

     Ülkücülerin başrollerini ünlü Fransız oyuncu Jean Reno’nun oynadığı Fransız yapımı "Kurtlar İmparatorluğu" filmindeki aleyhte sayılabilecek kimi görüntülere "gişe artırmama" kaygısıyla tepki vermediği öğrenildi. 
     Çekimlerinin bir bölümü İstanbul ve Kapadokya’da yapılan "Kurtlar İmparatorluğu" filminde Ülkücülerin sadist, insanları haraca bağlayan kimseler olarak gösterilmesine Ülkücü camianın, "Tepki verirsek insanlar merak eder ve gider filmi izler" kaygısıyla şimdiye kadar sessiz kalma yolunu seçtiği belirtildi. Camianın önde gelen isimleri Kapadokya’da yapılan çekimlerde izin alınmış olması gerektiğini dile getirirken, burada yapılan çekimlerde "Türkler’in mağaralarda yaşayan insanlar" gibi yansıtıldığı öne sürüldü. Kapadokya’daki çekimlerde "Türkler’in eşkiya gibi, suratsız tipler olarak" yansıtıldığı belirtilen filmin "İkinci bir Gece Yarısı Ekspresi" olduğu ifade edildi. 
     Fransız yazar Jean Christophe Grange’ın aynı adlı romanından sinemaya uyarlanan Fransız yapımı filmin yönetmenliğini Chris Nahon yaptı. Yazarın kendi romanını senaryolaştırdığı film, Paris’te bir Türk mahallesinde insanlık dışı olarak değerlendirilen bir takım cinayetler ve sonrasındaki öyküyü konu ediniyor. 
     
</TEXT>
</DOC>
