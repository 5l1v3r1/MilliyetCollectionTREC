<DOC>
<DOCNO> 384027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/dunya/dun06.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yıl tartışacağız 
</HEADLINE>
<TEXT>


Belgedeki 'hedef tam üyelik' vurgusu, Rumlar için 'tanınma' ifadesinin kullanılmaması Türkiye açısından olumlu. Ancak üyelik tarihi başta olmak üzere pürüzlerin sayısı kabarık 

Utku Çakırözer - Ankara 


AB tarafından Lüksemburg'da kabul edilen ve gelecek 10 yıllık süreçte Türkiye ile AB ilişkilerinin temel belgesi haline gelecek Müzakere Çerçeve Belgesi'nde MÇB yer alan 23 maddede, Türkiye açısından olumlu olan konular ile yıllar boyu tartışmalara yol açacak pürüzlü alanlar şunlar 

Artılar 
Hedef tam üyelik Türkiye karşıtlarının "imtiyazlı ortaklık" ya da bu anlama gelebilecek "alternatif bağlar kurulması" talepleri, AB ülkelerinin büyük çoğunluğunun baskısıyla kabul edilmedi. Belgede ucu açık müzakerelerin ortak hedefinin tam üyelik olduğu açıkça vurgulandı. Rumların tanınması Belgede "tanıma" ifadesi kullanılmazken, bunun yerine Türkiye'den, Güney Kıbrıs Rum Kesimi dahil tüm üye ülkelerle ilişkilerini normalleştirmesi isteniyor. Halklararası Diyalog AB, müzakerelerin yanı sıra Avrupa halklarının mesafeli oldukları Türkiye'nin üyeliğine desteğini artırmak için yoğun bir siyasi ve sivil toplum diyaloğu başlatacak.Geçiş dönemleri Türkiye mevzuat uyumunda güçlük çekeceği alanlarda AB'den geçiş dönemleri talep edebilecek. 

Eksiler 
Hazmetme kapasitesi Birliğin Türkiye'yi hazmetme kapasitesi, Türkiye'nin AB üyeliğinin bir önkoşulu haline getirildi. Eğer bu kapasitenin yetersiz olduğu düşünülürse Türkiye, diğer bütün koşulları yerine getirmiş sayılsa da tam üye olamayacak. Rumların NATO üyeliği MÇB'de Türkiye'nin AB üyelerinin uluslararası kuruluşlara üyeliği konusunda AB ile aynı politikaları izlemesi gerektiği kayda geçti. Çerçeve Belge, Türkiye açısından bağlayıcı olması nedeniyle hukuki tartışma başlattı. Rumlara NATO ve OECD üyeliği yolunu açan bu ifadelerin Türkiye'nin vetosunu ortadan kaldırmadığı yönünde başkanlık açıklaması ile kaygılar giderilmeye çalışıldı.Koruma önlemleri Kişilerin serbest dolaşımı, yapısal politikalar veya tarım gibi alanlarda AB Türkiye için uzun geçiş süreleri, derogasyonlar, özel düzenlemeler ve daimi koruma tedbirleri koyma hakkına sahip olacak. Sürekli denetim Belge, demokrasi ve insan hakları alanında Türkiye'nin düzenli denetim altında tutulmasını öngörüyor. Üyelik 2014 sonrası Türkiye'nin üyeliğine ilişkin finansal perspektifin 2014 sonrası bütçesinde ele alınacağı belirtilerek, bu tarihten önce tam üyeliğin mümkün olmadığı mesajı veriliyor.Liman ve havaalanlarının Rumlara açılması Belgede bu talep açıkça yer almazken, Türkiye'nin Ankara Anlaşması Ek Protokolü çerçevesindeki yükümlülüklerini yerine getirmesi isteniyor. 


</TEXT>
</DOC>
