<DOC>
<DOCNO> 355247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonyas07.html </URL>
<DATE> 2005/06/24/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yahoo çocuk istismarını önlemek için özel sohbet odalarını kapattı 
</HEADLINE>
<TEXT>

     Dünyada en fazla ziyaret edilen Internet sitesi Yahoo, küçük yaştaki çocukların cinsel istismarının önüne geçmek için sitede kullanıcılar tarafından açılan bütün özel sohbet chat odalarını kapattı. 
     Sitedeki özel sohbet odalarını kapatan ve yenilerinin açılmasını engelleyen Yahoo, site tarafından açılan ve kontrol edilen sohbet odalarını ise işler durumda bıraktı. 
     Internet sitelerinin istismarcılar tarafından kullanılmasını kınayan Yahoo’nun, söz konusu kararı, PepsiCo gibi büyük şirketlerin reklamlarını, çocuklarla seks içerikli uygunsuz sohbet odalarında görülmesi nedeniyle çekmesi üzerine aldığı ifade edildi. 
     Bu arada, Yahoo’da sohbet odaları aracılığıyla çocuk pornografisine maruz kalan bir çocuk ve ailesinin Mayıs ayında Yahoo aleyhine 10 milyon dolarlık bir dava açtığı kaydedildi. 
     Söz konusu dava dolayısıyla bir soruşturma başlatan FBI’ın bugüne kadar Yahoo Groups kullanıcılarından en az 100 kişiyi tutukladığı bildirildi. 
     
</TEXT>
</DOC>
