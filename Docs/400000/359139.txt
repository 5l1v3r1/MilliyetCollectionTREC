<DOC>
<DOCNO> 359139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonyas07.html </URL>
<DATE> 2005/07/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Dikkat Aşırı sıvı kaybı kalp krizi riskini artırıyor 
</HEADLINE>
<TEXT>

     İbrahim ÖZÇEKİÇ DHA 

      YAZ sıcaklarıyla birlikte ortaya çıkan aşırı sıvı kaybının kalp krizi riskini artırdığı bildirildi. 
     Kayseri Özel Ömür Hastanesi Kardiyoloji Uzmanı Dr. Sinan Kahraman, yaz aylarında terleme yoluyla oluşan sıvı kaybının telafi edilmediği zaman sorunlara yol açtığını söyledi. 
     Terleme yoluyla vücuttan sodyum, potasyum gibi elektrolitlerin atıldığını kaydeden Kahraman, bu durumun vücuttaki elektrolit dengesini bozduğunu ve bundan metabolizmanın olumsuz etkilediğini belirtti. Kramp, baş ağrısı gibi rahatsızlıklara da neden olan elektrolit dengesi bozukluğundan en çok kalbin etkilendiğini ifade eden Kahraman, şöyle dedi 
     Kalp kası hücresinde elektrolitler vardır. Bunların eksikliği hissedildiğinde kalp krizi riski artıyor. Ayrıca damarların yapısı daha hassas olduğu için, sıvı kaybıyla ortaya çıkan sorun kalpte kendini daha çok hissettiriyor. Bir başka deyişle, damarların hassas olması etkilenme riskini, bu durumda kalp krizi ve ani ölüm riskini artırıyor.'' Yaz sıcaklarında, özellikle öğle saatlerinde zorunlu olmadıkça dışarı çıkılmaması gerektiği herkes tarafından bilinmesine karşın insanların bunu gözardı ettiklerini dile getiren Dr. Karaman, şu önerilerde bulundu 
     Sıcaklarda performans gerektirecek uğraşlardan vazgeçilmeli ve sıvı kaybı telafi edilmeli. Kişi, günde en az 2.5 litre sıvı tüketmeli. Gazlı içecekler yerine ayran, limonata gibi içecekler tercih edilmelidir.'' 
     
</TEXT>
</DOC>
