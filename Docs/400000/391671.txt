<DOC>
<DOCNO> 391671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sondun13.html </URL>
<DATE> 2005/11/02/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Talat İzolasyonların önündeki en büyük engel Rusya 
</HEADLINE>
<TEXT>

     Can KAMİLOĞLU DHA 

      KKTC Cumhurbaşkanı Mehmet Ali Talat, ABD'deki son gününde, New York Türkevi'nde bir basın toplantısı düzenleyerek, temaslarını değerlendirdi. Talat, Sürecin başlamamasındaki en büyük engel Rusya'dır.'' dedi. 
     ABD'nin başkenti Washington ile New York ve Boston kentlerinde çeşitli temaslarda bulunan KKTC Cumhurbaşkanı Mehmet Ali Talat, ABD Dışişleri Bakanı Condeleezza Rice ile özellikle KKTC'ye yönelik izolasyonun kaldırılması konusunda görüştüklerini söyledi. Talat, BM Genel Sekreteri Kofi Annan ile yaptıkları görüşmede ise Kıbrıs'ta çözüm için kendisini yeniden inisiyatif alması konusunda ve çözüm yolunda Kıbrıslı Türklerin kararlı duruşlarını kendilerine ilettiklerini söyledi. Talat, Kıbrıs konusunda ABD'nin izolasyonun kaldırılması konusunda öncü olduğunu belirtti. 
     Talat, Annan'ın da BM Güvenlik Konseyi'ne bu konuda rapor vererek Kıbrıs'a izolasyonun kaldırılması konusundaki tavsiye raporunun konseyde ele alınmamasının en büyük engelinin Güvenlik Konseyi daimi üyesi Rusya'nın olduğunu söyledi. KKTC Cumhurbaşkanı Talat, Sürecin başlamamasındaki en büyük engel Rusya'dır.'' dedi. Talat, Rusya engel çıkarmayı sürdürdüğü müddetçe bu raporun görüşülmesi ihtimali zayıf. O yüzden ABD ya da Annan'ın bir rol üstlenmesi pek mümkün değil.'' diye konuştu. 
     
</TEXT>
</DOC>
