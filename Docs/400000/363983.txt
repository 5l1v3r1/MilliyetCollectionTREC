<DOC>
<DOCNO> 363983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/yasam/ayas.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz de roket yapabiliriz ' 
</HEADLINE>
<TEXT>


Bilim adamlarımız, "Biz de roket, uydu yaparız ama siyasilerin gerekli yasaları çıkarması gerekiyor" diyor 

Önay Yılmaz 

Hava Harp Okulu Havacılık ve Uzay Teknolojileri Enstitüsü'nde HUTEN ders veren öğretim üyeleri, "Türkiye Uzay Kurumu" yasa tasarısının 3 yıldır Başbakanlık'ta bekletilmesinin, Türkiye'nin uzay ve havacılık alanında ilerlemesini engellediğini söyledi. Bilim adamları şöyle konuştu 
Prof. Dr. Fuat İnce Maltepe Ü. Bilgisayar Müh. Bölüm Başkanı "Uluslararası RAST 2005 Kongresi bize umut verdi. Ancak Türkiye Uzay Kurumu ile ilgili yasa tasarısı 3 yıldır Meclis'e sevkedilmiyor."Prof. Dr. M. Fevzi Ünal İTÜ Uçak ve Uzay Bilimleri Fakültesi Dekanı "TÜBİTAK uzayı da kapsayan savunma projeleri için 300 milyon dolar ayırdı. Ancak Türkiye'nin 300 milyon dolarlık proje üretme kabiliyeti yok." 

'Altyapımız var' 
Prof. Dr. Okyay Kaynak B.Ü. Elektrik Elektronik Fakültesi Öğretim Üyesi "Türkiye'nin uzay teknolojileri konusunda çalışacak uzmanları belirlemesi gerekiyor. Uzay Kurumu da bir an önce kurulmalı ve organizasyon sağlanmalı. Altyapı hazır."Prof. Dr. Arsev H. Eraslan "Türkiye'deki beyin gücü bir araya gelirse kısa zamanda ABD ile aynı ayarda uydu yaparız."Prof. Dr. Adil Yükselen İTÜ Uçak ve Uzay Bilimleri Fak. "Türkiye maalesef kendine benzeyen ülkeler arasında havacılık tüketimi en az olan ülke."Doç. Dr. Hakan Temeltaş İTÜ Elektrik ve Elektronik Fakültesi "Türkiye'de uzayla ilgili organizasyon yok. Bilgi birikimine sahibiz ama yönlendirme lazım."Prof. Dr. Seyhan Onbaşıoğlu İTÜ Makina Fakültesi Öğretim Üyesi "Toplumda bilim ve teknoloji kültürü yok." 

'NASA'da faylarımızla ilgili bilgiler var' 

NASA'dan emekli ilk Türk bilim adamı olan Prof. Dr. Arsev H. Eraslan, NASA'nın elinde, Türkiye'deki fay hattıyla ilgili çok gizli veriler olduğunu belirterek, "NASA elindeki bu bilgileri vermek istiyor. Ancak bunun için Türkiye'de bir çalıştay düzenlenmesini istiyor. NASA'nın uzay ve uydu projelerinin başında bulunan Prof. Ghassem Asrar bana, '2 yıla kadar Türkiye'de depremin nerede olabileceğini söyleyebiliriz' dedi. Bunu değerlendirmemiz lazım" diye konuştu. 


</TEXT>
</DOC>
