<DOC>
<DOCNO> 359291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun45.html </URL>
<DATE> 2005/07/08/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
ETA'dan tehdit yağmuru "Madrid'e saldırılar devam edecek" 
</HEADLINE>
<TEXT>

     İspanya’nın kuzeyindeki Bask bölgesinin bağımsızlığı için mücadele eden terör örgütü ETA, en son yayınladığı bildiride bir dizi tehditte bulanarak, Madrid’e yönelik saldırılarına devam edeceğini açıkladı. 
     İspanyol haber ajansı EFE tarafından verilen haberde, ETA tarafından geçen mayıs ayında Uluslararası Olimpiyat Komitesi IOC 
     Başkanı Jacques Rogge, IOC yardımcısı ve üyelerine bir bildiri yollandığı kaydedildi. 
     ETA’nın, Madrid’in aday olduğu 2012 Olimpiyatları’nda kullanılacağını belirttiği La Peineta Stadı’na geçen 25 Haziran’da düzenlediği bombalı saldırıdan önce gönderdiği bildiride, Madrid’in adaylığını önlemek için saldırı düzenleneceği ve Madrid’te saldırılara devam edileceği tehditinde bulunulduğu bildirildi. 
     Terör örgütü, bildirisinde ayrıca, İspanyol topraklarında İspanya’nın çıkarlarının olduğu tüm yerlere de saldırı olabileceği tehdidinde bulundu. 
     ETA, geçen aylarda yayınladığı bildirideki "halkın seçtiği siyasetçilere saldırılmayacağı" ifadesini bu kez değiştirerek, "İspanyol devleti ile hükümet düzeyindeki temsilcilerin bu ateşkesin içine dahil olmadığını" ifade etti. 
     ETA’nın ayrıca, şantajlara uymayan bazı şirketlerin isimlerini vererek, bunlara boykot uygulanmasını istediği kaydedildi. 
     
</TEXT>
</DOC>
