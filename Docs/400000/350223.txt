<DOC>
<DOCNO> 350223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yasam/axyas01.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta tecavüz iddiası 
</HEADLINE>
<TEXT>


Sakarya'da, 16 yaşında bir genç kızın 'yetiştirme yurdunda bir boyacı tarafından tecavüze uğradığı' iddiası üzerine soruşturma başlatıldı 

ZAFER TOKUŞ DHA 

Bir yetiştirme yurdunda tecavüz iddiası, Sakarya'yı karıştırdı. 12 - 18 yaş arası çocukların bulunduğu Karaman Yetiştirme Yurdu'nda kalan D.K., 'eve dönüş' projesi kapsamında, 6 ay önce ailesine teslim edildi. Genç kız ailesine, çeşitli tarihlerde tecavüze uğradığını söyleyince, babası da Sosyal Hizmetler İl Müdürlüğü'ne başvurdu. Valiliğin görevlendirdiği uzmana ifade veren D.K., 12 yaşındayken Arifiye Çocuk Yuvası'nda tecavüze uğradığını öne sürdü. 

Zanlı, boyacı 
Tecavüz zanlısının, o dönemde yurdun işlerini yapan ve adı açıklanmayan bir boyacı olduğu belirtildi. 
Ardından Karaman Yetiştirme Yurdu'na gönderilen D.K.'ya, burada da bir görevlinin yakınının tecavüz ettiği iddia edildi. 
Bunun üzerine, Karaman Yetiştirme Yurdu'nda çalışan birinin oğlu da dahil 2 kişi hakkında savcılığa suç duyurusunda bulunuldu. 


</TEXT>
</DOC>
