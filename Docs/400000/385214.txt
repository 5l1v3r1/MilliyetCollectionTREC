<DOC>
<DOCNO> 385214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/yasam/yas02.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Abdülhamit'in mirası tartışılıyor 
</HEADLINE>
<TEXT>


Torun Cemil Adra, dedesi 2. Abdülhamit'in Türkiye'deki mallarının peşine düştü. Dava açan Adra, "Hakkımı almak için savaşacağım" derken, hukukçular kesin konuştu Hak iddia edemez. İç hukuk yolları kapalı. AİHM'ye başvurabilir 

ANKARA Milliyet 

Osmanlı padişahı 2. Abdülhamit'in Fransa'da yaşayan torunu Cemil Adra, dedesinin Türkiye'deki mallarını alabilmek için dava açtı. 29 varis olarak haklarının geri verilmesi için 85 yıldır mücadele ettiklerini söyleyen Adra, "Dededen kalma miras için sonuna kadar savaşacağız" dedi. Ancak hukukçular, Adra'nın, tapu kaydı olan mallar için herhangi bir hak iddia edemeyeceğini belirtti. 

Belge topluyor 
Vatan gazetesinin haberine göre, geçtiğimiz aylarda Türkiye'yi ziyaret eden Adra, dedesinin veraset işlemlerinin henüz bitmediğini öğrenince belge toplamaya başladı. Belgelerden, Musul ve Kerkük gibi pek çok ülkede topraklarının olduğunu öğrenen Adra, 85 yıl aradan sonra Türkiye'deki mallarının da veraset işlemlerinin bitmediği bilgisi üzerine dava açmaya karar verdi. 
İkinci Abdülhamit'in, İstanbul'da Beykoz, Kadıköy, Göztepe, Büyükada, Yeşilköy, Küçükçekmece, Çatalca, İzmit, Yalova, Adapazarı, İznik, Edirne, Bursa, Eskişehir, Aydın, Konya, Antakya, Van ve Hopa'da gayrimenkulleri olduğu biliniyor. Adra'nın bu gayrimenkullere dava açarak ulaşıp ulaşamayacağı konusundaki hukukçuların görüşleri şöyle oluştu 

'El değiştirmiş' 
Ankara Üniversitesi Siyasal Bilgiler Fakültesi Öğretim Üyesi Prof. Dr. İbrahim Kaplan Söz konusu mallar, Osmanlı'dan bu yana onlarca el değiştirmiş olabilir. Mülkiyet hakkı zamanaşımına tabi değildir. 10 yıldan fazla kullanılmış tapuya kayıtlı mallar için herhangi bir hak iddia edemez. Tapuya kayıtlı olmayan Hazine'ye ait gayrimenkuller için de bu menkulu kullanan kişi 20 yıldan fazla süre aynı yerde oturmuşsa, Hazine'ye karşı dava açarak tapu kaydını alabilir. 

'Yasa iptal edilmeli' 
Ankara Üniversitesi Hukuk Fakültesi Öğretim Üyesi Prof. Dr. Ahmet Kılıçoğlu Hazine'ye intikal eden mallar için zamanaşımı süresi vardır. Zamanaşımı süresi dolmayan mallar ile ilgili hak iddia edebilir ancak bunun için de Osmanlı padişahlarının mallarının devlete intikalini öngören yasanın iptal edilmesi gerekir. 
Bu yasanın iptal edilmemesi halinde Türkiye'deki iç hukuk yolları tükenmiş olacaktır. Bu durumda, mallarla ilgili AİHM'ye bir başvuru söz konusu olabilir. Adra da bunu yapmak istiyor olabilir. 

2. madde engel oluyor 

Hukukçulara göre Adra'nın, 3 Mart 1924'te çıkarılan kanun iptal edilmeden Türkiye'deki mallarına kavuşması olası gözükmüyor. Kanunun 2. maddesi, "Tüm Osmanlı padişahlarının mal varlığı halka devrolunmuştur" hükmünü içeriyor. 

Belge topluyor 

V risleri, Osmanlı padişahı 2. Abdülhamit'in mallarını geri almak için harekete geçti. Dedesinin Türkiye'deki mallarıyla ilgili belge toplamaya başlayan torun Cemil Adra, Musul ve Kerkük'ün de tapularının kendilerinde olduğunu iddia etmişti. 


</TEXT>
</DOC>
