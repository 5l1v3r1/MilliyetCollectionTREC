<DOC>
<DOCNO> 367653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo23.html </URL>
<DATE> 2005/08/06/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Sivasspor ve Malatyaspor İstanbul'da karşı karşıya geliyor... 
</HEADLINE>
<TEXT>

     Birinci Süper Futbol Ligi’ne bu sezon yükselen Sivasspor, sahasının onarımda olması nedeniyle ligdeki ilk maçını Atatürk Olimpiyat Stadı’nda oynadı. 
     İstanbul’daki Sivaslı ve Malatyalılar, 80 bin kişilik Atatürk Olimpiyat Stadı’nda buluşurken, karşılaşmayı 25 bine yakın sporsever izledi. 
     Protokol tribünün bulunduğu bölümde evsahibi Sivassporlu taraftarlar yer alırken, Malatyasporlu taraftar ise karşı tribüne yerleştirildi. 
     Karşılaşmayla ilgili stat çevresinde geniş güvenlik önlemleri alınırken, stada sokulan pankartlar okunarak içeri alındı. 
     Malatyasporlu taraftarlar, kendilerine dağıtılan bayraklarını sallayarak bulundukları tribünde güzel görüntüler oluştururken, Sivassporlu taraftarlar da Sivas’ın yöresel şarkılarıyla coştu. 
     Malatyaspor centilmenlik örneği sergileyerek, "Sivasspor’a Birirnci Süper Lig’de başarılar dileriz" pankartıyla sahaya çıktı. 
     
</TEXT>
</DOC>
