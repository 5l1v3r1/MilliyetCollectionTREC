<DOC>
<DOCNO> 393568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas20.html </URL>
<DATE> 2005/11/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Su kaplumbağaları ajan olarak kullanılabilir 
</HEADLINE>
<TEXT>

     Rus bilimadamlarının, su kaplumbağalarının istihbarat servisleri tarafından kullanılabilmesinin yöntemini buldukları bildirildi. 
     Rus NTV televizyonunda yer alan haberde, Rostov-on-Don Devlet Üniversitesi Biyoloji bölümü profesörlerinden Aleksi Burikov'un hayvanları biyolojik bir robota dönüştürerek savunma amaçlı kullanılmalarını sağlayabileceğini açıkladığı belirtildi. 
     Profesör Burikov, su kaplumbağalarının kabuğuna özel cihazlar yapıştırdığını ve bu cihazın titreşim sayesinde hayvanın istenilen yöne hareket etmesi veya durmasını sağladığını kaydetti. 
     Burikov, su kaplumbağasının kabuğuna yerleştirilecek bir kamera sayesinde de kaplumbağanın bulunduğu bölgede neler olduğunu görebileceklerini belirterek, ''Bu izleme hem çevre hem de savunma amaçlı olabilir'' dedi. 
     
</TEXT>
</DOC>
