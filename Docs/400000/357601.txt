<DOC>
<DOCNO> 357601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yazar/uras.html </URL>
<DATE> 2005/07/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Gemimiz yok, bayram yapıyoruz 
</HEADLINE>
<TEXT>


"Ankara", anlı şanlı bir gemi idi. Uzun yıllar İstanbul-Avrupa limanları arasında çalıştı. Jilet oldu. 
"Sus, Marakaz", Marmara'da, "Tırhan, Etrüsk, Kadeş" Marmara ve Karadeniz'de uzun yıllar yolcu taşıdı. Sonra jilet oldu. 
"Ordu-Giresun-Trabzon" gemileri Karadeniz'e yolcu taşırdı. "Trabzon" Deniz Kuvvetleri'ne verildi. Diğer ikisi satıldı. 
"Ege-İzmir-Marmara" aynı tip gemilerdi. "Marmara" feribot haline getirildi. 1972 yılında Haliç'te yandı. Battı. Diğer ikisi satıldı. 
"Samsun, İskenderun" aynı tip gemilerdi. Jilet oldu. 
"Tarsus", Amerika'ya yolcu taşırdı. İstinye'de yandı. 
"Karadeniz, Akdeniz" yakın zamana kadar yolcu taşıdı. Karadeniz yolda yandı. "Akdeniz" Tuzla'da jilet olmayı bekliyor. 
"Adana", Akdeniz'de, "Gemlik, Ayvalık", Marmara'da çalışan gemilerdi. Şimdi bu gemiler yok. 
Yakın geçmişte "Truva-Yeşilada" feribotları satın alındı. "Truva"nın eşi Haliç'te yapıldı. Ama seferde iken yandı. 
"Samsun, Ankara, İskenderun" feribotlarından "İskenderun" Deniz Kuvvetleri'ne verildi. Diğer ikisi satıldı. 
Gemilerin yolcu ve yük taşımasını yasaklamışız. İyi de kabotaj yasağından bu yana 79 yıl geçmiş. "Bizim gemiler" nerede 
Bizi bundan altmış yıl önce Bartın'a götüren yolcu gemilerimiz vardı. Onlar nerede İzmir'e, İskenderun'a, Rize'ye, Trabzon'a neden gemi ile gidemiyoruz Hani bizim anlı şanlı çapalı ve ay-yıldız arması olan Denizcilik İşletmemiz vardı. Onun gemileri ne oldu Okuyucularımdan Volkan Kıvılcım'dan bir mektup aldım. Volkan Kıvılcım, Çanakkale'den Ege'ye, Boğaz'dan Karadeniz'e çıkacak gemimizin kalmadığını, Denizcilik İşletmemizin kapısına kilit vurulduğunu, bu şartlarda Kabotaj ve Denizcilik Bayramı'nı kutladığımızı anlatıyor. Eski gemilerin ne olduğunu hatırlatıyor. 

Olan gemileri yaktık 
İstanbul Deniz Otobüsleri İşletmesi'ne verilen birkaç gemi ve Şehir Hatları gemileri dışında o güzelim çapalı armayı taşıyacak gemimiz kalmadı maalesef Ve de işte bu tabloda biz dün Kabotaj ve Denizcilik Bayramı'nı kutladık. 

Türk deniz ticaret filosundaki başlıca gemiler 31.12.2004 Adet Yaş ortalaması yıl Yük ve Yolcu Gemisi 28 38.7 Şehir Hatları Gemisi 52 25.0 Arabalı Vapur 20 24.0 Deniz Otobüsü 23 16.4 



</TEXT>
</DOC>
