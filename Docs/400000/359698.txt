<DOC>
<DOCNO> 359698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sontur25.html </URL>
<DATE> 2005/07/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Pazarcık'ta fabrika yangını... 
</HEADLINE>
<TEXT>

     Kahramanmaraş’ın Pazarcık İlçesi’nde bir fabrikada çıkan yangın, büyümeden söndürüldü. 
     Edinilen bilgiye göre, Pazarcık-Kahramanmaraş Karayolu üzerinde ilçe merkezine 5. kilometre uzaklıkta bulunan, İsmail Dizlik’e ait Göçdiz Oluklu Mukavva Karton Fabrikası’nın bina dışında hammadde stoklarının bulunduğu deposunda henüz belirlenemeyen bir nedenle yangın çıktı. 
     Yangın, Pazarcık İtfaiye ekiplerinin zamanında müdahalesi sonucunda büyümeden söndürüldü. 
     Pazarcık Kaymakamı Samet Ercoşkun, bölgeye gelerek, yangın hakkında yetkililerden bilgi aldı. 
     Yetkililer, yangında depoda bulunan hammaddenin tamamen yandığını, hasar tespit çalışmalarının ve soruşturmanın sürdürüldüğünü bildirdiler. 
     
</TEXT>
</DOC>
