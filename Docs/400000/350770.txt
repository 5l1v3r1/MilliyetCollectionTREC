<DOC>
<DOCNO> 350770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo22.html </URL>
<DATE> 2005/06/10/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İtalyan basını Emre Fener'e gitmek istemiyor 
</HEADLINE>
<TEXT>

     Lütfullah Göktaş bildiriyor 

İtalyan basınındaki haberlere göre halen FC İnter'de top koşturan Emre Belözoğlu, Fenerbahçe'ye gitme düşüncesine pek sıcak bakmıyor. 
     İtalya'da güvenilirliğiyle dikkati çeken Calciomercato adlı portalda bugün yayımlanan bir haberde, Fenerbahçeli milli oyuncu Serhat Akın'ın Belçika takımlarından Anderlecht'e transfer olma konusunda kararlı olduğu yazıldı. 
     Sarı-lacivertli kulübün de söz konusu transferden elde edilecek gelir ile FC İnter'den Emre'yi satın alma planları yaptığına işaret edilen haberde, şu ifadelere yer verildi 
     ''Emre Belözoğlu'na Fenerbahçe tarafından üç yıllık bir sözleşme önerildi. Ancak emre, kendisini yetiştiren Galatasaray'ın rakibi konumundaki bir takıma gitmek istemiyor. Emre ile özellikle Newcastle ilgileniyor.'' İtalya'daki yerel gazetelerde çıkan haberlerde de Newcastle'ın Emre Belözoğlu'nu alabilmek için FC İnter ile pazarlığı sürdürdüğü belirtildi. 
     İtalya'nın günlük haber gazetelerinden La Repubblica ise FC İnter ile AS Roma arasındaki transfer pazarlıklarında, Emre'nin takas edilmesi muhtemel oyunculardan biri olduğunu ileri sürdü. 
     
</TEXT>
</DOC>
