<DOC>
<DOCNO> 375855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur44.html </URL>
<DATE> 2005/09/05/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
"Otobüsleri 'Bursa'ya gazeteci götüreceğiz' diye kiraladılar" 
</HEADLINE>
<TEXT>

     Silifke Otobüsçüler Kooperatifi Başkanı Ünal Ünüvar, Bursa’nın Gemlik İlçesi’nde yapılacak yürüyüşe katılmak isteyen gruptakilerden bir bölümünün seyahat için kullandıkları otobüslerin "Bursa’ya gazeteci götüreceğiz" diye şoförlerinden kiralandığını söyledi. 
     Sınırlı Sorumlu Silifke Otobüsçüler Motorlu Taşıyıcılar Kooperatifi Başkanı Ünal Ünüvar, düzenlediği basın toplantısında, Mersin’den giden grubun seyahat ettiği otobüslerin "Bursa’ya gazeteci götüreceğiz" diye bağlantı kurularak kiralandığını ve yönetim kurulunun konuyla ilgisi bulunmadığını ifade etti. 
     Ünüvar, "Kooperatifimizde 71 otobüs var. Bursa’ya giden araçların hafta sonu seferleri yoktu. Bu durum yönetim kurulumuzun haberi olmadan gelişmiştir. Araçlar çalışmadığı dönemlerde şoförleri bu tür kiralama uygulamaları yapabiliyor. Yaşanan olaylardan dolayı üzüntülüyüz" dedi. 
     
</TEXT>
</DOC>
