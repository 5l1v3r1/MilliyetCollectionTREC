<DOC>
<DOCNO> 386842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/siyaset/axsiy02.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'TÜBİTAK hukuken yok' 
</HEADLINE>
<TEXT>


Yasal bir zeminin h l oluşturulamadığına dikkat çeken YÖK Başkanı Teziç, Türk bilim ve araştırma ekibinin AB tarama sürecinde kendini hukuki sakatlıkla temsil edeceğini söyledi 

ANKARA Milliyet 


Yükseköğretim Kurulu YÖK Başkanı Erdoğan Teziç, "TÜBİTAK'ın yasal zemininin oluşturulmaması" nedeniyle Türk bilim ve araştırma ekibinin, Brüksel'de yapılacak AB tarama sürecinde "kendini hukuki sakatlıkla temsil edeceği"ni söyledi. Teziç "Ortak çalışma konumuna gelecek olursak, bu çerçevede bulunmamızın yaratacağı rahatsızlığı söylüyorum. Atamaların mahkemelerce iptal edilmesi, orada oturanların hukuki varlığının olmadığının açık ifadesidir. Oradaki arkadaşlarım kendi sorumluluklarını değerlendirmeli" dedi. 

Soruları yanıtladı 
Teziç, dün Üniversitelerarası Kurul'un ÜAK gerçekleştirdiği olağanüstü toplantı sonrası soruları yanıtladı. Toplantıya TÜBİTAK temsilcileri ile ÖSYM Başkanı Ünal Yarımağan da katıldı. Tarama sürecinde görev alacak ekibi belirlediklerini kaydeden Teziç, şunları söyledi 
"Hassas bir konu var. TÜBİTAK'ın yasal durumu zaafiyet gösteren bir durum arz ediyor. Müzakere sürecine başlanırken, Türkiye'nin önemli bir bilim merkezinin yasal statüsünün olmaması, mahkeme kararlarıyla üyelerinin oradaki konumu büyük sıkıntı yaratıyor. YÖK, ÜAK olarak TÜBİTAK'ın yasal zemininin oluşturulmamasının getireceği rahatsızlığı değerlendirdik. Buradaki akademisyenlerin sorumluluklarını değerlendirmelerinde isabet var. Bu hükümetimizin değil devlet sorunu. Geleceğe yönelik zafiyetle biz oralarda temsil edilmeden ve bize bu yönde sorulacak sorulara cevap verememekten rahatsızlık duyarız." 
Tarama sürecine "hukuki eksiklikle" girilmemesi gerektiğini söyleyen Teziç "Tarama süreçleri sonrası 19 Aralık'ta rapor hazırlanıp sunulacak. Bu rapor aşamasına gidilirken, işbirliği ortamına gireceksek sıkıntılı girmeyelim" diye konuştu. "Ortak çalışma gündeme gelirse çekilecek misiniz " sorusuna Teziç "Gelişmeler ne gösterecek görürüz" yanıtını verdi. 

Tarama sürecine katılacakları açıkladı 

Teziç basın toplantısında, gelecek hafta tarama sürecine YÖK Genel Kurulu adına katılacak isimlerin belirleneceğini söyledi. Brüksel'de gerçekleştirilecek tarama sürecine ÜAK ve YÖK adına katılacakların isimleri de şöyle belirlendi 
ÜAK İTÜ Rektörü Prof. Dr. Faruk Karadoğan, ODTÜ Rektörü Prof. Dr. Ural Akbulut, Muğla Üniversitesi Rektörü Prof. Dr. Şener Oktik, Sakarya Üniversitesi Rektörü Prof. Dr. Mehmet Durman, Bilkent Üniversitesi Rektörü Prof. Dr. Ali Doğramacı, Boğaziçi Üniversitesi Öğretim Üyesi Prof. Dr. Ali Baykal. 
YÖK Hacettepe Üniversitesi Rektörü Prof. Dr. Tunçalp Özgen, ODTÜ Öğretim Üyesi ve YÖK Genel Kurulu Üyesi Prof. Dr. Fikret Şenses. 


</TEXT>
</DOC>
