<DOC>
<DOCNO> 354743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko26.html </URL>
<DATE> 2005/06/23/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Borsa birinci seansı 27 bin puanın üzerinde tamamladı... 
</HEADLINE>
<TEXT>

     Dünü, 32 puanlık yükselişle 26 bin 779 puan seviyesinden tamamlayan borsa bileşik endeksi, bugüne yükseliş eğilimiyle başladı. Alımlarla birlikte 27 bin direnç noktasına yönelen endeks 27 bin 70’li seviyelerde satışlarla karşılaştı. Bu noktadan gerileyen ve 26 bin 900 seviyesinin de altına sarkan borsa bileşik endeksi bu seviyelerden gelen alımlarla tekrar yükselişe geçti ve 27 bin seviyesinin üzerine çıkarak ilk seansı bu seviyenin üzerinde tamamladı. 
     Günün ilk yarısında 26 bin 710 27 bin 70 bandında hareket eden endeks, günün ilk yarısını 261 puan yükselişle 27 bin 41 puan seviyesinden tamamladı. Hisse senetlerin bu kapanışla birlikte ortalama olarak yüzde 0,98 oranında değer kazandı. İlk seans sonunda toplam 398,8 milyon YTL işlem hacmi gerçekleşirken, Petkim, İş Bankası C , İhlas Holding, Turkcell, ve Akbank günün ilk yarısında en çok işlem gören hisseler oldu. 
     Çimbeton - 10,60 , Avrasya Yatırım Ortaklığı - 6,22 , Pimaş - 3,42 , Atlantis Yatırım Ortaklığı - 3,39 ve Ünal tarım - 2,17 ilk seansta en çok değer yitiren hisseler olurken, en çok yükselen hisseler Alternatif Yatırım Ortaklığı 10,40 , Tekstil Finansal Kiralama 9,09 , İş Girişim Sermayesi 7,86 , Nurol GYO 7,07 ve Efes Holding 5,73 olarak sıralandı. 

D-FİNANS AR-GE 
     
</TEXT>
</DOC>
