<DOC>
<DOCNO> 355665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonspo24.html </URL>
<DATE> 2005/06/26/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Real Madrid'teni Lampart için inanılmaz öneri... 
</HEADLINE>
<TEXT>

     İspanya’nın dünyaca ünlü kulübü Real Madrid’in, İngiliz futbolcu Frank Lampart için inanılmaz bir öneride bulunduğu bildirildi. 
     Real Madrid, FC Chelsea takımının İngiltere Premier Ligi’nde 50 yıl aradan sonra şampiyon olmasında büyük katkıları bulunan Frank Lampart’ı İngiliz kulübünden satın almak için 36.4 milyon dolar 49.5 milyon YTL , Michael Owen ve Santiago Solari’yi önerdi. 
     "The News of the World" Gazetesi’nin haberine göre, İngiltere’de yılın futbolcusu seçilen Frank Lampart için Real Madrid’in, paranın yanısıra İngiltere Milli Takımı’nın golcüsü Michael Owen ve Galatasaray’ın transfer listesinde de bulunan orta alan oyuncusu Solari’yi vermeyi önerdiği kaydedildi. 
     Lampart’ın menajeri Steve Kutner, yaptığı açıklamada, İngiliz oyuncu için Real Madrid gibi büyük bir takımın öneride bulunmasının memnuniyet verici olduğunu belirterek, "Ancak Lampart, Chelsea’de çok iyi bir sezon geçirdi. Chelsea, kalmasını istediği sürece burada kalmak ve takımının daha fazla kupa kazanmasına katkıda bulunmak istiyor" dedi. 
     FC Chelsea, Premier Lig’de 50 yıl aradan sonra ilk kez bu yıl şampiyonluk sevinci yaşamış ayrıca Avrupa Şampiyonlar Ligi’nde yarı finale yükselmişti. 
     
</TEXT>
</DOC>
