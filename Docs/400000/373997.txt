<DOC>
<DOCNO> 373997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/spor/spo09.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal alem efsanesi 
</HEADLINE>
<TEXT>


Brezilya'nın futbol piyasasına sunmaya hazırlandığı yıldızlardan biri Jean Carlos Chera. Yaşı henüz 10. Ama 6-7 yaşındaki görüntülerinin yer aldığı internet siteleri kilitlenirken, Manchester United, İnter ve Porto onun için hemen sıraya girmişti. Santos ise herkesi geride bırakıp, 16 yaşına kadar küçük sihirbazla sözleşme yaptı 

EBRU KÖKSALDI 


Bu yılın başından beri internet aleminde dolaşan bir video klip, yeni bir efsane başlattı Jean Carlos Chera. Ulaşmadığı ülke kalmadı. Milyarlar, bilgisayar ekranı karşısında dakikalarca bu minik Brezilyalı futbolcunun inanılmaz top becerisine kilitlenip kalıyor. 
Şu anda 10 yaşında olan Jean Carlos, o görüntülerde 6-7 yaşında. Kendisinden 4 yaş büyüklerle beraber oynuyor. İki ayağını da kullanıyor, aşırtma goller atıyor, 2-3 kişinin arasından çalımlarla geçiyor... Ama en önemlisi zekası. 20 küsur yaşındaki bir futbolcunun dahi sahip olamadığı cinliğe sahip. Videosunun internete sızmasıyla Manchester United'dan Inter ve Porto'ya kadar pekçok Avrupa kulübü peşine düştü. Ama Pele'nin 17 yaşında formasını giydiği Santos kulübü, Mart ayında hepsini geride bırakıp, Jean Carlos Chera'yı korumasına aldı. Brezilya kanunlarına göre profesyonel sözleşme imzalamak için yaşı çok küçük. Bu yüzden 16 yaşına geldiğinde yeni bir anlaşma yapmaları gerek. Santos basın sözcüsü Aldo Neto, onun kulüpten ayrılmasını engelleyemeyeceklerini belirtiyor. 

Lakabı Maradona 
Kasabasında Maradona lakabını alan Jean Carlos, Parana Sports Athletics Association ADAP kulübü tarafından keşfedildikten sonra ailesiyle beraber Campo Mourao'ya taşındı. Kulüp, resmi sitesine onun video klibini koyunca teknolojinin gücü ortaya çıktı. Arjantin gazetesi Clarin'in, Chera hakkında bir yazı yayınlamasıyla domino taşları devrilmeye başladı. Site 3 katına çıkan ziyaretçi sayısı yüzünden bazı videoları kaldırdı. 
Jean Carlos sadece yetenekleriyla değil, geleceğine dönük sorularla da tartışılıyor. 3 yıl önce 13 yaşında iken futbol dünyasını sarsan ABD'li Freddy Adu gibi. Adu, 14 yaşında U17 milli takımını dünya şampiyonasında çeyrek finale taşıyan isimlerden biriydi. Bu genç Ganalı, annesinin de araya girmesiyle Inter ve M. United'ın tekliflerini reddederek, ABD'de kaldı. Sağlam alt yapı sistemi içinde akademik eğitimini tamamlamak için uğraşırken, milli takımlar seviyesinde de hızla olgunlaşıyor. Jean Carlos ise h l sanal alem efsanesi. Rob Hughes'ün 15 Haziran'da International Herald Tribune'de çıkan yazısında belirttiği gibi bu çocuk Tanrı'nın Ronaldinho'ya verdiği hipnotize edici hareketlere şimdiden sahip. Neyse ki kulübü bu ilginin ona vereceği zararın farkında ve Jean Carlos'u korumaya kararlı. Onun basın önüne çıkmasına izin vermiyorlar. ADAP başkanının söylediği gibi "O h l çocuk kalmalı". Makalenin orijinali için http www.iht.com articles 2005 06 14 sports soccer.php 

KİMLİĞİ 
Adı Jean "Anderson" 
Charlos Chera 
Doğum tarihi 5 Aralık 1995 
Boy 1.37 cm 
Kilo 35 kg 
Mevki Forvet 
Favori Takımı Barcelona 
Favori Futbolcusu Ronaldinho 
ADAP Klübü Resmi Sitesi http www.adap.com.br 


</TEXT>
</DOC>
