<DOC>
<DOCNO> 393484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo20.html </URL>
<DATE> 2005/11/09/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Hannover 96 teknik direktörü Lienen ile yollarını ayırdı... 
</HEADLINE>
<TEXT>

     Almanya Birinci Futbol Ligi Bundesliga takımlarından Hannover 96, teknik direktör Ewald Lienen ile yollarını ayırdı. 
     Kulüpten yapılan açıklamada, takımın ligde yaptığı son 12 maçta 2 galibiyet alması nedeniyle teknik direktör Lienen'in görevine son verildiği bildirildi. Geçen yıl mart ayında takımın başına getirilen ve bu sezon oldukça kötü günler geçiren Lienen'in yerine kimin getirileceği açıklanmadı. 
     Lienen'in görevden alınmasıyla Bundesliga'da görevine son verilen teknik direktör sayısı 3'e ulaşırken, daha önce de Bayer Leverkusen'de Klaus Augenthaler ve Nuremberg'de Wolfgang Wolf takımın başından gönderilmişti. 
     Öte yandan Nuremberg Kulübü, Wolfgang Wolf'un yerine takımın eski teknik direktörü Hans Meyer ile sezon sonuna kadar sözleşme imzaladığını açıkladı. 
     
</TEXT>
</DOC>
