<DOC>
<DOCNO> 373400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo24.html </URL>
<DATE> 2005/08/27/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Malatyaspor, Johannson ve Jii Homola ile anlaştı... 
</HEADLINE>
<TEXT>

     Malatyaspor, İsveç’in IFK Göteborg takımından Sebastian Johannson ve Çek Cumhuriyeti’nin AC Sparta Prag takımından Jii Homola ile anlaştı. 
     Malatyaspor Kulübü Yönetim Kurulu Üyesi Selahattin Dağıstanlı, kulüp binasında düzenlediği basın toplantısında Johannson ve Homola ile görüşmelerinin tamamlandığını bu futbolcuların 29 Ağustos Pazartesi günü İstanbul’a gelerek sağlık kontrolünden geçtikten sonra sözleşme imzalayacaklarını söyledi. 
     Transfer çalışmalarının sürdüğünü ifade eden Dağıstanlı, transferin son gününe dek çalışma yapacaklarını bildirdi. 
     Ligde şu ana dek yaptıkları maçlarda iyi sonuçlar alamadıklarını anlatan Dağıstanlı, "Taraftarlarımız kadar bizler de üzgünüz. 
     Taraftarlarımızdan Trabzonspor maçına gelip takımlarını desteklemelerini istiyoruz. İnşallah onların da desteğini alarak Trabzonspor’u yeneceğiz. Teknik kadro ve yönetimimiz, bütün gayretimizle üzerimizde dolaşan kara bulutlardan kurtulmak istiyoruz" dedi. 
     
</TEXT>
</DOC>
