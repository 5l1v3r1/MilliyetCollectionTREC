<DOC>
<DOCNO> 358212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/siyaset/siy03.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık sözcüsü 'siyasi' gibi eleştirdi 
</HEADLINE>
<TEXT>


Başbakanlık Sözcüsü Beki, Erdoğan'ın eleştirilerine yanıt veren profesörlerle ilgili, "Bilim adamı davranışı, 'Uyarılardan ders çıkaralım' şeklinde olmalıydı" dedi 

ANKARA Milliyet 


Başbakan Recep Tayyip Erdoğan, "Bizi parasız bırakıyorlar" açıklamasını yapan Ankara Üniversitesi Rektörü Prof. Dr. Nusret Aras'la, "Üniversiteler aşağılanıyor" diyen YÖK Başkanı Prof. Dr. Erdoğan Teziç'e, Başbakanlık Sözcüsü Mehmet Akif Beki aracılığıyla yanıt verdi. "Bu tutum bilim adamlarına yakışmıyor" diyen Beki, üniversitelerdeki projeler için 3 fondan kaynak aktarıldığını, 2005'te ek olarak 300 milyon dolar para aktarıldığını kaydetti. Beki, şunları söyledi "Bilim adamı davranışı, 'Başbakan'ın uyarılarından ders çıkaralım' şeklinde olmalıydı. Aras'ın sözleri başarısızlık itirafıdır. AKP iktidarı döneminde üniversite ödenekleri 2 katına çıkmıştır. Başbakan şu an ki yönetim zihniyetini eleştirmektedir." Beki, Başbakanlık ve YÖK arasındaki gerginliğin giderilmesi için nasıl bir adım atılacağı sorusuna, "Başbakan, TC Devleti Başbakanı'dır. Kimlerin nasıl davranacağı gayet açıktır. Herkes üzerine düşeni yaparsa böyle bir gerilim söz konusu olamaz" diye yanıt verdi. 


</TEXT>
</DOC>
