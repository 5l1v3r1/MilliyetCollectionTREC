<DOC>
<DOCNO> 360298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/yasam/yas01.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır kavgası bitmiyor 
</HEADLINE>
<TEXT>


Esenyurt Belediyesi, Bahçeşehir Belediyesi'nin sınırları içindeki bazı bölgeleri kendisine bağlamak istedi. Bölge halkının karşı olduğu istek, Büyükşehir Belediyesi'nce de reddedildi 

İSTANBUL Milliyet 

İstanbul Büyükşehir Belediyesi'ne 1 Mart'ta başvuran Esenyurt Belediyesi, Bahçeşehir sınırlarında bulunan Ardıçlı Evler ve Boğazköy toplu konutlarıyla Hoşdere köyü ve Ispartakule çayır alanlarının kendi sınırlarına alınmasını istedi. 
Bu talep, 4 Nisan'da reddedilse de, sınır değişikliğine karşı güç birliği oluşturan bölge halkı, yazılı bir açıklamayla Esenyurt Belediyesi'ni kınadı. 

'Sadece rant kaygısı' 
Esenkent-Boğazköy Kooperatifler Birliği, BASİAD, Ardıçlı Evler Platformu ve Hoşdere köyü halkı imzasıyla yayımlanan ortak bildiride, özetle şöyle denildi 
"Tamamıyla rant kavgası düşünülerek yapılması istenen sınır değişikliğine, Boğazköy, Ardıçlı Evler, Hoşdere köyü halkı karşıdır. Siyasi düşünce ve baskılarla böyle bir uygulamaya gidilmesi şaşırtıcı, düşündürücü ve tamamen nizamsızdır." 


</TEXT>
</DOC>
