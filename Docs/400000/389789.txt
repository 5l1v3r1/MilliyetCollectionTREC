<DOC>
<DOCNO> 389789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/soneko13.html </URL>
<DATE> 2005/10/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kamu İhale Kurumu istatistikleri açıklandı... 
</HEADLINE>
<TEXT>

     Kamu İhale Kurumu KİK Başkanı Sener Akkaynak, mal ve hizmet alımları ile yapım işleri için bu yılın 9 aylık döneminde toplam 22.6 milyar YTL'lik kamu harcaması yapıldığını bildirdi. 
     Akkaynak, 2005 yılının 9 aylık dönemine ilişkin ihale istatistiklerini açıkladı. 
     Açıklamasında, yılın 9 ayında toplam 22.6 milyar YTL'lik kamu harcaması yapıldığını ifade eden Akkaynak, bu dönemde KİK'e ihale usullerine göre 66 bin 427, istisna kapsamındaki alımlara göre de 12 bin 336 olmak üzere toplam 78 bin 763 ihaleye ilişkin veri ulaştığını kaydetti. 
     Akkaynak'ın verdiği bilgiye göre, ihalelerin sayısal olarak yüzde 58'i 38 bin 398 adet mal alımı, yüzde 32'si 21 bin 293 adet hizmet alımı, yüzde 10'u 6 bin 736 adet yapım işlerinde gerçekleştirildi. 
     Parasal olarak değerlendirildiğinde, ihalelerin yüzde 39'unu 7.2 milyar YTL mal alımı, yüzde 34'ünü 6.3 milyar YTL yapım işleri, yüzde 27'sini 4.9 milyar YTL hizmet alımı ihaleleri oluşturdu. 
     İstisna kapsamında yapılanlar ile doğrudan temin yöntemiyle gerçekleştirilen kamu alımlarında da mal alımı yine ilk sırada yer aldı. 
     İhale usullerine göre değerlendirme yapıldığında, toplam 66 bin 427 ihaleden 57 bin 5 ihale açık ihale usulüne, 8 bin 781 ihale pazarlık usulüne, 93 ihale ise ''belli istekliler arasında ihale usulüne'' göre yapıldı. 
     Akkaynak, idarece tespit edilen yaklaşık maliyet ile sözleşme bedelleri, ihale türlerine göre oranlandığında, sözleşme bedelinin yaklaşık maliyetin ortalama yüzde 82'si oranında gerçekleştiğini belirterek, şunları kaydetti 
     ''Bu oran hizmet alımlarında yüzde 88, mal alımlarında yüzde 85, yapım işlerinde yüzde 74 olarak gerçekleşti. Yani diğer değişle, 100 liralık bir alımın hizmet alımlarında 88 liraya, mal alımlarında 85 liraya, yapım işlerinde ise 74 liraya mal olduğunu görüyoruz.'' 
     
     KURUMLARA GÖRE DAĞILIM 
     Akkaynak, ihale usulleri ve istisna kapsamında gerçekleştirilen toplam 78 bin 763 ihalenin kurumlara göre sayısal dağılımına bakıldığında da şöyle bir sıralama ortaya çıktığını söyledi 

-Sağlık Bakanlığı 16 bin 138 
-Milli Eğitim Bakanlığı 14 bin 811 
-KİT'ler 11 bin 789 
-Belediyeler 10 bin 297 
-Milli Savunma Bakanlığı 6 bin 420. 
KİK Başkanı Akkaynak'ın verdiği bilgiye göre, ilk 5 sırada yer alan kurumlar, toplam ihalelerin yüzde 76'sını gerçekleştirdi. 
     Parasal açıdan değerlendirildiğinde toplam 22.6 milyar YTL'lik kamu harcamasının ilk 5'deki dağılımı da şöyle oldu 

-Belediyeler 5.3 milyar YTL 
-Sağlık Bakanlığı 3.6 milyar YTL 
-KİT'ler 2.8 milyar YTL 
-Milli Savunma Bakanlığı 1.8 milyar YTL 
-Özel Bütçeli Kurumlar 1.6 milyar YTL 

Parasal dağılımdaki ilk 5 de ihalelerin yüzde 67'sini oluşturdu. 
     
     İÇ ANADOLU VE MARMARA LİDER 
     İhalelerin coğrafi bölgelere dağılımında ise İç Anadolu ve Marmara bölgeleri başı çekti. 
     Sayı açısından İç Anadolu 14 bin 429 ve Marmara Bölgesi 14 bin 332 adet yüzde 22'lik dilimlerle ilk sırayı paylaştı. Parasal açıdan da İç Anadolu Bölgesi 5.2 milyar YTL yüzde 28 ile birinci, Marmara Bölgesi 4.6 milyar YTL yüzde 25 ile ikinci sırada yer aldı. 
     
     GÜNDE ORTALAMA 167 İHALE 
     Akkaynak, 9 aylık dönemde 192 Kamu İhale Bülteni yayımlandığını belirterek, bu bültenlerde ihale türlerine göre toplam 31 bin 846 ilanın yer aldığını kaydetti. Akkaynak, bu durumun, kamu kuruluşlarının günde ortalama 167 ihaleye çıktığını gösterdiğini söyledi. 
     Kamu kuruluşları, bu dönem içinde 4 bin 757 ilanla en çok ilaç, tıbbi malzeme ve laboratuar aygıtı için ihaleye çıktı. Bunu ihale ilanı sayısına göre sırasıyla bina inşaat işleri 2 bin 507 , petrol ürünleri 2 bin 42 , gıda-içecek 1308 ve makine-ekipman-alet-cihaz 1064 izledi. 
     İhalelerin sayısal bazda yüzde 66'sı, parasal bazda da yüzde 80'i tüzel kişilerce, geri kalan bölüm de gerçek kişilerce yüklenildi. 
     
     ''SAĞLIK BAKANLIĞI, ŞİKAYET LİSTESİNİN BAŞINDA'' 
     KİK Başkanı Akkaynak, söz konusu dönemde 2 bin 133 gerçek ve tüzel kişinin ihalelerden yasaklandığını bildirdi. 
     Akkaynak'ın verdiği bilgiye göre, bu dönem içinde toplam 1852 ihaleye ilişkin şikayet başvurusunda bulunuldu. Söz konusu ihalelerden 281'inin iptal edildi, 17'si için de savcılığa suç duyurusunda bulunuldu. 
     210 ihaleye ''idarece düzeltici işlem yapılması'', 193 ihaleye ile ilgili ''bakanlık ve üst idareye gönderme'' kararı alındı. 
     1139 başvuru reddedilirken, 119 şikayet başvurusu için de karara gerek olmadığı belirlendi. 
     Şikayetlerin, toplam ihaleler içindeki oranının yüzde 2.4 olduğunu ifade eden Akkaynak, en fazla şikayet başvurusunun inşaat işleri ile ilgili yapıldığını kaydetti. 
     Akkaynak, hakkında en çok şikayet yapılan kurumların başında da yine Sağlık Bakanlığı'nın 495 geldiğini belirterek, bunu belediyeler 309 , KİT'ler 195 , yükseköğretim kurumları 193 ve Milli Eğitim Bakanlığı'nın 120 izlediğini belirtti. 
     
</TEXT>
</DOC>
