<DOC>
<DOCNO> 358421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur06.html </URL>
<DATE> 2005/07/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Bank Kapital davasında Ceylan'a hapis 
</HEADLINE>
<TEXT>

     El konulan Bank Kapital'i zarara uğrattıkları iddiasıyla 31 sanığın yargılandığı davada, işadamı Mahmut Ceylan 12 yıl 3 ay 23 gün, Yahya Murat Demirel de 2 yıl 1 ay hapis cezasına çarptırıldı. 
     İstanbul Üçüncü Ağır Ceza Mahkemesi'ndeki duruşmaya tutuklu sanıklardan sadece Ali Tayfun Kabalak katıldı. 
     Yaklaşık 10 saat süren duruşma sonunda kararını açıklayan mahkeme heyeti, Bankalar Kanunu'nun ilgili maddeleri uyarınca, bankayı zarara uğrattıkları iddiasıyla 31 sanıkla birlikte yargılanan işadamı Mahmut Ceylan'ı 12 yıl 3 ay 23 gün, Yahya Murat Demirel'i de 2 yıl 1 ay hapis cezasına çarptırdı. 
     Davanın 8 sanığı 7 yıl 9 ay 10 gün ile 10 yıl 8 ay 26 gün arasında değişen hapis cezalarına çarptırılırken, iki sanık hakkındaki 1 yıl 15'er günlük hapis cezası ertelendi. 
     Davada gıyabi tutuklu yargılanan bir sanığın dosyasını ayıran mahkeme heyeti, diğer sanıkların da haklarındaki suçlamalardan beraatine karar verdi. 

CNNTURK 
     
</TEXT>
</DOC>
