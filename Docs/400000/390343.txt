<DOC>
<DOCNO> 390343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yasam/yas01.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Her kütüphanede bu kitap olmalı 
</HEADLINE>
<TEXT>


Uzmanların "tarihsel gerçekleri çok sürükleyici" olarak anlattığına dikkat çektiği "Milli Mücadele", Milliyet okuyucularıyla buluşuyor 

İSTANBUL Milliyet 

Ulusal Kurtuluş Savaşı'mızı anlatan en iyi eserlerden olan Sabahattin Selek imzalı iki ciltlik "Milli Mücadele" kitabı, Milliyet okuyucularıyla buluşuyor. Uzmanlar, 500 sayfalık bu eserin "tarihsel gerçekleri çok sürükleyici" olarak anlattığına dikkat çekiyor. 
Prof. Dr. İlber Ortaylı "Sabahattin Selek'i 1970'lerde Tarık Zafer Tunaya'nın yanında tanıdım. Bilgisi iyiydi, meraklıydı. Sürükleyici bir eser yazdığı gibi, belgeler konusunda da hassasiyeti var." 
Taha Akyol "Milli Mücadele konusunda okuduğum eserler içinde en iyilerinden biri Sabahattin Selek'in bu kitabıdır. Milli Mücadele'yi çok iyi bir şekilde, belgeleriyle aktararak anlatır. Bir roman akıcılığı ile okunacak çok güzel bir eser." 
Prof. Dr. Toktamış Ateş "Milli Mücadele konusunda yazılmış en ciddi ve en kolay okunan kitaplardan biridir. Kolay okunmasına karşın bir tarih kitabıdır. Herhangi bir popüler kitap olmasının ötesinde tarihsel gerçeklere de değinen ve başka kaynaklarda kolay kolay ulaşamayacağınız verileri de okuyucuya sunan bir kitaptır." 


</TEXT>
</DOC>
