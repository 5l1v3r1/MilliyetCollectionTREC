<DOC>
<DOCNO> 390792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/spor/axspo05.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu kadarı söylenmez' 
</HEADLINE>
<TEXT>


Fatih Terim, Galatasaray'dan gittikten sonra yapılan eleştirileri şöyle yorumluyor Alınmadığım, üzülmediğim olmadı mı Oldu tabi. Ama susmayıp, kimlerle muhatap olacağım. Halbuki dışarda bir öyküsü olan hocalara bakıyorum, arkasında medyadan tam destek" 

LAF ARAMIZDA 

Ercan Güven ve Bilgin Gökberk 


BG- Siz hep sustunuz bu durumlarda. Galatasaray'dan gidince de sustunuz. Hatta, bir ara iş o hale geldi ki ne sağ bekten anlıyordunuz, ne sol bekten. Futbolcu transferinden bihaberdiniz. Siz yine sustunuz. Bugüne kadar hiç yanıtlamadığı sorular 
FT- Ne yapacağım ben Bunlara cevap mı vereceğim 

BG- Yani Fatih Terim'e bu kadarı söylenmez gibi geliyordu bana. Hiç yolu yok cevabı alacak Bilgin 
FT- E yani, söylenmez tabi... Alınmadığım olmadı mı, üzülmediğim olmadı mı Oldu tabi. Ama susmayıp da kimlerle muhatap olacağım İtalya'ya vizesi olmasına rağmen giremeyecek adam, Milan'a gidip dönmemi eleştiriyor demiştim bir zamanlar. Olay burada Fatih Terim meselesi değil, niye orada biz değiliz meselesi. Çok enterasan bir düşünce bu. Halbuki dışarıda bir öyküsü olan hocalara ben bakıyorum, arkasında medyasıyla beraber tam bir destek. Her şeyin bir zamanı var merak etme. Daha önce anlık tepki verdiğim şeylere, artık tepki vermiyorum, ama bu hiçbir şeyi unuttum demek değildir. Kinci değilim, ama unutmayan bir insanım. İyi bir şeyi unutmazsanız vefayı getirir. Kötü bir şeyi unutmazsanız size faydası olur. Üff müthiş 

EG-Plazma TV üreticileri size minnettarmış. Almanya'ya gidersek patlama bekliyorlarmış plazma televizyonların satışında. Yani size minnettar olanlar da var elbet. Mesela Federasyon olabilir bunlar arasında. Sadede geldim 
FT- Öbür televizyonlar iyi göstermiyor muymuş Zaman kazanma sorusu Açıkçası kimin minnettar olduğunu, kimin sevgiyle yaklaştığını, kimin başka türlü yaklaştığını çok da hesap etmiyorum. Sadece hedefe sarıldık. Sadece ve sadece Almanya'ya ki, göreve gelirken ve kabul ederken, Almanya hiçbir zaman şart ve ön koşul değildi, gitmenin hesabını yapıyoruz. Şartlar bizi de bu aşamaya getirdi çok şükür. O yüzden kimin hangi gözle takip ettiğini çok umursamadan işimize devam ediyoruz. Bu tarihi bir hatırlatmadır Terim açısından. Şimdiden söz verdiğimden çoğunu yaptım demek istiyor. Terazilerde insaf istiyor 

BG- Biliyorum... İtalya hala sizden bahsediyor bugün 
FT-Merak etme, ayrıldığım zaman da herkes benden bahseder Türkiye'de. Biz de insanız. Adrenalinden de bir şeyler üremesi lazım. Adrenalinden sadece somurtkan abus suratlı insanlar çıkmaz ortaya. Çok da güzel şeyler ürer o ortamda. Makarayı da seven, muhabbeti de seven insanız. Ama zorla da gülen biri değilim elbet. 

BG- Hocam siz yarışmacı bir teknik direktörsünüz, Milli Takım hocalığı sizi tatmin ediyor mu 
FT- Milli Takım'da da yarışmacılık var kendine göre. O zaman bizim yapmamız gereken Avrupa ve Dünya şampiyonalarına katılan yarışmacı bir Milli Takım'a ulaşmak. Haklısın Bilgin'in başka versiyonu 

BG- Hocam, UEFA Kupası'nı, hatta Dünya üçüncülüğünü kazanan jenerasyon için, dönemin sorumlusu Ayhan Bermek'e "Bu jenerasyonla da olmazsa bir daha hiç olmaz" demişsiniz. Şimdiki jenerasyona ne diyorsunuz Kalemi bile olmayan birinin böyle güzel sorular sorması ilginç değil mi 
FT- Henüz daha yeni geldik sayılır. Yine ortaya bir jenerasyon koymamız lazım. Ki, yavaş yavaş başlamış durumdayız. 

EG-Şu anda öyle zirveyi zorlayacak bir jenerasyon yok anlamı çıkıyor söylediklerinizden. 
FT- Hayır. Yok anlamı çıkmıyor. Bugün de var, bizim gidip onu bulmamız gerekiyor. Mermer blok içinde aslında Davut heykelinin olduğunu, kendisinin sadece fazlalıkları yonttuğunu söyleyen Michelangelo gibi. Bence sorunun yanıtı "evet" 

EG- Türk futbolcusunun neyi eksik neyi fazla hocam 
FT- Eksiğini, fazlasını tartışmaktan önce Türk futbolcusu nasıl rahat şekilde performansını sergileyebilir kimse sormuyor. Bu baskı altında nasıl olabilir. Bu önemli. Tribün, kamuoyu ve medya baskısı konusunda AB kriterleri istiyor Terim 

EG-Nasıl azaltabiliriz o baskıyı 
FT- Hep beraber yapacağız. Kaybettin namus meselesi. Sokağa çıkamazsın. Antrenman sahan basılır. Bir sürü hakaret. Bu baskı içerisinde insanlar normal performanslarını veremiyorlar. Türk futbolcusunun eksiğine gelince, eskiden beri gelen duygusal tarafıdır bu. Oyun içerisinde mağlup duruma düşünce hemen orada ortaya çıkıyor etkileri. Sonradan olabilir. Ama oyunun içinde ortaya çıkması, maçın içinde olması profesyonelliğin ve eğitimin getirdiği bir avantaj veya dezavantaj. Türk futbolcusunun fazlası ise topla olan haşır neşirliği ve esnekliği. 

EG- Bir Avrupalı'dan daha kolay motive olabiliyor futbolcularımız değil mi 
FT- İnsan her yerde insan. Olmayan bir şeyi motive edemezsin. Adamın fiziği yerinde değil, dersini iyi çalışmamış, tekniği yok, hadi aslanım desen ne olur. Zaten bizim ilk yapmamız gerekenlerden biri milli maçları "milli dava" halinden çıkarmamız gerekliliği. Bak bu yetmiş milyon... Senin arkanda... Aman ha... İşte o zaman olmuyor. Belli ki motivasyondan çok, futbolcuya engel olan unsurları törpülemek istiyor Terim 

EG- Benim bir sorum var ki, yanıtı değil, soruyu yazmakta zorlanacağım. Sadece medya emekçileri için söylemiyorum, sokaktaki insanın fikri de böyle. Başarılar gelmeye başlayınca siz medyanın yıldızları ile programlara başlıyorsunuz. Oysa medyanın her ünlü ismi, halkın canı gönülden sevdiği insanlar değil. Bazıları negatif kahramanlar. Reytinge bakmayın. Sevilmiyorlar, ama izleniyorlar. Onların yanında gördükleri sizi, kendilerinden uzaklaşmış olarak algılıyor sokaktaki insanlar. Popülaritenizin bir kısmını onlara devrederek çıkıyorsunuz bazı stüdyolardan. Bunun farkında mısınız 
FT- Sevgili Ercan şöyle bir şey var. Özel röportaj... Buna nasıl yetişilir bilmiyorum. Basın toplantısı yapıyoruz adil şekilde. Hiçbir şey sormuyorlar. Daha basın toplantısı bittiğinde özel röportaj istiyorlar. Gitmediğin zaman kırılıyor, kin besliyor. Biz yaklaşımımızı bir diğerinden ayırd edebiliriz. Bu insanoğlunda vardır. İyi ile kötüyü aynı kefeye koymayabiliriz. Ama bir de adalet diye bir şey var. Mesela çok önemli bir maç kazanmış olabiliriz. Hadi hep beraber bir basın toplantısı yapalım dediğimde kimsenin hoşuna gitmiyor. İngiltere'ye gittiğimizde illa Big Ben'in altında çekilirdi resim, Fransa'daysak Eyfel'in eskiden. O devirler değişti. Ama şimdi başka zorluklar var medya ile ilişkilerimizde. Söylediğinizi çok iyi anlayabiliyorum. Ama bunun bir formülü olmalı. Varsa, hazırız. Dersimizi çalışır çıkarız basın toplantılarına. Mesela siz hazırlanmış gelmişsiniz. Saygı duyarım. Buna cevap vermek zaten görevim. İşimi soruyorsunuz. İşimi cevaplandırmak benim görevim. Lakin yetişme işi çok kötü. Ama oraya gittin oluyor. Beylerbeyi'nde biraz adaleti sağlamış gibiyiz. Başka stüdyoya falan gittiğin zaman o daha da kötü oluyor. Ona gitti bize gelmiyor gibi. Kin tutuyorlar açıklamasına dikkatinizi çekerim 

EG- Federasyonla ilişkiniz nasıl 
FT- Çok iyi. Hayır bitmedi 

EG-Açayım o zaman. Bazen üstüne çıkabiliyorsunuz size görev verenlerin. Böyle bir tatsızlık olabilir mi 
FT- Benim hiç kimsenin üstüne çıkma gibi niyetim yok. Hayatımda da olmadı. Ama dünyanın her tarafında milli takımlar federasyonların aynalarıdır. Dışardan öyle görünür. 

'Rıza için suçluluk duymuyorum' 

EG- Rıza Çalımbay'ın istifa edip Beşiktaş'tan kopması konusunda suçluluk duygusu taşıyor musunuz. 
FT- Ben ilk defa Ligle ilgili sorulara cevap veriyorum. Geldiğimden beri ilk defa. Hiçbir takım ile ilgili soruya yanıt vermedim henüz. Ama size veriyorum. Üzüldüm tabi Rıza'nın ayrılmasına. Ama niye sorumluluğum olduğunu anlamadım. 

EG- Onun oynatamadığını Milli Takım'da oynattınız. Tümer bardağı taşıran son damla oldu galiba. 
FT- Yok canım bazen de takımında çok iyi oynayan Milli Takım'da iyi oynayamıyor. O zaman da benim mi bırakmam lazım 

On misli olur 

EG- Nurinin kariyeri nasıl olacak hocam 
FT- Nuri yetenekli bir çocuk zaten. Ve de bu sene antrenörü Dortmund'da bir maç iki maç neyse ilk on bire koymaktan çekinmiyorsa, bizim de milli takıma koymaktan çekinecek halimiz yok. U 17 de oynuyor, ama arkadaşlarımızdan gerekli bilgiyi aldım. Seyrettim. Peru'ya da gittim. Neyse, sadece teknik becerisi çok yüksek diyebileceğimiz bir oyuncu değil. Ruhsal olarak da, oyun içinde de çok önemli bir oyuncu. Fizik olarak daha da gelişecektir. Geliştiği sürece çok önemli bir elemanı olacak milli takımın. Çok önemli. aklı başında, terbiyeli... Şu andaki görüntüsü, rahat rahat kaldırabilecek. On sene sonra bu olduğu yerden on misli fazla olur. 

15 yıllık masa 

Teybin düğmesine basıp kapattıktan sonra Fatih Terim'e teşekkür edip yola koyulmak için ayağa kalktık. 
"Gitmeyin odamda oturalım biraz" dedi. "Birer çay içelim o zaman" dedik, ısrar ısrar çayları üçledik. Oruçlu Hoca'nın karşısında sigara tüttürdük. O ısrar etti. 
Bir pano, bir masa, birkaç koltukla hayli mütevazı bir oda. Ama öyküsü zengin 
Fatih Terim şu anda on beş yıl önceki masasında oturuyor. Milli takımdan ayrıldığında masasına ve taktik panosuna kıyamamışlar, saklamışlar. Bir de eski kül tablası duruyor. Bu üç eşya aynı. 
Zaman, yaman bir tüccar... İnsanlara olgunluk verip karşılığında gençliklerini alabiliyor. Lakin eşyalar aynı kalıyor. Masa, belki eski moda ama gıcır gıcır... Pano, sayfaları yana kaydıran elektrikli aksamıyla tıkır tıkır çalışıyor. Kül tablası hiçbir zaman doymuyor izmaritlere. 
Eşyalar bizden sağlam. Yine de en değerli yıllara karşılık olgunluk ve tecrübe kazanılan ticaret, mutlu ediyor insanoğlunu. 
"Hiç masraf etmedim yani" dedi Terim. 
Ama işin altında başka duygusallıklar vardı . 
Bir kere uğurluydu bu eşyaları. İkincisi eşyalarına saygı duyup saklayan Federasyon görevlileri de etkilemişti Hoca'yı. 
Ve üçüncüsü... Eşya da olsa bazı şeylerin değişmeden kaldığını görmek mutlu ediyordu insanı. Hoca, masasını okşadı. Panosunu çalıştırdı. Bize göstermek için uzun uzun aradı kül tablasını. Kendini evinde gibi hissetmek hoşuna gidiyordu. 


</TEXT>
</DOC>
