<DOC>
<DOCNO> 398808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/ekonomi/eko08.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir TV, anne vesayetiyle devredildi 
</HEADLINE>
<TEXT>


İZMİR AA 

Tasarruf Mevduat Fonu'nun TMSF el koyduğu İzmir TV ve FM 101 Radyo'nun da içinde bulunduğu ÖZRT A.Ş.'nin Genel Müdürlüğü'ne Fatih Yıldırım'ın getirildiği iddia edildi. 
ÖZRT A.Ş.'nin eski Yönetim Kurulu Başkanı Ali Cumhur Büge, el koyma sırasında şirketin yeni Genel Müdürü olarak AK Parti'nin eski Konak İlçe Başkanı ve Elfa Bilgisayar şirketinin sahibi Fatih Yıldırım'ın takdim edildiğini söyledi. Yıldırım ise bu konudaki soruya "Şu anda kesin bir şey yok. Gerekli açıklamayı TMSF yapar. Açıklamanın devir süreci tamamlandıktan sonra yapılabileceğini düşünüyorum" yanıtını verdi. 
Bu arada Cumhur Büge şirketin 1986 doğumlu kızına devriyle ilgili olarak da "Annesi Ful Büge vasi oldu. Kızım, radyo televizyona meraklıydı. Şimdi de Bilgi Üniversitesi'nde bu konuda eğitim alıyor. Kızıma vermeyeceğim de kime vereceğim Bu devirde sorun yok" dedi. 


</TEXT>
</DOC>
