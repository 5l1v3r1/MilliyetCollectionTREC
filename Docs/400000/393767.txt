<DOC>
<DOCNO> 393767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/soneko43.html </URL>
<DATE> 2005/11/10/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 35 bine yakın tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 205.54 puan artarak 34,709.65 puandan kapandı. 
     Hisse senetleri 2. seansta, ortalama yüzde 0.60 oranında değer kazandı. 
     Böylece endeks, 11 Ekim Salı gününden bu yana ilk kez 34,000 puanın üstünde bir kapanış yapmış oldu. Endeks 11 Ekim'de 34,040.21 puandan kapanmıştı. 
     İlk seanstaki 655.82 puanlık artış dikkate alındığında, Borsa endeksi günün tamamında 861.36 puan yükseldi. Hisse senetlerinin günlük ortalama değer artışı yüzde 2.54 oldu. 
     Endeks 2. seansa, 41.55 puan düşerek 34,462.56 puandan başladı. Seansın ilk yarısını 34.506.44 puandan geçen endeks, seans içinde en düşük 34,309.60 puana kadar gerilerken, en yüksek olarak kapanış değeri olan 34,709.65 puanı gördü. 
     2. seans kapanışında, mali endeks 455.04 puan artarak 53,927.19 puana, hizmetler endeksi 206.61 puan artarak 17,027.39 puana çıkarken, sanayi endeksi 31.30 puan düşerek 26,772.51 puana geriledi. 
     Böylece ilk seansa göre, mali grup hisseler ortalama yüzde 0.85, hizmetler grubu hisseler yüzde 1.23 oranında değer kazanırken, sanayi grubu hisseler ortalama yüzde 0.12 oranında değer yitirdi. 
     2. seansta işlem gören toplam 306 hisse senedinden 133'ü değer kazandı, 93'ü değer yitirdi, 80 hisse senedinin fiyatında değişiklik olmadı. 
     2. seansta, 688 milyon 820 bin 705 YTL'lik işlem hacmi kaydedildi. Günlük işlem hacmi, 1 milyar 416 milyon 736 bin 652 YTL olarak hesaplandı. 
     2. seansta Net Holding, İş Bankası C , Doğan Holding, Akbank ile Yapı ve Kredi Bankası, en işlem gören hisse senetleri oldu. 
     
</TEXT>
</DOC>
