<DOC>
<DOCNO> 379087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas13.html </URL>
<DATE> 2005/09/16/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Ünlü manken Kate Moss kokain çekerken görüntülendi 
</HEADLINE>
<TEXT>

     Ünlü top model Kate Moss, kokain alırken görüntülendi. Olay İngiltere gündemine bomba gibi düştü. Geçen hafta çekilen görüntüler, güzel mankenin uyuşturucu bağımlısı erkek akadaşı Pete Doherty stüdyoda albüm çalışması yaparken kaydedildi. 
     Video görüntülerinden alınan fotoğraflar, İngiltere'nin çok satan gazetelerinden Daily Mirror'ın manşetlerini süsledi. Videoda Kate Moss'un küçük bir pakette bulunan kokaini bir kartla ayırıp burnuna çektiği açıkça görüldü. Arkadaşları için kokainden 20 sıra hazırlayan Moss, bunların 5 tanesini de kendi çekti. 
     Olay hakkında gazetecilerin soru yağmuruna tuttuğu Kate Moss, oldukça sinirliydi. Gazetecilere üstüste küfürler yağdıran güzel modeli erkek arkadaşı Doherty sakinleştirmeye çalıştı. 
     Dünyanın en çok kazanan mankenlerinden biri olan Moss, iki yaşında bir çocuk annesi. İngiliz basınına göre Moss'un ailesi ve yakın arkadaşları ileri derecede uyuşturucu bağımlısı olduğu bilinen Dohert ile ilişki yaşamasına şiddetle karşı çıkmıştı. 

     
</TEXT>
</DOC>
