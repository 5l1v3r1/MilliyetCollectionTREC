<DOC>
<DOCNO> 354358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko05.html </URL>
<DATE> 2005/06/22/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Stand-by'a devam eden en borçlu ülke Türkiye... 
</HEADLINE>
<TEXT>

     IMF’nin mali durumuna ilişkin raporuna göre, Türkiye, halen stand-by anlaşması devam eden en borçlu ülke konumunda bulunuyor. Türkiye’nin toplam 17 milyar 8 milyon dolarlık anapara borcu, halen stand-by anlaşması yürütülen 12 ülkeden olan IMF’nin toplam alacağının yüzde ’ünü oluşturuyor. 
     IMF’nin mali durumuna ilişkin açıkladığı rapora göre, Türkiye, stand-by anlaşması yürüten 12 ülke arasında yer alıyor. Arjantin, Eylül 2006’da sona erecek olan stand-by anlaşması kapsamında kullandığı ve kullanacağı toplam 8 milyar 981 milyon özel çekme hakkı SDR ile 12 ülke arasında en fazla kaynak kullanımına sahip ülke oldu. Bu sıralamada Türkiye, 11 Mayıs 2005’te onaylanan ve 6 milyar 662 milyon SDR kaynak kullanımı öngören stand-by anlaşmasıyla ikinci sırada yer alıyor. 
     Türkiye, bu 12 ülke arasında 12 milyar 193 milyon SDR ile en yüksek borca sahip ülke durumunda bulunuyor. IMF’nin verilerinin 16 Haziran tarihli olduğu dikkate alınarak SDR kuru hesaplandığında Türkiye’nin toplam borç tutarının anapara 17 milyar 8 milyon dolar olduğu hesaplandı. IMF’nin stand-by anlaşması kapsamında yer alan 12 ülkeden alacağı tutar ise 33 milyar 826 milyon dolar düzeyinde bulunuyor. Türkiye’nin mevcut borcu, IMF’nin 12 ülkeden toplam alacağının yüzde 52.8’ini oluşturuyor. Stand-by anlaşması uzatılan 2 ülke de kapsama dahil edildiğinde, IMF’nin 14 ülkeden toplam 34.9 milyar dolara çıkan alacağının yüzde 51’inin yine Türkiye’den kaynaklandığı görülüyor. 
     
     IMF STAND-BY ALACAKLARININ YÜZDE 25’İ TÜRKİYE’DEN 
     IMF’nin halen stand-by anlaşması kapsamında yer almayan ancak dana önce stand-by yürüttüğü ülkeler de dikkate alındığında stand-by anlaşmaları çerçevesinde yaptığı kullandırımlardan dolayı bu yılın ikinci çeyreği itibarıyla toplam 71 milyar 14 milyon dolar alacağı bulunuyor. Türkiye’nin borcu, IMF’nin stand-by anlaşmaları kapsamında toplam alacak tutarının da yüzde 25.14’ünü oluşturuyor. Ayrıca Türkiye 12 ülke arasında stand-by anlaşmasının yeni imzalanmış olması nedeniyle hem en yüksek yeni kredi çekişi yapacak, hem de stand-by anlaşması en son sona erecek olan ülke konumunda yer alıyor. 
     IMF’yle stand-by anlaşması yürüten 12 ülkenin, Haziran 2005 tarihinden itibaren kullancakları kaynakların büyüklüğüne göre sıralaması şöyle 
     "Arjantin, Bolivya, Bulgaristan, Dominik Cumhuriyeti, Gabon, Hırvatistan, Kolombiya, Paraguay, Peru, Romanya, Uruguay." 

ANKA 
     
</TEXT>
</DOC>
