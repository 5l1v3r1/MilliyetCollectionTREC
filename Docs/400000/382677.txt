<DOC>
<DOCNO> 382677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas03.html </URL>
<DATE> 2005/09/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Jodie Foster'ın son filmi, uçuş görevlilerini kızdırdı... 
</HEADLINE>
<TEXT>

     ABD'de uçuş memurlarını temsil eden sendikalar, bir uçuş görevlisini terörist olarak tasvir ettiği gerekçesiyle ünlü oyuncu Jodie Foster'ın son filmini protesto ediyorlar. 
     Yaklaşık 80 bin uçuş görevlisini temsil eden sendikalar, ''Flightplan' adlı filmde kabin görevlilerini ''kötü adam'' olarak göstermenin, 11 Eylül sonrasında güvenlik kaygılarının arttığı bir ortamda ''sorumsuzluk'' olduğunu belirttiler. 
     Filmde bir yolcuyu canlandıran Foster, uçuş sırasında daldığı uykudan uyanınca kızının kaybolduğunu görür. Daha sonra olaylar, bir uçuş görevlisinin terörist bir plan içinde yer aldığının ortaya çıkmasıyla gelişir. 
     Sendikaların açıklamasında, diğer uçuş görevlilerinin de filmde ''kaba, yardımdan kaçınan ve ihmalci kişiler'' olarak gösterildiğini belirttiler. 
     Uçuş Görevlileri Birliği'nin AFA uluslararası başkanı Patricia Friend, kabin görevlilerinin uçağın savunmasında en ön safta yer aldıklarını ve yolcuların güvenliği için kendi hayatlarını tehlikeye attıklarını söyledi. 
     AFA'nın Washington'daki sözcüsü Corey Caldwell de filmin uçuş görevlilerinin ''yolcuların saygısı ve güvenini'' kazanmalarını zorlaştıracağını söyledi. 
     AFA, Profesyonel Uçuş Görevlileri Birliği APFA ve Ulaşım İşçileri Birliği ile birlikte filmin boykot edilmesi çağrısında bulundu. 
     
</TEXT>
</DOC>
