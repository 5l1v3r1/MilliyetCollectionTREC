<DOC>
<DOCNO> 379739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur02.html </URL>
<DATE> 2005/09/19/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Dün akşam otelde ölü bulunan Ata'nın, baba ve ablası Adana'ya gitti... 
</HEADLINE>
<TEXT>

     Kaldığı otel odasında ölü bulunan Ata Türk'ün babası Hamit, ablası Sinem Türk ile yarışma programına Ata ile birlikte katılan Ahmet, cenazeyi teslim almak için THY’nin saat 22.45 İstanbul uçağı ile Adana’ya geldi. Üzgün oldukları gözlenen baba-kız havalimanı önünde bekleyen gazetecilere açıklama yapmadı. Soru soran gazetecilere de tepki gösteren Hamit Türk daha sonra kızıyla birlikte kalacakları HiltonSA Oteli'ne gitti. Yoğun gazeteci ilgisinden rahatsız olan baba Türk, lobiye giren gazetecilerin dışarı çıkarılması için güvenlik görevlilerinden yardım istedi. Anne Semra'nın ise oğlunun ölüm haberini alınca fenalaştığı için gelemediği öğrenildi. 
     
     GARSON İKİ BİRA İÇTİ 

     Cansever'in program yaptığı Adres Bar'da çalışan garson Murat Örnek, Ata Türk'ün 2 bira içip bardan ayrıldığını belirtti. Cansever ve Ata'nın barda 25 dakika kaldığını öne süren Örnek, Ata, sadece iki bira içti. Buradan giderlerken sarhoş değildi. Gayet sakin bir şekilde ayrıldılar. Zaten 25 dakika oturdular. Keşke gitmeyip otursalardı. Ata şimdi yaşıyor olurdu'' dedi. Adres Bar ile 5 günlük antlaşma yapan Cansever ise programını iptal ederek sahneye çıkmadı. 
     
     BABASI VE ABLASI HASTANEYE KALDIRILDI 

     Kaldığı otel odasında ölü bulunan Ata Türk’ün Adana’ya gelen babası Hamit ve ablası Seçil Türk kaldıkları otelde fenalaşınca hastaneye kaldırıldı. Ata ile birlikte yarışma programına katılan Ahmet ve akrabaları tarafından Universale Hastanesi’ne götürülen baba ve kızına sakinleştirici iğne yapıldı. Bir süre hastanede gözlem altında tutulan Hamit Türk ve kızı daha sonra kaldıkları otele gitti. Baba ve kızı hastane çıkışında soruları yine cevapsız bıraktı. 
     
</TEXT>
</DOC>
