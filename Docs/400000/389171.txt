<DOC>
<DOCNO> 389171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sondun24.html </URL>
<DATE> 2005/10/24/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
ETA, el bombalarının yerini tarif etti... 
</HEADLINE>
<TEXT>

     İspanya'nın kuzeyindeki Bask bölgesinin bağımsızlığını isteyen terör örgütü ETA, önceden ihbar ettiği, ancak polisin bulamadığı el bombalarının yerini tarif etti. 
     ETA'nın Bask bölgesinde yayımlanan Gara gazetesinde yer alan bildirisinde, 12 Ekim'de Zaragoza Havaalanı yakınlarına bırakılan el bombalarının yeri hakkında bilgi verildi. 
     Bunun üzerine sabah erkenden geniş çaplı araştırma başlatan terörle mücadele polisi Tedax, saat 10.00 sıralarında Zaragoza Havaalanı'nın iki kilometre ötesindeki sanayi sitesinde iki adet el bombasını bulduğunu duyurdu. 
     Verilen bilgiye göre, el bombalarından biri patlamış halde bulundu, diğeri etkisiz hale getirildi. 
     ETA'nın 12 Ekim'de Zaragoza Havaalanı yakınlarına el bombaları bıraktığına ilişkin telefonla yaptığı ihbar üzerine harekete geçen Tedax, havaalanını kapatarak bölgede 3 gün arama yapmış, ancak bombalara rastlamamıştı. 
     
</TEXT>
</DOC>
