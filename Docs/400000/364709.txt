<DOC>
<DOCNO> 364709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko40.html </URL>
<DATE> 2005/07/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Zorlu Grubu'nun 5 şirketi ilk 200'de... 
</HEADLINE>
<TEXT>

     Zorlu Grubu'nun Vestel Elektronik ve Vestel Beyaz Eşya, Korteks, Zorlu Linen ve Zorlu Enerji şirketleri, İstanbul Sanayi Odası'nın İSO yaptığı Türkiye'nin 500 Büyük Sanayi Kuruluşu Araştırması'nda ilk 200 arasında yer aldı. 
     Zorlu Holding'den yapılan yazılı açıklamada, söz konusu şirketler arasında yer alan Vestel Elektronik'in, dayanıklı tüketim sektöründe ihracat lideri olduğu bildirildi. 
     Geçen yıl, üretimden satışlar listesinde 9. olan Vestel Elektronik'in, bu yıl listede 8. sıraya yükseldiği ifade edilen açıklamada, şöyle denildi 
     ''Vestel Şirketler Grubu bünyesinde TV üretimi gerçekleştiren Vestel Elektronik, 2 milyar 404 milyon 84 bin 375 YTL'lik cirosuyla listede 8. sırada yer aldı. Yine Vestel Şirketler Grubu üyesi Vestel Beyaz Eşya ise 611 milyon 442 bin 823 YTL ile listenin 35'inci sırasındadır. 1 milyar 462 milyon 677 bin dolarlık ihracat rakamıyla da Vestel Elektronik, dayanıklı tüketim malları sektöründe geçen yılki liderliğini korudu. Türkiye genelinde ise ihracat dördüncüsü oldu. Türkiye'nin en çok ihracat yapan 22'inci şirketi olan Vestel Beyaz Eşya'nın ihracat tutarı ise 271 milyon 221 bin dolar oldu.'' 
     
</TEXT>
</DOC>
