<DOC>
<DOCNO> 379406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sondun22.html </URL>
<DATE> 2005/09/18/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Alman tv sonuçlarına göre Birlik Partileri seçimleri kazandı... 
</HEADLINE>
<TEXT>

     Alman televizyonları tarafından yapılan seçim sonucu tahminlerine göre, genel seçimlerin galibi Birlik partileri CDU CSU oldu. 
     Alman ZDF televizyonu tarafından yapılan ilk tahmine göre, Birlik partileri yüzde 36,5 oranında oy alırken, SPD 33,2, FDP, 10,5, Yeşiller 8,1, Sol Parti de yüzde 8,1 oranında oy aldı. 
     Buna göre, Birlik partileri Federal Meclis’te 229, SPD 204, Yeşiller 50, FDP 65, Sol Parti de 50 koltuğa sahip olacak. 
     Özel RTL televizyonu tarafından yapılan ilk tahmine göreyse Birlik partileri 35,9, SPD 33,5, FDP 10,6, Yeşiller 8,4, Sol Parti de yüzde 8,6 oranında oy aldı. 
     CDU’lu Hessen Eyaleti Başbakanı Roland Koch, beklediklerinden çok daha az oy aldıklarını belirterek, seçim sonuçlarından dolayı büyük hayal kırıklığına uğradığını, ancak SPD ile Yeşiller’in çoğunluğu sağlayamamasına da sevindiğini ifade etti. 
     CDU’lu Kuzey Ren Vestfalya Eyaleti Başbakanı Jürgen Rüttgers de seçim sonuçlarından hayal kırıklığı duyduğunu, böyle bir seçim sonucu beklemediğini, ancak seçim sonuçlarının CDU Genel Başkanı Angela Merkel’e açıkça verilen bir görev anlamına geldiğini söyledi. 
     
</TEXT>
</DOC>
