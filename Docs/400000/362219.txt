<DOC>
<DOCNO> 362219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas12.html </URL>
<DATE> 2005/07/18/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Klima hasta ediyor 
</HEADLINE>
<TEXT>

     Demet ÖZTÜRK DHA 

      HAVALARIN iyece ısınmasıyla birlikte otomobillerde, evlerde ve işyerlerinde kullanılan klimaların, birçok hastalığa davetiye çıkardığı belirlendi. Solunum yolu hastalıkları ile yüz felci, burun kanaması ve sinüzite neden olan klimaların bilinçsiz kullanılmaması istendi. 
     Erciyes Üniversitesi Tıp Fakültesi Kulak Burun Boğaz Anabilim Dalı Öğretim Üyesi Prof. Dr. Mustafa Erkan, üst solunum yolu hastalıklarının en önemli nedenlerinden birinin ogranizmanın ani sıcak ve soğuk değişimlerine karşı kendini koruyamaması olduğunu söyledi. Yaz mevsimiyle birlikte son yıllarda kullanımı artan klimaların hastalıklarda önemli rol üstlenmeye başlandığını belirten Prof. Dr. Erkan, klimaların bilinçsiz kullanımının, birçok hastalığa neden olduğunu vurguladı. 
     Prof. Dr. Erkan, şöyle konuştu 
     Sıcaklardan bunalanlar klimaları çalıştırarak bir an önce serin ortama geçmek istiyor. Oysa, klimalar, belirli ortamı belirli zaman aralıklarında yavaş yavaş soğutmak için kullanılmalıdır. Örneğin dışarıda sıcaklık 40 derece ise klima çalıştırılacak ortamda sıcaklık aralıklarla 5'er derece düşürülmeli ve 25 derecede sabitlenmelidir. Bu sıcaklığın altına kesinlikle inilmemelidir. Özellikle üst solunum yolu enfeksiyonu geçirmiş kişilerle çocuk ve yaşlılar klima kullanımına dikkat etmelidir. Klimanın yanlış kullanımı sinüzit rahatsızlığı olan kişilirde göz dibi iltihabı, beyin iltihabı ve akciğer problemlerine, orta kulak rahatsızlığı geçirmiş kişilerde, yüz felci, işitme sorunları tonsilit riski taşıyanlar da ise, fırsatcı bakterilerin aktif hale gecip bademciklerin iltihaplanmasına yol açar. Klima, ayrıca başlı başına yüz felçi ve burun kanamalarına neden olabilir.'' 
     
</TEXT>
</DOC>
