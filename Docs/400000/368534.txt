<DOC>
<DOCNO> 368534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/spor/spo30.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Ava çıktılar 

Süper Lig'in yeni takımlarından Vestel Manisaspor, yabancı transferinde Danimarka pazarlıklarını sürdürüyor. Yönetim, Aarhus takımında forma giyen Rasmussen'den fiyatının yüksek oluşu nedeniyle vazgeçti ve daha önce de ismi gündeme gelen Jan Kristiansen'e döndü. 

İki transfer 

Sivasspor, yabancı transferinde iki bomba birden patlatı. Süper Lig'in yeni ekibi, Kamerun Milli Takımı'nın stoperi Raymond Kalla ve Nijeryalı forvet oyuncusu Emile M'Bamba ile kesin anlaşma sağladı. İki futbolcunun da sözleşme imzalamak için yarın Türkiye'ye gelmesi bekleniyor. 

Tazminat şoku 

Denizlispor'un Galatasaray'dan alıp Büyükşehir Belediyespor'a sattığı Eyüp Kaymakçı'nın transferi yönetimin başına dert açtı. Galatasaray, Eyüp'ün satışından haberdar olmadığı gerekçesiyle sözleşmede yer alan 500 bin YTL'lik "Ceza maddesinin" hayata geçirileceğini bildirdi. 

Ayrılık zamanı 

Güçlü bir kadro oluşturan ve yeni sezonda üst sıralara tırmanmanın hesaplarını yapan Konyaspor'da ilginç gelişmeler yaşanıyor. Basın Sözcüzü Sefa Ortaç, "Kulüp yönetimi, sakatlığı devam eden Kharazi'nin gönderilmesini, İskender'in sözleşmesinin de feshedilmesini kararlaştırdı" dedi. 

Glasgow ders verdi 

Şampiyonlar Ligi 3. ön eleme ilk maçlarının altısı dün gece yapıldı. Trabzonspor'u eleyen Kıbrıs Rum Kesimi'nden Anorthosis Famagusta, evinde İskoç Glasgow Rangers'a 2-1 yenilerek turu mucizelere bıraktı. Diğer sonuçlar şöyle Everton - Villarreal 1-2, W.Krakow - Panathinaikos 3-1, Valerenga - C.Brugge 1-0, M.United - Debrecen 3-0, Real Betis - Monaco 1-0. Devler Ligi'nde bu akşam 10 maç yapılacak. 



</TEXT>
</DOC>
