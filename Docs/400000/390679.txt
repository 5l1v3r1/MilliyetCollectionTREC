<DOC>
<DOCNO> 390679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun24.html </URL>
<DATE> 2005/10/29/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Suriye Devlet Başkanı Hariri suikastıyla ilgili soruşturma talimatı verdi 
</HEADLINE>
<TEXT>

     Suriye Devlet Başkanı Beşşar Esad'ın, Lübnan'ın eski Başbakanı Refik Hariri'nin öldürülmesini soruşturması talimatını verdiği bildirildi. 
     Resmi SANA ajansı, Esad'ın hukuk komitesinden suikastın soruşturulmasını istediğini duyurdu. 
     Bu arada Suriye Dışişleri Bakanlığı'ndan bir kaynak da Reuters ajansına yaptığı açıklamada, Hariri'nin öldürülmesine bulaştığı sanılan Suriyeli yetkilileri soruşturmak için özel bir hukuk komitesi oluşturmakta olduğunu söyledi. 
     Aynı kaynak, komitenin, üst düzey Suriyeli yetkililerin 14 Şubat'taki suikastla ilgili olduğunu gösteren BM soruşturması ve Lübnanlı adli yetkililerle işbirliği yapacağını belirtti. 
     BM Soruşturma Komisyonu'nun Başkanı Alman savcı Detlev Mehlis, Suriye'ye kendi soruşturmasını yürütmesi ve uluslararası müfettişlerle tam işbirliği yapması çağrısında bulunmuştu. 
     
</TEXT>
</DOC>
