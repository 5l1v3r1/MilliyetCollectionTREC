<DOC>
<DOCNO> 355541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/siyaset/asiy.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeg ne din' krizi 
</HEADLINE>
<TEXT>


Diyanet'in hutbesindeki "Allah katında yeg ne dinin İslam olduğu" ifadesi ve misyonerlik tartışmasının, Türkiye ile ABD ve AB arasında yarattığı sorun büyüyor 

ANKARA Milliyet 


Türkiye ile ABD ve AB arasında "hutbe" krizi ve "misyonerlik" tartışması büyüyor. 
Son olarak, görev süresi biten ABD'nin Ankara Büyükelçisi Eric Edelman, Diyanet İşlerinden Sorumlu Devlet Bakanı Mehmet Aydın'a gönderdiği mektupta, Türkiye'de "din özgürlüğü" konusunda sıkıntı yaşandığını, söz konusu hutbedeki ifadelerin Hıristiyanlara tehdit olarak algılandığını belirtti. 

Hutbede ne vardı 
Hutbe tartışması, Diyanet İşleri Başkanlığı'nın 11 Mart'ta okuttuğu "Allah katında din İslamdır" başlıklı hutbe ile başladı. 
Hutbede Haçlı seferlerine atıfta bulunularak, "Allah katında yeg ne din olan İslamı ve Müslümanları tarihten silmek için sözde kutsal ordular oluşturdular, ancak nihai amaçlarına ulaşamadılar. ... Tarihte olduğu gibi günümüzde de aynı güçler, İslamı çıkarları ve egemenlikleri karşısında en büyük engel gördükleri için insanlarımızı bu dinden koparmak amacıyla planlı ve organize bir şekilde çalışmaktadırlar" ifadelerine yer verildi. 
Misyonerlik faaliyetlerinin de eleştirildiği hutbede, "Özellikle etnik ayrımcılıktan, mezhep farklılıklarından, yaşanan ekonomik ve siyasi sıkıntılardan ve hatta deprem, sel gibi afetlerden yararlanarak, çocuklarımızın ve gençlerimizin imanını çalmaya çalışmaktadırlar" denildi. 

Ayetlerle anlatıldı 
Hutbede, İslam'a karşı yürütülen bütün girişimlerin başarısızlıkla sonuçlanacağı ifade edilirken, bu görüş Kuran'daki Al-i İmran ve Maide surelerinden ayetlerle desteklendi. Hutbede Al-i İmran suresinin 3 19'ncu ayetindeki "Allah katında tek din İslamdır" ve Maide suresinin 5 3'ncü ayetindeki, "Size, din olarak yalnızca İslam'ı seçtim" ifadelerine yer verildi. 

'Onlar da İsa'ya teslim' 
Bu hutbenin okutulmasının ardından AB ülkelerinin temsilcileri hutbeyi, "dini ayrımcılık" olarak nitelendirdi. Devlet Bakanı Aydın ise, "Keyifleri bilir... Her gün kilisede 'İsa'ya teslim olmadan kurtuluş yok' diye dua ediliyor" yanıtı verdi. 
Aydın'ın, misyonerlik hareketlerine ilişkin bir soru önergesini yanıtlarken, "Misyonerliğin masum bir din tebliği olmadığı, siyasi amaçları olduğu" yönünde açıklaması, dikkatleri aynı noktaya topladı. 

ABD rahatsız oldu 
Aydın'dan üst üste gelen bu açıklamalar ABD'yi de rahatsız etti. Başbakan Recep Tayyip Erdoğan'ın ABD ziyaretinde konu gündeme geldi. 
Hutbe krizi, Edelman'ın Aydın'a "misyonerlik" ve "din özgürlüğüne" ilişkin bir mektup göndermesi ile doruğa çıktı. Aydın, Edelman'ın mektubunu, "Böyle bir üslup var mı " diye eleştirdiği haberi konusunda yakın çevresine, "Öyle söylemedim. 'Bu tür mektuplar Dışişleri Bakanlığı aracılığı ile gönderilir, üslup bu olmalı' dedim" dediği öğrenildi. 

'Misyonerlikte çizgi farklı' 

CNN Türk'te önceki gün "Eğrisi Doğrusu" programına katılan Diyanet İşleri Başkanı Ali Bardakoğlu, din özgürlüğüne ve insanın dinini anlatmasına sonuna kadar destek verdiklerini söyledi. Bardakoğlu, "Ama misyonerlik konusu biraz farklı bir çizgide yürüyor. 
Uluslararası stratejilerin, uluslararası hesapların aracı haline gelmiş durumda. Bir dinin uluslararası politikaların aracı haline gelmesi, o dinin kendisine ihanettir. Dinlerin uluslararası stratejilerin aracı haline gelmesini doğru bulmuyorum" dedi. 
"Bir ateist kendi inancını yaşayabilmeli" diyen Bardakoğlu, iftira atmamak şartıyla bir Hıristiyanın dinini yayınlarla ve sözlerle istediği gibi anlatabileceğini bildirdi. 

Edelman'ın mektubu 

Edelman'ın haziran başında Aydın'a gönderdiği ve "misyonerlik faaliyetlerinin engellenmesi" ile "din özgürlüğünü" konu eden mektup, krizi doruğa çıkardı. 
Sabah gazetesinde dün haber verilen mektupta, Türkiye'deki Hıristiyanlara saldırıların dökümüne yer veren Edelman, Diyarbakır'da misyonerlik faaliyeti yürüten bir Hıristiyanın linç edilmek istendiğine ve Ankara Proteston Kilisesi'ne saldırılara değindi. Edelman, hutbedeki ifadelerin, Hıristiyanların tehdit olarak algılanmasına neden olduğunu savundu. 

AB elçileri şik yet etti 

Erdoğan'ın 14 Haziran'da AB büyükelçileriyle yediği yemekte de Belçika Büyükelçisi Jan Mattysen, hükümetin Türkiye'de azınlıkların din özgürlüğü konusunda sıkıntı olmadığını sık sık tekrarladığını hatırlatarak, "Eğer bu doğruysa niçin Devlet Bakanı Mehmet Aydın, TBMM'de misyonerlik konusunu tartışıyor ve 368 kişinin Hıristiyanlığa geçmesini gündemi getiriyor" sorusunu yöneltti. 
Bu sözler üzerine Erdoğan, din özgürlüğü konusundaki asıl sıkıntıyı çoğunluğu oluşturan Müslümanların çektiğini anlattı. 


</TEXT>
</DOC>
