<DOC>
<DOCNO> 390948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/guncel/gun04.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstiklal'de iftar vakti 
</HEADLINE>
<TEXT>


İstiklal Caddesi'nde de ramazan kendini hissettiriyor. İftar vakti sokaklar boşalıyor, restoranların önünde kuyruklar oluşuyor. En çok ilgi Türk mutfağına gösteriliyor 

Mehmet Gündem 

Cumhuriyet Bayramı'nın akşamı. İftara bir saat kala Taksim Meydanı'ndayım. Meydan Türk bayraklarıyla donatılmış. 
İftar öncesi bir yoksulun eline tutuşturulan kumanyaya sarılış görüntüsünü meydanda bırakarak, İstiklal Caddesi'ne giriyorum. Soğuk havaya rağmen dikkat çekici bir kalabalık var. 
Yürürken adımımın biri bugüne, öteki maziye, Cadde-i Kebir'e caddenin eski adı gidiyor gibi. 1700'lerin o taş ve ahşap binaları beliriyor. Sonra, kapitülasyonların koruması altındaki yabancıların, tüccarların, bankerlerin, armatörlerin ve kozmopolit bir çevreye yerleşmek isteyen zenginlerin Paris modasını taklit ederek yaşadıkları günler ve burada Paris'in en ünlü sahne oyunlarını gösteren üç tiyatro... 

Paçalarımdaki çamur 
Bir adımımı çamura attığımda 2005'te olduğumu fark ediyorum. Ortada tramvay olmak üzere belediye sağlı sollu kazmış caddeyi. İstiklal'de ilk defa çamur sıçrıyor paçalarıma. Anlıyorum ki, "Büyükşehir çalışıyor." 
Adımlarım İstiklal Caddesi ile Cadde-i Kebir arasında gidip geliyor. 
K h, Fatih'in İstanbul'u fethinde yürüttüğü kızakların sesini duyuyor, k h Asmalı Mescit'i, Acemioğlanlar Kışlası'nı seyrediyorum. Levantenler ve konuk Avrupalılarla karşılaşınca, "Ne kadar çok farklı dil konuşuluyor" diyorum kendi kendime. 
Ellerindeki gazeteyle, kalabalığın önüne çıkarak, "Ülkemizi Brüksel'de peşkeş çekeceksiniz, sonrada gelip Cumhuriyet Bayramı kutlayacaksınız" diyen gençlerin sesiyle bir kere daha dönüyorum İstiklal Caddesi'ne. 
Bir bir geride kalıyor, ışıltılı dükk nlar, pastaneler, sinemalar, tiyatrolar, bankalar, konsolosluklar, kiliseler, sanat galerileri, kitabevleri... 

Türk mutfağı başka 
Türk mutfağı ile fast-food, iftarda yarış halindeler İstiklal'de. Fakat ne Burger King ne de Mc Donald's kafa tutamıyorlar Hacı Abdullah'a. Lokantalar dolu. Hele marka olanlar. Önünde ya kuyruk var ya da "yer kalmadı, yarım saat sonra gelebilir misiniz" diyen görevliler. 
Bazıları da kuyrukta bekleyenlere takılıyor, "Ne o, bedava yemek mi veriyorlar." 
İftar vakti yaklaştıkça İstiklal Caddesi'ndeki kalabalık bir anda dağılıyor. Caddede yer bulamayanlar şansların ara sokaklarda deniyorlar. 
Önünden geçtiğim halde fark etmediğim Ağa Camii'nden okunuyor ezan. Bir duvarı İstiklal'e, bir duvarı sokağa bakan ve çoğu zaman fark edilmeyen bir yapı burası. 
Galatasaray ağalarından Hüseyin Ağa tarafından 1594'te yaptırılmış, II. Mahmut tarafından da 1834'te yenilenmiş. Tek şerefeli minaresiyle, avlusunda Sinan'ın eseri şadırvanıyla, direnerek hayatta kalmaya çalışan bu hüzünlü yapı gibi. 

N zım'ın cami şiiri 
Vaktiyle N zım Hikmet'e de benzer duygular yaşatmıştı, bu dokunaklı yalnızlık. 
N zım, Ağa Camii için şöyle diyordu "Havsalam almıyordu bu hazin hali önce Ah, ey zavallı cami, seni böyle görünce Dertli bir çocuk gibi imanıma bağlandım Allahımın ismini daha çok candan andım. Ne kadar yabancısın böyle sokaklarda sen Böyle sokaklarda ki, anası can verirken, Işıklı kahvelerde kendi öz evladı var... Böyle sokaklarda ki, çamurlu kaldırımlar, En kirlenmiş bayrağın taşıyor gölgesini, Üstünde orospular yükseltiyor sesini. Burda bütün gözleri bir siyah el bağlıyor, Yalnız senin göğsünde büyük ruhun ağlıyor. Kendi elemim gibi anlıyorum ben bunu, Anlıyorum bu yerde azap çeken ruhunu Bu imansız muhitte öyle yalnızsın ki sen Bir teselli bulurdun ruhumu görebilsen Ey bu caminin ruhu Bize mucize göster Mukaddes huzurunda el bağlamayan bu yer Bir gün harap olmazsa Türkün kılıç kınıyla, Baştan başa tutuşsun göklerin yangınıyla " 
N zım'ın şiiriyle devam ettim Tünel'e kadar. 
Sonra dönüp geldim hızla Ağa Camii'nin önüne. Selam verdim, Hüseyin Ağa'ya, Mimar Sinan'a, tarihe ve gökte dalgalanan ay yıldızlı bayrağa... 



</TEXT>
</DOC>
