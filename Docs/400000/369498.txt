<DOC>
<DOCNO> 369498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun20.html </URL>
<DATE> 2005/08/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
'Başbakan Barometresi' kuruldu 
</HEADLINE>
<TEXT>

     Almanya'nın başkenti Berlin'deki sahil barda, bir ''Başbakan Barometresi'' kuruldu. 
     Sahil barda Sosyal Demokrat Parti SPD için kırmızı, Hıristiyan Demokrat Birlik Partisi için de siyah bir bira fıçısı konuldu. 
     Bara gelen müşteriler, tercih ettikleri partiye göre ister kırmızı, ister siyah fıçıdan bira içiyor ve böylece tuttuğu partinin litre olarak seviyesini artırıyor. 
     Barda şu ana kadar SPD fıçısından yaklaşık 295 litre, CDU fıçısından da 185 litre biranın içildiği tespit edildi. 
     ''Financial Times Deutschland'' gazetesi tarafından başlatılan etkinlik kapsamında, partilerin barometre seviyelerini ''www.ftd.de kehle'' adlı İnternet sayfasından her an izlemek mümkün. 
     Seçimlere kadar her gün devam edecek etkinlik kapsamında barometre seviyeleri, her çarşamba gazetede de yayımlanacak. 
     
</TEXT>
</DOC>
