<DOC>
<DOCNO> 379787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonyas07.html </URL>
<DATE> 2005/09/19/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Thatcher'in oğlu boşandı 
</HEADLINE>
<TEXT>

     İngiltere'nin eski Başbakanı Margaret Thatcher'in geçen yıl Afrika-Gine'de darbe düzenleme girişiminde bulunduğu iddiasıyla Güney Afrika'da tutuklanıp yargılanan oğlu Mark Thatcher'in eşinden boşandığı açıklandı. 
     18 yıllık evliliğin sona erdirilmesi kararı, çiftin şiddetli geçimsizliğine bağlanırken, ''demir leydi'' lakaplı eski başbakan Thatcher, oğlu ile gelininin boşanma haberinin kendisini çok üzdüğünü açıkladı. 
     ''Ancak bu özel bir durum ve üzerinde fazla yorum yapamam'' diyen Thatcher, oğlu ve gelininin iki çocuklarının yetiştirilmesinde ortaklığa devam edeceklerine dikkat çekti. 
     ABD'de tanışıp evlenen Thatcher çifti, 1995 yılında Güney Afrika'ya taşınmış, geçen yıl Mark Thatcher'in burada tutuklanmasına kadar da burada yaşamışlardı. Mark Thatcher'in, 265 bin sterlin para cezası ve 4 yıl ertelenmiş hapis cezasına çarptırılmasının ardından, ABD'ye gitme çabaları vize verilmemesi yüzünden sonuçsuz kalmıştı. 
     Margaret ve Denis Thatcher'in tek çocukları olan Sir Mark Thatcher, üniversite eğitimi almamış olmasına rağmen yaptığı büyük servet sayesinde geçmişte İngiliz basınında sık sık ünlü bir anneye sahip olmanın avantajlarını kullanan kişi olarak nitelendirilmişti. 
     
</TEXT>
</DOC>
