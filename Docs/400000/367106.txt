<DOC>
<DOCNO> 367106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur11.html </URL>
<DATE> 2005/08/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Eskişehir'de otomobil yolcu otobüsüyle çarpıştı 6 ölü, 13 yaralı 
</HEADLINE>
<TEXT>

     Eskişehir’in İnönü İlçesi’nde meydana gelen trafik kazasında ilk belirlemelere göre 6 kişi öldü, 13 kişi yaralandı. 
     AA muhabirinin aldığı bilgiye göre, Nufel Can yönetimindeki 10 ZL 164 plakalı kamyon, İnönü-Bozüyük Karayolu’nun 8. kilometresinde önce henüz sürücüsü belirlenemeyen 43 RF 725 plakalı otomobille, daha sonra da 07 Y 3434 plakalı yolcu otobüsüyle çarpıştı. Kazada, otomobilde bulunan ve henüz kimlikleri belirlenemeyen 6 kişi olay yerinde öldü, otobüs yolcularından 10 kişi de yaralandı. Bu arada, son 2 ay içinde aynı bölgede 3 kez ölümlü trafik kazasının meydana geldiği İnönü-Bozüyük Karayolu, kaza nedeniyle ulaşıma kapandı. 
     Kazada, otomobilde bulunan Ayşe Ağartan 41 , İlknur Ağartan 22 , sürücü İsmail İnce ile henüz isimleri belirlenemeyen 3 kişi olay yerinde yaşamını yitirdi. 
     Kazada, Nesrin 38 ve Deniz Ayvazoğlu 11 , Hasan Akkaş 24 , Kazakistan uyruklu Tatyana Polikhronidi 40 , Emin Mungan 40 , Türkmenistan uyruklu Maral Annadendiyeva 28 , Hakan Selemen 28 , İsak Demir 20 , Sefer Banhan 20 ve Alman uyruklu Miriam Wolf 21 
     yaralandı. 
     Yaralılar, Eskişehir Osmangazi Üniversitesi Tıp Fakültesi Hastanesi’ne kaldırıldı. 
     Bu arada, yolcu otobüsünün şoförü İsmail Yıldırım, 06.30 sularında meydana gelen kazanın kamyon şoförünün dikkatsizliği sonucu olduğunu iddia ederek, "Bozüyük yoluna girdiğimde arkamda sadece otomobili gördüm. Kamyon daha sonra otomobile ardından da bize arkadan çarptı" dedi. 
     
</TEXT>
</DOC>
