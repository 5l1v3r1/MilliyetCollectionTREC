<DOC>
<DOCNO> 386014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun13.html </URL>
<DATE> 2005/10/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hükümet başkanı seçmen kartını unutunca... 
</HEADLINE>
<TEXT>

     Liberya'daki geçici hükümetin başkanı Gyude Byrant, dün yapılan genel ve devlet başkanlığı seçimlerinde, seçmen kartını yanında getirmeyi unuttuğu için oy kullanamadı. 
     Ulusal Seçim Komisyonu Başkanı Frances Johnson Morris, Byrant'ın oy kullanmak üzere dün sabah, doğum yeri olan, ülkenin güneydoğusundaki Maryland bölgesine gittiğini, ancak sandık başına geldiğinde seçmen kartını başkent Monrovia'da unuttuğunu fark ettiğini belirtti. 
     ''Byrant'ın kendisini arayarak seçmen kartı olmadığı için oy kullanmasına izin verilmediğini söylediğini'' belirten Morris, bu ''talihsizliğin'' aslında, seçimlerde görevli kişilerin görevlerini tam olarak yerine getirdiklerinin bir kanıtı olduğunu kaydetti. 
     Eski Amerikan kölelerince 1847'de kurulan Liberya'da 14 yıl süren iç savaşın 2003 yılında imzalanan anlaşmayla sona ermesinin ardından ülkede dün ilk genel ve devlet başkanlığı seçimleri yapılmıştı. 
     Ülkede, 1.35 milyon seçmen, 22 devlet başkanı adayı arasından seçim yapmak üzere sandık başına gitmişti. 
     
</TEXT>
</DOC>
