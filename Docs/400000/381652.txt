<DOC>
<DOCNO> 381652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo36.html </URL>
<DATE> 2005/09/26/ </DATE>
<TIME> 19.05 </TIME>
<AUTHOR>  </AUTHOR>
<HEADLINE>
Trabzon'da Galatasaray maçı hazırlıkları... 
</HEADLINE>
<TEXT>

     26.09.2005 - Trabzonspor, Galatasaray ile hafta sonu deplasmanda yapacağı maçın hazırlıklarına, 1 günlük iznin ardından yeniden başladı. 
     Teknik direktör Şenol Güneş’in görevinden ayrılmasının ardından takımı, yardımcı antrenörler Orhan Çıkrıkçı ve Hakan Yılmaz ile altyapıdan Turgut Kural çalıştırdı. 
     Kulüp başkanı Atay Aktuğ ve bazı yönetim kurulu üyelerinin izlediği çalışmaya, sakatlıkları bulunan Szmykowiak ile Lee Eul Yong katılmadı. Sakatlıkları süren Kürşat ile Ufukhan ise takımdan ayrı olarak koşu yaptı. Kasıklarından rahatsızlığı bulunan Kürşat’ın Galatasaray maçına yetiştirilmeye çalışıldığı bildirildi. 
     Bordo-mavili futbolcular, koşunun ardından yarı sahada çift kale maç yaptı. Çift kale maçta futbolcuların oldukça hırslı oldukları dikkati çekti. 
     Trabzonspor, yarın yapacağı antrenmanla Galatasaray maçının hazırlıklarını sürdürecek. 
     
</TEXT>
</DOC>
