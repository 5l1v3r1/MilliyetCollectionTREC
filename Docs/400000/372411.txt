<DOC>
<DOCNO> 372411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun06.html </URL>
<DATE> 2005/08/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
'Artık gitme vakti gelmedi mi Angie ' 
</HEADLINE>
<TEXT>

     Alman Hristiyan Demokrat Parti lideri Angela Merkel’in seçim kampanyalarında kullandığı Rolling Stones grubunun ünlü şarkısı "Angie" için izin almadığı ortaya çıktı. 
     BBC’nin haberine göre, Hristiyan Demokrat Parti lideri Angela Merkel’in adının kısaltmasını çağrıştırdığı için partinin seçim kampanyalarında kullanılan Angie şarkısı için parti Rolling Stones grubundan herhangi bir izin almadı. 
     
     İZİN İSTESELER DE VERMEZDİK 
     Dünyaca ünlü rock grubunu temsil eden LD Communications şirketi, kimsenin kendilerinden izin almadığını söyledi ve Hristiyan Demokratların izin için kendilerine gelmiş olsalardı bile büyük bir ihtimalle hayır cevabı alacaklarını söyledi. 
     Şarkıyı çalmak için izinlerinin olduğu konusunda ısrar eden Hristiyan Demokrat Parti’nin bir sözcüsü ise izni kısa adı GEMA olan ve Almmanya’da telif hakları ve müzik dağıtımından sorumlu kuruluş tarafından aldıklarını savundu. 
     Sözcü, şarkıyı çalmaya devam edeceklerini de söyledi. 
     Öte yandan, Avrupa basıı Angie’nin Hristiyan Demokratlar için iyi bir seçim şarkısı olup olmadığını tartışıyor. Angela Merkel’in adının kısaltmasını şağrıştıran Angie şarkısında "Artık gitme vakti gelmedi mi Angie" sözleri yer alıyor. 
     
</TEXT>
</DOC>
