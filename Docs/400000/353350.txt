<DOC>
<DOCNO> 353350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/dunya/axdun02.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaybedilmiş davayı kazanmaya çalışıyoruz' 
</HEADLINE>
<TEXT>


KKTC Cumhurbaşkanı Talat, 'Bizden öncekiler Kıbrıs Türk halkının haklarını bozuk para gibi harcadı' dedi 

SEFA KARAHASAN Lefkoşa 


KKTC Cumhurbaşkanı Mehmet Ali Talat, Kıbrıs davasının kaybedilmiş bir dava olduğunu, bu davayı yeniden oluşturup kazanmaya çalıştıklarını söyledi. Talat, "Maalesef bizden önceki yönetimler Kıbrıs Türk halkının haklarını bozuk para gibi harcadılar" ifadesini kullandı. 
Kıbrıs Türk Haber Ajansı'na TAK gündemdeki konularla ilgili açıklamalarda bulunan KKTC Cumhurbaşkanı, isim vermeden eski Cumhurbaşkanı Rauf Denktaş'ı, "Kıbrıs davasını kaybetmekle" suçladı. Talat şöyle konuştu 
"Kopenhag Zirvesi öncesinde anlaşmanın mutlaka yapılması gerektiğini kavrayamayan eski yöneticiler, ne yazık ki, Kıbrıslı Türkleri silahsız bıraktı. Bugün kaybedilmiş bir davayı yeniden oluşturup kazanmaya çalışıyoruz." 


</TEXT>
</DOC>
