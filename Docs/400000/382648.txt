<DOC>
<DOCNO> 382648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sontur08.html </URL>
<DATE> 2005/09/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kavga sırasında kocasının yüzüne kızgın yağ döktü 
</HEADLINE>
<TEXT>

     
     Erdoğan CANKUŞ FETHİYE Muğla , DHA 
     
MUĞLA'nın Fethiye İlçesi'nde, eşiyle kavga eden Z.S, ocağın üstündeki kızgın yağı kocasının yüzüne döktü. Can havliyle sokağa fırlayan M.S, komşuları tarafından hastaneye kaldırıldı. Yüzü, boynu ve elleri yanan adamın görme sorunu yaşadığı bildirildi. 
     Muğla'nın Foça Mahallesi'nde oturan, şiddetli geçimsizlik yaşayan Z.S. ve M.S, dün akşam saat 22.00 sıralarında evlerinin mutfağında kavga etti. Öfkesini önleyemeyen Z.S, ocağın üzerindeki tavada bulunan kızgın yağı eşinin yüzüne fırlattı. Acıyla bağırarak sokağa koşan M.S.'yi komşuları Fethiye Devlet Hastanesi'ne kaldırdı. Yüzü, boynu, göğsü ve ellerinde 2'inci derecede yanıklar oluşan M.S'nin görme sorunu yaşadığı bildirildi. Gözaltına alınan ve kendi elleriyle kollarında yanıklar bulunan Z.S. de polis tarafından aynı hastaneye getirildi. 
     
</TEXT>
</DOC>
