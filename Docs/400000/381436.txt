<DOC>
<DOCNO> 381436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/dunya/axdun02.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'da sağcı ikizler dönemi 
</HEADLINE>
<TEXT>


DIŞ HABERLER 


Polonya'da dün yapılan genel seçimler sonucunda halk solun 4 yıllık iktidarına son vererek, sağ ittifakı işbaşına getirdi. AB'nin en büyük yeni üyesi 38 milyonluk Polonya'da 30 milyon kayıtlı seçmenin yüzde 40.3'ünün sandık başına giderek parlamentonun alt kanadının 460 ve Senato'nun 100 yeni üyesini belirledi. Oy verme işleminin ardından yapılan sandık çıkış yoklamalarında, iktidarın soldan, sağın eline geçtiğini gösterdi. Oyların yüzde 28'ini aldığı hesaplanan merkez sağdaki en büyük parti olan Hukuk ve Adalet Partisi'nin PİS , başbakanlığa yakın lideri Jaroslaw Kaczynski'nin tek yumurta ikizi Lech de 2 hafta sonra düzenlenecek cumhurbaşkanlığı seçiminin en güçlü adaylarından. 
PİS'in müttefiki Yurttaş Platformu'nun da PO oyların yüzde 26'sını almasıyla sağ kanattaki ittifak, oyların yüzde 54'ünü toplayarak iktidarı garantilemiş oldu. Bu sonuçlara göre, sağ ittifakın 304 sandalyeyle PİS 157, PO 147 mecliste çoğunluğu sağlayacağı hesaplandı. 2001'de yüzde 41 oyla iktidara gelen Solun Demokratik Partisi SLD , yolsuzluk skandalları ve yüksek işsizlik oranı nedeniyle gözden düştü, oyları da yüzde 11'e kadar geriledi. 

'Kardeşim seçilirse çekilirim' 
Seçimin bir başka dikkat çekici özelliği, PİS lideri Jaroslaw Kaczynski'nin, tek yumurta ikizi Varşova Belediye Başkanı Lech Kaczynski'nin de 9 Ekim'de yapılacak cumhurbaşkanlığı seçimlerinin favorilerinden olması. Eğer Lech cumhurbaşkanı, Jaroslaw da başbakan olursa, dünya tarihinde de bir ilk gerçekleşmiş olacak. Ancak Jaroslaw Kaczynski, kardeşinin cumhurbaşkanı seçilmesi halinde, tıpatıp birbirine benzeyen 2 lider yüzünden Polonya halkının kafasını karıştırmamak için başbakanlıktan feragat edebileceğini söylemişti. 
PİS ve PO, komünizm karşıtı sendika hareketi "Dayanışma"dan doğdu. Ancak 2 parti, bütçe ve vergi konularında farklı görüşlere sahip. Ülkede komünizmin 1989'da çökmesinden sonra, hiçbir parti 2. kez seçim kazanıp üst üste hükümet kuramadı. 



</TEXT>
</DOC>
