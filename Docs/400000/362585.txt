<DOC>
<DOCNO> 362585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/guncel/gun03.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de beklenen gün geldi 
</HEADLINE>
<TEXT>


ANKARA Milliyet 

Öğrenci Seçme ÖSS ve Yabancı Dil YDS sınavlarının sonuçları açıklanıyor. ÖSYM Başkan Prof. Dr. Ünal Yarımağan bugün saat 11.00'de basın toplantısı düzenleyecek. Adaylar da aynı saatten itibaren sınav sonuçlarını ÖSYM'nin http oss.osym.gov.tr ve http oss2005.osym.gov.tr internet adreslerinden, cep telefonlarından http osym.gov.tr ya da kısa mesaj yoluyla Avea 6777, Telsim 3366, Turkcell 3366 öğrenebilecek. 

Yoğunluk olabilir 
Adayların, ilk birkaç saat internet ve WAP uyumlu cep telefonu adreslerine yoğun talep nedeniyle ulaşmakta zorluk çekebileceği, ancak daha sonra kolaylıkla ulaşabileceği belirtildi. Sonuçlar, Türkiye Gazeteciler Cemiyeti'nce TGC bastırılan ve yarın dağıtılacak Sınav Sonuç Gazetesi aracılığıyla da adaylara duyurulacak. Gazetede, 160 ve üstünde puan alan adayların T.C kimlik numaraları yer alacak. 
Adaylar ayrıca puanlarından en az birinin 185 ve üstünde olup olmadığını da öğrenebilecek. Sınav sonuçları adaylara 22 Temmuz'dan itibaren gönderilecek. 2 yıllık ön lisans programlarını tercih edebilmek için ÖSS'den en az 160, 4 ve daha fazla yıllık lisans programlarını tercih edebilmek için de en az 185 puan almak gerekiyor. 


</TEXT>
</DOC>
