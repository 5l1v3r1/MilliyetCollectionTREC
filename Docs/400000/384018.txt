<DOC>
<DOCNO> 384018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/astro/index.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal engelleri aşmalıyız 
</HEADLINE>
<TEXT>


Bugün Akrep burcundaki Ay her şeye yoğunluk ve tutku getirmekte. Sezgilerimize güvenebiliriz ancak aşırılıklara da kaçabilir ve gereksiz yere kendimizi hırpalayabiliriz. Günün geç saatlerinde duygusal burkulmalar yaşanabilir. 
Koç'lar duygularını kontrol altında tutmalı ve huzurlu olmaya çalışmalılar. Enerjilerini doğru kullanmalılar zira ortaklaşa konularda yeni gelişmeler bulunuyor. Boğa'lar ilişkiler veya evlilikle ilgili konularda gerilime açık olacaklar. Bu nedenle alınganlıklarını bir kenara bırakmalı ve uyumlu olmalılar aksi halde bundan zarar görebilirler. İkizler günlük işlerde hayli yoğun olacaklar ancak yeteneklerini gösterme şansını kullanabilmeliler. Aceleci olmamalı ve sağlıklarına karşı daha özenli olmalılar. Yengeç'ler için pozitif şartlar söz konusu. Duygusal alanda ılımlı olmayı başarırlarsa, aşk hayatındaki hareketlilik onlara heyecan verebilir. Aslan'lar sabırlı davranarak birçok işin üstesinden gelebilmeli. Güvenlikle ilgili konular onları ev ortamında gerebilir fakat zorunlu uğraşlar da onları bekliyor. Başak'lar yakın çevrelerindeki iletişim ve hareketin içinde olacaklar. Kısa yolculukların sıklaştığı ama verimli sonuçların alınacağı bir gün. 
Terazi'ler harcamalarında dikkatli olmalı. Bugün bütçelerine gereken önemi vermeliler. Akrep'ler son derece ilgi çekici bir günde olacaklar. Kişisel girişimler ve önemli kararlar öne çıkarken, ailevi konularla da ilgilenmeleri gerekecek. Yay'lar kendilerini toparlamaya çalışmalı ve ileriye dönük hareket etmeli. Geçmişe ait konulardan uzaklaşmak onlara çok daha iyi gelecek. Oğlak'lar bugün yeni planlar ortaya koymaktan yanalar. Arkadaşlar arasında paylaşımcı olmak ve onların fikirlerinden yararlanmak doğru olacak. Kova'lar birçok konuda hareket ve heyecan isteği duyacaklar. İyimser yaklaşımları ise onlara başarı getirebilir. 
Balık'lar tempolu bir güne hazır olmalılar. Eğitimle ilgili uğraşları olacak ve bununla ilgili önemli olumlu gelişmeler onları heveslendiriyor. 


</TEXT>
</DOC>
