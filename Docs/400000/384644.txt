<DOC>
<DOCNO> 384644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/guncel/gun05.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Askeri tabur yerinde kalacak 
</HEADLINE>
<TEXT>


ANKARA Milliyet 

TBMM Başkanı Bülent Arınç, TBMM'de milletvekilleri için yapılması planlanan yeni halkla ilişkiler binası için askeri taburun tartışma konusu yapıldığını belirterek, "Bir AKP'li başkan döneminde kalkması uygun olmaz" dedi. 
Arınç başkanlığında toplanan Başkanlık Divanı, 3 yıllık bütçe uygulamasına geçileceği için TBMM'nin 3 yıllık bütçesini belirledi. Buna göre, 2006 bütçesi 362 milyon 853, 2007 bütçesi 343 milyon 589, 2008 bütçesi 326 milyon 976 bin YTL olarak karara bağlandı. Toplantıda, yeni kütüphane, personel binası ve araştırma merkezi yapımı konuları da görüşülürken, üyelerden öncelikle milletvekillerinin yeni binaya ihtiyacı olduğu yolunda itiraz geldi. Bunun üzerine Arınç, "En azından benim dönemimde kalkmaz, tabur duracak. O taburun oradan kalkması için ya Bülent Arınç'ın başkan olmaması lazım ya da AKP'nin iktidar olmaması lazım" dedi. Halkla ilişkiler binası yapımından vazgeçilmesinde, Başbakan Erdoğan'ın da projeye olumlu bakmamasının etkili olduğu belirtildi. 


</TEXT>
</DOC>
