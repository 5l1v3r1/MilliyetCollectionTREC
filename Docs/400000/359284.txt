<DOC>
<DOCNO> 359284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun38.html </URL>
<DATE> 2005/07/08/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Rus turistlerin ilk tercihi Türkiye... 
</HEADLINE>
<TEXT>

     Rus turistlerin, tatillerini Kırım yerine Türkiye'de geçirmeyi tercih ettikleri bildirildi. 
     Rus İzvestiya gazetesinde yer alan haberde, bir kamuoyu araştırmasına göre Rus turistlerin büyük çoğunluğunun Kırım yerine Türkiye'de tatil yapmayı istediğinin ortaya çıktığı kaydedildi. 
     Araştırmanın sonucuna göre, Rusların yüzde 30'u tatil için Türkiye'yi tercih ederken, Türkiye'yi yüzde 10'luk oranla Mısır izledi. Haberde, Rus turistlerin Türkiye'yi tercih etmesinin nedeniyse şöyle özetlendi 
     ''Öncelikle ucuz fiyatlar ve bunların dolara endeksli olması Rus turistlerin ilgisini çekiyor. Avro, dolardan daha pahalı olduğu sürece Türkiye'de tatil Avrupa'dakinden daha ucuz olacak.'' Türkiye'ye bu yıl charter uçak sefer sayısında geçen yıla oranla yüzde 40 artış olduğu belirtilen haberde, şöyle denildi 
     ''Dolayısıyla sezon sonunda turist sayısında da bu kadar artış olması bekleniyor. Türkiye'deki tur sayısının fazlalığından yararlanan turizm şirketleri damping uygulayarak, fiyatları bilerek indiriyorlar. Bunun sonucunda Rus turistler Türkiye'yi, Rusya'nın diğer tüm tatil merkezlerinden daha üstün tutuyorlar.'' 
     
</TEXT>
</DOC>
