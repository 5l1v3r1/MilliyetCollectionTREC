<DOC>
<DOCNO> 353379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/siyaset/siy06.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar'dan 'tıraş olun' talimatı 
</HEADLINE>
<TEXT>


ANKARA ANKA 


DYP lideri Mehmet Ağar, partili gençlere ilginç öğütler verdi. Bir süre önce Gençlik Kolları Genel İdare Kurulu'na GİK katılan Ağar, genç kurmaylarıyla buluştu. Hafta sonunda parti genel merkezinde gerçekleşen toplantıya spor kıyafetle gelen Ağar'ı, salonda "takım elbise"li gençler karşıladı. Ağar, "Hafta sonu spor giyinin. Gençsiniz, genç olarak daha spor giyinin, spora önem verin" dedi. 

'Bakımlı görünün' 
Gençlere partiyi temsil ettikleri seminer, konferans ve görüşmelerde ise takım elbise giymelerini tavsiye eden Ağar, "Mutlaka tıraş olun, bakımlı görünün" diye konuştu. 
Ağar, partili gençlerden bol bol okumalarını da isterken, "Tarihinizi ve dünya tarihini iyi bilin. Tarihini bilmeyen insan siyaset yapamaz" diyerek kitap tavsiye etti. 
Ağar'ın gençlere son öğüdü ise, "İnsanlara önyargılı yaklaşmayın" oldu. Ağar, "İnsanı seveceksiniz, siyasetin temelinde insan var" şeklinde konuştu. 


</TEXT>
</DOC>
