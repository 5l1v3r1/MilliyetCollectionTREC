<DOC>
<DOCNO> 361314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sondun26.html </URL>
<DATE> 2005/07/15/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
İspanya'da aşırı sıcak alarmı... 
</HEADLINE>
<TEXT>

     İspanya'nın, 13 kentinde aşırı sıcağa karşı alarm verildi. 
     Afrika'dan gelen sıcak hava dalgasıyla Madrid, Toledo, Ciudad Real kentlerinde sıcaklık 40 dereceye kadar çıkarken, Gerona, Lerida, Huesca, Zaragoza, Castellon, Albacete, Murcia, Almeria, Teruel ve Gualajara kentlerinde hava sıcaklığı 34-38 derece arasında değişiyor. 
     Sıcaklara karşı halkı sürekli olarak uyaran Sağlık Bakanlığı, insanlara susamasalar da günde en az 2 litre su içmelerini, yazlık meyveler tüketmelerini, günün en sıcak saatlerinde sokağa çıkmaktan kaçınmalarını ve yaşlılara yardımcı olmalarını tavsiye ediyor. 
     Madrid'te, sıcaktan etkilenen vatandaşların derhal sivil savunma örgütlerine başvurmaları isteniyor. 
     Meteoroloji yetkilileri, gelecek pazar akşamından itibaren hava sıcaklığında düşüşler olacağını açıklarken, uzmanlar, önlemlerin ise devam edeceğini belirtiyor. 
     
</TEXT>
</DOC>
