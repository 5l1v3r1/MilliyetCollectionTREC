<DOC>
<DOCNO> 373007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/yazar/guclu.html </URL>
<DATE> 2005/08/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Önkayıt ile öğrenci alan fakülteler 
</HEADLINE>
<TEXT>


Önkayıt ve yetenek sınavı ile öğrenci alan fakülteler her zaman için tartışma konusu oldu. Bu yıl da tartışılmaya devam ediyorlar. Sınavların birkaç aşamalı olması ve zaman zaman objektif olmayan kriterlerin devreye girmesi, en önemli şik yet konusu. 
Yetenek sınavında başarılı olan, hatta dereceye giren öğrencilerin, mülakat aşamasında elenmeleri, torpil ve benzeri iddiaları sık sık gündeme getiriyor. Ama ortada somut bir belge olmadığı için, bu konuda soruşturma açan rektörlerin elleri hep boş kalıyor. 
Geçen yıl, çok yetenekli bir öğrenci, binlerce öğrencinin katıldığı yetenek sınavında birinci oldu. Konu resimdi ve sınav k ğıtları müthişti. Nitekim ilk sınavda hak ettiği puanı da aldı. Ama aynı öğrenci, mülakat sonrasında kazananlar listesinde yoktu. O bizi, biz de ilgili üniversitenin rektörünü aradık. Ciddi bir soruşturma ekibi kurdu. Sınav k ğıtlarından tutun da mülakata kadar her şey incelendi. Bu arada güzel sanatlar fakülteleri ile beden eğitimi ve spor bölümlerinin pek çoğunun, bu tür şaibelerden kurtulmak için, sınavların tüm aşamalarını video banta aldıklarını hatırlatmakta yarar var. Sonuç olarak, 6 bin kişinin katıldığı yetenek sınavında birinci olan öğrenci o fakülteye giremedi. Araştırmadan da bir şey çıkmadı. Öğrenci tekrar sınava girdi. Sonuç yine aynıydı. Tüm hayalleri yıkıldı. Belki ilerde çok önemli bir sanatçı olacak bir gencimiz, yok olup gitti. Dahası, hiçbir şey yapılamadı. Ama o fakültede de çok şeyler değişti. En başta da sınav sistemi. 
Şimdi yine benzeri şik yetler geliyor. Hem de Türkiye'nin dört bir yanından. YÖK bir ara bu tür yakınmaları önlemek için merkezi yetenek sınavı projesi geliştirdi. Ama o da tutmadı. Farklı üniversitelerden jüriler kuruldu. O da şik yetleri önleyemedi. Anlayacağınız, bu konudaki tartışmalar hiç bitecek gibi değil. 
Veliler ve öğrenciler bu konuda haksız mı Evet demek konuyu hafife almak olur. Peki konuda, mutlaka torpil, rüşvet, kayırma ve benzeri yöntemler hep vardı, olmaya da devam edecek söylemlerini ciddiye almak gerekir mi Ona da evet demek mümkün değil. 
Hemen her konuda olduğu gibi bu konuda da suiistimaller mutlaka oluyordur. Ama bir kurumda olan bir olumsuzluğu, tüm üniversitelere mal etmek abartılı olur. 
Ama öte yandan tek öğrencinin de hakkı yenilmiş olsa bile, bu konudaki şik yetler değerlendirmeye alınmalıdır. Yoksa, bileğinin hakkı ile o bölümleri kazanmış olanlara haksızlık yapmış oluruz... 

OKS'de 2. kayıt dönemi 
OKS ile öğrenci alan Anadolu liseleri, fen liseleri ve diğer liselerde, birinci kayıt dönemi sonunda açık kalan kontenjanlar bugün resmi olarak açıklanıyor. Bu arada, eğer yeni açılan Anadolu lisesi ya da fen lisesi varsa onlar da yine bugün kamuoyuna duyurulacak. 
Adaylar, daha önceden olduğu gibi yeni bir tercih listesi hazırlayacaklar. Ama bu kez 8 tercih yapabilecekler. 2. kayıt dönemi başvuruları, 2 eylül'e kadar devam edecek. Kazananlar ise 7 Eylül'de açıklanacak ve kesin kayıtları 11 Eylül'e kadar devam edecek. 
Okullar 12 Eylül'de açılacağı için üçüncü bir önkayıt dönemi olanaksız gibi görünüyor. Ama önceki yıllarda, söz konusu kayıtların okulların açılmasından sonra da devam ettiğini çok iyi hatırlıyoruz. 
Eğer kolejlerde kesin kayıtlar bitmiş olsaydı, üçüncü önkayda gerek kalmazdı. Milli Eğitim Bakanlığı'nın bu konuya şimdiden bir çözüm bulmasında yarar var. Yoksa 2 hafta sonra ortalık bir hayli karışabilir... 

Zorunlu bağış 
Bu konuda daha önce uyarıda bulunmuştuk. Hem de defalarca. Korktuğumuz başımıza geldi. Öğrenciler dünyanın parasını ve emeğini harcayarak kazandıkları okula bile bağışla alınıyor. Hem de zorla. 
Milli Eğitim Bakanlığı okullara yeterli ödenek göndermediği için, okul yöneticilerinin işlerinin zor olduğunu biliyoruz. Ama biraz insaflı olmaları gerekiyor. Daha da önemlisi, velilerin ödeme gücü var mı, yok mu Bunu hiç dikkate almamaları düşündürücü. Pek çok veli, bu kafayla mı bizim çocuklarımızı eğitecekler paniği içerisinde. Haksız da sayılmazlar. Velilere yolunacak kaz gözüyle bakan yöneticiler, yarın öğrencilere de aynı gözle bakmaz mı Onları da bu kafada yetiştirmez mi 
Daha önce bu konuda yaşanan sıkıntılar nedeniyle okul yöneticileri devre dışı kalmıştı, ama görülüyor ki yine devredeler. Okul aile birlikleri de maalesef yine okul yönetimlerinin güdümü altında... 
Milli Eğitim Bakanı Çelik, velileri zor durumda bırakacak zorunlu bağış konusunda duyarlı olduklarını bir kez daha dile getirdi ve bu durumdaki okul yöneticilerini milli eğitim yetkililerine bildirmelerini istedi. 

Sözleşmeli öğretmenlik 
Milli Eğitim Bakanlı Çelik, sözleşmeli kadrolarla ilgili son kararı Bakanlar Kurulu'nun vereceğini söyledi. Karar için her türlü altyapının hazırlandığını açıkladı. 20 bin sözleşmeli öğretmen kadrosuna yönelik bilgilerin bu ay sonuna kadar duyurulacağı belirtiliyor. 
Sözleşmeli kadrolara yönelik atamalar, asil atamalar gibi internet üzerinden merkezi sistemle yapılacak. 
Sözleşmeli kadrolar için yine KPSS puanı isteneceği ve asil atamalarda istenen puanların altına inileceği öğrenildi. Bu puanlar da önümüzdeki günlerde açıklanacak. 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
