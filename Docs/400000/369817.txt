<DOC>
<DOCNO> 369817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/guncel/axgun02.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yazarların 'yaz tezg hındaki' kitaplar 
</HEADLINE>
<TEXT>


Yayın dünyası yaz sezonunda durgun bir dönem yaşarken, Türk edebiyatının usta kalemleri boş durmuyor. Yazarlar, 'tezg hlarının üzerindeki' yeni romanlarını, öykülerini anlattılar 

KÜLTÜR SANAT SERVİSİ 

Ahmet Ümit 
"İlk projem bir resimli roman 'Çiçekçinin Ölümü'. İsmail Gülgeç ile birlikte hazırladık eylül ayında çıkacak. Başkomiser Nevzat'ın bir hik yesinin çizgi romanı bu. 3 - 5 ay sonra ikinci albüm gelecek. Bir de 1 yıldır üzerinde çalıştığım bir roman var. Türk - İslam sentezi düşüncesini tartışıyor. Bu düşünce bizim bu topraklardaki kültürlerle, bizden önceki uygarlıklarla bağ kurmamızı engelliyor. Yoğun olarak Antakya, Urfa ve Mardin'de yaşayan Süryanileri anlatan bir gerilim romanı olacak. 
Bir de tabii, Turgut Yasalar, 'Sis ve Gece' için kasım ayında 'motor' diyecek." 

Orhan Pamuk 
İletişim Yayınları'ndan aldığımız bilgiye göre, Orhan Pamuk yeni romanını büyük bir gizlilik içinde yazmaya devam ediyor. Şu anda kitabın konusu da, adı da bilinmiyor. 

Buket Uzuner 
"3 yıla yakın bir zamandır 'İstanbullular' diye bir roman üzerinde çalışıyorum. 2004 yazında, Atatürk Havalimanı'nda geçen bir roman. Benim, romancı takıntılarımdan biri olan kimlik meselesiyle çok ilgili. 
'İstanbullu kim ' sorusuna yanıt arayan, 18 karakterin bir arada olduğu kapalı mek nda geçen bir roman. Karakterlerden biri de İstanbul'un kendisi. İstanbul'un konuştuğu, kendini anlattığı bir roman. Bu yıl sonunda yayınevine teslim edeceğim." 

Pınar Kür 
"Bir roman üzerine çalışıyorum, adı 'Cinayet Fakültesi'. Daha önce yayımlanan ve odağında aynı kahramanın olduğu 'Bir Cinayet Romanı' ile 'Sonuncu Sonbahar' romanlarımı takiben yazdığım bir kitap. Ama 2006'da yayımlanacak, çünkü 2006 benim ilk romanım 'Yarın Yarın'ın yayımlanışının 30. yılı. Bu nedenle o tarihte yayımlamayı planlıyoruz. 

Elif Şafak 
"Önümüzdeki aylarda iki yeni kitabım çıkacak. Birincisi, gazete yazılarımı bir araya getiren 'Medcezir'. Kitabın estetiğinin farklı olmasına çalışıyoruz. 'Medcezir'in eylül sonu gibi çıkması söz konusu. İkinci projem ise sonbahar sonu gibi çıkacak olan yeni romanım. Romanı İngilizce yazdım, yakında Türkçeye çevrilecek ve büyük ihtimalle 2006 yılının ocak ayında yayımlanmış olacak." 

Hasan Ali Toptaş 
"Son kitabım 'Uykuların Doğusu' dizilmiş durumda ama son birkaç sayfasını yeniden çalışıyorum. TÜYAP Kitap Fuarı'ndan önce, eylül ayında piyasaya çıkmış olacak." 

İnci Aral 
"Bir hik ye kitabı üzerinde çalışıyorum. Bu yeni kitabı, eylül sonunda bitirmeyi planlıyorum. Ama yayım tarihinin ne zaman olacağı üzerine henüz yayıneviyle görüşmedim. Kitabın adı belli değil. Kitap, zaman, ölüm ve yanılsamalar üzerine hik yelerden oluşuyor." 


</TEXT>
</DOC>
