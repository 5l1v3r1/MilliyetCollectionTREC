<DOC>
<DOCNO> 351445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun19.html </URL>
<DATE> 2005/06/13/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Çekler, AB Anayasası'na soğuk 
</HEADLINE>
<TEXT>

     Fransa ve Hollanda'da halk tarafından reddedilen AB Anayasası'na Çek Cumhuriyeti'nde de sıcak bakılmıyor. 
     Mlada Fronta Dnes gazetesi, SC C tarafından yapılan kamuoyu yoklamasına göre, bugün referandum yapılırsa, Çeklerin sadece yüzde 19'unun anayasaya ''Evet'' diyeceğini yazdı. 
     Fransa ve Hollanda'daki sonuçların ardından, 2333 kişinin katılımıyla yapılan anket, anayasaya ''Hayır'' diyenlerin oranının yüzde 29, görüş belirtmeyenlerin oranının ise yüzde 27 olduğunu ortaya çıkardı. 
     Ankete göre, Çeklerin yüzde 25'i de, anayasayı onaya sunma hazırlıklarını gereksiz görüyor. 
     Çek Cumhuriyeti Başbakanı Jiri Paroubek, anayasayla ilgili referandumun düzenlenmesini ve hazırlıkların devam etmesini destekliyor. 
     AB liderleri tarafından 29 Ekim 2004'te imzalanan anayasanın, planlandığı gibi 2007'de uygulamaya konması için, üye 25 ülke tarafından kabul edilmesi gerekiyor. 
     
</TEXT>
</DOC>
