<DOC>
<DOCNO> 395860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur16.html </URL>
<DATE> 2005/11/17/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
13 yaşındaki kız, düğünden sonra evden kaçtı 
</HEADLINE>
<TEXT>

     Balıkesir’in Gönen İlçesi’nde evlendirilen 13 yaşındaki kız çocuğu, düğün gecesinde evden kaçtı. 
     Polis, kaçtığı belirtilen kızla ilgili arama başlatırken, kızlarının başka bir genç tarafından kaçırıldığı iddiasıyla polise başvuran aile hakkında da "reşit olmayan çocuğu evlendirdikleri" gerekçesiyle suç duyurusunda bulundu. 
     AA muhabirinin aldığı bilgiye göre, Reşadiye Mahallesi Üçpınar Caddesi’ndeki oturan B.C 13 , Çanakkale’nin Biga İlçesi’nde oturan F.H. ile evlendirildi. B.C, düğün töreni yapıldıktan sonra evden kaçtı. 
     Damat ve ailesinin kendisini Biga’ya götürmek için hazırlandıkları sırada evden kaçtığı belirtilen B.C’nin bulunması için polise başvuran ailesi, kızlarının S.K. tarafından kaçırıldığını iddia etti. 
     B.C’nin bulunması için çalışma başlatıldığını bildiren Gönen Emniyet Müdürlüğü yetkilileri, B.C’nin ailesi hakkında da "reşit olmayan kız çocuğunu evlendirdikleri" iddiasıyla Cumhuriyet Savcılığı’na suç duyurusunda bulunulduğunu kaydettiler. 
     
</TEXT>
</DOC>
