<DOC>
<DOCNO> 375789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonspo02.html </URL>
<DATE> 2005/09/05/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Rüştü’den Volkan’a destek... 
</HEADLINE>
<TEXT>

     Volkan’ın Danimarka maçında yediği gollerde hatası olmadığını söyleyen Rüştü, bir hata varsa, bu tamamen savunmanın dedi. 
     
     Tüm gözler ondaydı 
     Grup ikinciliği yolunda Türkiye için büyük önem taşıyan Danimarka karşılaşmasını, Fenerbahçe teknik heyeti bir başka gözle takip etti. Onlar için milli takımın alacağı başarılı bir sonuç kadar, kaleci Volkan’ın performansı büyük önem taşıyordu. Özellikle Şampiyonlar Ligi sınavları yaklaşırken, kalede sorun yaşamak istemeyen ve Rüştü’nün yetiştirilmesi emrini veren Daum, bir yandan da diğer kalecisi Volkan’ın performansını merak ediyordu. 
     
     Kaleci şanssızlığı’ 
     Mücadeleyi dikkatli gözlerle takip eden Alman hoca, Volkan’ın yediği ilk golde biraz tedirginlik yaşadı. Ancak Rüştü hocasıyla aynı düşüncede değildi. Bulgaristan maçında omuzundan sakatlanan tecrübeli file bekçisi, gollerde hiçbir hatası olmadığını belirterek, Volkan’a destek çıktı. İlk golün tam anlamıyla bir kaleci şanssızlığı olduğunu ifade eden Rüştü, şunları söyledi Bu pozisyonda Volkan, doğal olarak reflekslerini top soluna gelecek şekilde hazırlamıştı.'' 
     
     Vurdurmamalıydılar’ 
     Her kaleci böyle pozisyon alır. Ancak top, İbrahim Toraman’ın bacak arasından geçti. Bu, bir kaleci için en zor pozisyonlardan biridir. Hamlesini yaptı ama yeterli olmadı. İkinci golde de onun fazla hatası yok. Hatalı olan savunma oyuncuları. Daha dikkatli davranıp, çoğalmaları, topun rakiple buluşmasını engellemeleri lazımdı. Rakip oyuncuya, Volkan’ın burnunun dibinden topa vurdurdular. Bu maçı kazansak çok iyi olacaktı. Yazık.'' 
     
</TEXT>
</DOC>
