<DOC>
<DOCNO> 368136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur27.html </URL>
<DATE> 2005/08/08/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Arıların saldırısına uğradılar .. 
</HEADLINE>
<TEXT>

     Şanlıurfa’nın Siverek İlçesi’nde üzerinde arı kovanlarının bulunduğu at arabasının devrilmesi sonucu arıların soktuğu arabadaki 9 kişi tedavi altına alındı. 
     Alınan bilgiye göre, ilçe merkezinden yanlarına arı kovanlarını alarak Kayseri Köyü’ne giden 9 kişinin bindiği 2 at arabasından biri, yolda devrildi. 
     At arabasındaki arı kovanlarının kırılması sonrasında arılar çevreye dağılınca, her iki arabadaki Şükran 12 , Şükrü, 10 Cengiz 34 ve Celal Ağırtaş 6 ile Abdurrahman ve Latife Gümüştaş 55 , Ahmet 54 ve Mevlit Ağırağaç 13 ile Levent Akçiçek arıların saldırısına uğradı. Arı sokan 2 at da olay yerinde telef oldu. 
     Çevredeki vatandaşlarca Siverek 100 Yataklı Devlet Hastanesi’nde tedavi altına alınan 9 kişiden Cengiz Ağırtaş’ın durumunun ağır olduğu bildirildi. 
     Siverek Kaymakamı Seddar Yavuz, İlçe Tarım Müdürlüğü’nce arı kovanlarının bırakılacağı yerlerin belirlendiğini, ancak buna uyulmaması sonucunda söz konusu üzücü olayların meydana geldiğini belirtti. 
     Yavuz, olayla ilgili soruşturmanın başlatıldığını bildirdi. 
     
</TEXT>
</DOC>
