<DOC>
<DOCNO> 378179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur32.html </URL>
<DATE> 2005/09/13/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Öğrenci, müdür yardımcısını bıçakladı 
</HEADLINE>
<TEXT>

     Muş Anadolu Lisesi Müdür Yardımcısı Abdullah Özdemir, bir öğrenci tarafından okulda sırtından bıçaklanarak yaralandı. 
     AA muhabirinin edindiği bilgiye göre, Muş Anadolu Lisesi’nde hazırlık sınıfını tekrar eden M.Ö, okula gelerek, odasına giren Müdür Yardımcısı Abdullah Özdemir’e, sınıfını geçip geçmediğini sordu. 
     Söz konusu sınava girmediği için sınıfı geçemediği yanıtını alan M.Ö, Müdür Yardımcısı Abdullah Özdemir’i, sırtından bıçaklayarak kaçtı. 
     Muş Devlet Hastanesi’ne kaldırılan Abdullah Özdemir, buradaki müdahalenin ardından Diyarbakır Devlet Hastanesi’ne sevk edildi. 
     Yetkililer, Özdemir’i bıçaklayan M.Ö’nün yakalanması için çalışmaların devam ettiğini kaydettiler. 
     Olayın ardından Anadolu Lisesi’ni ziyaret eden Muş Valisi İbrahim Özçimen, okuldaki personele geçmiş olsun dileğinde bulunarak, olayın kendisini çok üzdüğünü söyledi. 
     Vali Özçimen, bundan böyle okul girişlerinde alınan önlemlerin artırılacağını kaydetti. 
     
</TEXT>
</DOC>
