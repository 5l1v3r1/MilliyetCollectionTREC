<DOC>
<DOCNO> 391420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko49.html </URL>
<DATE> 2005/11/01/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
S. Arabistan'ın petrol gelirlerinin 54 oranında artması bekleniyor 
</HEADLINE>
<TEXT>

     Suudi Arabistan'ın petrol gelirlerinin bu yıl yüzde 54 oranında artması bekleniyor. 
     Suudi Arabistan'ın önde gelen bankacılık grubu Samba Financial'ın raporuna göre, diğer üreticilerin üretim kapasitesinin sınırlılığı sayesinde petrol fiyatlarının yüksek seyretmesinden en çok Suudi Arabistan'ın yararlandığı ve ülkenin petrol gelirlerinin bu yıl, geçen yıla kıyasla yüzde 54 artmasının beklendiği belirtildi. 
     Raporda, ülke ekonomisinin hızla geliştiği ve ''bugüne kadarki en iyi performansını'' gösterdiği ifade edildi. 
     Suudi ekonomisinin bu yıl 55.5 milyar dolar bütçe fazlası vermesini bekleyen Samba, gayri safi yurt içi hasılanın yüzde 6.8 artmasını, petrol dışı sektörlerin de yüzde 8 oranında genişlemesini öngörüyor. 
     Raporda, ihracat gelirlerinin 2004 yılı rekorunu kırarak 163 milyar dolara ulaşacağı da tahmin ediliyor. 
     
</TEXT>
</DOC>
