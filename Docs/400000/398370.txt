<DOC>
<DOCNO> 398370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sondun08.html </URL>
<DATE> 2005/11/27/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Saddam'ın davasının sorgu hakimine suikast planlayan 8 Sünni tutuklandı 
</HEADLINE>
<TEXT>

     Irak polisinin, ülkenin kuzeyindeki Kerkük kentinde, devrik lider Saddam Hüseyin'in yargılandığı davanın sorgu hakimi Raad Cuhi'ye suikast düzenlemeyi planlayan 8 Sünniyi tutukladığı bildirildi. 
     Üst düzey bir polis yetkilisi, yaptığı açıklamada, dün yakalanan bu kişilerde, Saddam'ın eski yardımcılarından İzzet El Duri'nin Cuhi'nin öldürülmesini isteyen bir yazısının bulunduğunu kaydetti. 
     Saddam rejimin en üst düzey üyelerinden biri olan El Duri, hala kaçak ve Amerikan birlikleriyle Irak güçlerine karşı savaşan Saddam yanlılarının sembolik lideri olarak görülüyor. 
     
     IRAK'TA BİR POLİS ÖLDÜRÜLDÜ 
     Öte yandan, Bağdat'ın güneyindeki Kerbela kentinde, eski Baas yetkilisi 18 kişinin öldürülmesini araştıran bir polisin, silahlı kişilerin saldırısına uğrayarak hayatını kaybettiği bildirildi. 
     Polis, Ali Casim'in evinden işine gittiği sırada, bir araç içindeki 4 maskeli kişinin saldırısına uğradığını belirtti. 
     Casim, Kerbela'da geçen ay, biri kadın 18 eski Baas yetkilisinin hayatını kaybettiği cinayeti araştırıyordu. 
     
</TEXT>
</DOC>
