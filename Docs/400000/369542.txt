<DOC>
<DOCNO> 369542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonspo16.html </URL>
<DATE> 2005/08/13/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Manchester United süper başladı 2-0 
</HEADLINE>
<TEXT>

     MİLLİYET İNTERNET 

Ve İngiltere Premier Ligi'nde perde açıldı, Manchester United ilk maçta Everton'ı 2-0'la geçti. Goller Nistelrooy ve Rooney'den... 
     İngiltere'de son 10 yılın en başarılı takımı Manchester United, geçen yıl Chelsea'yi durduramamış ve ligi üçüncü sırada bitirmişti. Bu sezon kadrosuna PSV'den Park Ji-Sung, Fulham'dan Edwin van Der Sar gibi isimleri katan Kırmızı-şeytanlar, Premier Lig'in açılış maçında Everton deplasmanındaydı. 
     Geçen sezon yaptığı büyük çıkışla puan sıralamasında 4. sırayı alıp Şampiyonlar Ligi bileti kazanan Everton ise Alessandro Pistone, Mikel Arteta, John Ruddy, Per Kroldrup ve Simon Davies gibi isimlerle kadrosuna güçlendirdi. 
     Ve iki takım Goodison Park'ta kozlarını paylaştı. Ferguson'ın Kırmızı-şeytanları, ilk yarının sonunda 43. dakika Hollandalı yıldız Nistelrooy'un klas golüyle öne geçti, ikinci yarının hemen başında mavilerin defansta yaptığı inanılmaz hatayı değerlendiren Rooney ile skoru 2-0 yaptı. 

     
</TEXT>
</DOC>
