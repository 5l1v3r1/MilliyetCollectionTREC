<DOC>
<DOCNO> 352708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur51.html </URL>
<DATE> 2005/06/16/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Su ararken tarihi eser buldular... 
</HEADLINE>
<TEXT>

     Kütahya’nın Simav İlçesi’nde, köylüler, su arama çalışması yaparken tarihi su sarnıcı buldular. 
     İlçeye bağlı Kelemyenici Beldesi Belediye Başkanı Ali Tosun, yaptığı açıklamada, Sarnıçlı mevkiinde belediyeye ait boş bir arazide su arama çalışması yapan köylülerin tarihi eser niteliğinde su sarnıcı bulduklarını söyledi. 
     Durumu jandarmaya ve Kütahya Kültür ve Müze Müdürlüğü’ne bildirdiklerini belirten Tosun, "İl Kültür ve Müze Müdürlüğü’nden gelen ekipler, sarnıcın Bizans dönemine ait olduğunu belirlediler. 
     Kasabamıza bir kilometre mesafedeki su arama çalışmalarına ara verdik ve bölgeyi kontrol altında tutmaya başladık" dedi. 
     Burada kazı çalışması yapılması halinde tarihe tanıklık edecek önemli bulgulara ulaşılabileceği tahmin ettiklerini ifade eden Tosun, belediye olarak kazı çalışması yapacak maddi imkanları olmadığını, bu konuda ilgili kurumların desteğini beklediklerini kaydetti. 
     
</TEXT>
</DOC>
