<DOC>
<DOCNO> 391467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo08.html </URL>
<DATE> 2005/11/01/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Trabzonspor'da hedef Gençlerbirliği'ni devirmek 
</HEADLINE>
<TEXT>

     Denizlispor galibiyetiyle morallenen Trabzon, son haftalarda çıkışa geçen Gençlerbirliği'ni de devirip seri yakalamanın planlarını yapıyor Denizlispor’u mağlup ederek Süper Lig’de 5 hafta sonra kazanan Trabzonspor’da gözler şimdi de 12. haftadaki Gençlerbirliği maçına çevrildi. Son dönemde Mesut Bakkal-Bülent Korkmaz ikilisinin teknik heyette göreve gelmesiyle birlikte gözle görülür bir çıkış içerisine giren Başkent temsilcisi karşısında da zafer hesapları yapan Bordo-Mavili takım, zorlu müsabakanın provalarına da bir günlük aranın ardından başladı. 
     
     Rakibi inceliyor 
     Karadeniz ekibinin teknik patronu Halilhodziç, Trabzonspor’dan beklentilerin yüksek olduğunu takımına bir kez daha hatırlatırken, futbolcuların moralinin de oldukça üst seviyede olduğu gözlendi. Bu arada Halilhodziç’in Gençlerbirliği’ni masaya yatırdığı ve özellikle geçtiğimiz hafta 2-1 kazandığı Galatasaray müsabakası üzerinde çalışmalarda bulunduğu vurgulandı. Boşnak hocanın, kadro yapılanmasında da bir takım değişiklikler yapabileceği bildirildi. 
     
     Sonuç önemli’ 
     Trabzonspor’un Başkanı Atay Aktuğ, toparlanma sürecinde futbol kalitesinden çok, alınacak sonuçların önemli olduğunu söyledi. Zaman zaman çok iyi mücadele ettikleri müsabakalardan dahi hüsranla ayrıldıklarını hatırlatan başkan, Geçtiğimiz haftaki neticeyi bir başlangıç olarak kabul ediyoruz. Bu takım ligde bulunduğu konumu kesinlikle haketmiyor. Futbolcularımız ve teknik heyemiz de bunun farkında. Kendi sahamızda taraftarımızın da 3 puana hasret kaldığını biliyoruz ve Gençlerbirliği maçının bunun için de iyi bir fırsat olduğunu biliyoruz'' diye konuştu. 
     
     Bayram hazırlığı 
     Karadeniz ekibinin basın sözcüsü İbrahim Şahin, Gençlerbirliği maçını da galip tamamlayıp camialarına güzel bir bayram armağanı vereceklerini söyledi. Sıkıntılı günleri yavaş yavaş geride bıraktıklarına değinen Bordo-Mavililer’i idarecisi, Denizlispor karşısında aldığımız 3 puan bizi kendimize getirdi. Gençlerbirliği’nin iyi bir ekip olduğunu biliyoruz ama biz puan kaybı açısından kredimizi doldurduk ve moralli bir bayram yaşamak istiyoruz. Ümitsiz değiliz ve taraftarımızın da aynı görüşü paylaşmasını istiyoruz'' dedi. 

FANATİK 
     
</TEXT>
</DOC>
