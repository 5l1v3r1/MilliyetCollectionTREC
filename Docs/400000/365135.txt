<DOC>
<DOCNO> 365135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur06.html </URL>
<DATE> 2005/07/28/ </DATE>
<TIME> 03.30 </TIME>
<AUTHOR>  </AUTHOR>
<HEADLINE>
Adana'da patlama .. 
</HEADLINE>
<TEXT>

     Adana'da, bir banka şubesinin yanında, park halindeki araçların önünde henüz belirlenemeyen bir nedenle patlama meydana geldi. 
     D-400 Karayolu Turhan Cemal Beriker Bulvarı'ndaki Oyak Bank Şubesi'nin yanında park halinde bulunan araçların önünde, henüz belirlenemeyen bir nedenle patlama meydana geldi. Patlamanın ardından olay yerine gelen polis ekipleri, çevrede geniş güvenlik önlemleri aldı. 
     Bankanın etrafını güvenlik bandıyla çeviren özel giysili olay yeri inceleme ekipleri, patlamanın ardından çevreye dağılan parçaları titizlikle topladı. 
     
     PATLAMANIN NEDENİ İLGİNÇ 

     Meydana gelen patlamaya mazot karışımlı kimyasal bir düzeneğin neden olduğu bildirildi. 
     Emniyet Müdürü Mehmet Cebe, D-400 Karayolu Turhan Cemal Beriker Bulvarı’ndaki Oyak Bank Şubesi’nin yanında park halinde bulunan araçların yakınındaki patlamanın, ilk belirlemelere göre mazot karışımlı kimyasal bir düzenek sonucu meydana geldiğinin belirlendiğini söyledi. 
     Cebe, "Düzenek, daha çok yangın çıkartmak amacıyla hazırlanmış. 
     Elde edilen ipuçlarıyla bazı şüpheliler üzerinde ekiplerimiz çalışma başlattı" dedi. 
     Olayda ölen yada yaralanan olmadı. 

     
</TEXT>
</DOC>
