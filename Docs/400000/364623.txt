<DOC>
<DOCNO> 364623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun11.html </URL>
<DATE> 2005/07/27/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bombacılardan birisi hırsızlıktan hapis yatmış 
</HEADLINE>
<TEXT>

     Londra'da 21 Temmuz'daki bombalı saldırı girişimlerinin zanlılarından birinin daha önce, darp ederek hırsızlık yapmaktan dolayı hapis yattığı ve polisçe tanındığı bildirildi. 
     The Sun gazetesi, adının Muhtar Said İbrahim 27 olduğu belirtilen zanlının, bir çetenin üyesi olduğunu ve Londra'daki Luton mahkemesi tarafından Şubat 1996'da mahkum edildiğini belirtti. 
     Daily Mail gazetesinin haberinde ise Said İbrahim'in ıslahevlerinde 2 yıl kaldığı ve Eylül 1998'de salıverildiği belirtildi. 
     The Sun gazetesinin haberine göre, Said İbrahim'in hapishaneden arkadaşı, Muhtar Said İbrahim'in hapisten çıktığında sistemden nefret ettiğini söylediğini belirtti. 
     Bu arada, AFP'ye açıklama yapan İngiliz polisi, bu bilgileri doğrulamayı reddetti. 
     Öte yandan, polis, terörle mücadele yasası çerçevesinde Londra'daki Kings Cross istasyonunda iki kişinin daha tutuklandığını belirtti. 
     Polis, bu tutuklamaların saldırılarla ilgili olup olmadığı konusunda bilgi vermedi. 
     
</TEXT>
</DOC>
