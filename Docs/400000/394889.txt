<DOC>
<DOCNO> 394889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur25.html </URL>
<DATE> 2005/11/14/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
İşten eve giden genç kıza bıçaklı saldırı 
</HEADLINE>
<TEXT>

     Samsun’da, işten eve giderken uğradığı saldırı sonucu boğazından yaralanan genç kızın 3 bileziğinin çalındığı bildirildi. 
     Edinilen bilgiye göre, Kadıköy Mahallesi’ndeki korulukta gece yaralı ve yarı baygın durumda bulunduktan sonra Samsun Devlet Hastanesi’ne kaldırılan ve tedavisinin ardından taburcu edilen Gülseren S’nin 17 , işyerinden evine giderken bıçakla saldırıya uğradığı belirtildi. 
     Yaklaşık bir hafta önce Turhal’dan çalışmak için Samsun’da yaşayan annesinin yanına geldiği öğrenilen genç kız, Fatih Sultan Mehmet Caddesi’nde çalıştığı tuhafiye dükkanından ayrıldıktan sonra Hastanebaşı Mahallesi’ndeki evine giderken saldırıya uğradığını ve bulunduğu Kadıköy Koruluğu’na nasıl getirildiğini hatırlamadığını söyledi. 
     Korulukta bir ara kendine geldiğinde elinde bıçak bulunan bir kişinin boğazını kesmek istediğini, ancak bağırması üzerine saldırganın kaçtığını belirten Saydam, "Bulunduğum yere nasıl geldiğimi bilmiyorum. Bir ara kendime geldiğimde saldırgan başımdaydı. 
     Kendime geldiğimi görünce bana tekrar saldırarak boğazımı kesmeye çalıştı. Çok korktum. İsteselerdi bilezikleri kendim verirdim" dedi. 
     Çanta taşmadığını ifade eden Saydam, başka kayıp eşyası bulmadığını söyledi. 
     Genç kızın annesi Sevim S. de kızının başına böyle bir şey gelmesinden duyduğu üzüntüyü ifade ederek, "Ancak daha kötü şeyler de olabilirdi. Yaşadığına şükrediyoruz" diye konuştu. 
     Olayla ilgili çok yönlü soruşturma başlatıldığı bildirildi. 
     
</TEXT>
</DOC>
