<DOC>
<DOCNO> 389046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo13.html </URL>
<DATE> 2005/10/23/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Gaziantepspor 1 - Çaykur Rizespor 1 maç sonucu 
</HEADLINE>
<TEXT>

     Turkcell Süper Ligi'nde Gaziantepspor, Çaykur Rizespor ile 1-1 berabere kaldı. 
     Gaziantepspor Yönetim Kurulu'nun aldığı karar gereğince maçın tüm tribün gelirlerinin Pakistan'a bağışlanacağı açıklanmasına rağmen Gaziantepsporlu taraftarlar maça fazla ilgi göstermedi. Karşılaşmayı 7 bin civarında seyircinin izlediği, bu rakamın bu sezon Gaziantepspor maçını izlemeye gelen en fazla taraftar kitlesi olduğu bildirildi. 
     Gaziantepspor maça iyi başlayan ekipti. Orta saha elemanları forvet hattına bol pas çıkartırken, kırmızı-siyahlı ekibin golcü elemanları bunları gol olarak değerlendiremedi. Çaykur Rizespor ise defansif bir oyun anlayışıyla sahada mücadele ederken, kontrataklarla gol aradı. Çaykur Rizespor defans elemanları ev sahibi ekibin gol atmasına izin vermedi. 
     Orta alan mücadelesi şeklinde geçen maçın ilk devresi 0-0 berabere sonuçlandı. 
     5. dakikada, Lazarov sağ kanattan serbest vuruş kullandı. Ceza sahası içinde Bekir iyi yükselip kafa ile vurdu, top kaleci Zdravko'da kaldı. 
     6. dakikada, Bashir'den pası alan Fahri, ceza sahası içinde sert vurdu, top kaleci Hasagiç'ten döndü. 
     16. dakikada, Gaziantepspor'un organize gelişen atağında Hakan'ın sağdan ortasında topla buluşan Erdal Güneş, ceza sahası dışından sert vurdu. Pozisyonu iyi takip eden kaleci Zdravkov pozisyonu güçlükle önledi. 
     30. dakikada, Erdal Güneş'in uzun ortasında ceza sahası içinde topla buluşan İlhan'ın şutunda top az farkla auta çıktı. 
     39. dakikada, Lazarov'un ceza sahası içinde soldan ortasında İlhan topla buluştu, ancak iyi vuramayınca defans elemanları araya girerek topu uzaklaştırdı. 
     
     İKİNCİ YARI 

     Karşılaşmanın 2. yarısına ev sahibi ekip Gaziantepspor daha atak başlarken, konuk ekip Çaykur Rizespor maçın ikinci yarısında da defans ağırlıklı bir oyun sergiledi. 
     52. dakikada, Cem Baki'den topu alan Fahri ceza sahası içine kadar sokuldu, kaleci Hasagiç ile karşı karşıya kaldı, sert vurdu, top kalecide kaldı. 
     58. dakikada, konuk ekipten yine Cem Baki solda ceza alanı içine ortaladı, ceza sahasında topla buluşan Okan bekletmeden sert vurdu, top yan direkten oyun alanının içine döndü. 
     65. dakikada, Erman ceza sahasıı içerisinde Bashir'i düşürünce hakem penaltı noktasını gösterdi. Atışı kullanan Okan, takımını 1-0 öne geçirdi. 
     77. dakikada, Douglas topu Okan'a uzattı, bu oyuncu ceza sahası içinden sert vurdu top yan direkten döndü, Gaziantepspor defans elemanları meşin yuvarlağı uzaklaştırdı. 
     85. dakikada, Gaziantepspor'un organize gelişen atağında kaptan Erdal Güneş topu Ekrem'e uzattı, bu oyuncu ceza sahası içinde sert vurdu, meşin yuvarlak kalecinin sağından filelelerle kucaklaştı. 1-1. 
     Karşımaşmanın ilerleyen dakikalarında başka gol olmayınca karşılaşma 1-1 sona erdi. 
     

Stat Kamil Ocak. Hakemler Süleyman Abay xx, Metin Kıtmır xx, Cemal Bingül xx. Gaziantepspor Hasagiç xx, Bekir x, Sedat xx, Erman xx, Erdal xx, Şevki x Dk. 69 Ekrem xx , Hakan Korkmaz x Dk. 79 Gökhan Güleç x , Hasan Yurt x Dk. 69 Kırita x , İlhan xx, İvanov x, Lazarov xx. Çaykur Rizespor Zdravkov xx, Fahri xx Dk. 89 Gökhan , Cem Baki xxx, Douglas xx Dk. 85 Hakan Ünsal , Okan xx, Saffet x Dk 74 Murat x , Serkan xx, Bashir xx, Allyson xx, Evren xx, Ünal xx. Goller Dk. 65 Okan penaltıdan , Dk. 85 Ekrem. Sarı Kartlar Dk. 56 Hasan Yurt, Dk. 61 Erdal Güneş, Dk. 71 İlhan, Dk. 86 Lazarov, Dk. 89 Kırita Gaziantepspor , Dk. 58 Ünal Çaykur Rizespor .      
</TEXT>
</DOC>
