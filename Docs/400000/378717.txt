<DOC>
<DOCNO> 378717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonspo20.html </URL>
<DATE> 2005/09/15/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Selçuk ''Stat neresi olursa olsun, maça 3 puan için çıkacağız'' 
</HEADLINE>
<TEXT>

     Fenerbahçeli futbolcu Selçuk Şahin, Beşiktaş ile yapacakları derbi maç öncesi, rakiplerine verilen saha kapatma cezasının kaldırılmasının kendilerini çok fazla etkilemediğini belirerek, "Stat neresi olursa olsun, maça 3 puan için çıkacağız" dedi. 
     Sarı-lacivertli futbolcu, takımının antrenmanı sonrası basın mensuplarının sorularını yanıtladı. Beşiktaş ile yapılacak maçın oynanacağı sahanın kendileri için önemi bulunmadığını vurgulayan Selçuk, "Her yerde Beşiktaş ile oynarız. Statta şimdi daha güzel bir ortam olacaktır. Stat neresi olursa olsun, 3 puan için çıkacağız. 
     Oradan, kazanıp geliriz düşüncesindeyim" diye konuştu. 
     Derbi maç öncesi, Avrupa Şampiyonlar Ligi’nde İtalya’nın Milan takımı karşısında aldıkları yenilginin, takımda çok fazla üzüntü yaratmadığını anlatan Selçuk, şunları söyledi 
     "Moralimiz bozulmadı. Çünkü orada çok fazla şey kaybetmedik. Skor olarak üzüldük ama iyi futbol bizi teselli etti. Alacağımız 1 puan çok değerli olacaktı. Onlardan üstün oynadık ama maalesef olmadı. Beşiktaş ile önemli bir derbi maç yapacağız. Onlar 1-2 haftadır sallanıyor ama sonuçta bir derbi maç. Bizim de ligde bir çıkışımız var. Zor maç olacağı kesin. Şampiyonluk yolundaki rakibimiz olduğu için yenmeye çalışacağız." Selçuk, Appiah’ın oynamama olasılığıyla ilgili soru üzerine "Bizim için önemli bir oyuncu, ancak oynamazsa da eksik olarak görülmemeli. Çünkü yerine oynayacak arkadaş da en az onun kadar değerlidir. Onu aramayız ama aramızda olsaydı bizim için moral olurdu" açıklamasını yaptı. 
     
</TEXT>
</DOC>
