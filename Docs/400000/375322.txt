<DOC>
<DOCNO> 375322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun13.html </URL>
<DATE> 2005/09/03/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Jack Straw Kıbrıs'ı Kuzey İrlanda'ya benzetti... 
</HEADLINE>
<TEXT>

     İngiltere Dışişleri Bakanı Jack Straw, Kıbrıs konusunun AB içinde daha önce de Kuzey İrlanda ve Cebelitarık konularında yaşandığını hatırlattı ve tarafları sabırlı olmaya çağırdı. Straw ayrıca Türkiye ile müzakerelerin 3 Ekim’de başlayacağını söyledi. 
     İngiltere Dışişleri Bakanı Jack Straw, tarafları Kıbrıs konusunda sabırlı olmaya çağırdı. "Kıbrıs’ın Rumların ne istediğini anlıyorum" diyen Straw, Kıbrıs sorununu çok karmaşık bir konu olduğunu ve çok büyük bir geçmiş barındırdığını söyledi. Straw, Kıbrıs sorununu çözmenin zaman alacağını da sözlerine ekledi. 
     Kıbrıs’ın, Avrupa Birliği içinde karşılıklı tanıma sorunu temelindeki ilk örnek olmadığını hatırlatın Straw şöyle konuştu 
     "İrlanda ve İngiltere 1973 yılında birliğe geldiğinde Kuzey İrlanda’yı yaratan altı ülke arasında çözülmemiş bir sorun vardı. Problemin çözümü ise onlarca yıl aldı". Cebelitarık konusunda da benzer bir tartışma olduğunu söyleyen İngiliz Dışişleri Bakanı, "Gerek İrlanda gerekse Cebelitarık konularında AB üyeliği sorunun çözümüne yardımcı olmuştur" dedi. 
     
     STRAW 3 EKİM’DEN UMUTLU 

     Öte yandan Straw, Türkiye ile müzakerelerin planlandığı gibi başlamasından "oldukça emin" olduğunu söyledi. 

ANKA 
     
</TEXT>
</DOC>
