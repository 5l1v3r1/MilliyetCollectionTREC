<DOC>
<DOCNO> 375285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yasam/axyas01.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maraton' krizi buzdolabında 
</HEADLINE>
<TEXT>


Erman Toroğlu'nun işine son verilmesi üzerine, Şansal Büyüka'nın 'O yoksa ben de yokum' resti çektiği programın kaderi, Mehmet Emin Karamehmet'in ellerinde 

SPOR SERVİSİ 

Galatasaray, Malatyaspor'u 5-2 mağlup etmiş, bir gün sonra nik h masasına oturacak Ümit Karan 3 golü ile gecenin adamı olmuştu. 
Süper Lig'in yayıncı kuruluşu Lig TV, 'Maraton' programıyla ekrandaydı. Karan'la röportaj yapılırken, Erman Toroğlu devreye girmiş ve "Bütün golleri bu gece attın. Peki yarına atacak golün var mı " sorusuyla Türkiye'nin gündemine bomba gibi düşmüştü. Lig TV, TMSF tarafından yönetiliyordu ve Toroğlu, geçen sezon bir televizyon kanalında, bu yönetimi eleştiren sözleri nedeniyle hedefe yerleşmişti. Toroğlu'nun Karan gafı fitili ateşledi. 

'2 hafta sabredin' 
Lig TV'nin başındaki Digitürk Yönetim Kurulu Başkanı Ali İhsan Karacan, Toroğlu'na işine son verildiğini bildirdi. 
Lig TV ile sözleşme yenilemeyen Şansal Büyüka da, Toroğlu'nun ipi çekilince, Karacan ile görüşerek, "Biz beraberiz. Ben de yokum" restini çekti. 
Büyüka'nın bu tutumu, TMSF yönetimini zor durumda bıraktı. Çukurova Grubu'nun sahibi Mehmet Emin Karamehmet çok geçmeden devreye girdi. Karamehmet, Karacan'ın kararına rağmen, Büyüka - Toroğlu ikilisini, "Bir iki hafta sonra yönetimi TMSF'den geri alıyorum. Hiçbir yere gitmiyorsunuz" sözleriyle ikna etti. 

H l kesin değil 
Ancak Karamehmet'in, Toroğlu'na "Git" diyen Karacan ile iş ilişkisi içerisinde olması kafalarda soru işareti bıraktı. 
Büyüka - Toroğlu krizi, lige verilen ara ve pazar günü Maraton yayımlanmayacağı için soğumaya bırakıldı. Büyüka'nın, "Başka yere gitme niyetinde değilim. Ama Toroğlu'nun olmadığı yerde yokum" sözleri yüzünden, 11 Eylül Pazar günü yayımlanacak Maraton programının, aynı ikiliyle sunulması bekleniyor. 



</TEXT>
</DOC>
