<DOC>
<DOCNO> 399579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun33.html </URL>
<DATE> 2005/12/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Atine, Kıbrıs Barış Gücü'ne ilişkin değişiklik istemiyor... 
</HEADLINE>
<TEXT>

     Yunanistan Dışişleri Bakanlığı sözcüsü Yorgo Kumuçakos, Atina ve Kıbrıs Rum yönetiminin Kıbrıs Barış Gücü'nün UNFICYP görevi ve görevlilerinin sayısına ilişkin değişiklik istemediklerini söyledi. 
     Kumuçakos, yaptığı basın toplantısında, BM Güvenlik Konseyi'nin UNFICYP'nin görev süresinin 6 aylık bir dönem için uzatılmasına ilişkin oylamayı önümüzdeki hafta yapacağını kaydetti. 
     Kıbrıs'taki Türk askeri için ''işgal gücü'' nitelemesinde bulunan Kumuçakos, ''Atina ve Lefkoşa Rum kesimi UNFICYP'nin yapısında herhangi bir değişiklik yapılmasını arzu etmiyorlar. Ada'daki yaklaşık 50 bin kişilik Türk işgal gücünün varlığı sürmektedir. Bu durum, bu aşamada barış gücünün görev çerçevesine ilişkin bir değişikliğe izin vermemektedir'' diye konuştu. 
     
</TEXT>
</DOC>
