<DOC>
<DOCNO> 389369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/magazin/amag.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'The İmam'ı protesto edenler Milli Görüşçüler 
</HEADLINE>
<TEXT>


Filmin yönetmeni İsmail Güneş, "The İmam, Yahudi sinemalarında gösteriliyor. O yüzden filme gitmiyoruz" diyen grubun Milli Görüşçüler olduğunu açıkladı 

İlknur Gülmez 

Senaryosunu Ömer Lütfi Mete'nin yazdığı başrollerini Eşref Ziya Terzi, Ahmet Yenilmez, Emin Gürsoy ve Mete Dönmezer'in paylaştığı 'The İmam' adlı filmin yönetmeni İsmail Güneş, filmin gişesinin 60 binlerde olmasını ramazan ayında gösterime girmesine bağladı. Güneş, Milli Görüşçü bir grubun da topluca filme gitmeme kararı aldığını söyledi. 

Ramazan yanlış zaman 
Yapımcı şirketin filmi ramazan ayının atmosferine uygun olduğunu düşünerek 14 Ekim'de gösterime soktuğunu belirten Güneş, "İnsanlar oruç tuttukları için günün 3 seansı boş kaldı. Sadece 14.00 ve 19.30 seansları iş yaptı. Film çok güzel bir ambians yakalamıştı, insanların merakı vardı, ancak kimse gitmedi. Eğer ramazan sonrası film bir yerlerde kalmışsa insanlar gidecek diye düşünüyorum. Gişenin düşük olması yanlış zamanlamadan kaynaklandı" dedi. 

Niye Akmerkez'de oynamıyor 
Güneş, filmin başrol oyuncusu Eşref Ziya Terzi'nin "Adları bende saklı bir grup topluca filme gitmeme kararı almış. Bu film neden Akmerkez ve Capitol gibi yerlerde gösterilmiyor " sözleriyle ilgili de şunları söyledi 
"Eşref çekindi, protestocuların kim olduğunu söylemedi. Ama ben o grubun adını açıklayayım. Milli Görüşçü olduğunu söyleyen bir grup, 'Bu film Yahudi sinemalarında oynuyor. O yüzden protesto ediyoruz' dedi. Böyle komik şey olur mu Hangi çağda yaşıyoruz O zaman uçağa, arabaya binmeyin, yemek yemeyin. Hiçbir şey yapmamamız lazım o zaman. Filmde Hacı Feyzullah'ı görmüşler, aynada kendilerini gördükleri için rahatsız olmuşlar. 

Başbakan vermişse eline sağlık 
İsmail Güneş, 'The İmam'a örtülü ödenekten maddi destek alıp almadığıyla ilgili soru üzerine de şu yanıtı verdi 
"Adı üstünde, örtülü ödenek, bir şey söylemem imk nsız. Ama artık hükümet Türk sinemasına örtüsüz ödenek versin. Bu film örtülü ödenek almışsa, Başbakan'ı tebrik ederim. Başbakan bile açıklayamaz, vermişse eline sağlık." 

'Camia yargılanamaz' 

ŞÜKRAN PAKKAN İstanbul 
İmam Hatip Liseleri Mezunları Mensupları Derneği ÖNDER Başkanı İbrahim Solmaz ise şunları söyledi "Filmi izledim ve mükemmel bulmadım. Ama ilkler kolay olmaz, başarılı da buluyoruz. Gişesinin düşük olması ise imam hatip mezunlarına bağlanamaz. Camianın filmi olmadığı için camia yargılanamaz. Zaten izlenme ihtimali olan saatte teravih namazı kılınıyor. Dindar camiada, sinema kültürü de pek yok." 


</TEXT>
</DOC>
