<DOC>
<DOCNO> 374844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur23.html </URL>
<DATE> 2005/09/01/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Başkan, havuza don ile girenleri çıkardı 
</HEADLINE>
<TEXT>

     Ramazan YAVUZ MARDİN, DHA 

      MARDİN'in Ömerli Belediyesi, ilçede ilk yüzme havuzunu hizmete açtı. Mardin Karayolu üzerinde yaptırılan yarı olimpik yüzme havuzu ücretsiz olunca, sıcaktan bunalanların akınına uğradı. Belediye Başkanı AKP'li Servet Cemiloğlu, özellikle köylü çocukların neredeyse panlotonlarıyla havuza girdiğini görünce, çeşitli kısıtlamalar getirdi. 
     Nüfusu 8 bini bulan Ömerli İlçesi'nde ilk yüzme havuzu açıldı. Yeni Terminal bitişiğinde belediye tarafından yaptırılan yarı olimpik yüzme havuzuna giriş ücretsiz olunca ilçe merkezi ve çevre köylerden çok sayıda kişi akın etti. Özellikle köylerden gelen ve ilk kez havuza girenler, yüzme bilmedikleri için çocukların kullandığı can simitleriyle suya girdi. Havuza gelenlerin suya güzel donla girdiğini gören Belediye Başkanı Servet Cemiloğlu, donlu çocuklar ve büyükleri uyararak havuzdan çıkardı. Başkan Cemiloğlu, yaz mevsiminde sıcaklığın diğer bölgelere göre Ömerli'de oldukça yüksek olduğunu hatırlatarak, şöyle dedi 
     Sıcaktan bunalanların serinlemesi için yarı olimpik havuz yaparak büyük bir eksikliği gidermiş olduk. Vatandaşlarımızın alım gücü oldukça düşük olduğu içinde havuza girişte ücret almıyoruz. Ancak, vatandaşın da havuza girişle ilgili kurallara uyması gerekir. Özellikle donla havuza girişi yasakladık. Yanlarında şortları olmayanlar donla veya pantolonunu sıvıyarak havuza girmek istiyor. Ancak bunu engelliyoruz. Donla havuza giriş sağlık açısından da problem yaratıyor.'' Havuza gelenlerle birlikte serinleyen Başkan Servet Cemiloğlu’nun tüm uyarılarına rağmen gözden kaçan köylü çocukların donlarıyla havuza girdiği görüldü. Başkan Cemiloğlu kendisini dinlemeyerek havuza donla girmeye çalışan çocukları yakalayıp havuzdan çıkardı 
     
</TEXT>
</DOC>
