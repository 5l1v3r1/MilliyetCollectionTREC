<DOC>
<DOCNO> 389981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/astro/index.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonra daha verimli 
</HEADLINE>
<TEXT>


Saat 13.27'de Başak burcuna geçecek olan Ay detaylar üzerinde daha rahat hareket edebileceğimizi gösteriyor. Başkalarından destek alarak somut sonuçlar üretebileceğimiz bir gündeyiz. Duygusal açıdan fazla eleştirel davranma riski var. 
Koç'lar duygusal ilişkilerinde hevesli olacakları günlerindeler. Bu konudaki iyimserlikleri onları rahat kılıyor. Yaratıcı konularda bugün de başarılı olmaları çok kolay. Boğa'lar ellerindeki kaynakları doğru biçimde kullanmalı. Bunun dışında aynı anda çok iş yapmak zorundalar ve yakınların desteği onların yükünü hafifletebilir. İkizler toplantılar ve hareket açısından verimli çalışmalar içinde olacaklar. İlişkilerden açısından da kazançlı çıkabilecekler. Eğitimle ilgili yeni deneyimler üzerinde durmaktan kaçınmamaları lazım. Yengeç'ler aşırı alışveriş tutkularını kontrol etmeliler. Bugün bütçelerini yeniden gözden geçirmek ve birikimlerini dikkatli değerlendirmek durumundalar. Aslan'lar pek çok konuda hareketli ve hevesliler. Bu olumlu enerjilerini yeni planlarına yöneltmeli ve duygusal açıdan onları ilgilendiren olumlu gelişmelere yakın durmalılar. Başak'lar duygusal anlamda huzursuz olsalar bile, gerçekçi olduklarında doğru kararlar alabilirler. Gereksiz endişelerden uzak kalmalarında fayda var. 
Terazi'ler çok iyimser enerjilere sahipler. Yeni projeleri konusunda karar vermeleri kolay olurken, birçok konuda başkalarından destek bulacaklar. Akrep'ler yoğun bir gündeler ancak başarılı olmaya da açıklar. İş hayatında öne çıkabilecekleri olanakları değerlendirmeli ve olumlu adımlar atabilmeliler. Yay'lar iyimserler ve değişik düşüncelerini çok iyi aktarabilirler. Yabancı kişilerle ilgili girimlerde ise başarıya açık olacaklar. Oğlak'lar maddi alanda rahat hareket edebilirler. Ortaklaşa harcamalar söz konusu olabilecek ve yakın ilişkilerde ise duygusal yönden esnek olabilmeliler. Kova'lar yakın ilişkilerden yana şanslı bir gündeler. Duygusal paylaşımlardaki rahatlıkları onlara güven veriyor. Bugün ortak projelerde bekledikleri sonuçları alabilecek durumdalar. Balık'lar çoktandır ihmal ettiği işleri yoluna koyabilir. Gözden kaçan ayrıntılar da önemsenmeli. İş ortamında uyumlu ilişkiler göze çarpıyor ve onları verimli kılıyor. 
</TEXT>
</DOC>
