<DOC>
<DOCNO> 381511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun12.html </URL>
<DATE> 2005/09/26/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Milli marştaki 'babavatan' ifadesi kalksın, kızlar da övülsün 
</HEADLINE>
<TEXT>

     Avusturya'nın kadından sorumlu bakanı Maria Rauch-Kallat, milli marşta yalnız ülkenin oğullarından değil, aynı zamanda kızlarından da bahsedilmesi gerektiğini söyledi. 
     Kurier gazetesinin haberine göre Rauch-Kallat, ulusun kahraman oğullarını öven milli marşın sözlerine, ülkenin kız evlatlarına yapılan övgünün de eklenmesini istedi. 
     Avusturya milli marşının ''ayrımcı'' olduğunu belirten Rauch-Kallat, marştaki ''Vaterland'' babavatan sözcüğünün yerine de ''Heimatland'' vatan sözcüğünün getirilmesini istedi. 
     Kadın politikasının aynı zamanda ''dilin ve bilincin biçimlendirilmesinin de politikası'' olduğunu ifade eden Rauch-Kallat, marşın her bir Avusturyalının kimliğinin bir parçası olması gerektiğini kaydetti. 
     Önerilerinin Millet Meclisi'nde destek bulduğunu belirten Rauch-Kallat, bunların gelecek aylarda mecliste kabul edilmesini beklediğini söyledi. 
     
</TEXT>
</DOC>
