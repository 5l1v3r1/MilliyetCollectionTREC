<DOC>
<DOCNO> 371318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonyas03.html </URL>
<DATE> 2005/08/19/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Dedikodu yapmanın faydaları ... 
</HEADLINE>
<TEXT>

     Uzmanlar, çok iyi bir şöhrete sahip olmayan dedikodu faaliyetinin aslında insan sağlığı için gayet faydalı olduğu görüşünde. 
     New York Eyalet Üniversitesi'nden bir ekip dedikoduyu sosyal etkileşimin önemli bir parçası olarak yorumluyor. Üniversitede görevli biyoloji ve antropoloji profesörü David Sloan, "Dedikoduyu özensizlik ve güvenilmezlik göstergesi olarak karalayıp durduk. Ama araştırmamız bunun çok temel bir uyum sağlama yolu olduğunu gösteriyor" diyor. 
     
     'Yanlış davranış engellenebilir' 
     Uzmanlara göre bireyin içini döküp rahatlamasını sağlamasının yanı sıra dedikodu aynı zamanda düzenleyici bir sosyal işlev de görüyor. Profesör Sloan "Dedikodu bilgiyi paylaşmanın bir yolu, üstelik başkalarını kontrol etmeye imkan veriyor" diye konuşuyor. 
     Yanlış davrandığı düşünülen bir kişi hakkında dedikoduya başlanıp o kişinin adının kötüye çıkarılması, Profesör Solan'a göre yanlış davranışı engellemenin bir yolu olabilir. 
     
     Ya haksız dedikoduysa... 
     Profesör Sloan "Biri kalkıp kendi çıkarları doğrultusunda dedikodu yaparsa, dedikoduya hedef olan kişiyle birlikte kendi adı da kötüye çıkar. Ama bir grubun çıkarları doğrultusunda ise dedikodu, o zaman diğerleri de bundan karlı çıkar ve kimsenin itibarına zarar gelmez" diye yorumluyor bu soruyu. 
     
</TEXT>
</DOC>
