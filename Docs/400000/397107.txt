<DOC>
<DOCNO> 397107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur11.html </URL>
<DATE> 2005/11/22/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Seminere katılan Basın ve Halkla İlişkiler Müdürü kalp krizi geçirip öldü 
</HEADLINE>
<TEXT>

     İçişleri Bakanlığı'nca Marmaris'te düzenlenen ''Hizmet İçi Eğitim Semineri'' ne katılanlardan Kahramanmaraş Valiliği Basın ve Halkla İlişkiler Müdürü Zeki Pala, geçirdiği kalp krizi sonucu öldü. 
     AA muhabirinin aldığı bilgiye, Marmaris'te seminerin düzenlendiği otelde akşam yemeğine katılan Zeki Pala 46 , arkadaşlarıyla oturduğu sırada aniden rahatsızlandı. Pala, sağlık ekiplerince yapılan müdahaleye rağmen kurtarılamadı. 
     Yetkililer, Pala'nın kalp krizi sonucu yaşamını yitirdiğini bildirdiler. Zeki Pala'nın daha önce de kalp rahatsızlığı yaşadığı öğrenildi. 
     Pala'nın cenazesi Kahramanmaraş'a gönderilmek üzere yola çıkarıldı. 
     Seminere katılanlar, arkadaşlarını kaybetmenin üzüntüsünü yaşadığını belirttiler. 
     
</TEXT>
</DOC>
