<DOC>
<DOCNO> 383262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/spor/spo13.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hertha'ya derin darbe 
</HEADLINE>
<TEXT>



Alman Ligi'nde Yıldıray Baştürk'ün formasını giydiği Hertha Berlin sahasında W.Bremen'e son 5 dakika içinde yediği gollerle 2-1'lik skorla boyun eğip, bu sezon evindeki ilk yenilgisini aldı. Milli yıldızın 90 dakika görev aldığı maçta Dardai'nin golüyle öne geçen Mavi - Beyazlılar'ı Borowski ve Valdez'in vuruşları yıktı. Karşılaşmada hakem Lutz Wagner, Yıldıray'ın golünü ofsayt gerekçesiyle saymazken, milli yıldızın ceza sahası içinde düşürülüşünde de penaltıyı vermedi. Alpaylı Köln, Nürnberg deplasmanında 2-1 kaybetti. Savunmada vasat bir oyun ortaya koyan Alpay rakibine yaptığı hareket sonrası sarı kartla cezalandırıldı. Lider Bayern Münih evinde Wolfsburg'u Santa Cruz ve Lucio ile devirip, zirvedeki yerini korudu. Bundesliga'da zor günler geçiren Halil Altıntop'un takımı Kaiserslautern bugün evinde ikinci Hamburg'u ağırlayacak. Diğer sonuçlar Leverkusen-A.Bielefeld 1-1, Hannover-Duisburg 1-1, M.Gladbach-Mainz 1-0. 



</TEXT>
</DOC>
