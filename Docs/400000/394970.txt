<DOC>
<DOCNO> 394970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/guncel/gun16.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Astsubay Kaya Siyasi baskı var 
</HEADLINE>
<TEXT>



Şemdinli'de yaşanan olayların ardından öfkeli kalabalığın saldırdığı, bagajında tüfek, el bombaları, krokiler ve resmi evrak bulunan aracı kullanan Jandarma Astsubay Ali Kaya, terör örgütü PKK'nın hedefi haline getirildiklerini ve can güvenliği olmadığını söyledi. Tutuksuz yargılanmak üzere serbest bırakılan, Kara Kuvvetleri Komutanı Orgeneral Yaşar Büyükanıt'ın geçmiş hizmetlerini övdüğü Kaya, olaya Susurluk benzetmesi yapılmasını kabul etmezken, "Siyasi baskılar çok" dedi. 

'Hedef haline geldik' 
Can güvenliklerinden endişe ettiğini dile getiren Kaya, şöyle konuştu "Psikolojimiz bozuldu. Suçumuz, günahımız yok. Her şey legal. Tesadüfen oradaydık. Bizi linç etmeye çalıştılar. İnsan devletine sahip çıkmaz mı Kimliğimiz, resmimiz, adresimiz yayımlandı. Allah'a şükür, her zaman onlarla savaşırız. Ama hedef haline getirildik." 



</TEXT>
</DOC>
