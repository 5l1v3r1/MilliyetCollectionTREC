<DOC>
<DOCNO> 354523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur59.html </URL>
<DATE> 2005/06/22/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
TIR, kamyona çarpıp parka girdi... 
</HEADLINE>
<TEXT>

     Şanlıurfa’da su yüklü TIR’ın, bir kamyona arkadan çarptıktan sonra parka girmesi sonucu 1 kişi öldü, 5 kişi yaralandı. 
     AA muhabirinin aldığı bilgiye göre, Mustafa Şahin idaresindeki 73 DZ 741 plakalı su taşıyan TIR, SSK Kavşağı’nda, aynı yöne giden Yasin Kocaman’ın kullandığı 63 NF 741 plakalı mercimek yüklü kamyona arkadan çarptıktan sonra, yolun sağındaki parka girdi. 
     Kaza sırasında kaldırımda yürüyen Reşit Subaşı, TIR’ın altında kalarak öldü. Direksiyonda sıkışan kamyon sürücüsü Yasin Kocaman ise 112 Acil Servis ve itfaiye ekiplerinin müdahalesiyle çıkarılarak Balıklıgöl Devlet Hastanesi’ne kaldırıldı. 
     TIR şoförü Mustafa Şahin ile parkta oturan Bozan Aslan 35 , Abbas Akçul 26 ve Ahmet Polat 70 yaralandı. Çeşitli hastanelerde tedavi altına alınan yaralıların, sağlık durumlarının ciddi olmadığı bildirildi. 
     Bu arada bazı vatandaşlar kaza sonrası, sık sık olay yerinde yaşanan trafik kazalarını protesto etmek için, SSK Kavşağı’nda toplanarak oturma eylemi yaptı. 
     Protesto eylemi dolayısıyla ulaşımın aksadığı Gaziantep-Şanlıurfa karayolu, polis ekiplerinin müdahalesiyle yaklaşık yarım saat sonra trafiğe açıldı. 
     
</TEXT>
</DOC>
