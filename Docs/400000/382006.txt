<DOC>
<DOCNO> 382006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur07.html </URL>
<DATE> 2005/09/27/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Asansörde havasızlıktan öldü 
</HEADLINE>
<TEXT>

     Trabzon'un Akçaabat ilçesinde iki kat arasına sıkışan asansörde mahsur kalan 13 yaşındaki Ömer Cumur oksijen yetersizliğinden hayatını kaybetti. 
     Dürbinar Mahallesi'nde dün akşam saatlerinde yaşanan oalyda, Cumur Apartmanı'nın 5 katında oturan Ayşe Cumur, İlköğretim Okulu 8. sınıf öğrencisi oğlu Ömer'i bakkala gönderdi. Yarım saat geçmesine rağmen eve dönmeyen oğlunu merak eden Ayşe Cumur, evden çıktığında asansörün arızalı olduğunu farketti. Apartman sakinleri, asansörün 2 ile 3'üncü katlar arasında durduğunu belirledi. Asansörde baygın halde bulunan Ömer Cumur, uzun uğraşlar sonucunda çıkarılarak Akçaabat Devlet Hastanesi'ne kaldırıldı. Ancak yapılan tüm müdahalelere rağmen kurtarılamadı. Oksijen yetersizliğinden öldüğü tahmin edilen çocuğun cesedi, kesin ölüm sebebinin belirlenebilmesi için Trabzon Adli Tıp Kurumu Morgu'na kaldırıldı. 
     
</TEXT>
</DOC>
