<DOC>
<DOCNO> 360454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonspo06.html </URL>
<DATE> 2005/07/12/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Marsilyalılar köşeye sıkıştı... 
</HEADLINE>
<TEXT>

     Marsilya Kulübü'nün çağrısı üzerine Fransa'da görüşmelerini sürdüren Galatasaray, 5 milyon Euro'luk teklife sırt çevirdi. 
     
     5 milyon Euro’ya ret 
     Franck Ribery’nin Marsilya’ya gidişi sonrası hukuk savaşı başlatan Galatasaray, dün Fransızlar’a en büyük restini çekti. Marsilya Kulübü’nün çağrısı üzerine Fransa’da görüşmelerini sürdüren Sarı-Kırmızılılar, 5 milyon Euro’luk teklife sırt çevirdi. Başkan Özhan Canaydın’ın ortağı Haim Fresco ve yöneticilerden avukat Mehmet Helvacı’nın bulunduğu toplantıda, Marsilya kanadı, 5 milyon Euro ödeyelim. Konuyu kapatalım'' önerisi getirdi. 
     
     Metz başkanı bastırıyor 
     Ancak Fresco ve Helvacı ikilisinin, teklifi dahi düşünmediği ve anında masayı terkettiği bildirildi. Bu gelişme sonrası iyice köşeye sıkışan Fransızlar, yeni görüşme önerisi teklif etti. Fresco ve Helvacı ikilisi ise İstanbul’la yapılan görüşme sonrası, yavaş hareket etme kararı aldı. Bu arada Metz Başkanı Charlo Molinari’nin Marsilya yöneticilerine, Galatasaray’ın şartlarıyla anlaşma yapmaları için baskı yaptığı öğrenildi. 
     
</TEXT>
</DOC>
