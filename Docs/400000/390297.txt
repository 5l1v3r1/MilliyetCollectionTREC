<DOC>
<DOCNO> 390297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/ekonomi/eko09.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa'yı genç Türkler kurtaracak' 
</HEADLINE>
<TEXT>


LONDRA DHA 

İngiliz The Times gazetesinde yayımlanan habere göre, İngiliz Ulusal Ekonomik ve Sosyal Araştırma Enstitüsü akademisyenleri tarafından hazırlanan raporda, Türkiye'nin AB'ye kabul edilmesiyle birlikte, Avrupa'da çalışan kesimin giderek yaşlanması ve sayılarının azalması sonucu başlayan ekonomik gerilemenin önüne kısmen geçilebileceği vurgulandı. Şu ana kadar yapılan araştırmalara göre, Avrupa'da yaş ortalaması bu şekilde artmaya devam eder ve çalışan insan sayısı da aynı hızla düşerse, 2010 yılına gelindiğinde sürdürülebilir büyüme oranı yüzde 2'nin altına düşmüş olacak. 
Avrupa'da çalışan insan sayısı 1950'den bu yana sürekli artmış olsa da, gelecek yıllarda bunun değişeceğini söyleyen araştırmacılar, AB'ye geçen yıl kabul edilen 10 yeni ülkenin de bu süreci hızlandırdığını belirtiyor. Türkiye'deki demografik yapının ise buradan çok farklı olduğu belirtilen araştırmada, 68 milyonluk Türkiye nüfusunun görece hızlı bir artış gösterdiği ve 20 ile 64 yaş arasındaki Türklerin sayısının 14 milyona doğru ilerlediği kaydedildi. 


</TEXT>
</DOC>
