<DOC>
<DOCNO> 379636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko08.html </URL>
<DATE> 2005/09/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Hazine yarın iki tahvil ihalesi yapacak... 
</HEADLINE>
<TEXT>

     Hazine yarın, ABD Doları ve Avro cinsinden iki tahvil ihalesi yapacak Hazine, yarın biri dolar diğeri Avro cinsinden olmak üzere 5 yıl vadeli, 6 ayda bir kupon ödemeli, değişken faizli iki devlet tahvili ihalesi gerçekleştirecek. 
     Buna göre 5 yıl vadeli 6 ayda bir kupon ödemeli değişken faizli dolar ve avro cinsinden tahvil ihalesinde satılacak kağıtlar, 21 Eylül Çarşamba günü ihraç edilirken, geri ödeme tarihi 15 Eylül 2010 olarak belirlendi. 
     Söz konusu kağıtların ilk kupon ödeme tarihi 22 Mart 2006 olarak belirlendi. 
     Dolar cinsinden tahvil, LIBOR 1,60 yıllık 182 günlük kupon ödemeli olacak. Kupon ödemeleri, 6 aylık LIBOR oranına 1,60 puan eklenerek bulunacak, yıllık faiz oranı üzerinden hesaplanacak. 
     5 yıl vadeli, 6 ayda bir kupon ödemeli, değişken faizli Avro cinsinden devlet tahvili, LIBOR 1,80 yıllık 182 günlük kupon ödemeli olacak. 
     İhalede katılımcılar, 10,000 ABD Doları ve 10,000 Avro üzerinden fiyat teklifinde bulunacak. Söz konusu tahvillerin kupon tarihleri ise 22 Mart 2006, 20 Eylül 2006, 21 Mart 2007, 19 Eylül 2007, 19 Mart 2008, 17 Eylül 2008, 18 Mart 2009, 16 Eylül 2009, 17 Mart 2010 ve 15 Eylül 2010 olacak. 
     
     3.7 MİLYAR YTL'LİK GERİ ÖDEME VAR 
     Öte yandan Hazine'nin bu hafta, Eylül ayının en büyük iç borç geri ödemesini olan 3 milyar 582 milyon YTL'si piyasaya ve 95 milyon YTL'si de kamu kurumlarına yapılan satışların geri ödemesi olmak üzere, toplam 3 milyar 676 milyon YTL iç borç ödemesi bulunuyor. 
     
</TEXT>
</DOC>
