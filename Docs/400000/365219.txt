<DOC>
<DOCNO> 365219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/ekonomi/eko05.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük miktarlı mevduat artıyor 
</HEADLINE>
<TEXT>


1 trilyon liranın üzerinde para bulunan mevduatların toplam mevduat içindeki payı son bir yılda 7.1 puan artarak yüzde 35.9'a çıktı. Küçük mevduatlar ise azaldı 


Türkiye'deki mevduatların büyük miktarlı hesaplarda yoğunlaşması hızlanarak sürüyor. 1 trilyon liranın 1 milyon YTL üzerinde mevduat bulunan mevduat hesaplarının, toplam mevduatlar içerisindeki payı bu yıl mayıs sonu itibariyle son bir yıllık dönemde 7.1 puanlık bir büyümeyle yüzde 35.9'a kadar yükselirken, daha düşük miktarlı mevduatların payı yüzde 11.8'e kadar indi. 
BDDK verilerine göre bu yıl mayıs itibariyle 10 bin YTL'ye kadar mevduat bulunan hesaplarındaki toplam mevduatlar geçen yıl mayısa göre yüzde 18 azalarak 23.5 katrilyon liraya kadar indi. 

Küçük miktarlı azaldı 
1 trilyon lira ve üzerinde mevduat bulunan hesaplardaki mevduatlar yüzde 28 büyüyerek 71.1 milyar YTL'ye kadar çıktı. Geçen yıl mayısta yüzde 16.5 olan 10 milyar liranın 10 bin YTL altında para bulunan mevduatların toplam içindeki payı yüzde 11.8'e indi. 
10 - 50 milyar lira arasında mevduat bulunan hesapların payı 1 puanlık azalmayla yüzde 20.2'ye, 50 - 250 milyar lira arasındaki mevduatların payı yüzde 21.9'dan yüzde 20.1'e gerilerken, 250 milyar lirayla 1 trilyon lira arasında mevduat bulunan hesapların payı ise yüzde 11.7'den yüzde 12'ye yükseldi. 
Son bir yıllık dönemde 10 milyar lirayla 50 milyar lira arasında mevduat bulunan hesaplardaki para yüzde 7.2, 50 milyar lirayla 250 milyar lira arasındaki hesaplardaki para yüzde 1, 250 milyar-1 trilyon lira arasındaki mevduatlar ise yüzde 10.1 büyüdü. Aynı dönemde toplam mevduatlar ise yüzde 8.6 arttı. 
Toplam mevduatlarının dağılımında yaşanan bu gelişme, tasarruf mevduatı sigortasının 50 milyar lirayla sınıflandırılmasına rağmen, sigorta kapsamında yer alan tasarruf mevduatı ve döviz tevdiat hesaplarında da yaşandı. 
Geçen yıl mayısta yüzde 54.6 olan 50 milyar liranın üzerindeki tasarruf ve döviz mevduatlarının toplam içerisindeki payı yüzde 54.6'dan yüzde 60.1'e çıktı. 

Küçük miktarlı mevduatların payı azalıyor Mevduatın dağılımı-YTL Mevduat miktarı Pay yüzde May.04 May.05 May.04 May.05 10 bin ve daha az 28.632 23.467 16,5 11,8 10-50 bin 37.293 39.983 21,1 20,2 50-250 bin 39.523 39.930 21,9 20,1 250 bin-1 milyon 21.558 23.744 11,7 12,0 1 milyon üzeri 55.543 71.114 28,8 35,9 Toplam 182.549 198.238 100,0 100,0 


</TEXT>
</DOC>
