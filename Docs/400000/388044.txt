<DOC>
<DOCNO> 388044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur08.html </URL>
<DATE> 2005/10/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Güneydoğulular töre cinayetlerini haklı görüyor 
</HEADLINE>
<TEXT>

     Şeyhmus ÇAKAN DHA 

      DİCLE Üniversitesi Tıp Fakültesi Psikiyatri Anabilim Dalı öğretim üyesi Prof. Dr. Aytekin Sır'ın başkanlığında, Güneydoğu Anadolu'da yapılan anket, halkın yüzde 37'sinin töre cinayetlerini haklı gördüğünü ortaya çıkardı. 
     Prof. Dr. Aytekin Sır, başkanlığındaki 10 kişilik ekip tarafından Güneydoğu Anadolu bölgesinde yapılan Namus cinayetleri anketi’nin sonucu, AB'ye girmeye çalışan Türkiye'deki Bir acı gerçeği’ göz önüne serdi. Ankete katılanların yüzde 37.4’ü töre cinayetinden yana olduğunu dile getirirken, intihar etmesini sağlarım’, zehirlerim’, burnunu ve kulaklarını keserim’ diyenler de yer aldı. 
     Anket, Güneydoğu genelinde ve 430 kişi üzerinde gerçekleşti. Ankete katılanların yüzde 78'i erkek, yüzde 22'si ise kadınlardan oluştu. Ankette, Bir başkasıyla evlilik dışı ilişkide bulunan bir kadın söz konusu. Bu kadına ceza verilmeli mi Evet' ise verilmesi gereken ceza nedir diye soruldu. 
     
     BURUN VE KULAK KESME DE VAR 
     Ne ceza verilmeli’ sorusuna, ankete katılanların yüzde 37.4'ü Öldürülmeli’ yanıtını verdi. Ankete katılanların yüzde 16'sı cezalandırılmaması gerektiğini söylerken, Yüzde 25'i medeni bir şekilde boşanmayı, yüzde 21.6’sı da değişik cezalandırma yöntemi olan kulak kesme, burun kesme ve saç kazıma gibi cezaları dile getirdi. Öldürülme yöntemleri arasında Zehirleme’ ve İntihar ettirme’ gibi görüşler de yer aldı. 
     Ankette, Cezasını kim vermeli’ sorusunu, katılanların yüzde 64'ü kocası vermeli' diye yanıtladı. Bunu kime danışırsınız ' sorusuna ise yüzde 41.6 oranında aile büyüğüne' yanıtı verildi. 
     Prof. Dr. Aytekin Sır, 10 kişilik bir ekiple, bölge insanının tamamını içine alan bir çalışmaydı. Yani sadece Diyarbakır ili merkezli bir çalışma değildi. 15 yıldır, alanımda bu bölgeye hizmet veren bir bilim adamıyım. Doğal olarak töre cinayetlerini mesleki gözlemlerimiz açısından hangi kesimler üzerinde yapmamız gerektiği konusunda bir ön fikrimiz vardı. Buradan hareketle yoğunluklu olarak Kürt, Zaza, Arap ve Alevi köyleri üzerinde çalışma yaptık'' dedi. 
     
</TEXT>
</DOC>
