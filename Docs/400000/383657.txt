<DOC>
<DOCNO> 383657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur03.html </URL>
<DATE> 2005/10/03/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Roman vatandaşlar karakol bastı 
</HEADLINE>
<TEXT>

     Tahsin DOLAVCI DHA 

      KÜTAHYA'da gözaltına alınan Savaş Y.'nin serbest bırakılmasını isteyen bir grup roman vatandaşı, karakol bastı. Çıkan arbedede biri polis 3 kişi yaralandı. 
     Olay, bu gece saat 21.30 sıralarında İstiklal Mahallesi’ndeki İstiklal Polis Merkezi’nde meydana geldi. Aralarında kadınların da bulunduğu yaklaşık 20 Roman vatandaşı, ruhsatsız tabancayla havaya ateş ettiği gerekçesiyle gözaltına alınan Savaş Y.'nin serbest bırakılmasını istedi. İstiklal Polis Merkezi Amirliği’nin giriş kapısının camlarını kıran gruba polis müdahalede bulundu. Çıkan arbedede biri polis memuru olmak üzere 3 kişi hafif şekilde yaralandı.Yaralananlar Kütahya Devlet Hastanesi’ne götürülüp ayakta tedavileri yapıldı. Yaklaşık 15 dakika süren olaydan sonra polis 2 kişiyi gözaltına aldı. 
     
</TEXT>
</DOC>
