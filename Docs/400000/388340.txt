<DOC>
<DOCNO> 388340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur05.html </URL>
<DATE> 2005/10/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Cezaevlerinde ilginç yasaklar... 
</HEADLINE>
<TEXT>

     Cezaevlerindeki yönetimlerin uygulamaya koydukları bazı yasaklar "Mizah dergilerine konu olacak" nitelikler taşıyor. Bolu F Tipi Cezaevi’nde kadın mahkuma dışarıdaki yakınlarınca gönderilen iç çamaşırına "asker yeşili" renginde olması "güvenlik" gerekçe gösterilerek verilmedi, mahkumun yakınlarına "siyah don getirin" denildi. 
     Mahkumlar tarafından Dayanışma Ağı Derneği’ne gönderilen mektuplardan derlenerek hazırlanan bir raporda, son dönemlerde cezaevlerinde özellikle "amacı dışında kullanım" ve "güvenlik" gerekçeleriyle birçok ilginç konuda yasak getirildiği belirtildi. Raporda yer alan ve merkezi bir nitelik taşımamasına karşın cezaevi yşönetimlerinin uygulamaları çerçevesinde ortaya çıkan bazı yasaklar şöyle 
     
     İÇ ÇAMAŞIRI KRİTERLERİ 
     ".Bolu F Tipi Cezaevi’nde kadın mahkuma dışarıdan yakınlarınca gönderilen iç çamaşırı, renginin ’sker yeşili’olması nedeniyle ’güvenlik’ erekçe gösterilerek verilmedi. Mahkumun yakınlarından iç çamaşırı olarak ’siyah don’ getirmeleri istendi. Cezaevi yönetimince iç çamaşırı konusundaki renk kriterleri, Mahkümların, ’kırmızı donları bayrak olarak kullandığı, yeşilin asker kıyafeti rengi olduğu, lacivertin gardiyan kıyafetinin rengi ve bordonun da kırmızıya yakın’ olduğu belirtilerek ifade edildi. Cezaevi yönetimi sadece siyah, beyaz ve gri iç çamaşırının giyilmesine izin verildiğini bildirdi. 
     
     TURŞU YAPIMI AMAÇ DIŞI SAYILDI 
     .Yine Bolu F Tipi Cezaevi’nde turşu yapmak isteyen erkek mahkümların lahana ve domateslerine ’amacı dışında kullanım’ gerekçesiyle ve ’kantinde turşu var’ denilerek el konuldu. Mahkumların spor yaparken boyunlarının altına koyduğu gazetelere de gardiyanlarca ’amacı dışında kullanılamaz’ gerekçesiyle el konuldu. 
     
     "KOLYE KADINLARA VERİLİR" 
     .Tekirdağ F Tipi Cezaevi’nde bulunan erkek mahkumlara yakınları tarafından gönderilen kolye ve fotoğraf albümlerine el konuldu. Bunun üzerine bir dilekçe yazarak kolye ve albümlerini isteyen mahkumlara, Cezaevi İdaresinin ’Kolye kadınlar için verilir’ yanıtı verdi. 
     .Aynı cezaevinde bulunan Şükran Duman adlı mahkum, gözlerindeki rahatsızlıktan dolayı üst katta kitap okumak amacıyla doktor raporu alarak, bir masa temin etti. Ancak bir süre sonra Cezaevi İdaresi, ’Talep çok, onun için masayı senin elinden alacağız’ diyerek Duman’ın masasını geri aldı. 
     .Bolu F Tipi Cezaevi’ndeki mahkümların TV sehpası veya çöp kutusu olarak kullandığı pet şişelere de el cezaevi yönetimince ’amacı dışında kullanılamaz’ gerekçesiyle el konularak, mahkumlara sadece 3 adet 8 litrelik pet şişe bulundurma hakkı verildi." 

ANKA 
     
</TEXT>
</DOC>
