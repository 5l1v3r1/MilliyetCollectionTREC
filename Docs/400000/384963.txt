<DOC>
<DOCNO> 384963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/guncel/gun11.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD'den AP'ye İyileşme var 
</HEADLINE>
<TEXT>


ANKARA Milliyet 

AP İnsan Hakları Alt Komitesi Başkanı Helene Flautre, dün İnsan Hakları Derneği İHD Genel Merkezi'ni ziyaret etti. "51 işkence davası ve işkence soruşturması izledik. Ne yazık ki işkence yapanların halen her aşamada korunduğu izlenimi ediniyoruz" diyen İHD Başkanı Yusuf Alataş, son günlerdeki operasyonlarda "yargısız infazlar" yaşandığını, kamuoyunun bu konudaki ilgisini yitirdiğini kaydederek, şunları söyledi "Her şeye rağmen normalleştirme çalışmaları sayesinde şu veya bu şekilde, bizim istediğimiz biçimde olmasa da iyileşme olduğunu kabul etmek lazım." 
Flautre ve beraberindeki heyet daha sonra Van'a geçti. Vali Niyazi Tanılır'ı ziyaret eden Flautre, çıkışta "Türkiye'deki Kürt sorununun çözülmesine ilişkin düşünceleriniz nelerdir " sorusuna şu yanıtı verdi "Kürt meselesi konusunda bir şey söylemek bize düşmez, burada yaşayan insanların konuyla ilgilenmesi, konuya sahip çıkması gerekir." 


</TEXT>
</DOC>
