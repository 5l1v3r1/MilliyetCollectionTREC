<DOC>
<DOCNO> 370228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sondun30.html </URL>
<DATE> 2005/08/16/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
İran'da teröristlerce kaçırılan 4 polis serbest bırakıldı... 
</HEADLINE>
<TEXT>

     İran’ın kuzey batısında, beş gün önce teröristlerce kaçırılan 4 polisin serbest bırakıldığı bildirildi. 
     Batı Azerbaycan polis sözcüsü, Kürt teröristlerce kaçırılan 4 güvenlik görevlisinin serbest bırakıldığını açıkladı. 
     Sözcü, polislerin serbest bırakılmasına ilişkin geniş bilgi vermezken, teröristlerin 4 polisi, sürdürülen yoğun operasyonların ardından serbest bıraktığını belirtti. 
     4 polis, terör örgütü PKK’nın İran’daki uzantısı olduğu belirtilen 
     "Pejak" üyelerince geçen Perşembe günü kaçırılmış, kaçırılan polislerin kurtarılması için yürütülen operasyonda, bir polis ölmüştü. 
     İran’ın kuzey batısında, Kürtlerin yoğun olarak yaşadıkları bölgede geçen ay, bir Kürt gencin polis tarafından öldürülmesinin ardından karışıklık yaşanmış, çıkan olaylarda 8 polis hayatını kaybetmişti. 
     
</TEXT>
</DOC>
