<DOC>
<DOCNO> 367204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/guncel/gun03.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Baydemir'den nik h için iki dilde davetiye 
</HEADLINE>
<TEXT>


Diyarbakır Büyükşehir Belediye Başkanı Osman Baydemir, cumartesi günkü nik hının davetiyesini Türkçe ve Kürtçe olarak bastırdı 

RAMAZAN YAVUZ Diyarbakır DHA 

Diyarbakır Büyükşehir Belediye Başkanı DEHAP'lı Osman Baydemir, cumartesi günü İHD Genel Başkan Yardımcısı avukat Reyhan Yalçındağ'la dünya evine girecek. 
Hakk ri'nin Yüksekova ilçesinin DEHAP'lı Belediye Başkanı M. Salih Yıldız, oğlu Faruk Yıldız'ı 3 gün 3 gece süren görkemli bir düğünle evlendirirken, Baydemir, sade bir nik h töreni yapmayı tercih etti. 
Cumartesi günü saat 20.00'de kent merkezindeki Turistik Otel'de düzenlenecek nik h için Baydemir ve Yalçındağ'ın isimlerinin bulunduğu, ancak ünvanlarının yer almadığı Türkçe ve Kürtçe davetiye bastırıldı. Davetiyede, "Nik h törenimizde sizleri aramızda görmekten onur duyarız" Em e bi beşdariya we ya merasima mehrkirina me kefxweş u serbilind bibin" denildi. Baydemir, aralarında Başbakan Erdoğan'ın da bulunduğu 200 kişiye davetiye gönderdi. 


</TEXT>
</DOC>
