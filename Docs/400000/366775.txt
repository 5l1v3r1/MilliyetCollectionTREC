<DOC>
<DOCNO> 366775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur02.html </URL>
<DATE> 2005/08/03/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Balıkesir Vali Yardımcısı Soley "Yangının yayılmasını önledik" 
</HEADLINE>
<TEXT>

     Balıkesir Vali Yardımcısı Ahmet Soley, Kepsut İlçesi’ne bağlı Mezitli Köyü’nde akşam saatlerinde başlayan orman yangının yayılmasını önlediklerini, sabaha karşı kontrol altına almayı beklediklerini bildirdi. 
     Balıkesir Orman Bölge Müdürlüğü’nde oluşturulan yangın kontrol merkezine başkanlık eden Soley, AA muhabirine yaptığı açıklamada, arazide şeritler açarak ve rüzgarın etkisinin de azalmasıyla şu ana kadar 50 ila 100 hektarlık ormanlık alanda etkili olan yangının yayılmasını engellediklerini, sabaha karşı da kontrol altına alacaklarını tahmin ettiklerini söyledi. 
     Soley, yangın söndürme çalışmalarına 200 asker, 22 dozer, 62 arazöz ile çevre il ve ilçelerden yangın söndürme ekiplerinin katıldığını kaydetti. 
     Bu arada, Orman Genel Müdürü Osman Kahveci de yangın bölgesinde çalışmaları yönlendiriyor. 
     
</TEXT>
</DOC>
