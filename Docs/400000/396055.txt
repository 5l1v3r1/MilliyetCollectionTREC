<DOC>
<DOCNO> 396055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko28.html </URL>
<DATE> 2005/11/18/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Enerji Bakanı Gürcistan petrolü, BTC ile Türk sınırlarına girdi 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Bakü-Tiflis-Ceyhan BTC projesinde Gürcistan'dan petrolün, dün saat 15.50 itibariyle Türk sınırlarına girdiğini bildirdi. 
     Bakan Güler, ''şu anda da saat 12.15 itibariyle PT1 petrol pompa istasyonuna petrol geldi'' dedi. 
     Bakan Güler, Boru Hatları ile Taşımacılık A.Ş ile BOTAŞ iş yapan toplam 12 müteahhitlik firması, 6 boru imalatçısı firma ve Erdemir yetkilileriyle Bakanlık'ta bir araya geldi. 
     Güler, görüşme öncesi yaptığı açıklamada, BTC projesinde, Gürcistan'dan petrolün dün itibariyle Türk sınırlarına girdiğini, bugün de pompa istasyonuna petrolün geldiğini belirtti. Söz konusu çalışmaların devam ettiğini ifade eden Güler, dakika dakika çalışmaları takip ettiklerini söyledi. 
     Bir gazetecinin, Mavi Akım'ın resmi açılış töreninde yapılan görüşmelerde Rus tarafının, Samsun-Ceyhan petrol boru hattı pazarlıklarına nasıl baktığını sorması üzerine Bakan Güler, bu konuda pazarlık yapılmadığını, görüşmelerde bulunduklarını söyledi. 
     Güler, bu konuda görüşmelerin sürdüğünü, tarafların fizibilite çalışmaları konusunda değerlendirme yaptıklarını, birkaç ay içinde de bu konunun açıklığa kavuşacağını bildirdi. 
     
</TEXT>
</DOC>
