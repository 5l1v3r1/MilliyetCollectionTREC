<DOC>
<DOCNO> 366853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/ekonomi/eko01.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon, temmuzda eksi çıktı 
</HEADLINE>
<TEXT>


EKONOMİ SERVİSİ 

Temmuzda enflasyon hem tüketici hem de üretici fiyatlarında düştü. Devlet İstatistik Enstitüsü DİE , temmuzda aylık bazda Tüketici Fiyatları Endeksi'nin TÜFE yüzde 0.57, Üretici Fiyatları Endeksi'nin ÜFE ise yüzde 0.74 gerilediğini açıkladı. 
Yıllık enflasyon TÜFE'de yüzde 7.82, ÜFE'de ise yüzde 4.26 oldu. Yılın yedi ayında fiyat artışları ise tüketicide yüzde 2, üretici fiyatlarında yüzde 1.14 oldu. Temmuz itibarıyla 12 aylık ortalamalara göre yıllık enflasyon, TÜFE'de yüzde 8.68, ÜFE'de ise yüzde 11.72 oldu. 
Enflasyonda beklentilerin ötesinde gerçekleşen düşüşler, Merkez Bankası'nın ara verdiği faiz indirimlerine devam edebileceği beklentisini artırdı. Ancak uzmanlar Merkez Bankası'nın son açıklamalarının sertliğine dikkat çekerek, indirimlerin bu ay başlamayabileceğini tahmin ettiler. 

Zam şampiyonu tatil 
Zam şampiyonu, fiyatı yüzde 14.9 artan yurtiçi turlar, fiyatı en fazla düşen ise yüzde 41.4 ile şeftali oldu. 



</TEXT>
</DOC>
