<DOC>
<DOCNO> 354754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko38.html </URL>
<DATE> 2005/06/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 39.3 milyar dolara yükseldi... 
</HEADLINE>
<TEXT>

     Merkez Bankası'nın döviz rezervleri 10-17 Haziran 2005 tarihleri arasında 161 milyon dolar artarak, 17 Haziran itibarıyla 39 milyar 257 milyon dolara yükseldi. 
     Banka'nın döviz rezervleri 10 Haziran'da 39 milyar 96 milyon dolar idi. 
     Türkiye'nin ''uluslararası rezervleri'' ise 27 Mayıs-3 Haziran tarihleri arasında 1 milyar 156 milyon dolar artarak, 3 Haziran itibarıyla 57 milyar 568 milyon dolara çıktı. Uluslararası rezervler 27 Mayıs'ta 56 milyar 412 milyon dolar idi. 
     Bankalar ve özel finans kurumlarının ÖFK toplam döviz rezervleri de 188 milyon dolar azalarak 3 Haziran itibarıyla 18 milyar 856 milyon dolara indi. Bankalar ve ÖFK'ların toplam döviz rezervi 27 Mayıs'ta 19 milyar 44 milyon dolar idi. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 10-17 Haziran 2005 tarihleri arasında 394.2 milyon YTL azalarak, 17 Haziran itibarıyla 1 milyar 682 milyon YTL oldu. Repo işlemleri 10 Haziran'da 2 milyar 76.2 milyon YTL idi. 
     Mali kuruluşlar arası repo işlemleri ise 10 Haziran'da 10 milyar 121.7 milyon YTL iken, 17 Haziran itibarıyla 8 milyar 973.9 milyon YTL'ye indi. 
     
     DIŞ BORÇ ÖDEMELERİ 
     Türkiye, 1-22 Haziran tarihleri arasında 799.40 milyon dolar dış borç ödemesi yaptı. 
     Ödemelerin 406.30 milyon doları Hazine, 36.88 milyon doları Merkez Bankası ve 19.84 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı dönemde IMF'ye yapılan ödeme 336.38 milyon dolar oldu. 
     Bu arada, yıl başından 22 Haziran'a kadar yapılan toplam dış borç ödemesi ise 12 milyar 203.85 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 10 Haziran itibarıyla 75 milyar 447 milyon dolara geriledi. 
     Toplam döviz mevduat hesapları, 3 Haziran'da 75 milyar 902 milyon dolar idi. 
     Döviz tevdiat hesapları toplamı 10 Haziran itibarıyla 58 milyar 861 milyon dolara, yurt dışı döviz tevdiat hesapları toplamı 2 milyar 893 milyon dolara, yurt içi döviz tevdiat hesapları da 55 milyar 968 milyon dolara indi. 
     
</TEXT>
</DOC>
