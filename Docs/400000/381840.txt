<DOC>
<DOCNO> 381840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun14.html </URL>
<DATE> 2005/09/27/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
NATO bayrağı Irak'ta dalgalanıyor 
</HEADLINE>
<TEXT>

     NATO Genel Sekreteri Jaap de Hoop Scheffer, Bağdat'ta İttifak'ın Irak temsilciliğinin karargahının açılışını yaptı. 
     NATO Genel Sekreteri de Hoop Scheffer, Iraklı subayları eğitecek bir programla yükümlü karargah binasının önünde İttifak bayrağının göndere çekilme törenine katıldı. 
     Irak'a dün gelen ve güvenlik gerekçeleriyle gelişi gizli tutulan de Hoop Scheffer, burada NATO subaylarına hitaben yaptığı konuşmada, ''Yaptıklarınız bu ülke ve demokratik kurumların gelişimi için büyük önem taşıyor'' dedi. 
     Bağdat'taki NATO karargahı, Amerikan ve İngiliz büyükelçilikleri ile Irak hükümetini de barındıran geniş güvenlik önlemleriyle çevrili ''yeşil alan'' içinde bulunuyor. 
     Bağdat'a ikinci kez gelen Jaap de Hoop Scheffer, 21 eylülde New York Times gazetesine verdiği demeçte, yakında NATO bayrağını Bağdat'taki dev kompleksin üzerinde göndere çekeceğini söylemişti. 
     NATO'nun burada bin subayı eğiteceğini belirten Genel Sekreter, İtitfak'ın ayrıca Iraklı askerlerin Almanya, İtalya ve Norveç'te eğitilmelerini sağlayacağını kaydetmişti. 
     
</TEXT>
</DOC>
