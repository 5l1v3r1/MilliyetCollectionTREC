<DOC>
<DOCNO> 397018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko32.html </URL>
<DATE> 2005/11/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Koç Finans'a 110 milyon dolarlık kredi... 
</HEADLINE>
<TEXT>

     Koç Tüketici Finansmanı ve Kart Hizmetleri A.Ş. Koçfinans , uluslararası piyasalardan 110 milyon dolar tutarında sendikasyon kredisi sağladı. 
     Sendikasyon kredisinin sözleşmesi, Koç Holding Finansman Grubu Başkanı Rüşdü Saraçoğlu'nun yanı sıra kreditör bankaların temsilcilerinin de hazır bulunduğu bir törenle İstanbul'da imzalandı. 
     Faizi libor artı yüzde 0.75 olarak belirlenen 18 ay vadeli kredinin, Koçfinans'ın kuruluşundan bu yana bir defada sağladığı en yüksek kredi miktarını oluşturduğu bildirildi. 
     6 ayda bir ana para ve faiz ödemeli olacak şekilde tasarlanan kredi, Citi Group'un liderliğinde, Türkiye Vakıflar Bankası New York Şubesi, Türkiye Sınai Kalkınma Bankası Bahreyn Şubesi, Alpha Bank A.E. ve Türkiye Halk Bankası'nın lider düzenleyiciliğinde, Fortis Bank'ın eş düzenleyiciliğinde, Allied Turkishbank Off Shore Ltd. ve State Bank of India-London'ın katılımında düzenlendi. 
     
</TEXT>
</DOC>
