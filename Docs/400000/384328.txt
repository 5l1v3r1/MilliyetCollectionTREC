<DOC>
<DOCNO> 384328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas24.html </URL>
<DATE> 2005/10/05/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Lindslay Lohan, yine paparazzi kurbanı... 
</HEADLINE>
<TEXT>

     Amerikalı ünlü aktris Lindsay Lohan, yine paparazzi kurbanı oldu. 
     Batı Hollywood'da alışverişe çıkan Lohan'ın bir anda 30'a yakın fotoğrafçı tarafından sıkıştırılınca kaza yaptığı kaydedildi. Lohan ve yanındaki kız arkadaşı, kazayı küçük yaralarla atlattı. 
     Mayıs ayında da bir trafik kazası geçiren 19 yaşındaki Lohan, bu konuda polis takibinde bulunuyordu. Polis yetkilileri, Lohan'ın alkol aldığına dair bulguya rastlamadıklarını açıkladı. 
     31 mayıs günü de zorla fotoğrafını çekmek isteyen bir paparazzi, kullandığı otomobili kasten Lohan'ın otomobiline çarpmıştı. Söz konusu fotoğrafçı polis tarafından tutuklanmıştı. 
     Lohan, 'Mean Girls' ve 'Herbie Fully Loaded' isimli filmlerde üstlendiği rollerden sonra şöhret basmaklarını hızla tırmanmaya başlayınca paparazzilerin de hedefi haline geldi. 
     Bu arada, paparazzilerin sebep olduğu kaza ve yaralanmaların önüne geçmek için California eyaleti valisi Arnold Schwarzenegger, geçen hafta cuma günü bir yasaya imza atarak, paparazzi mağdurlarının gördükleri zararın üç katına varan tazminat talepleriyle dava açmalarının yolunu açmıştı. 
     Bu yasanın 1 ocaktan itibaren uygulamaya gireceği belirtiliyor. 
     
</TEXT>
</DOC>
