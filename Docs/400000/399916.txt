<DOC>
<DOCNO> 399916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun35.html </URL>
<DATE> 2005/12/02/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Dünya Gıda Programı Başkanı Dünyada 300 milyon çocuk aç... 
</HEADLINE>
<TEXT>

     BM’ye bağlı Dünya Gıda Programı’nın Başkanı James Morris, dünyada 300 milyon çocuğun açlık çekmekte olduğunu belirterek, "bunun çağın en büyük utancı olduğunu" söyledi. 
     Morris, AFP’ye yaptığı açıklamada, "Bugün dünyada 300 milyon aç çocuk var ve aslında sorunu nasıl çözeceğimizi biliyoruz" dedi. 
     Dünyada açlık çeken çocukların 90 milyon ila 100 milyonunun Afrika, 80 milyonunun Hindistan, 40 milyonunun da Çin’de bulunduğunu belirten Morris, bu iki ülkenin yoksullukla mücadelede önemli gelişme sağladıklarını da sözlerine ekledi. 
     James Morris, geriye kalanların da Afganistan 6 milyon gibi Asya ülkeleriyle Latin Amerika ülkelerinde yaşadıklarını belirterek, "Sadece birkaç avroyla bir çocuğun beslenmesi, soğuktan korunması ve okula gönderilmesi sağlanabilir. Bir çocuğu yetiştirmekten daha verimli bir yatırım olamaz" dedi. 
     
</TEXT>
</DOC>
