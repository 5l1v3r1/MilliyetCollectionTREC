<DOC>
<DOCNO> 360511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur37.html </URL>
<DATE> 2005/07/12/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
"Truva atı" evlilik getirdi 
</HEADLINE>
<TEXT>

     "Truva Atı"nın montajını yapmak için Almanya’dan gelen ekibin sorumlusu Erik Ludwing ile çalışmalarda tercümanlığını yapan Semra Beder, Çanakkale’de evlendi. 
     Edinilen bilgiye göre, "Troy" adlı filmde kullanıldıktan sonra Çanakkale’ye getirilen ve halen Morabbin Parkı’nda sergilenen tahta atın montajını yapmak için Almanya’dan gelen EKN Prodüksiyon Koordinatörü Erik Ludwing, kendisine ve ekibine tercümanlık yapan Semra Beder’le dünyaevine girdi. 
     Ludwing, geçtiğimiz yıl ağustos ayında atın montaj işlemlerini yapmak için Çanakkale’ye geldiğini anımsatarak, "O günlerde Semra bize her konuda yardımcı oluyordu. Zamanla bir birimizden hoşlandığımızın farkına vardık. Yaptığımız görüşmelerin ardından evlenmeye karar verdik. Çok mutluyum" dedi. 
     Beder ise Truva Atı’nın kendilerine uğur getirdiğini ve mutlu beraberliklerini nikah masasında sonlandırdıklarını ifade ederek, "büyük bir ihtimalle" Çanakkale’de yaşayacaklarını söyledi. 
     Belediye Nikah Salonu’ndaki nikah töreninde, damadın şahitliğini Belediye Atölye Şefi Mehmet Güzel gelininkini ise arkadaşı Güngör Gül yaptı. 
     
</TEXT>
</DOC>
