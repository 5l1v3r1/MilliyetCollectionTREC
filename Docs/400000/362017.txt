<DOC>
<DOCNO> 362017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun18.html </URL>
<DATE> 2005/07/18/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
ABD, Kırgızistan'daki üs için incinecek mi 
</HEADLINE>
<TEXT>

     Kırgızistan'ın yeni Devlet Başkanı Kurmanbek Bakiyev, ''ABD'nin, ülkesindeki Amerikan askeri hava üssünün gündeme gelmesinden incinmeyeceğini umduğunu'' söyledi. 
     Bakiyev, Rusya'nın ikinci devlet televizyonu RTR'de yayımlanan ''Vesti Nedelya'' programına yaptığı açıklamada, ülkesindeki Amerikan üssünün bu ayın başında Astana'da Kazakistan yapılan Şanghay İşbirliği Örgütü ŞİÖ Devlet Başkanları Zirvesi'nde gündeme geldiğini hatırlattı. 
     Bakiyev, konunun, zirvede Rusya Devlet Başkanı Vladimir Putin tarafından gündeme getirildiğini ifade etti. 
     Afganistan'da devlet başkanlığı ve parlamento seçimleri yapıldığını belirten Bakiyev, ''Niçin bu konu gündeme gelmesin '' diye konuştu. 
     Bakiyev, ''Amerikan üssünün ülkemizde daha ne kadar süre kalacağı konusunun gündeme gelmesinden ABD'nin de incinmeyeceğini umuyorum'' dedi. 
     Kurmanbek Bakiyev, Washington yönetiminin 2001 yılında, uluslararası terörizmle mücadele kapsamında Kırgızistan'da hava üssü oluşturma önerisiyle geldiğini hatırlatarak, ''Bu öneri o zaman değerlendirildi. Ama Afganistan'daki savaşın daha ne kadar süreceği bilinmediği için üssün Kırgızistan'da ne kadar kalacağı konusu da protokole eklenmemişti'' diye konuştu. 
     Kırgızistan'daki Amerikan hava üssü, ABD'nin Afganistan'a müdahalesi sırasında uluslararası terörizmle mücadele kapsamında 2001 yılında oluşturulmuştu. 
     Ülkenin tek uluslararası nitelikteki havaalanı olan Manas Havaalanı'nın yarısının kullanıldığı üssün oluşturulmasıyla havaalanı sivil uçuşlara kapatıldı. 
     
</TEXT>
</DOC>
