<DOC>
<DOCNO> 367554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/yasam/yas02.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kana kan 
</HEADLINE>
<TEXT>


Maç bileti isteyen Ahmet Başkan'ı öldürmekle suçlanan Taraftarlar Derneği Başkanı Selim Doğan'ın kardeşi sokak ortasında öldürüldü 

TEKİN ATAY Trabzon DHA 

Trabzon'da, maç bileti kavgasında kanın karşılığı kan oldu. 
Cinayetlerin ilki geçen salı gecesi, Atatürk Alanı'ndaki Yeşilyurt Restoran önünde işlendi. Taşocağı işleten Ahmet Başkan 42 , Trabzonspor - Anorthosis maçı için bedava bilet ve forma vermediği iddiasıyla, TS 67 Taraftarlar Derneği Başkanı Selim Doğan ile 32 tartıştı. Kavga sonucu Başkan, Doğan'ı karnından bıçakladı. Bu sırada bir el silah sesi duyuldu ve ağır yaralanan Başkan öldü. Tedavi altına alınan Doğan silah kullanmadığını ve Başkan'a kimin ateş ettiğini görmediğini söyledi. 

11 kurşun 
Önceki gece saat 23.00 sıralarında da, Doğan'ın kardeşi Adem Doğan 30 , Gurur Sokak'ta arkadaşı Aydın Bıyıklı ile silahlı saldırıya uğradı. 
Vücuduna 11 kurşun isabet eden Doğan, olay yerinde öldü, Bıyıklı 5 kurşunla ağır yaralandı. Polis, 2 saldırgandan birinin 'adam yaralamak'tan sabıkalı Osman Özdemir olduğunu belirledi. Bıyıklı'nın hayati tehlikeyi atlattığı kaydedildi. 


</TEXT>
</DOC>
