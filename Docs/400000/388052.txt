<DOC>
<DOCNO> 388052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur16.html </URL>
<DATE> 2005/10/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Polis memuru kavgayı ayırırken öldürüldü 
</HEADLINE>
<TEXT>

     
     Onur SAĞSÖZ ERZURUM, DHA 
     
ERZURUM'un Mahallebaşı Semtinde iftar saattinde kavga edenleri ayırmaya çalışan Gölbaşı Polis Merkez Amirliği’nde görevli Cemil Ökke 32 , kargaşa sırasında kim tarafından ateşlendiği belirlenemeyen tabancadan çıkan kurşunla başından yaralandı. Ağır yaralanan polis Ökke, kaldırıldığı hastanede hayatını kaybetti. Taciz yüzünden çıktığı ileri sürülen kavgada iki kişinin yaralandığı kavgaya karışan 14 kişi de gözaltına alındı. 
     Olay, bugün saat 17.45 sıralarında Mahallebaşı Semti'nin Tepe Mezarlık Caddesi'nde meydana geldi. Güler ve Dal aileleri arasında bir kadının taciz edilmesi olayı yüzünden çıkan kavgada, bıçak ve tabanca kullanıldı. İftar saatinde kavga edenleri ayırmaya giden Gölbaşı Polis Amirliği'nden bir ekip müdahale etti. tarafları ayırmada güçlük çeken polis, havaya tabanca ile ateş açtı. Kadir Güler, Selami Dal’ın yaralandığı kavga sırasında Polis Memuru Cemil Ökke de kargaşada kimin tarafından ateşlendiği bilinmeyen tabancadan çıkan kurşunla başından yaralandı. 
     Olay yerinde bulunan güvenlik görevlileri telaş içinde polis merkezini arayarak, Bir polis arkadaşımız vuruldu. Acilen ambulans gönderin'' uyarısında bulundu. Ambulansla Numune Hastanesi acil servisine kaldırılan Polis Memuru Ökke, buradan Atatürk Üniversitesi Tıp Fakültesi Aziziye Araştırma Hastanesi’ne sevkedildi. Ameliyata alınan evli ve bir çocuk babası polis memuru Cemil Ökke, tüm çabalara karşın kurtarılamadı. 
     Kavgada yaralananlar, Numune Hastanesi’ne kaldırılırken, olaya karışan 14 kişi gözaltına alındı. Emniyet Müdürü Tahsin Demir, üzücü bir olay yaşandığını belirterek, Kavgayı ayırmaya giden ekipte bulunan polis memuru Ökke, başına aldığı tek kurşunla ağır yaralandı. Beyin Cerrahi Servisi’nde ameliyata alındı. Arkadaşamız ameliyat sırasında hayatını kaybetti. Kurşunun kimin silahından çıktığı yapılacak balistik inceleme sonucu ortaya çıkacak'' dedi. 
     
</TEXT>
</DOC>
