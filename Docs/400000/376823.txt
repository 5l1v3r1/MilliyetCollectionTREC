<DOC>
<DOCNO> 376823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur12.html </URL>
<DATE> 2005/09/08/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Yerde unuttuğu ekmek bıçağının üzerine düştü 
</HEADLINE>
<TEXT>

     
     Tülin KORKUT- Süleyman ELÇİN KONYA, DHA 
     
KONYA'da, yerde unuttuğu ekmek bıçağının üzerine düşen 13 yaşındaki Arif Tezcan, bıçağın bacağına saplanması sonucu yaralandı. Küçük çocuk hastanede tedavi altına alındı. 
     Karatay İlçesi'nde Yeni Mahalle Sarıcamiler Sokak'ta oturan Arif Tezcan, evde yalnızken, balkonda oturup meyve yedi. Bir süre sonra içeri giren çocuk, meyve kesmek için kullandığı ekmek bıçağını yerde unuttu. Bir süre sonra, sokakta oynayan arkadaşlarının kendisini çağırdıklarını duyup, onlarla konuşmak için balkona çıkmak isteyen Arif, ayağının halıya takılması sonucu, yerde unuttuğu ekmek bıçağının üzerine düştü. Bıçağın bacağına saplanması sonucu yaralanan çocuk, 112 Acil Servis'i arayarak yardım istedi. Eve gelen sağlık ekibi tarafından ambulansla Konya Numune Hastanesi'ne kaldırılan Tezcan, Acil Servis'te ayakta tedavi edildikten sonra taburcu edildi. Arif Tezcan, Koşarak balkona çıkınca ayağım halının kenarına takıldı. Meyve keserken kullandığım ekmek bıçağının üzerine düştüm'' dedi. 
     Küçük çocuğun ifadesini alan polis, olayla ilgili soruşturma başlattı. 
     
</TEXT>
</DOC>
