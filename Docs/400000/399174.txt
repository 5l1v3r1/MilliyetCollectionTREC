<DOC>
<DOCNO> 399174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yasam/yas03.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol kapatma eylemi ambulansı engelledi 
</HEADLINE>
<TEXT>


DHA 

Adana'da tarım işçileri eylem için yol kapatınca, trafik kazasında yaralanan bir kadını almaya giden ambulans gecikti. Yaralı kadın zamanında müdahale edilemeyince hayatını kaybederken, 7 eylemci gözaltına alındı. Mersin'in Yenice beldesinde 23 Kasım'da meydana gelen kazada, bir yolcu treni, tarım işçilerinin kamyona çarpmış ve kazada 10 tarım işçisi yaşamını yitirmişti. 
Dün de polis, Tarsus'a tarım işçisi taşıyan 2 kamyonu durdurdu. Kamyonlardaki yaklaşık 100 tarım işçisi araçlardan indirilerek, kendi imk nlarıyla evlerine gitmeleri istendi. Buna tepki gösteren işçiler ise polisin tavrını değiştirmeyeceğini anlayınca yolu kapatıp eylem yaptı. Bu sırada bir trafik kazasında yaralanan Saide Anaç için istenen ambulans, eylem nedeniyle kaza yerine ulaşamadı. Yakınlarının hastaneye götürdüğü Anaç hayatını kaybetti. 


</TEXT>
</DOC>
