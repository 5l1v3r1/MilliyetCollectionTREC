<DOC>
<DOCNO> 384569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sontur01.html </URL>
<DATE> 2005/10/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Oto hırsızlığının yaşı 9'a kadar indi 
</HEADLINE>
<TEXT>

     Adem GÜVEN DHA 

      İZMİR'in Konak İlçesi'nde, takip sonucu oto hırsızlarını yakalayan polis, zanlılardan birinin 9 yaşında olduğunu söylemesi üzerine hayrette düştü. Üzerinden kimlik çıkmayan ve 9 yaşında olduğunu ileri süren Ö.İ.'nin gerçek yaşının belirlendikten sonra hakkında işlem yapılacağı belirtildi. 
     Olay, bu akşam saat 21.00 sıralarında Hatay semti 133 sokakta meydana geldi. Necdet Kaya'a ait 35 U 7713 plakalı otomobil düzkontak yapılarak çalındığı gören vatandaşlar, polise haber verdi. Otomobili takibe alan, Konak İlçe Emniyet Müdürlüğü ekipleri, Anafartalar semti İkiçeşmelik yolunda otomobili terk ettikten sonra taksiye binerek kaçmaya çalışan 9 yaşındaki Ö.İ, 17 yaşındaki F.E. ve 16 yaşındaki İ.E'i kıskıvrak yakalandı. Otomobil, sahibi Necdet Kaya'ya teslim edilirken, 3 zanlı karakola götürüldü. 
     
     9 YAŞINDA OLDUĞU SÖYLEDİ 

     Hatay Polis Karakolu'nda zanlılardan Ö.İ'nin 9 yaşında olduğunu söylemesi üzerine polisler hayrete düştü. Daha önce yankesicilikten de yakalandığı ileri sürülen Ö.İ, gerçek yaşı belirlendikten sonra hakkında işlem yapılacağı belirtildi. Gözaltında bulunan F.E. ve İ.E.'nin işlemleri tamamlandıktan sonra adliyeye sevkedileceği bildirildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
