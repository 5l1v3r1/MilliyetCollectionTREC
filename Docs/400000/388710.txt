<DOC>
<DOCNO> 388710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/magazin/amag.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Son Harry Potter'a yaş sınırı 
</HEADLINE>
<TEXT>


İngiltere'de gösterime girecek 'Harry Potter ve Ateş Kadehi' filmini, korkunç sahneler yer aldığı gerekçesiyle 12 yaşından küçük çocuklar tek başına izleyemeyecek 

DIŞ HABERLER SERVİSİ 

Harry Potter serisinin son olarak beyazperdeye uyarlanan bölümü 'Harry Potter ve Ateş Kadehi', içerdiği korkutucu sahneler nedeniyle, İngiltere'de 12 yaşın altındaki çocuklara yanlarında bir yetişkin olmadan izletilmeyecek. İngiliz Film Sınıflandırma Kurulu, filmdeki şiddet ve korku öğeleri içeren sahneler ile bazı bölümlerde kullanılan dilin çocuklar için sakıncalı olabileceğini, ancak bu sahnelerin kesilmesine gerek görülmediğini belirtti. 

İlk kez oldu 
'Harry Potter ve Ateş Kadehi', İngiltere'de önümüzdeki ay gösterime girecek. İngiltere'de daha önce vizyona giren 3 Harry Potter filmi için böyle bir uyarı yapılmamıştı. 


</TEXT>
</DOC>
