<DOC>
<DOCNO> 398592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun27.html </URL>
<DATE> 2005/11/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Erdoğan, Filistin, Lübnan ve İsrail liderleriyle görüştü 
</HEADLINE>
<TEXT>

     Şenhan Bolelli ve Adem Kadam 

İspanya'nın Barselona kentinde düzenlenen 10. AB-Akdeniz Zirvesi'ne katılan Başbakan Recep Tayyip Erdoğan, Lübnan, Filistin ve İsrail'in toplantıya katılan temsilcileriyle ikili görüşmelerde bulundu. 
     Başbakan Erdoğan, zirvenin merkezinde, ikili görüşmelerin yapıldığı özel bölümde sırasıyla Filistin Devlet Başkanı Mahmud Abbas, Lübnan Başbakanı Fuad Sinyora ve İsrail Başbakan Yardımcısı Ehud Olmert ile görüştü. 
     Görüşmelerde südece görüntü alınmasına izin verildi. 
     Erdoğan'ın en uzun görüşmesini Filistin lideri Abbas ile yapması dikkat çekti. 
     Edinilen bilgiye göre, görüşmelerde Ortadoğu'daki gelişmeler, ekonomik işbirliği ve Mısır ile Gazze Şeridi arasındaki Refah sınır kapısının açılmasından sonra Ortadoğu'da geleceğe yönelik olumlu işaretler ele alındı. 
     
</TEXT>
</DOC>
