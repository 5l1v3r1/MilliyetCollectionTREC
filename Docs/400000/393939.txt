<DOC>
<DOCNO> 393939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/guncel/agun.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞEMDİNLİ MUAMMASI 
</HEADLINE>
<TEXT>


Bir pasajdaki patlamadan sonra yaşanan gelişmelerin üzerindeki sis perdesi henüz kalkmadı. Gözaltına alınan şüphelinin, jandarmayla bağlantılı olduğu ortaya çıktı 

TOLGA ŞARDAN SALİHA ÇOLAK Ankara 

Art arda yaşanan bombalı saldırılarla gündeme gelen Hakk ri'nin Şemdinli ilçesindeki gerginlik, dün de sürdü. Önceki gün atılan bombanın, PKK'nın 1984'te Eruh'ta gerçekleştirdiği ilk silahlı eyleme katıldığı iddia edilen ve 15 yıl ceza alan Sefer Yılmaz'a ait Umut Kitabevi'ni hedef aldığı haberlerinin ardından, savcı, adı gizli tutulan bir kişinin patlamayla bağlantısı olduğu iddiasıyla gözaltına alınması talimatı verdi. Savcı, patlama ve sonrasındaki toplu protesto hareketindeki şüpheli noktaları aydınlığa kavuşturmaya çalışıyor. Savcı, öfkeli kalabalığın kullanılmaz hale getirdiği 30 AK 933 plakalı otomobilin Hakk ri İl Jandarma Komutanlığı hizmetindeki sivil bir araç olduğunu belirledi. Aracın bagajında bulunan Kalaşnikov tüfeklerin balistik incelemesi ile menşeinin tespiti de yapılacak. Olaylar sırasında içinden kalabalığa ateş açılan Konya plakalı beyaz renkli Şahin marka sivil aracın ise polise ait olmadığı saptandı. 
Olay yerinden kaçan, daha sonra gözaltına alınan kişiyle birlikte olan ve halkın tepkisi üzerine kayıplara karışan iki kişinin kimliği de tespit edildi. 

İncelemeye gelmişler 
Gözaltındaki kişinin verdiği bilgiler sayesinde, bu iki kişinin askeri görevli olduğu anlaşıldı. Sorgudaki kişinin, bağlantılı olduğu askeri personelin isimlerini açıkladığı ve 1 Kasım'daki patlama üzerine incelemelerde bulunmak üzere birlikte geldiklerini söylediği öğrenildi. Olayların Emniyet Genel Müdürlüğü'nden üst düzey yetkililerin ilçedeki incelemeleri sırasında yaşandığı belirtildi. Terörle Mücadele Daire Başkanı Selim Akyıldız'ın başkanlığındaki heyet, gelişmeleri dakika dakika takip etti. İçişleri Bakanlığı, bir polis ve bir Mülkiye başmüfettişi görevlendirdi. 

Yanıt aranan sorular 

Gözaltında tutulan ve jandarmayla bağlantılı olduğu belirtilen kişinin görevi ne Renault 19'da bulunan ve gözaltına alınan kişinin "askeri görevli" olarak nitelendirdiği kişiler niye kaçtı Polise ait çıkmayan 42 plakalı Şahin marka araç kime ait ve içinden ateş edildi mi Araçta bulunduğu iddia edilen harita-kroki üzerindeki işaretlemeler ne anlama geliyor Daha önce meydana gelen ve deprem etkisini gösteren patlamayı da aynı kişiler mi gerçekleştirdi Bombalar ve halk hareketi için neden Şemdinli seçildi 

Araçta astsubay kimliği 

OSMAN BEKLEYEN, FEYAT ERDEMİR, BEHÇET DALMAZ Hakk ri DHA 
Şemdinli'de 2 kişinin öldüğü, 13 kişinin de yaralandığı bombalı saldırıda kullanıldığı iddia edilen araçtan bir askeri kimlik çıktığı ileri sürüldü. 
PKK'lı olduğu için bir süre cezaevinde yatan Sefer Yılmaz'a ait Umut Kitabevi'ne düzenlenen saldırının ardından Cumhuriyet Savcısı Harun Ayık'ın incelemesinden hemen önce, saldırıda kullanıldığı ileri sürülen otomobilde askeri bir kimlik bulunduğu öne sürüldü. Kimliğin Hakk ri Jandarma Komutanlığı'nda görevli Astsubay Başçavuş Ali Kaya'ya ait olduğu ve adına düzenlenen "Şemdinli"de görevlidir" yazılı görev emri bulunduğu ileri sürüldü. 
Şemdinli'de dün de göstericiler, ilçe girişindeki polis kontrol noktasını ateşe verdi. Elekrik direklerini devirip barikat kuran grup, lastikler yakarak girişi kapattı. Cumhuriyet Caddesi'nde toplanan 1000 kişi, olaylarda ölen Mehmet Zahir Korkmaz ve Ali Yılmaz'ın cenazesini almak için yürüyüşe geçti. Kalabalık daha sonra dağıldı. Bombalı saldırıya uğrayan Umut Kitabevi'nin sahibi Yılmaz da olayı şöyle anlattı "Kırılan bir cam sesi duydum, dışarı çıktım. Dükk nımın önünde el bombası görünce hemen kaçtım. Bu sırada bomba patladı. Kahverengi montlu, 1.75 boyundaki kişinin kaçtığını fark ettim. Arkasından koştum. 100 metre koştuktan sonra yakalandı. Saldırıda ben hedef alındım." 

Genelkurmay Olay yargıda 

Genelkurmay Başkanlığı, Şemdinli'deki olayın adli makamlara intikal ettiğini ve gerekli yasal işlemlerin yapılmakta olduğunu açıkladı. Genelkurmay Genel Sekreterliği'nden yapılan açıklamada, "Bu üzücü olaya bazı askeri şahısların da karışmış olabileceğine dair iddialar ortaya atılmaktadır. Soruşturma safhasının gizliliği dolayısıyla gelişmeler hakkında yapılacak müteakip açıklamalar adli makamların takdirinde olacaktır" denildi. 

Erdoğan da devreye girdi 

Başbakan Erdoğan, AKP Hakkari milletvekillerinden bilgi aldı. AKP'lilerin "Sorumluların resmi görevliler olduğu söyleniyor" sözleri üzerine Erdoğan, "Sağduyulu olun, takip ediyoruz. Sorumluları bulacağız" dedi. Hakk ri milletvekilleri Mustafa Zeydan ve Fehmi Öztunç'la görüşen Erdoğan, iki milletvekilinin bölgeye gitmesini istedi. Erdoğan aldığı bilgileri, Cumhurbaşkanı Sezer'e de aktardı. Erdoğan, MİT Müsteşarı Emre Taner'le de konuyu görüştü. 

Canan Susurluk'tan beter 

Olay yerinde inceleme yapan CHP Hakk ri Milletvekili Esat Canan, "Ortaya çıkan deliller neden açıklanmıyor belli değil. Olay Susurluk'tan daha vahim. Suçüstü yakalandılar" dedi 


Şemdinli'de bulunan CHP Hakk ri Milletvekili Esat Canan, "Biz hep söylerdik, ilk kez delilleriyle ortaya çıktı. Bu Susurluk'tan daha vahim, dehşet verici bir olay. Çünkü bu kez suçüstü yakalandılar" dedi. 
Milliyet'in sorularını yanıtlarken "provokasyon" iddialarına dayanak olabilecek bulgulara işaret eden Canan, şunları söyledi 

'Deliller açıklansın' 
"Delillerin çoğu ele geçmiş vaziyette. Neden açıklanmıyor, bilmiyorum. Eylemi gerçekleştirmeye çalışan üç kişi vatandaşlar tarafından güvenlik güçlerine teslim ediliyor 'bunlar bomba atıyor' diye. Onların kullandığı aracı da zaptediyor. Savcının nezaretinde yapılan inceleme sonucunda ortaya çıkan dokümanlar var. 
Çok daha ilginç olanı 4 dosya çıktı araçta. Dosyalardan biri tamamen araç bilgileriyle ilgili, jandarmaya ait olduğuna ilişkin tescil belgesi, şoföre teslim edildiğine dair, 'ulaştırma bölüğünden falanca' diye teslim tutanağı, aracın Karabük'ten getirildiğine ilişkin tutanaklar var. Bunlar avukat olarak gözlediğim şeyler." 

'İsmi yazılı' 
Diğer dosyalarda da bomba atılan pasajın ve dükk nın sahibinin resmi ismi var, isminin üzeri kırmızı kalemle çizilmiş. Pasaja ilişkin kroki. Şemdinli'deki ileri gelen bazı şahıslar, parti yöneticilerinin isimleri. 
Bu belgelerden ortaya çıkan sonuç bunu yorumlamaya çok gerek yok. Bir suçüstü. Resmi bir açıklama yok, gözaltında da bir kişi var, diğer iki kişi gözaltında değil. 
Vatandaşla devletin arasını açmak, bölgede huzursuzluk yaratmak, sindirmek, şantaj budur. 
Daha önce Yüksekova'da da bombalar atıldı, vatandaşların kafasında tereddütler oluştu. Devletin içine sızan kişilerin yaptığını söyledik, ama kimse dinlemedi. Devlet bunu ortaya çıkarmalı, devlet şiddeti çözüm olarak görmemeli. Birileri burayı karıştırmak istiyor." 

Van'da da bomba patladı 

VAN AA 
Şemdinli'de bir hafta arayla yaşanan iki bombalı saldırının yankıları sürerken, bir başka patlama da dün Van'da yaşandı. Kimliği belirsiz kişi veya kişiler tarafından Erek Dağı Caddesi İtfaiye Kavşağı yakınlarındaki elektrik direğinin altına bırakılan bomba, dün 06.30 sıralarında patladı. Patlamada can kaybı olmazken, bazı ev ve işyerlerinin camları kırıldı. Patlamanın meydana geldiği elektrik direğinin çevresinde ise yarım metrelik çukur oluştu. Van Emniyet Müdürü Tacettin Kurt, "Van'daki huzur bazılarının huzurunu kaçırıyor" dedi. 



</TEXT>
</DOC>
