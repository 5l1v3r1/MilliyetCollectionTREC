<DOC>
<DOCNO> 351931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur09.html </URL>
<DATE> 2005/06/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Havadan bombalanan PKK'lıların olduğu bölge, karış karış taranıyor 
</HEADLINE>
<TEXT>

     DHA 

      DİYARBAKIR’ın Lice İlçesi'nin kırsal kesiminde 3 gün önce PKK terör örgütüne karşı başlatılan operasyonda havadan bombalama dün akşam saatlerinden itibaren durdu. Lice'deki 2'nci İç Güvenlik Tugayı'na bağlı timlerin yanı sıra korucuların de destek verdiği operasyon kapsamında arazi karış karış taranmaya başlandı. 
     Diyarbakır'ın Lice ile Kulp ve Bingöl'ün Genç İlçesi üçgenindeki sarp ve kayalık bölgede teröristlerin toplandıkları öne sürülen iki bölgede cumartesi günü başlatılan operasyonda savaş uçakları ve helikopterler havadan destek verdi. Bölgede Kobra helikopterleri sık sık uçuş yaparken araziye yayılan güvenlik güçleri kayalık ve kısa ağaçlarla kaplı araziyi tanamaya başladı. Askeri yetkililer, bölgenin havadan helikopter ve uçaklarca bombalandığını doğrularken, operasyonun sonuçları ve kapsamı hakında bilgi vermedi. 
     
</TEXT>
</DOC>
