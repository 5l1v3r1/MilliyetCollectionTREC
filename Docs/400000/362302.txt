<DOC>
<DOCNO> 362302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yasam/axyas02.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zindelik için kahvaltı şart 
</HEADLINE>
<TEXT>


Günde 8 saat uyuduğunuz halde kendinizi yorgun hissediyor, çabuk yoruluyor, hafıza sorunları mı yaşıyorsunuz O zaman beslenme sisteminizi gözden geçirin ve güne mutlaka kahvaltıyla başlayın 

TAYLAN KÜMELİ bir kibrit kutusu lezzet 

Yemek yeme alışkanlıklarımız, zihinsel ve bedensel faaliyetlerimizi etkiler. Sağlıksız beslenme, düşünme ve kavrama yeteneğinin azalmasına, hatta hafıza kayıplarına neden olur. 
Günde 8 saat uyuduğunuz halde kendinizi yorgun hissediyor, çabuk yoruluyor, hafıza ve düşüncenizde azalma görüyorsanız mutlaka yemek yeme alışkanlıklarınızı gözden geçirin. 

En önemli öğün 
Beynin performansı söz konusu olunca en önemli öğün 'kahvaltı'. Her gün düzenli olarak kahvaltı yapan kişiler, diğerlerine oranla daha başarılı ve verimli. 
Kahvaltı alışkanlığına sahip olmayanlarda ise konsantrasyon güçlüğü, yorgunluk ve bitkinlik gibi problemler ortaya çıkıyor. 
Ayrıca, 'sağlıklı bir kahvaltının' yaşlanmayı geciktirdiği, yaşlılık döneminde ortaya çıkması muhtemel bellek ve algı kusurları ile kas zayıflıklarına engel olduğu da araştırmalarla ortaya konuldu. 

Çocuklar için 'mutlaka' 
Okul hayatında kahvaltının önemi daha da fazla. Gelişim sürecini henüz tamamlamamış bireylerin hızlı değişimleri, yeterli ve dengeli beslenmeyle desteklenmelidir. Gerekli olan karbonhidrat, protein, yağ, vitamin ve minerallerden oluşan besin öğelerinin doğru öğünlerde yeterli miktarlarda alınmaması, bağışıklık sistemini zayıflatır. 
Düzenli kahvaltı eden çocukların, derslerdeki motivasyon, fiziksel ve zihinsel performans açısından yüksek başarılı oldukları tespit edilmiştir. 

B vitamini çok önemli 
Hafıza ve zek gelişimi açısından B vitaminleri içeren yiyecekler ilk sırada gelir. B vitaminleri, beyni strese karşı da korur. Vitaminin eksikliği ise yorgunluğa, hafıza ve zek performansının zayıflamasına neden olur. 
Kuru baklagiller, kırmızı et, ayçekirdeği, balık, yoğurt, süt, peynir, yeşil yapraklı sebzeler, tavuk eti, hindi, yerfıstığı, muz, kavun, brokoli, ıspanak, domates, yumurta, kavun ve enginar B grubu vitaminincezengin besinler arasında yer alır. 

Demirsiz olmaz 
Demir de beynin beslenmesi için hayati önem taşır. Özellikle oksijenin beyne taşınması ve beyin tarafından kullanılmasını sağlayan kandaki hemoglobin ve alyuvarların oluşumunda demire ihtiyaç duyulur. Tüm kırmızı etler, kuru baklagiller, koyu yeşil sebzeler, kurutulmuş meyveler, domates ve pekmez, demir açısından zengin yiyeceklerdir. 

Anne sütü mucize gibi... 

Öğrenme yeteneğini geliştiren ve hafıza için hayati önem taşıyan kolin maddesi, doğada en çok anne sütünde bulunur. Bu nedenle uzmanlar beynin hafıza ile ilgili bölümünün, bebeklikte yeterli kolin alınması ile gelişebileceğini belirtiyorlar. Gelişmiş ülkelerde bebek mamalarına kolin maddesi ekleniyor. Kolin, anne sütünden sonra en çok soya ürünleri, yeşil yapraklı sebzeler, karnabahar ve yumurta sarısında bulunuyor. 

Haftanın besini 
GİNSENG 
Ginseng, fiziksel ve mental dayanıklılığı artırır, aşırı stres ve yorgunluktan kaynaklanan performans düşüklüğünü giderir, beynin hafıza merkezlerini uyarır. 
Sinir, kalp-damar ve endokrin sistem düzenleyici, akciğer ve kalbi koruyucu, ateş düşürücü, mide ağrılarını giderici, uyandırıcı, kan şekerini düşürücü etkileri vardır. Karaciğer sağlığını korur ve karaciğer hücrelerinin yenilenmesini kolaylaştırır. Güçlü bir antioksidandır. Hamilelik ve emzirme döneminde, ayrıca anti-depresan ve kafeinle birlikte kullanılmamalıdır. Ginseng, kök olarak satıldığı gibi hap olarak da pazarlanıyor. Çay, bal gibi pek çok yiyecek ve içecekte de ginseng kullanılıyor. 


</TEXT>
</DOC>
