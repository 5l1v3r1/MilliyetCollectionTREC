<DOC>
<DOCNO> 358099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonspo12.html </URL>
<DATE> 2005/07/04/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Fenerbahçe’den Denilson’a 4 milyon euro 
</HEADLINE>
<TEXT>

     Mehmet ÇİFTÇİ İSPANYA, DHA 

İSPANYA’nın Real Betis Kulübü, Denilson de Oliveira’nın transferi için Fenerbahçe’nin kendilerine 4 milyon euro teklif ettiğini duyurdu. 
     Betis kulübünden yapılan açıklamada, Fenerbahçe’nin geçen hafta Denilson’un transferi için kendilerine resmen müracat ettiği belirtilerek, önerilen rakamın düşük olması nedeniyle bu teklifi geri çevirmek zorunda kaldıkları ifade edildi. Açıklamada, Brezilyalı futbolcunun Fenerbahçe’yi ısrarla istemesi üzerine görüşmelerin devam ettiği de vurgulanırken, Türk kulübü ile bu hafta içinde yeni bir görüşme yapılacağı kaydedildi. 
     Bu arada Brezilya’da tatilde bulunan Denilson, Fenerbahçe’de futbol hayatına devam etmek istediğini birkez daha vurguladı. İspanyol As gazetesine bir açıklama yapan Denilson, Fenerbahçe’nin Betis ile anlaşmasını isteyerek, bu kulüpte futbol oynamaktan son derece memnun olacağını söyledi. 
     
</TEXT>
</DOC>
