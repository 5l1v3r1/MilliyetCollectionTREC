<DOC>
<DOCNO> 360976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun18.html </URL>
<DATE> 2005/07/14/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Fıscher Terörizm devam ederse Filistin devleti olmayacak 
</HEADLINE>
<TEXT>

     Almanya Dışişleri Bakanı Joschka Fischer, şiddet ve terörizm sona ermeden bağımsız Filistin devleti olmayacağını belirtti. 
     Fischer, Filistin Başbakanı Ahmed Kurey ile görüşmesinin ardından yaptığı açıklamada, ''Terörizmin olumlu hiçbir sonucu olmayacak. Şiddet ve terörizm devam ettiği sürece bağımsız bir Filistin devletinin kurulma şansı olmayacak'' dedi. 
     İsrail'in gelecek ay Gazze Şeridi ile 4 Batı Şeria yerleşkesinden çekilmesinin, bölgeye barışı getirmeye yönelik uluslararası çabalara son vermeyeceği güvencesini veren Fischer, ''Politikamız Gazze üzerine oturtulmadı, bağımsız, barışçıl ve demokratik bir Filistin devleti için çabalıyoruz. Bu, 'yol haritası'nın hedefidir'' dedi. 
     Kurey ise Gazze'den çekilmenin sükunet içinde gerçekleşmesine yardımcı olacaklarını, Filistin güvenlik güçlerinin çekilmeden sonra düzeni sağlamaya hazır olduğunu kaydetti. 
     
</TEXT>
</DOC>
