<DOC>
<DOCNO> 374657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sondun07.html </URL>
<DATE> 2005/09/01/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
ABD'li kadın askerin taciz anıları... 
</HEADLINE>
<TEXT>

     Irak'taki ABD Ordusu'nda çavuş olarak görev yapan Kayla Williams'ın yazdığı kitap "Tüfeğimi Senden Daha Çok Seviyorum" adlı kitap ABD'de gündeme oturdu. 
     Williams kitabında Irak'ta bir kadın asker olarak erkek askerler arasında olmanın zorluklarını anlattı. 
     Kadın askerlerin sadece seks sembolü olarak görüldüğünü ve seksin kadın askerlerin tecrübelerinin anahtarı olduğunu söyleyen çavuş, kitabında Irak'taki ABD askerlerinin seks düşkünlüğünü anlattı 
     "Bir kadın asker çok güçlü olmalı. Sadece düşman, çarpışma ya da ölüm karşısında değil aylarca yalnız kalacağı erkekler karşısında da. Çoğu zaman kendimi bir parça et gibi hissettim." 
     
     "ZOR KURTULDUM" 

     28 yaşındaki Williams'ın savaş sırasında unutamadığı anılarından biri şöyle "Bir grup askerle haftalarca yalnız kaldım. Her gün daha da azgınlaşıyorlardı. Bir gün askerin biri bana 'Göğüslerini göster' dedi. Zor kurtuldum." 
     11 bin 100 kadın asker Irak'ta görev yapıyor. ABD'nin askeri gücünün yüzde 8'ini oluşturan bu kadınların 37'si öldürüldü, 300'den fazlası yaralandı. 
     
</TEXT>
</DOC>
