<DOC>
<DOCNO> 378868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yazar/asik.html </URL>
<DATE> 2005/09/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Barış Selçuk... 
</HEADLINE>
<TEXT>


İzmir Büyükşehir Belediyesi, trafik kazasında kaybettiğimiz gazeteci Barış Selçuk anısına her yıl bir gazetecilik yarışması düzenliyor. Haber Fotoğrafı, Kent Haberi ve Ulusal Haber dallarında son bir yıl içinde yayımlanmış haber ve fotoğraflar değerlendiriliyor. Bu yıl jüriye bendenizi de dahil etmişler. İzmir Belediye Sarayı'nda toplandık. Belediye basın dairesinin güzel organizasyonu ile... Egeli genç gazetecilerin birbirinden güzel haber ve fotoğrafları arasından zor da olsa bir seçim yaptık. Barış Selçuk adına 3 büyük ödül, aynı kazada kaybettiğimiz Hande Mumcu adına da 3 dalda özendirme ödülü verdik. 
Kent Haberi dalında birinciliği Haber Ekspres gazetesinden Müslüm Karaaslan'ın "Bire 300 veren arsa" başlıklı haberi kazandı... Doğrusu iyi işlenmiş ve ilginç bir haberdi. Özetle... Dikili Kaymakamı Mehmet Zeki Koçberber, Tapu Müdürü Şaban Saçaralp ve İlçe Tarım Müdürü Halil İbrahim'in eşleri, geçen nisan ayında Salihler Köyü yakınında 36 dönüm tarla almışlar. Tarlanın satış bedeli 3 milyar lira olarak belirtilmiş. Bu alımdan kısa süre sonra arsanın imar durumu değişmiş... Ve üç hanım arsayı aldıktan 6 ay sonra 850 milyar liraya satışa çıkarmışlar. Arsa durduk yerde 6 ayda bire üç yüz vermişti... 
Olay duyulduktan sonra İçişleri Bakanlığı mülkiye müfettişlerini harekete geçirmiş... Soruşturma başlatılmış. Peki sonuç 
İster inanın ister inanmayın... 
Aradan bir yıl geçtiği halde kaymakam h l görev başındaymış. 

Dramatik haber İzmir Belediyesi'nin düzenlediği Barış Selçuk Gazetecilik Ödülü yarışmasında 6 gazeteci arkadaşa 3 birincilik ve 3 özendirme ödülü verdik... Ayrıntısını yukarıda okuyabilirsiniz... İzmir Belediye Basın Danışmanı Nihal Gülyüz Hanım dünkü telefon görüşmesinde dramatik bir haber verdi 
- Ödül kazananları telefonla aradığımda üzücü bir durumla karşılaştım, dedi, ödül alan toplam 6 gazeteciden 3'ü son haftalarda gazetelerinden ayrılmışlar... 
Yukarıda haberini okuduğunuz Müslüm Karaaslan da işsiz kalanlardan... Yazık... 

Yunanistan'da aşırı sağcılar, Türkiye'ye karşı "Nefret dalgası" festivali düzenlemiş. Onlar da bir gün kavun, karpuz festivali düzenlemeyi öğrenirler belki... 
Haldun Ertem 

Sulu bir haber... Ankaralı okurumuz Alaattin Bey, dün telefonda yana yakıla anlatıyor 
- Geçenlerde ASKİ'den Ankara Su ve Kanlazisyon İdaresi resmi bir yazı geldi. Belediye Meclisi karar almış... Eski sayaçlar sökülüp, Ön Ödemeli Elektronik Kartlı Sayaç sistemine geçilecekmiş. 
Yazıyı alır almaz ASKİ'ye telefon edip bu iş için bizden ne kadar para alacaklarını sordum. 200 milyonu yeni sayaç için, 100 milyonu da eski sayacı söküp yenisini takma işlemi olarak toplam 300 milyon lira yanıtını aldım. 
Durup dururken böyle bir masrafın çıkarılması bir yana... Söküp takma bedeli olarak 100 milyon lira istenmesini de anlamadım. Eski sayacı söküp yerine yenisini takmanın bedeli 100 milyon lira olur mu 
Saat değiştirme kapsamına kimler mi giriyor Ankara mücavir alanı içerisinde kalan özel ve resmi tüm aboneler... Ben saatimi değiştirmem diyemiyorsunuz. Suyunuz kesiliyor. Bu işin bir kanuni zorunluk olduğu gelen yazıda belirtiliyor... Ankaralılar 300 milyonu hazırlasınlar .. 

Nietzsche'den... Kendi kendime konuştum bazen evimde, 
Hem kızdım, hem güldüm halime, 
Sonra dedim ki "Söz ver kendine, 
Denizleri seviyorsan, dalgaları da seveceksin. 
Sevilmek istiyorsan, önce sevmeyi bileceksin. 
Uçmayı seviyorsan, düşmeyi de bileceksin. 
Korkarak yaşıyorsan, yalnızca hayatı seyredersin" 

Avrupa k busu Paris'te yaşayan Profesör Şehmuz Güzel dostumuz bir gözlemini aktardı 
- Paris Saint Germain takımı Şampiyonlar Ligi gibi turnuvalarda kötü bir sonuç aldı mı bir sonraki maça seyirci gitmez... Veya gider bir süre sırtını döner... Veya sessiz oturur... Bir biçimde takımının aldığı sonucu protesto eder... Daha iyi bir sonuç için teşvik eder. Ondan ne istediğini açık seçik ortaya koyar... Türkiye'de ne oluyor 
Ne olacak Takım Avrupa maçlarında isterse hiç gol atamasın, hiç puan alamasın.. Seyirci bir sonraki maçta yine tribünleri inletiyor. Tezahürattan yer yerinden oynuyor... Bizim futbolcu da bunu biliyor. Avrupa maçlarını fazla umursamıyor. Kendini motive etmiyor. Kazanmayı haysiyet meselesi yapmıyor. Çünkü nasıl olsa annesinin liginde taraftar onu bağrına basıyor. Fazlasını isteyen yok... Seyirci küçük oynayınca takımlar büyük oynayamıyor... 



</TEXT>
</DOC>
