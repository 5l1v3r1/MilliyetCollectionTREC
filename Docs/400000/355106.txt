<DOC>
<DOCNO> 355106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko22.html </URL>
<DATE> 2005/06/24/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kamudaki ücretler özeli katlıyor 
</HEADLINE>
<TEXT>

     CNNTÜRK 

Ekonomik büyümenin rekor seviyelere ulaştığı 2004 yılında istihdam oranlarında istenen gerileme sağlanamadı, ancak çalışanların aldıkları ücretler enflasyonun üzerinde artış gösterdi. 
     2005 yılının ilk çeyreğinde imalat sanayinde çalışanların ücretleri, geçtiğimiz yılın aynı dönemine göre yüzde 11.4 oranında artış gösterdi. 
     DİE, ''İmalat Sanayiinde Ücret ve Kazanç 2005 yılı birinci dönem''geçici sonuçlarını açıkladı. 
     
     Enflasyonun üzerinde 

     Buna göre ilk çeyrekte çalışanların kazandığı ortalama brüt ücret 1 milyar 114 liraya bin 114 YTL yükseldi. Bu rakam geçtiğimiz yılın aynı dönemindeki 1 milyar liralık ortalama ile karşılaştırıldığında yüzde 11.4 oranında artışa işaret ediyor. 
     Söz konusu dönemde mal ve hizmet fiyatlarındaki artış ise ücretlerdeki artışın altında kaldı. 2005 yılı mart ayında yıllık enflasyon TÜFE'de yüzde 7.94 olarak gerçekleşmişti. 
     
     Kamudaki ücretler özeli katlıyor 

     Öte yandan imalat sanayinde kamu sektöründe çalışanların aldıkları ücret özel sektörün iki katına yakın bulunuyor. Kamu işçisinin brüt aylığı ortalama bin 806 YTL olurken, özel sektörde çalışanların ortalaması ise brüt bin 56 YTL'de kaldı. 
     Kamuda çalışan işçilerin ücretleri geçen bir yıllık dönemde yüzde 14.7, özelde çalışanların ise yüzde 11.65 oranında yükseldi. 
     
     Kişi başına aylık ortalama ücretlerin seyri şöyle YTL 

     

2004 I 2004 II 2004 III 2004 IV 2005 I Toplam 1.001 1.003 1.034 1.083 1.114 Kamu 1.574 1.576 1.568 1.768 1.806 Özel 944 945 978 1.017 1.056      
     Özel sektör daha fazla çalışıyor 

     Çalışma saatlerine bakıldığında da özel sektördeki mesainin kamudan fazla olduğu görülüyor. 
     Özel sektördekiler haftada ortalama 45.9 saat çalışırken, bu rakam kamuda 42.5 saat olarak gerçekleşti. Kamu ve özel toplamında Türkiye'de haftalık ortalama çalışma süresi ise 45.6 saat olarak tespit edildi. 
     Öte yandan ilk üç ayı kapsayan dönemde kişi başına aylık ortalama brüt kazanç ise bin 271 YTL olarak tahmin edildi. 
     
     En yüksek kazanç petrol sektöründe 

     2005 yılının birinci döneminde, aylık ortalama brüt kazançlar iki basamaklı ekonomik faaliyet kolu itibarıyla incelendiğinde, en yüksek ortalama brüt kazanç 3 bin 695 YTL ile kok kömürü, rafine edilmiş petrol ürünleri ekonomik faaliyetinde olurken, bunu 2 bin 418 milyon lira ile kimyasal madde ve ürünleri imalatı ekonomi faaliyeti takip etti. 
     Toplu iş sözleşmesi kapsamındaki işyerlerinde en yüksek ortalama brüt kazanç, 3 bin 334 YTL ile kok kömürü rafine edilmiş petrol ürünleri, 2 bin 997 YTL ile kimyasal madde ve ürünleri imalatı ve 2 bin 602 YTL ile plastik kauçuk ürünleri imalatı ekonomik faaliyet kolunda görüldü. 
     Toplu iş sözleşmesi kapsamı dışındaki en yüksek ortalama brüt kazanç ise 4 bin 281 YTL ile kok kömürü, rafine edilmemiş petrol ürünleri imalatı ve 3 bin 135 milyon lira ile tütün ürünleri imalatı ekonomik faaliyet kolunda oldu. 
     
     Kamuda ve özel sektörde durum 

     Aylık ortalama brüt kazançlar, kamu ve özel sektör ayrımında incelendiğinde, 2005 yılının birinci döneminde kamu sektöründe en fazla ortalama brüt kazancın 3 bin 334 YTL ile kok kömürü, rafine edilmiş petrol ürünleri ve 2 bin 679 YTL ile ana metal sanayii sektöründe olduğu görüldü. 
     Özel sektörde de en yüksek ortalama brüt kazanç kok kömürü, rafine edilmiş petrol ürünleri imalatında olurken, bu sektörde çalışanlar ortalama 4 bin 281 YTL kazanıyorlar. 
     
     En yüksek kazanç Batı Karadeniz'de 

     İstatistiki bölge sınıflaması düzeyine göre 12 bölgedeki aylık ortalama brüt kazançlar incelendiğinde de, en yüksek kişi başına aylıkortalama brüt kazanç Batı Karadeniz Bölgesi'nde 1 milyar 767 milyon lira olurken, bunu 1 milyar 483 milyon lira ile Doğu Marmara Bölgesi ve 1 milyar 348 milyon lira ile Kuzeydoğu Anadolu bölgesi takip etti. 
     İstanbul bölgesinde kişi başına ortalama brüt kazanç ise 1 milyar 297 milyon lira olarak belirlendi. 

     
</TEXT>
</DOC>
