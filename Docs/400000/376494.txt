<DOC>
<DOCNO> 376494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur06.html </URL>
<DATE> 2005/09/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Hendek'te yolcu otobüsü yandı 14 ölü, 25 yaralı 
</HEADLINE>
<TEXT>

     Zafer TOKUŞ- Ercan YILDIZ HENDEK Sakarya , DHA 
     SAKARYA'nın Hendek İlçesi'nde TEM Otoyolu'nun Karaçekek Mevkii'nde hareket halindeki yolcu otobüsünde patlama sesinden sonra meydana gelen yangında ilk belirlemelere göre aralarında çocukların da bulunduğu 14 yolcu öldü, 25 kişi yaralandı. Alev topu haline dönen otobüsten çıkarılan yaralılar uzun süre kazanın şokunu yaşarken, karayolu 1 saat ulaşıma kapalı kaldı. Sakarya Vali Nuri Okutan kaza ile ilgili olarak sabotaj ihtimalinin de araştırıldığını açıkladı. 
     Otobüsün enkazında inceleme yapan jandarma ekipleri, koltukların arasında yanarak ölmüş 3-5 yaşlarında bir çocuk cesedi daha buldu. 
     Giresun'dan İstanbul'a giden Cemil Coşkun yönetimindeki 34 TZ 6106 plakalı Huzur Seyehat Firması'na ait otobüs, saat 22.30 sıralarında TEM Otoyolu'nun Karaçekek Mevkii'nde hareket halindeyken korkunç bir gürültü ile sağ arka lastiği patladı. Patlamanın ardından henüz belirlenemeyen bir nedenle otobüste yangın çıktı. Alevler kısa sürede tüm otobüsü sardı. Bir anda alev topuna dönüşen ve arka kapısı açılmayan otobüsteki yolcular panik ve korku içinde ön kapıya yöneldi. Bariyerlere çarparak duran otobüsteki yolcuların bir çoğu yığılma nedeniyle sıkıştı. Yaşanan izdiham nedeniyle yolcuların çoğu otobüsü terkedemedi. Ortalık mahşer yerine dönerken, kazada 14 kişi yanarak yaşamını yitirirken 25 kişi de yaralandı. Yaralılar Hendek Devlet Hastanesi’ne kaldırıldı. 
     
     
     SUİKAST İHTİMALİ DE ARAŞTIRILIYOR 

     Kaza nedeniyle TEM Otoyolu çift yönlü olarak trafiğe kapatıldı. Kısa sürede olay yerine gelen Sakarya Valisi Nuri Okutan, Giresun'dan istanbul'a giden otobüsteki yolculardan biri çocuk 14 kişinin yanarak yaşamını yitirdiğini, 25 yolcunun yaralandığını ve 10 yolcunun ise kazadan yara almadan kurtulduğunu söyledi. Vali Okutan, kaza ile ilgili sabotaj ihtimali üzerinde de durulduğunu ve çok yönlü araştırmanın sürdürüldüğünü söyledi. 
     TEM Otoyolu'nda trafik saat 23.30 sıralarında kontrollu olarak ulaşıma açıldı. Kaza ile ilgili soruşturma sürdürülüyor. 
     
     BOMBA UZMANLARI ARAŞTIRMA YAPTI 

     Giresun'dan İstanbul'a giderken TEM Otoyolu'nun Sakarya'nın Hendek İlçesi Karaçekek Mevkii'nde alev alarak 14 yolcunun yanarak yaşamını yitirdiği kaza ile ilgili olarak sabotaj ihmali üzerine Sakarya Emniyet müdürlüğü Terörle Mücadele Şube Müdürlüğü'nden bomba uzmanı olay yerine geldi. Bomba uzmanı jandarma kriminal ekipleri ile birlikte kaza bölgesinde araştırma başlattı. 
     
     OTOBÜS BARİYERLERDE 700 METRE SÜRÜKLENMİŞ 

     Sakarya'nın Hendek İlçesi Karaçekek Mevkii'nde TEM Otoyolu'nun 14 yolcunun yanarak yaşamını yitirdiği kaza ile ilgili araştırma yapan görevliler, otobüsün lastiğinin patlamasından sonra kontroldan çıkarak yaklaşık 700 metre bariyerlere sürterek ve kıvılcımlar çıkarak sürüklendiği anlaşıldı. Bu arada kazada ölenler Adapazarı'ndaki Toyoto-SA Hastanesi'ne götürülürken, Sakarya ve Hendek Devlet Hastanesi'nde tedavi altına alınan yolcuların tamamının vucutlarındaki yanıklar nedeniyle yaralandığı bildirildi. 
     
     İHMAL FACİAYI GETİRDİ 

     TEM Otoyolu'nun Sakarya'nın Hendek İlçesi Karaçekek Mevkii'nde hareket halindeki yolcu otobüsünün yanması sonucu 14 yolcunun yanarak ölmesi ve 26 yolcunun yaralanmasına neden olan kazanın şoförün uyumasıyla meydana geldiği iddia edildi. Yolcular, Giresun'dan dün sabah saat 09.00'da hareket eden otobüsün şoförü Cemil Coşkun'un 13 saat aralıksız otobüsü kullandığını ileri sürdü. Otobüsün arka kapısının bulunduğu alana yolcuların içinde köyden getirdikleri yiyeceklerin bulunduğu çuvallarla kaplı olduğunu belirten yolcular, mola yerinde de arka kapının kullanılmadığını söyledi. 
     Şoför Cemil Coşkun ve oğlu Mesut Coşkun jandarma tarafından gözaltına alınırken, bir jandar yetkili kazanın şoförün uyuması sonucu meydana geldiğini söyledi. 
     Yolculardan 37 yaşındaki Mali müşeavir Ali Sarıyar, Giresun'un Aluca İlçesi Demirözü Köyü'ndeki babam Hüseyin Sarıyar'ın ziyaretinden dönüyordum. 13 nolu koltukta oturuyordum. Bagajlar dolduğu için orta kapının bulunduğu alan tümüyle yolcuların köyden getirdikleri gıda dolu çuvallarla kaplıydı. Çuvalların kaldırılması için muvani uyardık. Mola boyunca orta kapı kullanılmadı. Tüm giriş çıkışlar ön kapıdan yapıldı'' dedi. Otobüsün biranda bariyerlere çarptığını söyleyen Sarıyar, 700 metre sürüklendikten sonra ön teker yanmaya başladı. 2 dakika sonra patlama meydana geldi. Herkes panik içindeydi. İzdiham oldu. Bir anda etrafı duman kapladı. camları kırmak için yolcular elleriyle camlara vurudular ama başaramadılar'' diye konuştu. 
     13 saatlik yolculuklarında otobüs şoförü Cemil Coşkun'nun ikinci şoförle hiç değişmediğini iddia edin 74 yaşındaki işçi emeklisi Tahir Köymen, Almanya'ya yakınlarını göndermek için İstanbul'a gidiyordum. 14 numaralı koltukta oturuyordum. Alevlerin arkasından çıktım. Ayek bileğim ve kalçam yandı. Orta kapının önüne çuvalları koydukları için kullanılmadı. Otobüsün hızı fazla değildi. Sabah saat 09.00 otobüst Giresun'dan hareket etti. Yol boyunca aynı şoför değişmeden yola devam etti'' dedi. 
     Yanarak ölen 14 yolcunun kimlikleri henüz tespit edilmezken ölen 14 yolcudan 3'nün cesedi Hendek Devlet Hastanesi, 5'inin cesedi Adapazarı Devlet Hastanesi, 5'inin cesedi de Adapazarı Toyotasa Hastanesi'ne kaldırıldı. 
     Hendek Devlet Hastanesi'nde tedavi altına alınan 26 yaralının kimlikleri ise şöyle Rabia Gökçe 19 , Ertuğrul Duran 8 , Ali Duran 5 , Fatma Keskin 36 , Ahmet Dindaroğlu 75 , Enver Bal 47 Neslihan Keskin 19 , Emine Keskin 15 Emir Keskin 4 aylık , Esma Keskin 4 , Hüsna Keskin 4 , Ali Sarıyer 37 , Tahir Köymen 74 , Turan Duran 30 , Şehriban Alış 78 , Seher Kiraz 18 , Fatih Karalı 44 , Ayten Alış 35 , Mücahit Alış 20 , Cihat Alış 87 , Çiğse Coskun 12 , Mustafa Koyun 28 , Nuriye Coskun 45 , Fatma Köymen 38 Neşe Köymen 18 , Sudenur Koyun 1 . 
     Yaralılardan ayakta tedavi olan Keskin ailesinin 6 ferdi ile Ali Duran 5 , Çiğse Coskun 12 , Fatma Köymen 38 , Neşe Köymen 18 taburcu edildi. 
     
     KİMLİKLER DNA TESTİYLE BELİRLENECEK 

     TEM Otoyolu’nun Sakarya-Düzce il sınırında meydana gelen trafik kazasında yanarak hayatını kaybedenlerin kimliklerinin, yakınlarının teşhisi ya da DNA testiyle belirlenebileceği bildirildi. 
     TEM Otoyolu’nda lastiğinin patlaması sonucu bariyerlere çarpan ve benzin deposu patlayarak yanan otobüste ölen 14 kişinin kimliğinin belirlenmesi için çalışmalar sürdürülüyor. 
     Hendek Kaymakamı Ahmet Büyükçelik, AA muhabirine yaptığı açıklamada, kazada ölenlerin kimliklerinin henüz belirlenemediğini belirtti. 
     İlçede kazazede kalmadığını, yaralıların taburcu edildiğini ifade eden Büyükçelik, "Adli Tıp Kurumu’na gönderilen cesetler, tanınmayacak derecede yanmış. Ölenlerin kimliği yakınlarının teşhisi ya da DNA testiyle belirlenebilecek" dedi. 
     Ölenlerin kimliklerinin belirlenmesi için yolcu listesi kayıtlarının da incelendiği bildirildi. Giresun’un Alucra İlçesi’nden hareket eden otobüse 46 biletli yolcunun bindiği, otobüste biletsiz çocukların da bulunduğu öğrenildi. 
     Gözaltına alınan otobüs sürücüsü Cemil Coşkun ile muavinlik yapan oğulları Emir ve Mesut Coşkun’un jandarmadaki sorgusu ise sürüyor. 
     Bu arada, kazayı duyan birçok kişi, yakınlarını bulabilmek için Hendek’e geldi. Hastanede kimsenin kalmadığını öğrenen grup, ilçeden ayrıldı. 
     

     
</TEXT>
</DOC>
