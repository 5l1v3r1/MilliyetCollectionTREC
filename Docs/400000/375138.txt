<DOC>
<DOCNO> 375138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo32.html </URL>
<DATE> 2005/09/02/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
"Yiğidoların Sesi" dergisi yayında... 
</HEADLINE>
<TEXT>

     Sivas’ın ilk haftalık spor dergisi ’Yiğidoların Sesi’ yayın hayatına başladı. 
     Yiğidoların Sesi" dergisi İmtiyaz Sahibi Necati Erdem, Sivas’ın ilk haftalık spor dergisini çıkararak bir ilki gerçekleştirmenin sevincini yaşadıklarını belirtti. 
     Erdem, Eylül ayından itibaren yayın hayatına başlayan 32 sayfalık dergilerinin Sivas’ın sporuna ve Sivasspor’a güç katacağını söyledi. 
     Yayın hayatlarında her gün daha fazla kalite yakalayarak, Sivas’a layık olmak için tüm performanslarını sergileyeceklerini ifade eden Erdem, "Sivas ve Türkiye’de gelişen tüm spor haberlerini en sıcak ve kaliteli şekilde vatandaşlara ulaştırmak gayreti içerisinde olacağız" diye konuştu. 
     Derginin yayın kadrosu şu isimlerden oluşuyor 
     "İmtiyaz Sahibi Necati Erdem, Genel Yayın Yönetmeni Hakan Ateş, Haber Müdürü Salim Ufuk Akdaş, muhabirler Recep Melih Akbulut, Lokman Gürgen, Serkan Yüksektepe, Ziya Kaynak, Grafik Tasarım Hikmet Yavuz." 
     
</TEXT>
</DOC>
