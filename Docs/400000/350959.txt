<DOC>
<DOCNO> 350959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/yasam/yas08.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı kesiciler için kalp krizi uyarısı 
</HEADLINE>
<TEXT>


Uzmanlara göre, ağrı kesicilerdeki bazı maddeler, kalp krizi riskini yüzde 21 ila 55 oranında artırıyor 

DIŞ HABERLER SERVİSİ 

İngiliz bilim adamları, 'Ibuprofen' içeren ağrı kesicilerin kalp krizi riskini yüzde 24 artırdığını tespit etti. 
Araştırmada incelenen diğer maddelerden 'diclofenac'ın riski yüzde 55, 'celecoxib'in yüzde 21 ve 'rofecoxib'in ise yüzde 32 artırdığı ortaya çıktı. 

Mide dostu ama... 
British Medical Journal dergisinde yayımlanan araştırma kapsamında, yaşları 25-100 arasındaki 9 bin 218 hastanın son 4 yıldaki durumu incelendi. Araştırmayı yürüten Prof. Julia Hippisley-Cox ve Carol Coupland, bu dönemde ilk kez kalp krizi geçiren hastaların bahsi geçen ağrı kesicileri kullandığını belirledi. 
Ibuprofen içeren ağrı kesiciler, özellikle kireçlenme olan hastalarca kullanılıyor. Bu ağrı kesiciler ülser ve kanamaya yol açmadığı için, "mide dostu" olarak da adlandırılıyor. 
Yeni verilerin dikkate alınması gerektiğini kaydeden uzmanlar, hastaların ilaçları kesmesini gerektirecek acil bir durum olmadığını belirtti. 



</TEXT>
</DOC>
