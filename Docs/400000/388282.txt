<DOC>
<DOCNO> 388282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko54.html </URL>
<DATE> 2005/10/20/ </DATE>
<TIME> 21.25 </TIME>
<AUTHOR>  </AUTHOR>
<HEADLINE>
Benzin ve motorinin rafineri çıkış fiyatında yüzde 3,14 indirim 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ , süper benzin, kurşunsuz benzin ve düşük kükürtlü motorinin 50 ppm rafineri çıkış fiyatında, yarından geçerli olmak üzere indirim yaptı. 
     İndirimin pompa fiyatlarına, süper benzinde yüzde 3.14, kurşunsuz benzinde yüzde 3.20, düşük kükürtlü motorinde ise yüzde 1.85 oranında yansıması bekleniyor. 
     A.A muhabirinin edindiği bilgiye göre, ''çıplak'' metreküp rafineri çıkış fiyatları, süper benzinde yüzde 9.67, kurşunsuz benzinde yüzde 9.73, düşük kükürtlü motorinde ise yüzde 4.05 oranında indirildi. 
     Söz konusu ürünlerin ''vergili'' rafineri çıkış fiyatlarında ise sırasıyla yüzde 3.14, yüzde 3.20, yüzde 1.85 oranında indirime gidildi. 
     Buna göre, süper benzinin çıplak rafineri çıkış fiyatı metreküpte 661.50 YTL'den 597.56 YTL'ye, vergili fiyatı ise 2,406.61 YTL'den 2,331.16 YTL'ye düştü. 
     Kurşunsuz benzinin çıplak rafineri çıkış fiyatı metreküpte 670.59 YTL'den 605.32 YTL'ye, vergili fiyatı da 2,400.82 YTL'den 2,323.80 YTL'ye geriledi. 
     Düşük kükürtlü motorinin çıplak rafineri çıkış fiyatı metreküpte 780.76 YTL'den 749.08 YTL'ye, vergili rafineri çıkış fiyatı da 2,016.93 YTL'den 1,979.54 YTL'ye indi. 
     
</TEXT>
</DOC>
