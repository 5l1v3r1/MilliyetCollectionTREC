<DOC>
<DOCNO> 377162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur54.html </URL>
<DATE> 2005/09/09/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Hülya Avşar - Kaya Çilingiroğlu çifti tek celsede boşandı... 
</HEADLINE>
<TEXT>

     Sanatçı Hülya Avşar ile eşi Kaya Çilingiroğlu tek celsede boşandı. 
     Taraf avukatlarının dilekçelerini vermesinin ardından Kadıköy 3. 
     Aile Mahkemesi’nde yapılan duruşmaya, Hülya Avşar’ın avukatı Deniz Ketenci ile Kaya Çilingiroğlu’nun avukatı Aydın Tuncay katıldı. 
     Duruşmada Uğur Sandal ile Güney Bayar tanık olarak dinlenildi. 
     Mahkeme, yaklaşık bir saat süren duruşma sonucu, "şiddetli geçimsizlik nedeniyle aile birliğinin sarsıldığı" gerekçesiyle tarafların boşanmasına karar verdi. 
     Mahkemenin ayrıca, çiftin çocukları Zehra’nın velayetini Hülya Avşar’a verdiği öğrenildi. 
     Duruşma sonrası adliye çıkışında basın mensuplarının sorularını cevaplayan avukatlar Tuncay ve Ketenci, "çiftin ortak irade ile karar verdiğini" dile getirdi. 
     
</TEXT>
</DOC>
