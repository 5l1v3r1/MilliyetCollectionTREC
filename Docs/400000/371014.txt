<DOC>
<DOCNO> 371014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonyas06.html </URL>
<DATE> 2005/08/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kadınlar simetrik erkekleri seviyor 
</HEADLINE>
<TEXT>

     BBC 

      Erkekler sarışınları, kadınlar simetrikleri seviyor. Kadınların doğurgan dönemlerinde daha simetrik görünüşlü erkeklere yöneldiği belirlendi... 
     Asimetrik vücuda sahip erkekler dikkat Partnerinin görüntüsü simetrik olmayan kadınlar, ayın belli dönemlerinde başka erkeklere ilgi duyabiliyor. Bilinçli olmayan bu tercih, yumurtlama dönemi civarında kadının doğru genleri arayışından kaynaklanıyor. 
     New Mexico Üniversitesiar aştırmacılarının 54 çift üzerinde yaptığı incelemede, kadının yumurtlama dönemi civarındaki üreme döneminde eş tercihlerinin değiştiği ortaya konuldu. Deneye katılan tüm kadınlar 18-44 yaşları arasındaydı ve hiçbiri doğum kontrol hapı kullanmıyordu. 
     Kadınlara ayın farklı zamanlarında eşlerine hissettikleri çekim ve hem eşleri hem de diğer erkekler hakkında kurdukları hayaller soruldu. Araştırmacılar bu verileri eşlerin farklı organlarının uzunluğu, genişliği ve simetrisiyle oranladı. 
     Genel olarak ortaya çıkan sonuç kadınların eşlerini diğer erkeklere göre daha çekici bulması oldu. Bu çekimin yumurtlama döneminde doruk noktasına ulaştığı gözlemlendi. Ancak bu dönemde eşlerinin görüntüsünde asimetri olan çoğu kadının başka erkekleri hayal etme ya da eşlerinden başka birine ilgi duyma eğilimi olduğu anlaşıldı. Aynı durum eşlerinin dış görünüşünde simetrik özellikler bulunan kadınlarda görülmedi. Daha önce yapılan araştırmalarda da kadınların, daha iyi gen arayışıyla daha iyi görünüşlü erkeklere yöneldiği ortaya konulmuştu. 
     
</TEXT>
</DOC>
