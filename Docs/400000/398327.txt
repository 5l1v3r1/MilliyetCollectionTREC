<DOC>
<DOCNO> 398327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/spor/spo03.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan'dan iyi haber 
</HEADLINE>
<TEXT>


ERHAN TELLİ 


Galatasaray dün akşam Florya Metin Oktay Tesisleri'nde basına kapalı yaptığı taktik çalışmasıyla derbi maçın hazırlıklarını tamamlayarak kampa girdi. Belindeki sakatlığı yüzünden 10 gündür tedavi altında tutulan Hasan Şaş da takımla birlikte çalıştı. İdman öncesi Teknik Direktör Gerets'le görüşerek dev maçta oynamak istediğini söyleyen yıldız futbolcu sorunsuz bir şekilde çalışmayı tamamladı. Kulüp doktoru Murat Çevik, tecrübeli oyuncunun iyi durumda olduğunu belirterek, "Bir aksilik olmazsa takımdaki yerini alacak" açıklamasını yaptı. Sağlık ekibi, Hasan Şaş'ı bugün maç öncesinde bir kez daha kontrolden geçirecek. Yıldız futbolcunun durumu bu kontrol ardından netlik kazanacak. 

'Stressiz ilk derbi' 

VEDAT DANACI 

Galatasaray İkinci Başkanı Ergun Gürsoy son yıllarda ilk kez stressiz, kavgasız ve gürültüsüz bir derbi oynanacağını söyledi. Sarı - kırmızılı kulübün Mecidiyeköy Futbol Okulu'nda öğrencilere katılım sertifikalarını dağıtan Gürsoy, "Kulüp olarak çok dikkatli davranıyoruz. Teşvik edici ifadelerin dışında kışkırtıcı, kırıcı şeyler söylemeyeceğiz. Ancak maçın sonucuna göre bazı hazırlıklarımız var bunun için de bekleyeceksiniz. Takım fevkalade iyi durumda. İyi bir hakemle oynayacağız. Şikayet edilecek hiçbir şey yok. İnşallah skor da iyi olacak" dedi. 

Başkan iddialı 

Galatasaray Başkanı Özhan Canaydın derbiden üç puanla ayrılacaklarını belirterek iddialı konuştu. Sahaya her zamanki gibi galibiyet parolasıyla çıkacaklarını vurgulayan Canaydın, "Çok centilmence bir maç olacak. Taraftarıma, oyuncularıma ve teknik heyetime güveniyorum. Neticede Galatasaray kazanacak" dedi. Başkan Canaydın, ligin devre arasında gerek duyulması halinde transfer yapabileceklerini sözlerine ekledi. 

NOTLAR... 

Galatasaray ile Fenerbahçe arasında Süper Lig tarihi boyunca oynanan 94 maçta 20 farklı skor elde edildi. 14'er kez gerçekleşen 1-1'lik beraberlik ve 1-0'lık Fenerbahçe galibiyetleri en çok alınan skorlar oldu. 
Galatasaray ile Fenerbahçe arasında oynanan son 9 karşılaşmada sadece 1 beraberlik aldılar. 2003 2004 sezonunun 6. haftasında yenişemeyen ekipler, Süper Lig tarihi boyunca oynadıkları 94 karşılaşmada 31 beraberlik aldılar. 
Galatasaray, Ali Sami Yen Stadı'nda oynadığı son 5 Fenerbahçe derbisinde rakibine hiç mağlup olmadı. Bu maçlarda 3 galibiyet, 2 beraberlik alan sarı-kırmızılılar, rakibine 7 gol attılar ve sadece 2 gol yediler. 
Galatasaray ile Fenerbahçe arasında sarı-kırmızılıların sahasında oynanan maçlarda en çok elde edilen skor 1-1'lik beraberlikler oldu. Ekipler 47 maçta toplam 10 kez bu skor ile sahadan ayrıldılar. 
Galatasaray'ın iç sahada Fenerbahçe karşısında aldığı en farklı skor 5-0'lık galibiyet oldu. Sarı-kırmızılılar bu galibiyeti 1960 1961 sezonunun 17. haftasında elde ettiler. Galatasaray'ın Fenerbahçe karşısında iç sahada aldığı en farklı mağlubiyet ise 1996 1997 sezonunun 4. haftasında alınan 0-4'lük yenilgi oldu. 
Galatasaray'ın Kolombiyalı kalecisi Mondragon, Süper Lig'de oynadığı son 2 karşılaşmada da gol yememeyi başardı. En son Gençlerbirliği karşılaşmasının 54. dakikasında Uğur Boral'dan gol yiyen 34 yaşındaki kaleci, bu sezon maç başına 0,92 gol yeme ortalaması ile oynuyor. 

GALATASARAY - FENERBAHÇE 

Kadrolar 
GALATASARAY 
Mondragon 
Cihan 
Tomas 
Song 
Orhan 
Hasan 
Sabri 
Saidou 
İliç 
Ergün 
Heinz 
Necati 
Hakan 

FENERBAHÇE 
Volkan 
Serkan 
Önder 
Luciano 
Ümit 
Mehmet 
Deniz 
Alex 
Aurelio 
Appiah 
Tuncay 
Anelka 

STAT AliSami Yen 
SAAT 19.00 
HAKEM Serdar Tatlı 
YAYIN Lig Tv 
SAKAT Zafer Fenerbahçe 

MAÇIN TÜRÜ O FB B GS FB GOL GS GOL Türkiye Ligi 94 35 31 28 117 97 Türkiye Kup. 21 2 9 10 24 35 Fed. Kup. 3 1 0 2 6 7 Cum. Kupası 3 1 1 1 3 5 Baş. Kupası 3 2 1 0 5 3 TSYD Kupası 34 13 10 11 53 46 Atatürk Kup. 1 1 0 0 3 1 Milli Küme 18 8 7 3 26 20 İst. Ligleri 81 33 24 24 127 104 İst. Kupası 4 2 1 1 6 6 İst. Şildi 3 2 0 1 5 3 Spor Toto Kup. 2 0 2 0 2 2 Donanma Kup. 5 1 4 0 6 5 Özel Kupa 48 20 13 15 63 58 Özel maç 28 8 6 14 39 52 Top. Resmi 272 101 90 81 383 334 Top. Özel 76 28 19 29 102 110 Toplam maç 348 129 109 110 485 444 

Aziz Yıldırım'ın Galatasaray maçları karnesi Maç G B M A Y P 13 6 2 5 16 13 20 

Özhan Canaydın'ın Fenerbahçe maçları karnesi Maç G B M A Y P 5 2 1 2 6 5 7 

Daum'un lig karnesi Maç G B M A Y P 81 60 11 10 190 78 191 

Gerents'in lig karnesi Maç G B M A Y P 13 10 2 1 31 12 32 


</TEXT>
</DOC>
