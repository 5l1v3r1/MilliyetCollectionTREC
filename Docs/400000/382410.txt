<DOC>
<DOCNO> 382410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/astro/index.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal gücüne dikkat 
</HEADLINE>
<TEXT>


Bugün ilham almak, hayal kurmak ve bu enerjiyi yaratıcı alana aktarabilmek açısından son derece başarılı olabiliriz. Sezgilerimizin de bize kolayca yön verdiğini görebiliriz. Akşam saatleri şans ve iyimserlik taşımakta. 
Koç'lar sevgi ilişkilerinde hevesli olacaklar fakat para konusunda riskten kaçınmalılar. Bugün çocuklar ve yaratıcı konularla ilgilenmek onları memnun ediyor. Boğa'lar için aynı anda pek çok iş söz konusu. Planlı davranarak sorumluluklar yerine getirilmeli. İkizler hareket ve kısa yolculuklar açısından yoğunlar ve dikkatli olmaları da gerekiyor. Yakınlarla ilişkilerinde duygusal anlamda gerginlik yaratmaktan kaçınmalılar. Yengeç'ler maddi açıdan artık kontrollü olmalı. Aşırı harcamalarının bütçelerini zorlamasına izin vermemeliler. Aslan'lar oldukça dikkat çekiyorlar ve birçok konuda hevesliler. Sadece ilişkilerinde hassas davranabilirler. Başak'lar ayaklarını yere sağlam basmakta zorlanabilir. Kontrol edemedikleri gelişmeler onları zorlasa bile iyimserliklerine güvenmeliler. 
Terazi'ler daha çok yardımlaşabilir, sosyal konuların içinde yer alabilirler. Başkalarının önerilerine sıcak bakmanın ve yararlanmanın tam sırası. Akrep'ler iş hayatında dikkati elden bırakmamalı. Yoğun işler nedeni ile huzursuz olmaları onları yorabilir. En küçük detaylar bile önemli olmak durumunda. Yay'lar iyimserler ama duygularını ortaya koymakta zorluk yaşıyorlar. Eğitim ve yolculuklar ise olumlu sonuçlar getirebilir. Oğlak'lar yeniliklerden yana hareketli bir gündeler fakat duygusal olarak gerginlik de söz konusu. Bugün bekledikleri paralarda daha sabırlı olmaları gerektiğini anlamalılar. Kova'lar abartılı tepkilerden kaçınmalı ve sinirlerine h kim olmalı. Eleştirilere açık olmaları ortaklıkla ilgili problemleri daha rahat görmelerini sağlayabilir. Balık'lar uzun zamandır ihmal ettikleri işlerini toparlamak durumunda. Yoksa zorlanacaklar. İş ortamında beklenmedik gelişmeler ve tatsızlıklara karşı dikkatli olmalılar. 
</TEXT>
</DOC>
