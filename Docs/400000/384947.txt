<DOC>
<DOCNO> 384947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/ekonomi/eko05.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sivil toplum holding' kuruluyor 
</HEADLINE>
<TEXT>


DİLEK TAŞ 

Türkiye genelinde 10 bin 300 dernek ve vakfı tek bir çatı altında toplayan Türkiye Sivil Toplum Kuruluşları Platformu TSTK , işadamlarını ve girişimcileri biraraya getirerek holding kuracak. 
TSTK Platformu Genel Başkanı Hasan Ekşi, amaçlarının işadamlarını bu bölgelerde yatırım yapmaya teşvik etmek olduğunu kaydetti. Ekşi Türkiye'de ilk defa bir sivil toplum kuruluşu birliğinin kuracağı holdingin işleyişini şöyle anlattı 

Her ile bir şirket 
"TSTK illere giderek arama-tarama yapacak. Üç komisyon kurduk. Bölgeleri gezerek sorunları tespit edecekler. İşadamları, her birinin ortaklığı yüzde 1'i geçmemek üzere o ilde ortak bir şirket kuracak. Her ilde kurulacak bu şirketlerin tamamı STK Holding'i oluşturacak." 
Ekşi, proje hakkında daha sonra şunları söyledi "Holding için 2006'nın başından itibaren çalışmalar başlayacak. İlk aşamada kalkınmada Diyarbakır, Siirt, Hakkari ve Van'da araştırmalarda bulunduk. Batman'da ekolojik tarım tesisleri planlıyoruz" diye konuştu. 

THY'den indirim Türk Hava Yolları THY Ramazan ayı boyunca İstanbul Sabiha Gökçen Havalimanı'ndan yapılacak seferlerde indirime gitti. Açıklamaya göre, Sabiha Gökçen Havalimanı'ndan Ramazan ayı boyunca tüm seferler 69 YTL olacak. 


</TEXT>
</DOC>
