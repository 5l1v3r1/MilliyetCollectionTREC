<DOC>
<DOCNO> 383169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonspo29.html </URL>
<DATE> 2005/10/01/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Beşiktaş Teknik Direktörü Çalımbay'dan açıklama... 
</HEADLINE>
<TEXT>

     Beşiktaş Teknik Direktörü Rıza Çalımbay, siyah-beyazlı kulüple ilgili haberlere yer veren bir internet sitesinde adı kullanılarak yapılan haberdeki ifadelerin gerçeği yansıtmadığını açıkladı. 
     Çalımbay, kulübün resmi web sitesinden yaptığı açıklamada, söz konusu haberde söylediği öne sürülen ifadeleri hiçbir yerde kullanmadığını belirterek, şu ifadeleri kullandı 
     ''Futbol takımımızın başına geçtiğim günden itibaren futbol şubesi sorumlumuz ayın Kıvanç Oktay, spor direktörümüz Erdil Arpacı, ben ve ekibim çok uyumlu bir şekilde çalışmalarımızı sürdürüyoruz. 
     Malmö galibiyetimizden sonra bir çıkış hedefiyle el ele vermiş çalışırken, kulübümüzü kendi amaçları doğrultusunda yıpratmaya yönelik çabalar içerisindeki bu kişiler, asılsız iddialarının altında kalacaklardır. 
     Son günlerde yaptığı yalan haberlerle camiamızı karıştırmayı amaçlayan bu internet sitesi hakkında, tüm yasal haklarımızı sonuna kadar kullanacağımızı kamuoyuna duyururum.'' 
     
</TEXT>
</DOC>
