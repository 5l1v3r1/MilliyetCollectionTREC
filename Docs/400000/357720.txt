<DOC>
<DOCNO> 357720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/dunya/axdun01.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi şoka sokan istifa 
</HEADLINE>
<TEXT>


Yüksek Mahkeme'nin "ılımlı" üyesi Yargıç Sandra Day O'Connor görevi bırakıyor 

YASEMİN ÇONGAR Washington 


ABD'de "anayasa mahkemesi" işlevindeki Yüksek Mahkeme'nin 9 yargıcından biri olan ve muhafazak r kimliğine karşın, kritik konularda aldığı "ılımlı" tavırla, ülkenin sosyal alanda daha muhafazak r bir çizgiye kaymasına karşı "yegane güvence" sayılan Sandra Day O'Connor görevinden ayrılıyor. 
ABD tarihindeki ilk kadın Yüksek Mahkeme üyesi olan 75 yaşındaki O'Connor, istifasını Başkan Bush'a gönderdiği 3 cümlelik mektupla bildirdi. 
O'Connor'ın, eşinin sağlığı nedeniyle aldığı bu karar, Bush'a, başkanlık döneminin ilk Yüksek Mahkeme atamasını yapma yolunu açtı. Yüksek Mahkeme üyelerinin "ömür boyu" atanması, başkanların seçtikleri yargıçlar aracılığıyla ülkenin siyasi geleceğini yıllarca etkilemesine fırsat veriyor. 
Yargıç O'Connor, 24 yıl önce, Başkan Reagan tarafından atanmış bir muhafazak r olmasına karşın, kürtajın yasallığı, azınlıkların pozitif ayrımcılıkla korunması ve laiklik gibi alanlarda ABD'nin çok daha muhafazak r bir çizgiye kaymasını önlemişti. 
Bush'un, halen 4 liberal ve 4 muhafazak r üyesi bulunan Yüksek Mahkeme'de "ortadaki kilit oy" sayılan O'Connor'ın yerine kimi atayacağı, ABD'de şimdiden büyük siyasi tartışmaya başlattı. 


</TEXT>
</DOC>
