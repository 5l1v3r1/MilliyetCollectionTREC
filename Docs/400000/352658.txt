<DOC>
<DOCNO> 352658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur01.html </URL>
<DATE> 2005/06/16/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Tarihi İzmir Kız Lisesi'nde yangın... 
</HEADLINE>
<TEXT>

     Konak İlçesi’ndeki tarihi İzmir Kız Lisesi’nde meydana gelen yangın büyümeden söndürüldü. 
     Alınan bilgiye göre, Karataş Semti’ndeki İzmir Kız Lisesi’nin banyo bölümünden dumanların çıktığını gören güvenlik görevlileri, durumu itfaiyeye bildirdi. Olay yerine gelen itfaiye ekipleri, yangına müdahale ederek söndürdü. İtfaiyeciler, boyanmak ve tamir edilmek üzere çıkarılmış kapıların önünde yatan bir kişiyi yarı baygın halde bularak dışarı çıkarttı. 
     Sağlık görevlilerinin müdahalesiyle kendisine getirilen kişinin Mustafa İçinak 34 olduğu tespit edildi. İçinak, 3 gün önce Kırıkkale’den İzmir’e geldiğini, yatmak için yer ararken kapısı açık olan lisenin banyo bölümüne girdiğini, elindeki sigaranın düşmesi sonucu yangın çıktığını söyledi. 
     İçinak, polis tarafından gözaltına alındı. 
     
</TEXT>
</DOC>
