<DOC>
<DOCNO> 368746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur41.html </URL>
<DATE> 2005/08/10/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Zeyinburnu'ndaki patlamayla ilgili 1 kişi tutuklandı... 
</HEADLINE>
<TEXT>

     Zeytinburnu’nda bir apartmandaki patlamaya ilişkin gözaltına alınan bir kişi tutuklandı. 
     İstanbul Terörle Mücadele Şube Müdürlüğü’ndeki işlemleri tamamlanan Mehmet Beşir Bayşu, Beşiktaş’taki İstanbul Adliyesi’ne sevk edildi. 
     Soruşturmayı yürüten Cumhuriyet Savcısı tarafından sorgulanan Bayşu, "yasadışı örgüte yardım ve yataklık etmek" suçundan tutuklanması istemiyle nöbetçi mahkemeye gönderildi. 
     İstanbul Nöbetçi 11. Ağır Ceza Mahkemesi’nde yeniden sorgusu yapılan Bayşu, tutuklanarak cezaevine gönderildi. 
     Olayda yaralanan ve hastanede bir süre tedavi gören Bayşu’nun, patlamanın meydana geldiği evi kiralayan kişi olduğu öğrenildi. 
     
</TEXT>
</DOC>
