<DOC>
<DOCNO> 387428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur26.html </URL>
<DATE> 2005/10/17/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
İzmir'de bazı vatandaşlar balkon ve pencerelerden atlayarak yaralandı 
</HEADLINE>
<TEXT>

     İzmir’de depremler sırasında yüksekten atlayarak yaralanan yaklaşık 30 kişi, hastanelere başvurdu. 
     AA muhabirinin aldığı bilgiye göre, Ege Üniversitesi Acil Servisi’ne, yüksekten atladığı için el ve ayak bilekleri kırılan 3 kişi ile 1999 Marmara Depremi’nde Kocaeli’nde bulunan ve panik atak krizi geçiren bir kişi başvurdu. 
     Depremler sırasında yüksekten atlama nedeniyle yaralanan 3 kişinin, Bozyaka Eğitim ve Araştırma Hastanesi’ne, yaklaşık 20 kişinin de Atatürk Eğitim ve Araştırma Hastanesi’ne geldiği belirtildi. 
     Panik anında 5. kattan atlayan bir vatandaşın durumunun ağır olduğu, kalp krizi nedeniyle hastaneye kaldırılan bir kişinin de tedavisinin sürdürüldüğü kaydedildi. 
     Öte yandan, İzmir’in Urla İlçesi’nde de balkondan ve pencereden atlayarak yaralanan 3 kişi, Devlet Hastanesi’nde tedavi altına alındı. 
     Bu kişilerden birinin bacağında kırık, ikisinde de doku travması bulunduğu öğrenildi. 

     
</TEXT>
</DOC>
