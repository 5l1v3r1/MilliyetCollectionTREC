<DOC>
<DOCNO> 354190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonyas24.html </URL>
<DATE> 2005/06/21/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Çin'de aşırı sıcaklara karşı ilginç tedbirler... 
</HEADLINE>
<TEXT>

     Çin'deki aşırı sıcaklar yüzünden, yetkililer değişik yöntemlere başvuruyor. Çongqing'de sığınaklar, serinlemesi için halka açılırken, Pekin'de okullarda öğrencilere ıslak havlu dağıtılıyor. 
     Şinhua'nın haberine göre, 3,4 milyon nüfusu barındıran Çongqing belediyesi, hava saldırıları için inşa edilmiş 24 sığınağı halka açmaya karar verdi. 
     Yetkililer, sığınakların 70 bin kilometrelik bir alanı kapsadığını ve onbinlerce kişiyi barındırabileceğini söyledi. 
     Bir yetkilinin verdiği bilgiye göre, sığınaklarda insanların rahat edebilmesi ve sıkılmaması için bedava çay servisi yapılacak, sandalye, kitap ve gazete temin edilecek. 
     Beijing Times'ın haberine göre, Pekin'deki bir ortaokulda çocuklara, sınavlarda biraz olsun ferahlayabilmeleri için ıslak havlu dağıtılıyor. 
     Çongqing'de hava sıcaklığının 34, başkent Pekin'de ise 39 dereceye dayandığı belirtiliyor. 
     Meteorolojinin internet sitesinde, halka sıcaklara karşı önlem alması tavsiyesinde bulunuldu. 
     Bu arada Pakistan'da sıcaklardan ölenlerin sayısının 40'a çıktığı bildiriliyor. Ölümlerin çoğu, sıcaklığın 48 dereceye ulaştığı Pencap eyaletinde meydana geldi. 
     
</TEXT>
</DOC>
