<DOC>
<DOCNO> 378028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun40.html </URL>
<DATE> 2005/09/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Türkiye 4 davayı kazandı, 1 davayı kaybetti 
</HEADLINE>
<TEXT>

     Avrupa İnsan Hakları Mahkemesi AİHM , Türkiye aleyhine açılan beş ayrı davayı bugün karara bağladı. 
     Tahir Han isimli vatandaşın açtığı şikayet başvurusunu değerlendiren AİHM, ''Türkiye'nin Avrupa İnsan Hakları Sözleşmesi'nin AİHS adil yargılanma hakkıyla ilgili 6. maddesinin 1. fıkrası ile ifade özgürlüğüyle ilgili 10. maddesini ihlal ettiğine'' hükmetti. 
     Türkiye, Tahir Han'a mahkeme masrafları da içinde olmak üzere toplam 6 bin avro maddi tazminat ödeyecek. Han, üyesi olduğu Halkın Demokrasi Partisi'nin 1994 yılında düzenlediği kongrede yaptığı konuşmada, ''devletin bütünlüğü aleyhine propaganda yapmak'' suçundan DGM tarafından suçlu bulunarak mahkum edilmişti. 
     AİHM, Fransa'da yaşadığı belirtilen Türk vatandaşı İ.A'nın, ifade özgürlüğü ihlal edildiği gerekçesiyle yaptığı şikayet başvurusunda ise Türkiye'yi haklı buldu. 
     Soyadları açıklanmayan Acar ve Ernekal isimli vatandaşlarla Hasan Taşkın'ın yaptığı üç ayrı başvuruyu değerlendiren AİHM, ''Türkiye'nin mal ve mülkiyet hakkının korunmasına ilişkin AİHS'nin 1. protokolünün 1 maddesini ihlal ettiğine'' hükmetti. 
     Türkiye, başvuruda bulunan üç kişiye mahkeme masrafları da içinde olmak toplam 12 bin avro maddi tazminat ödeyecek. 
     
</TEXT>
</DOC>
