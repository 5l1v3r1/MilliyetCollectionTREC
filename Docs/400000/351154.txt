<DOC>
<DOCNO> 351154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/ekonomi/eko01.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancının engeli yolsuzluk' 
</HEADLINE>
<TEXT>


New York Times gazetesi, Türkiye'de kronik yolsuzluk olduğu için yabancı yatırımların yavaş olduğunu yazdı 

EKONOMİ SERVİSİ 

The New York Times gazetesi Türklerin AB'ye sinirlenip ABD'ye dönmeye başladıklarını belirtirken, batı sermayesinin Türkiye'ye yolsuzluklarla başa çıkılamaması yüzünden gelmediğini vurguladı. 
The New York Times'te Başbakan Tayyip Erdoğan'ın ABD gezisi, AB Türkiye ilişkilerinde son duruma değinilen ve Türkiye'de çeşitli çevrelerle yapılan röportajlardan oluşan Craig S. Smith imzalı "İzmit" mahreçli bir makale yayımlandı. Makalede Türkiye'nin ekonomik büyümesinin geçen yıl yüzde 10'a yükseldiği ve bu yıl da yüzde 6 kadar bir büyüme tahmin edildiği belirtildi. Şimdiki yüzde 10 enflasyonun 30 yıldan bu yana rastlananların en düşüğü olduğuna değinilen makalede, "Batıdan gelen yabancı yatırımlar yavaş çünkü Türkiye'de kronik yolsuzluk bulunuyor" denildi. 
Makalede AKP Genel Başkan Yardımcısı Şaban Dişli'nin "Belki on yıl sonra da biz h l AB'ye girip girmeme konusunda referandum yaparız" sözlerine yer verildi. Makalede şöyle denildi 
"Türkiye'nin AB'ye üyelik olasılığı her zamankinden karanlık görünüyor. Bazı Türkler Avrupa'ya hiç ihtiyaç duymadıkları gün ABD'den daha fazla destek alacaklarını düşünmeye başladılar." 


</TEXT>
</DOC>
