<DOC>
<DOCNO> 360492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur18.html </URL>
<DATE> 2005/07/12/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Eski Halk Bankası yöneticilerine beraat kararına bozma... 
</HEADLINE>
<TEXT>

     Yargıtay 11. Ceza Dairesi, Favori Dinlenme Tesisleri A.Ş’ye "kredi kullandırılmasında bankayı zarara uğrattıkları" iddiasıyla yargılanan eski Türkiye Halk Bankası Genel Müdürü Yenal Ansen ve yönetim kurulu üyelerinin de aralarında bulunduğu 12 kişi hakkında verilen beraat kararını bozdu. 
     AA muhabirinin aldığı bilgiye göre, Ankara 10. Asliye Ceza Mahkemesi’nin Ansen ve 12 kişi hakkında verdiği beraat kararını, Ankara Cumhuriyet Başsavcılığı ve müdahil Halk Bankası temyiz etti. 
     Temyiz istemini görüşen Yargıtay 11. Ceza Dairesi, yerel mahkemenin kararını oybirliği ile bozdu. 
     Halk Bankası’nın yönetim kurulu başkanı, yönetim kurulu üyesi, ticari krediler müdürü, fon kredileri müdürü ve şube müdürü olan sanıkların, Favori Dinlenme Tesisleri A.Ş’ye, "istihbarat raporlarındaki olumsuzluklara rağmen, gerekli teminatları da almadan kredi kullandırmak ve süresinde yasal takibe geçmemek suretiyle bilerek ve isteyerek bankayı zarara uğrattıklarının" iddia edildiği anımsatılan 11. Ceza Dairesi’nin kararında, şöyle denildi 
     "Sübutu halinde Suçun oluştuğuna karar verilirse eylemin Bankalar Kanunu’nun 22 3. madde ve fıkrasındaki suçu zimmet 
     oluşturacağı ve davaya bakma görevinin üst dereceli ağır ceza mahkemesine ait olduğu gözetilerek görevsizlik kararı verilmesi gerekirken yargılamaya devamla yazılı şekilde karar verilmesi, yasaya aykırıdır." Daire, kararın diğer yönlerine ilişkin temyiz itirazlarını incelemedi. Yargıtay’ın bozma kararından sonra dosya yeniden Ankara 10. Asliye Ceza Mahkemesi’ne gidecek. Mahkeme, Yargıtay’ın kararına uyarsa sanıklar Ankara’da ağır ceza mahkemesinde yargılanacaklar. Ankara 10. Asliye Ceza Mahkemesi, sanıklar Yenal Ansen, Osman Nuri Ertuğ, Ali İhsan Elgin, Hasan Özcan, Halil Sarıaslan, Turan Kalaycıoğlu, Mehmet Yavuz Gürsel, Muazzez Ela, Vecihi Koçer, Hamit Uğur Kınay, Mustafa Pişkin, Hanife Bağcı ve Mehmet Reşit Dincer’in Türk Ceza Kanunu’nun TCK 510. maddesindeki "hizmet nedeniyle emniyeti suiistimal" suçunun unsurları oluşmadığı gerekçesiyle beraatlarına karar vermişti. 
     
</TEXT>
</DOC>
