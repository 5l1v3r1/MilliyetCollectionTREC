<DOC>
<DOCNO> 351935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur13.html </URL>
<DATE> 2005/06/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
13 yaşındaki 2 çocuk evlendirildi 
</HEADLINE>
<TEXT>

     DHA 

      AĞRI’nın Fatih Mahallesi’nde oturan 13 yaşındaki F.A. ile A.A. evlendirildi. 
     Düğünde, F.A. ile A.A. heyecanlı göründü. Geçen yıl sokakta gördüğü F.'ye arkadaşlık teklifinde bulunduğunu belirten küçük damat, F. aşkıma karşılık verdi. Uzun süre arkadaş olarak buluşup, gezdik. Ailemden gidip F.'yi istemelerini söyledim. Ailem buna karşı çıkınca F. ile anlaşıp 1 Haziran'da kaçtık. F.'nin ailesi şikayetçi olunca Ağrı Emniyet Müdürlüğü’nde 2 gün sorgulandık. F. beni isteyince ailesi onu evlatlıktan reddetti. Ailem de bizi karakoldan alarak düğün yaptı. Yaşımız küçük ama aşkımızın büyük olduğuna inanıyorum. Babam belediyede işçi olarak çalışıyor. Ben de bir işe girip eve katkıda bulunacağım'' dedi. 
     İki çocuğun da ilköğretim 5’inci sınıftan itibaren eğitimlerine son verdiğini belirten küçük damadın ailesi, çocuklarının yaşları tutmaması nedeniyle resmi nikah yaptıramadıklarını söyledi. Bu mutlu gününde ailesinin yanında olmadığı için üzgün olduğunu belirten F.A. A.’yi çok seviyorum. Mutlu yuvamızın olacağına inanıyorum'' diye konuştu. 
     A.A.'ı mutlu gününde yalnız bırakmayan arkadaşları düğünde bol bol oynadı. Düğün yaklaşık 3 saat sürdü. 
     
</TEXT>
</DOC>
