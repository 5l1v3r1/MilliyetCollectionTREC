<DOC>
<DOCNO> 397091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonspo36.html </URL>
<DATE> 2005/11/22/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Kartal'da, Sergen'in idmana başlaması sevinçle karşılandı... 
</HEADLINE>
<TEXT>

     Beşiktaş, Sivasspor ile oynayacağı lig maçının hazırlıklarına, bir günlük iznin ardından bu akşam başladı. 
     Siyah-beyazlı futbolcular, teknik direktör Jean Tigana yönetiminde, BJK Nevzat Demir Tesisleri'nde gerçekleştirilen yaklaşık 1.5 saatlik antrenmanda, kondisyon ve pas çalışmasının ardından yarı sahada çift kale maç yaptı. 
     Sakatlığı geçen Sergen takımla birlikte çalışmalara başlarken, sakatlıkları süren Ahmet Dursun, Pancu, Youla, Gökhan ve Tayfur antrenmana katılmadı. Bu futbolcuların Sivasspor karşısında forma giyemeyecekleri açıklandı. 
     Bu arada, antrenmanı asbaşkan ve futbol şube sorumlusu Kıvanç Oktay da izledi. 
     Beşiktaş, yarın yapacağı çift antrenmanla Sivasspor maçı hazırlıklarını südürecek. 
     Öte yandan, kulüp başkanı Yıldırım Demirören'in, 25 Kasım Cuma günü yapacağı bildirilen basın toplantısının, 24 Kasım Perşembe gününe alındığı açıklandı. 
     
</TEXT>
</DOC>
