<DOC>
<DOCNO> 353631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun35.html </URL>
<DATE> 2005/06/20/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Afganistan'da ABD Büyükelçisi'ne suikast girişimi önlendi... 
</HEADLINE>
<TEXT>

     Afganistan istihbarat yetkililerinin, ABD'nin Kabil Büyükelçisi Zalmay Halilzad'a suikast girişimini önledikleri bildirildi. 
     Adlarının açıklanmasını istemeyen üst düzey hükümet yetkilileri, Laghman bölgesinde, ABD büyükelçisine suikast düzenlemeyi planlayan RPG'li ve silahlı 3 Pakistanlının dün yakalandığını kaydettiler. 
     Yetkililer, bu kişilerin, ABD büyükelçisi ve Afganistan İçişleri Bakanı'nın bir karayolunun açılışını yapacakları tören yerinden 50 metre uzakta yakalandıklarını belirttiler. 
     Bu kişilerin, suikastı düzenlemeyeceklerini itiraf ettiklerini ve Afganistan'da savaşmak için bulunduklarını söylediklerini belirten yetkililer, Büyükelçi Halilzad'ın, törene katılmaktan son dakikada vazgeçtiği için suikasttan kurtulduğunu bildirdiler. 
     
</TEXT>
</DOC>
