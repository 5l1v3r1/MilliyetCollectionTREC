<DOC>
<DOCNO> 379238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonspo04.html </URL>
<DATE> 2005/09/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Demirören F.Bahçe derbisini kazanırsak, kara bulutlar dağılır... 
</HEADLINE>
<TEXT>

     Rıza Çalımbay ile görüşen Demirören, 'F.Bahçe derbisini kazanmanızı istiyorum. Başarırsanız, üzerimizdeki kara bulutlar da dağılır' dedi. 
     
     'Gol gelmedi' 
     Şok Malmö yenilgisi sonrasında kurmaylarını da yanına alarak soyunma odasına inen Yıldırım Demirören, İyi oynadınız, ama gol gelmedi. Futbolda bu sonuçlar da var. Şimdi bu karşılaşmayı unutun, Fenerbahçe mücadelesine bakın'' demişti. Dün de sabah erken saatlerde Ümraniye Nevzat Demir Tesisleri’ne gelen Beşiktaş Başkanı, hem teknik kadro hem de futbolcularla özel görüşmeler yaptı, derbi öncesi takımın moral motivasyonunu yükseltmeye çalıştı. Rıza Çalımbay ile yaklaşık 2 saat süren bir toplantı düzenleyen Demirören’in, Şartlar ne olursa olsun, sizden mutlaka bu derbiyi kazanmayı istiyorum'' dediği öğrenildi. Dev mücadele öncesi FANATİK’e konuşan Demirören şunları söyledi 
     
     Bu kadar gol kaçmaz’ 
     Diyarbakırspor, Rizespor ve şimdi de Malmö... Bu kadar gol kaçmaz ki Bu üç maç da birbirinin kopyası gibi. Takım olarak sayısız pozisyona giriyoruz, ancak bir türlü gol atamıyoruz. Bir şanssızlıktır gidiyor. Ancak elbette hep böyle sürmeyecek. Umarım Fenerbahçe derbisiyle birlikte üzerimizdeki kara bulutlar dağılır. Hepimiz biliyoruz ki, her büyük takım böyle kötü dönemlerden geçer. Şimdi camia olarak elele vermeli, güç birliği yapmalı ve bu süreci en az kayıpla kapatmalıyız. Geçmişte Barcelona, Inter gibi devlerin de benzer dönemlerden geçtiğini görmüştük. Fakat bu kulüplerin şu anki konumları da ortada. Biz de kısa süre içinde eski günlerimize döneceğiz...'' 
     
     Lucescu’dan destek 
     Böyle durumlarda yönetim, taraftar, teknik heyet ve futbolcuların birbirlerine destek vermesi şart. İyi günde, kötü günde tek yumruk olmalıyız. Biz bu takım için maddi manevi ne gerekiyorsa yaptık, bundan sonra da yapacağız. Kimse paniğe kapılmasın. Fenerbahçe derbisi tarihi bir fırsat. Çünkü bir büyük zafer, tüm sıkıntılarımızın bir anda sona ermesini sağlayacaktır. Şundan kesinlikle eminim, bu derbiyi de biz kazanacağız...'' Bu arada Demirören’e de çok uzaklardan anlamlı bir destek geldi. Beşiktaş’ı 100. yılında şampiyonluğa ulaştıran Mircea Lucescu’nun, Malmö maçı sonrasında Demirören’i arayarak, Üzülmeyin Başkan, bu turu kesin geçersiniz'' dediği bildirildi. 
     
</TEXT>
</DOC>
