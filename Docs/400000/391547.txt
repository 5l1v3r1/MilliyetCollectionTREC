<DOC>
<DOCNO> 391547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonyas13.html </URL>
<DATE> 2005/11/01/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Prens Charles'a PETA protestosu 
</HEADLINE>
<TEXT>

     İngiltere veliaht prensi Prens Charles ve nisan ayında evlendiği eşi Camilla Parker Washington'ı ziyaret etmeye hazırlanırken, hayvan hakları savunucusu örgüt PETA'nın ayı kostümlü bir üyesi, yeni evli çifti her yerde ''postumu koru'' pankartıyla takip etmeyi planlıyor. 
     Çevreci tutumuyla bilinen Prens Charles'a yönelik bu protesto girişimi, Buckingham sarayı muhafızlarının şapkalarının ayı kürkü yerine sahte kürkten yapılması yönünde politika değişikliği isteğiyle yapılıyor. 
     PETA Başkanı Ingrid Newkirk, ''Prens Charles çevre sorunlarına karşı kuvvetli bir müttefik olarak biliniyor. Bu yüzden, törensel anlamı olan şapkanın yapılması için ayıların katledilmesine karşı çıkmanın, Prens Charles için bir anlamı olabilir. Prens Charles'ın eşi Camilla son dönemde stil olarak bir baştan yaratmadan geçti. Şimdi de saray muhafızlarının böyle bir stil yenilemesinden geçmesinin zamanı'' dedi. 
     
</TEXT>
</DOC>
