<DOC>
<DOCNO> 378298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun12.html </URL>
<DATE> 2005/09/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Irak anayasa taslağı BM'ye sunuldu 
</HEADLINE>
<TEXT>

     Irak, 15 Ekim'de referanduma sunulacak anayasa taslağını tamamlayarak, bir kopyasını Bağdat'taki BM temsilciliğine teslim etti. 
     Irak parlamento başkan yardımcısı Hüseyin Şahristani, anayasa taslağının kopyasının BM'ye iletildiğini kaydederek, BM'nin, anayasa taslağının Irak halkına dağıtılmak üzere basımıyla yükümlü olduğunu belirtti. 
     Anayasa taslağında 28 Ağustos'ta açıklanan metne göre bazı değişiklikler yapıldığını belirten Şahristani, bu değişikliklerin özellikle Irak'ın göreceli kimliği, su kaynaklarının yönetiminin sorumluluğu ve başbakanın imtiyazları konularında yapıldığını söyledi. 
     Anayasa taslağı üzerindeki son pazarlıklar, dün 71 üyeli parlamentodaki anayasa yazım komisyonunun üçte iki katılımla düzenlenen toplantısında yapılmıştı. 
     Anayasa taslağıyla ilgili son pazarlıklar sırasında, Arap Birliği'nin, Irak'ın örgütün kurucu üyelerinden olduğu ve Arap kimliği konusundaki uyarılarının dikkate alındığı, son değişikliklerin ülkedeki Sünnilerin endişelerini de biraz olsun giderdiği yorumları yapılıyor. 
     BM, 15 Ekim'deki referandumdan önce içeriğini öğrenmeleri için Irak halkına dağıtılmak üzere anayasa taslağından 5 milyon adet basmakla yükümlü bulunuyor. 
     
</TEXT>
</DOC>
