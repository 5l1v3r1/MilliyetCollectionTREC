<DOC>
<DOCNO> 374031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yazar/civaoglu.html </URL>
<DATE> 2005/08/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Tarihi değiştirmek 
</HEADLINE>
<TEXT>


Genç adam, elektronik yüksek mühendisi olduğunu söyledi. 
"Okumakta olduğunuz kitabı yeni bitirdim" dedi. 
Sonra şöyle sürdürdü konuşmayı 
"Her üç beş sayfasında gözyaşı damlalarım var. Atatürk Cumhuriyeti'nin genci olmakla, bu kitabı okurken daha da gurur duydum. Bilmiyorduk bunları... Okutmadılar. Keşke okullarda tarih dersinde okutsalar..." 
Kitap, Turgut Özakman'ın "ŞU ÇILGIN TÜRKLER" adını taşıyan yapıtı. 
Bugün yıldönümünü yürekten kutladığımız 30 Ağustos'u Özakman'ın satırlarından yansıtıyorum... 
.................. 
Gazeteciler 
"M. Kemal, itibarını kurtarmak için ordusunu ateşe attı." 
"Sizce ne olur " 
Komutan Kazanidis gülümsedi 
"Birkaç gün sonra burada sizi esir M. Kemal ile tanıştırabilirim." 
................... 
Çavuş geriye döndü, koşarak yaklaşan çıplak ayakları kan içindeki askerlere bütün ciğeriyle haykırdı 
"Cepheyi yardıııkkkk " 
O kadar övülen Afyon müstahkem mevkii ancak 36 saat dayanabilmişti. 
................... 
Ahır Dağı'nın kuzey eteğine yakın Yörükmezarı adlı köyde bir kadın küçük bahçesine yayılmış tavuklara yem veriyordu. Dağ yolundan gelen bir uğultu duyuldu. Uğultu büyüyerek yaklaşıyor, yer titriyordu. Köpekler havlamaktan vazgeçip sindiler. Tavuklar ürküp kümeslerine kaçtılar. 
Neydi ki bu 
Birden dağın içinden kalpaklı süvariler çıkıverdi. 
Kadın çığlığı bastı 
"Bizimkiler Kemal'in askerleri " 
Baştaki subay seslendi. 
"Bacım, buralarda düşman askeri var mıdır " 
"Yok Tokuşlar köyüne kadar rahat. G vurlar ondan sonra." 
Köylüler dışarı uğramışlardı. El sallıyor, sesleniyor, ağlıyor, dua ediyorlardı. Binlerce süvari, arkası kesilmeksizin, sel gibi ovaya akıyordu. 
Rezil işgal sona ermişti. 
................. 
Büyük çaplı mermiler Afyon'un içine de düşüyordu artık. Her mermi patlayışında şehir sarsılıyordu. Kurmay Başkanı Merentidis, Afyon'u boşaltmak gerektiğini düşünüyordu. 
Birliğinin başında olması gereken 4. Tümen Komutanı General Dimaras çıkageldi. Perişan bir hali vardı. Kendini ilk koltuğa bırakarak inledi 
"Bu iş bitti. Artık tutunamayız. Kararg hım bile düşmanın elinde." 
................. 
Uşak h l tütüyor. Ve şehrin üzerine kül yağıyordu. 
Uşak'a getirilen esir kafilesi yanık kokusu ve yangın kalıntılarıyla dolu yollardan geçmekteydi. Kafilenin önünde 2 kolordu komutanı, 3 tümen komutanı, arkalarında kolordu ve tümenlerin kurmay başkanları, üst rütbeli subaylar, bunların da arkasında yüzlerce kararg h ve birlik subayı vardı. 
Yolların iki yanına, esirleri Uşaklıların tepkilerinden korumak için askerler dizilmişti. 
Esirler başkomutanın masasının karşısındaki iki iskemleye oturdular. Trikupis biraz daha dinç görünüyordu. 
Digenis bitkindi. 
Başkomutan, sağına Fevzi Paşa'yı, soluna İsmet Paşa'yı almıştı. 
Savaştan konuştular. 3 yılda nereden nereye gelinmişti Özerk İyonya yönetimi de, Bizans İmparatorluğu'nu diriltme hülyası da tarihe karışmıştı. 
M. Kemal Paşa, konuşmasının sonunda "Hacianesti yerine Başkomutanlığa atandığınızı biliyor musunuz " diye sordu. 
"Hayır." 
"Bildirmek için telsizle sizi arıyorlardı." 
"Durumumuz bu işte Mareşalim. Yönetim her zaman olayların gerisinde kaldı. Sonuç da tabii böyle oldu." 
Utanç içinde önüne baktı. 
"Üzülmeyin General, siz vazifenizi yaptınız. Artık misafirimizsiniz..." 
Ayağa kalktı. Ötekiler de kalktılar. İki General, Mareşal Gazi M. Kemal Paşa'nın karşısında esas duruşta durdular. 
"...Sizin için bir şey yapabilir miyim " 
"Eşime sağ olduğumun bildirilmesini rica ederim. Kendisi İstanbul'da." 
Başkomutan, İsmet Paşa'ya "Gerekeni yapın" dedi. 
Esir Generaller, M. Kemal Paşa'yı derin bir saygıyla selamlayıp ayrıldılar. 



</TEXT>
</DOC>
