<DOC>
<DOCNO> 367833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/soneko10.html </URL>
<DATE> 2005/08/07/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Dünyada motorlu araç üretimi 3 yılda yüzde 13.4 arttı... 
</HEADLINE>
<TEXT>

     Dünyada motorlu araç üretimi, 3 yılda, yüzde 13.4 artarak 64.5 milyon oldu. 
     En fazla araç üreten ABD, 3 yılda üretimini yüzde 4.9 arttırdı ve 11.9 milyon adet üretim yaptı. 
     Uluslararası Motorlu Taşıt Üreticileri Örgütü'nün OICA 2001 ve 2004 verilerinden yapılan hesaplamalara göre, Japonya'nın üretimi de 3 yılda yüzde 7.5 arttı ve 10.5 milyon adet motorlu araç üretti. 
     Almanya ise yüzde 2.1 gerileme ile 5.6 milyon adet araç üretirken, dünya pazarlarında hızla yayılan Çin de üretimini 3 yılda yüzde 117.2 arttırarak 5.1 milyon adet araç üretti. 
     Fransa'nın üretimi ise 3 yılda yüzde 0.9 artarak 3.7 milyon adet, Güney Kore'nin üretimi yüzde 17.7 artarak, 3.5 milyon adet, İspanya'nın üretimi yüzde 5.7 artarak 3 milyon adet, Kanada'nın üretimi yüzde 6.9 artarak 2.7 milyon adet, Brezilya'nın üretimi yüzde 21.6 artarak 2.2 milyon adet oldu. 
     İngiltere ise motorlu taşıt üretimini 2004 yılında 2001 yılına göre yüzde 10.1 arttırdı ve 1.9 milyon adet üretim yaptı. Meksika'nın üretimi yüzde 15 gerileyerek 1.6 milyon adet olurken, Hindistan'ın üretimi yüzde 85 artarak 1.5 milyona, Rusya'nın üretimi yüzde 10.7 artarak 1.4 milyona yükseldi. 
     
     TÜRKİYE'NİN MOTORLU TAŞIT ÜRETİMİ 
     İtalya'nın üretimi söz konusu dönemde yüzde 27.6 gerileyerek 1.1 milyon olurken, Türkiye de üretimini arttırdı. 
     Türkiye, 2001 yılında 271 bin adet araç üretirken, 3 yılda üretimini yüzde 204.1 oranında arttırdı ve 824 bin adete ulaştı. 
     
</TEXT>
</DOC>
