<DOC>
<DOCNO> 363220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/dunya/dun03.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörizm yorumuyla kızdırdı 
</HEADLINE>
<TEXT>



İngiltere'nin başkenti Londra'nın, gençliğinde komünist görüşleri savunduğu için "Kızıl Ken" lakabıyla anılan Belediye Başkanı Ken Livingstone, "Niye bir Yahudi genç İsrail ordusuna katılıp savaşabiliyor ve İngiltere'ye kahraman olarak dönüyor da, bir Müslüman genç Filistin'de savaşınca terörist oluyor Terörizme ve teröristlere karşı bir sempati duymuyorum. Sadece çifte standarda karşı çıkıyorum" sözleriyle tepki topladı. İngiliz Yahudileri Kurulu tarafından yapılan açıklamada Livingstone, dinler arasındaki "gerilimi artırmakla" suçlandı. Herkesin ortamı sakinleştirmek amacıyla işbirliği yaptığı bir dönemde Belediye Başkanı'nın yaptığı yorumun yanlış olduğunu söyleyen kurul sözcüsü, Livingstone'ı, "Ortadoğu politikasını Londra sokaklarına taşımakla" itham etti. 


</TEXT>
</DOC>
