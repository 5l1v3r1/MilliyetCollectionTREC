<DOC>
<DOCNO> 384493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko27.html </URL>
<DATE> 2005/10/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 730 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, dünkü kapanışa göre 730.15 puan azalarak, 34,045.52 puandan kapandı. 
     1. seansta, hisse senetlerinin ortalama değer kaybı yüzde 2.10 oldu. 
     Dün 34.775.67 puandan kapanan İMKB Ulusal 100 Endeksi, ilk seansa 53.38 puan azalarak 34,722.29 puandan başladı. İlk yarıyı 34,117.48 puandan geçen endeks, en düşük 33,824.94 puana kadar gerilerken, önceki kapanış değeri olan 34,775.67 puanın üstüne hiç çıkmadı. 
     Seans sonunda mali endeks 1,133.40 puan azalarak 52,494.93 puana, sanayi endeksi 516.08 puan azalarak 26,967.52 puana, hizmetler endeksi 225.77 puan azalarak 16,115.22 puana geriledi. 
     Böylece önceki kapanışa göre, mali grup hisseler ortalama yüzde 2.11, sanayi grubu hisseler yüzde 1.88, hizmetler grubu hisseler ise yüzde 1.38 oranında değer kaybetti. 
     1. seansta işlem gören toplam 304 hisse senedinden 72'si değer kazandı, 166'sı değer kaybetti, 65 hissenin fiyatında ise değişiklik olmadı. Hedef Menkul Değerler Yatırım Ortaklığı hisseleri bugün ilk kez İMKB Ulusal Pazar'da işlem görmeye başladı. 
     Seansta, 631 milyon 298 bin 458 YTL'lik işlem hacmi oluştu. 
     1. seansta Ereğli Demir Çelik, Yapı ve Kredi Bankası, Tüpraş, İş Bankası C ve Akbank, en çok işlem gören hisse senetleri olarak belirlendi. 
     
</TEXT>
</DOC>
