<DOC>
<DOCNO> 390382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun15.html </URL>
<DATE> 2005/10/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Papulias her şeyi istedi Casus Belli AB hedefi ile bağdaşmaz 
</HEADLINE>
<TEXT>

     Kıbrıs Rum Kesimi’ni yaptığı ziyaret sırasında Türkiye karşıtı açıklamaları ile dikkat çeken Yunanistan Cumhurbaşkanı Karolos Papulias, Türkiye’nin Milli Siyaset Belgesi’nde "casus belli" savaş nedeni unsuruna yer vermesine tepki göstererek "’Casus belli’, AB hedefiyle bağdaşmaz" dedi. Papulias Türkiye’den istemlerde bulundu. 
     Karolos Papulias, Selanik’te Yunan Silahlı Kuvvetlerince verilen akşam yemeğinde yaptığı konuşmada Türkiye’ye yüklendi. "’Casus belli’ AB hedefi ile bağdaşmaz" diyen Papulias, "Türkiye, Avrupa yolunu izlemeye karar verirse temel politikalarını gözden geçirmesi gerekecek" şeklinde konuştu. Papulias, şöyle dedi 
     "AB müktesebatı ile işgal kuvvetler, birbirine zıt iki gerçektir. Türkiye bir kavşakta. Ya Avrupa geleceği yolunu tutarlı bir biçimde izleyecek ya da hiç bir zaman tam katılıma ulaşamayacak." Konuşması sırasında Türkiye’den bir dizi talep sıralayan Papulias, bu çerçevede Fener Rum Patriği’nin "Ekümenik" statüsünün tanınmasını, Ruhban Okulu’nun açılmasını ve Gümrük Birliği’ni Kıbrıs Rum Kesimini de genişleten Ek Protokol’ün onaylanmasını da istedi. 
     
</TEXT>
</DOC>
