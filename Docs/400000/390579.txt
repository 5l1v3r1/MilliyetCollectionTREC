<DOC>
<DOCNO> 390579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/ekonomi/eko06.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Medina Turgul DDB ortaklığı 10 yaşında 
</HEADLINE>
<TEXT>



Medina Turgul DDB, dünyanın en büyük iletişim ağlarından DDB ile ortaklığının 10. yılını Esma Sultan Yalısı'nda düzenlenen davetle kutladı. 
Connect 10 bağlantı 10 temasıyla gerçekleştirilen gecede Medina Turgul DDB Yönetim Kurulu Başkanı Jeffi Medina yaptığı konuşmada "Uluslararası bir ağa dahilseniz, sahip olduğunuz yeg ne değer, farklı ülkelerde farklı kültürlerlerde yaşasalar da, bu farklılıkların ötesinde insani değerleriyle benzeşen, birbirini anlayabilen, aynı dili konuşan insan ağınızdır. Sahip olduğunuz beyin gücü sadece ajanslarınızı birbirinize bağlamaz, ajansı müşterilerine, müşterileri tüketicilerine, markaları topluma bağlar" dedi. 
DDB Worldwide Yönetim Kurulu Başkanı Keith Reinhard ve DDB Avrupa Başkanı Michael Bray ise 96 ülkede 206 ofis ile hizmet veren DDB ailesinin sahip olduğu geniş iletişim ağı içerisinde Medina Turgul DDB'nin son derece önemli bir noktada yer aldığını belirttiler. 

'Ülkeler de tıpkı markalar gibi' 
Keith Reinhard, "Bağlantı temasının seçilmesi bizim için de ilginç bir tesadüf. Amerikan hükümeti de insanlarla bağlantı kurmanın önemini yeni yeni anlamaya başladı. Özel sektörden bizim gibi insanlar Amerika'nın dünyanın geri kanalıyla çok daha sağlıklı ilişkiler kurması gerektiğini anlatmaya çalışıyoruz. Anlamamız gereken şu 
Ülkeler de tıpkı markalar gibi. Ne söylediğiniz değil ne yaptığınız, nasıl yaptığınız ve neden yaptığınız önemli. Yaptığınız ve söylediğiniz birbirini tutmadıkça bir etki sağlamınız beklenemez. Bizim kendi ülkemiz hükümetine anlatmaya çalıştığımız bu" dedi. Medina Turgul DDB ve DDB Worldwide'ın işlerinden bir serginin yer aldığı gecede Laço Tayfa sahne aldı. 


</TEXT>
</DOC>
