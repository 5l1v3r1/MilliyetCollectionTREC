<DOC>
<DOCNO> 392679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/spor/spo12.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin tek Güneş'i 3-0 
</HEADLINE>
<TEXT>


Vakıfbank Güneş Sigorta, dev randevuda Eczacıbaşı'na set vermedi, şampiyonluğun en güçlü favorisi olduğunu gösterdi 


Voleybol Bayanlar 1. Ligi'nde son şampiyon Vakıfbank Güneş Sigorta, güçlü rakibi Eczacıbaşı'nı yenerken zorlanmadı. Eczacıbaşı Spor Salonu'nda yapılan maçta sarı - kırmızılılar defanstan gelen düzgün pasları, pasör Iryna'nın iyi yönlendirmesiyle hücumda Aysun ve Neslihan ile skora dönüştürdüler. Turuncu - beyazlı takım, başa baş götürdüğü ikinci seti kaybedince oyundan düştü ve dördüncü maçında yenilgi ile tanıştı. 

Maçın karnesi 
HAKEMLER Kadir İlbeyli, Murat Özcan 
ECZACIBAŞI Milada 6 , Bahar 5 , Stacey 6 , Nilay 4 , Katherine 5 , Esra 6 Gülden L 6 , Gökçen 5 , Neriman 6 , Naz 6 , Merve 6 
V.GÜNEŞ SİGORTA Iryna 8 , Deniz 8 , Gözde 7 , Aysun 8 , Neslihan 7 , Dos Santos 8 , Necla L 8 
SETLER 20-25, 26-28, 10-25 

Beşiktaş 3. turda 

Avrupa Konfederasyon CEV Kupası 2. tur 7. Grup'ta mücadele eden Beşiktaş Bayan Voleybol Takımı, 3. ve son maçında Kralavo Pole Brno'yu 3-0 yenerek, 3. tura adını yazdırdı. Siyah - beyazlılar, Ukrayna'nın Cherkasy kentinde gerçekleştirilen 7. Grup müsabakalarının son gününde Çek rakibini 25-22, 25-20 ve 25-20'lik setlerle geçerek, grubunda birinciliği elde etti. 

Erdemir 1 - Arkasspor 3 

Erkekler Birinci Ligi'nin son şampiyonu Erdemirspor, sahasında Arkasspor önünde tutunamadı. Kadrosunu önemli transferlerle takviye eden İzmir temsilcisi, güçlü rakibi karşısında fazla zorlanmadı. 

Maçın karnesi 
HAKEMLER Nihat Emirhan, Bülent Bozkurt 
ERDEMİRSPOR Ali Peçen 6 , Torçello 4 , Ali Yılmaz 6 , Ömer 4 , Niyazi 5 , Vojuviç 6 , Maçhaba 5 , İsmail 4 , Ersin 4 
ARKASSPOR Riley 6 , Zafer 7 , Gıanı 6 , Türker 7 , Selçuk 6 , Barotov 7 , Bülent 7 
SETLER 17-25, 20-25, 25-19, 20-25 


</TEXT>
</DOC>
