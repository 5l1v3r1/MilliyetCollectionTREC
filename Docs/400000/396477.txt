<DOC>
<DOCNO> 396477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/yazar/theper.html </URL>
<DATE> 2005/11/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
12 aylık ortalama önemli 
</HEADLINE>
<TEXT>


Okuyucum C.B.'nin aklı karışmış. Hem mektup yazmış, hem faks geçmiş. Diyor ki Gazetede okudum. 3 Kasım'da DİE ÜFE 2.57 imiş. Siz ise zaman zaman verdiğiniz rakamları daha yüksek oranda veriyorsunuz. Bu farklılık nereden kaynaklanıyor 1 Kasım itibariyle ÜFE ne kadardır 
Okuyucumun aklının karışmasına şaşırmıyorum. Bu hesapların kendisi zaten biraz karışık olduğu gibi vatandaşın aklını daha da karıştırmak için her şey yapılıyor. Peki vatandaşın aklını karıştırmanın yararı ne Şimdi hepsini söyleyeyim. 
Önce rakamlar 
3 Kasım'da yayımlanan veriler, ekim ayı dahil edilmiş verilerdir. Buna göre tüm verileri aktarayım. Ekim 2005 sonu itibariyle ÜFE, yani üretici fiyat endeksi 
Bir önceki aya göre 0.68 artmış. 
Bir önceki yılın aynı ayına göre 2.57 artmış. 
12 aylık ortalamaya göre 8.16 artmış. 
TÜFE'de ise durum şöyle 
Bir önceki aya göre 1.79 artış var. 
Bir önceki yılın aynı ayına göre 7.52 artış var. 
12 aylık ortalamaya göre ise 8.47 artış var. 
Biliyorum, okuyucularım bu rakamı benden kira artışını öğrenmek için istiyor. Bunların içinden kira artışını belirleyen rakam, ÜFE'nin 12 aylık ortalaması. Peki bu rakam ekim sonu itibariyle 8.16 iken niye bu rakamdan hiç söz edilmez de bir önceki yılın aynı ayına göre olan 2.57 oranı verilir Nedeni basit. Çünkü bu rakam hep daha düşük çıkar. Bu halde de enflasyon düşük görülür. Oysa vatandaşın cebinden çıkan parayı gösteren 12 aylık ortalamadır. Dolayısı ile Yargıtay'ın da kabul ettiği ve kiralara yansıyacak olan rakam ÜFE'nin 12 aylık ortalamasıdır. ÜFE uygulamasına daha yeni, bu yılın başında geçildi. Geçmiş yıllarda TÜFE'nin 12 aylık ortalamasını alıyorduk. 



</TEXT>
</DOC>
