<DOC>
<DOCNO> 372167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/soneko35.html </URL>
<DATE> 2005/08/23/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Gedik Yatırım'ın ödenmiş sermayesi 15 milyon YTL oldu... 
</HEADLINE>
<TEXT>

     Gedik Yatırım, ödenmiş sermayesini 15 milyon YTL'ye çıkarttı. 
     Gedik Yatırım'dan yapılan yazılı açıklamada, şirketin özkaynaklarının, 2005 yılı Temmuz ayı itibariyle, 20 milyon 785 bin YTL'ye ulaştığı kaydedildi. 
     Sermaye piyasalarında 14 yılı aşkın süredir hizmet veren Gedik Yatırım'ın, 200'ü aşkın çalışanı, Türkiye genelinde hizmet verdiği 26 şubesi ve acentesi olan Bankeuropa şubeleri ile tüm aracı kurumlar arasında yaygın çalışma konusunda 3., Takasbank kayıtlarına göre yatırımcı sayısı konusunda 29 bin 805 aktif yatırımcı sayısıyla tüm aracı kurumlar arasında 6. sırada yer aldığı belirtilen açıklamada, şunlar kaydedildi 
     ''İMKB verilerine göre 2005 yılı ilk 6 ay itibariyle işlem hacmi konusunda 111 aracı kurum arasında yüzde 2.24 pazar payı ile 15. sıradaki yerini korumaktadır. Türkiye'de, ISO 9001 Kalite Güvence Belgesi'ni alan ilk aracı kurum olan Gedik Yatırım, kalite yolculuğuna, 2003 yılında aldığı ISO 9001 2000 Kalite Yönetimi Sistemi Standardı çalışmaları ile Toplam Kalite seviyesinde devam etmektedir. Bu çalışmalarının önemli bir adımı olarak da Kalder yönetimindeki 'Ulusal Kalite Hareketi'ne aktif üye olmuştur.'' 
     
</TEXT>
</DOC>
