<DOC>
<DOCNO> 383472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/spor/spo08.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya kurudu 2-1 
</HEADLINE>
<TEXT>


Son 4 dört maçını kazanan Sakaryaspor, İzmir'de Altay'a boyun eğdi. Serdal'la öne geçen konuk Yeşil-Siyahlı takım, ikinci yarıda Haydar ve Metin'in gollerine engel olamayınca sahayı puansız terk etti 


Sakaryaspor zorlu Altay deplasmanında umduğunu bulamadı, büyük şok yaşadı. Ligdeki son dört maçını kazanan konuk Yeşil - Siyahlı takım, sahadan 2-1 mağlup ayrılarak yenilgiyle tanıştı. 
Aydın 21. dakikada yerden ceza sahasına ortaladı, Serdal sert bir vuruşla ağları sallayıp Sakarya'yı öne geçirdi. 36'da Aydın şutladı, kaleci Cenk gol çizgisi üzerinde topu tutarken, Yeşil - Siyahlı oyuncular, oyunu devam ettiren hakeme uzun süre itiraz etti. 74'te Ali Ölmez'in kullandığı kornerde Haydar kafayla topu filelere gönderip skoru eşitledi. 84'te Sakarya ceza alanında oluşan karambolde topu önünde bulan Metin sert bir şutla kaleci Recep'i avlayıp, Altay'ı galibiyete taşıdı. 

Maçın karnesi 
HAKEMLER Yılnur Önen, Fatih Kalaycı, Hüseyin Fidan 
ALTAY Cenk 6 - Mehmet Akçagün 5 Dk.41 Haydar 6 , Metin 7 , Ali Eren 6 , Sancak 6 - Yasin 6 Dk.80 Eren 4 , Mehmet Deliorman 6 , Fatih 7 , Ali Ölmez 7 - Ufuk 7 , Fazlı 6 Dk.65 Burhanettin 5 
SAKARYASPOR Recep 6 - Nezir 5 , Volkan 4 , Levent 5 , Gökhan 6 - Serdal 7 , M'Bayo 6 , Kabongo 7 , Fatih 5 - Murat Bölükbaş 6 , Aydın 5 Dk.62 Ferdi 4 
GOLLER Serdal Dk.21 , Haydar Dk.74 , Metin Dk.84 
SARI KART Mehmet Deliorman Altay 


</TEXT>
</DOC>
