<DOC>
<DOCNO> 365162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur33.html </URL>
<DATE> 2005/07/28/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Düzce'de arı saldırısı .. 70 kişi hastaneye kaldırıldı 
</HEADLINE>
<TEXT>

     
     Hasan KAYA DÜZCE, DHA 

     
DÜZCE’nin Beyköy Beldesi’nde taşınırken kapakları açılan iki kovandan çevreye yayılan yaklaşık bin 500 arı, 70 kişiyi soktu. Alerjisi olan 16 kişi Düzce Devlet Hastanesi’nde tedavi altına alınırken, 54 kişi ise buz tedavisinin ardından taburcu edildi. 
     Düzce’de arı yetiştiriciliği yapan Şevket Arslan, Beyköy Beldesi’nde bulunan Sinekli Yaylası’na arı kovanlarını götürmek için kovanları kamyonete yükledi. Şevket Arslan, kamyonetin yolda arıza yapması üzerine kovanları arkadaşına ait başka bir araca yükleyerek yola devam etti. Beyköy Beldesi’nde aracın bir virajı dönmesi sırasında 2 kovanın kapağı açıldı. Kovandan uçan yaklaşık bin 500 arı, çevredeki vatandaşları soktu. Alerjisi olan 16 kişi Düzce Devlet Hastanesi’ne kaldırılarak tedavi altına alınırken, 54 kişi ise Beyköy Sağlık Ocağı’nın tadilatta olması nedeniyle Beyköy Jandarma Karakolu’nun koğuşunda tedavi edildi. 54 kişi buz tedavisinin ardından taburcu edildi. 
     Düzce İl Sağlık Müdürü Engin Mutlu, Alerjisi bulunan 16 kişiyi Devlet Hastanemize kaldırarak, ilaç tedavisi uyguladık. 54 kişi ise uygulanan buz tedavisinin ardından taburcu edildi. Arı sokmasına maruz kalanların bir çoğu çocuk'' dedi. 
     
</TEXT>
</DOC>
