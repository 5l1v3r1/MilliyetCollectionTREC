<DOC>
<DOCNO> 385313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sontur09.html </URL>
<DATE> 2005/10/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Hakkari'de imam akşam ezanını 2 dakika erken okuyunca... 
</HEADLINE>
<TEXT>

     Behçet DALMAZ DHA 

      CAMİLERDE merkezi sistemin bulunduğu Hakkari'de dün akşam ezanın 2 dakika erken okunması nedeniyle oruçları zamanından önce açan Hakk rili'lerin, kaza orucu tutması gerektiği belirtildi. Hakk ri Müftüsü Mustafa Kolukısaoğlu, görevli imam Aziz Akın'ın saatinin yanlış olmasından dolayı bu sıkıntının yaşandığını söyledi. İmam Aziz Akın hakkında idari soruşturma açtıklarını belirten Müftü Kolukısaoğlu, İmam, ezanı saat 17.49 yerine 17.47’de okumuş. Bana hatanın saatindeki yanlışlıktan kaynaklandığını ancak, ezanı bitirinceye kadar iftar saatinin tamamlandığını söyledi. Bunlara rağmen Hakkarili vatandaşlarımızın 1 günlük kaza orucu tutmaları gerekir'' dedi. 
     Hakkari’de ramazanın 3'üncü gününde saat 17.49’da okunması gereken akşam ezanı, saat 17.47’de okundu. Merkezi sistemle bütün camilerde ezanın sesini duyanlar orucunu bozarken, bazıları zamanın erken olduğunu anlayarak biraz daha bekledikten sonra orucunu açtı. Okunan ezanla birlikte iftar sofrasına oturanlar için Hakkari Müftüsü Mustafa Kolukısaoğlu, açıklama yaptı. Hacı Sait Cami İmamı Aziz Akın’dan bilgi aldıktan sonra gezetecilere açıklamalarda bulunan Müftü Kolukısaoğlu, Hakkari’de Hacı Sait Camii’nde okunan ezanın, kurulan merkezi sistemle kenteki 38 camiye iletildiğini söyledi. Bu nedenle merkezi sistemle okunan ezana uyan ve oruçlarını erken açanların 1 günlük kaza orucu tutmaları gerektiğini belirten Müftü Kolukısaoğlu şöyle konuştu 
     Kesin olarak ezan 2 dakika erken okunmuşsa oruçlarını açan vatandaşların 1 gün kaza yapması gerekir. Bu konuda imamla görüştüm. Kendisi saat hatasından dolayı 2 dakika önce ezanı okuduğunu ve ezan bitiminde de bu sürenin bittiğini söyledi. Konuyu Diyanet İşleri Başkanlığı'na da bildirdim. Ancak, camilerde verdiğim vaazlarda Müslümanlar'ın sadece bizim ezanımıza bakmayacaklarını, iftar ve imsak saatini de bilmenin farz olduğunu söylemiştim. Oruçlarını açanlar ramazan ayından sonra bugünü kaza yapmaları lazım. Ancak, saatine bakıp da Ezan erken okundu’ diyerek iftarlarını açmayanlar için sorun yok. Bu akşam teravih namazında bu konu ile ilgili halkımızı bilgilendireceğiz. Hiç kimse tedirgin olmasın teknik bir hatadan doğan bir şey. Ama imam hakkında da pazartesi gününden itibaren idari soruşturma başlatacağız.'' 
     
</TEXT>
</DOC>
