<DOC>
<DOCNO> 380368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur36.html </URL>
<DATE> 2005/09/21/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Kadıköy Belediye Başkanı Cami kararına itiraz edip yargıya gideceğiz 
</HEADLINE>
<TEXT>

     Kadıköy Belediye Başkanı Selami Öztürk, İstanbul Büyükşehir Belediye Meclisi’nin Göztepe Parkı’na cami yapılmasıyla ilgili kararı konusunda itiraz haklarını kullandıktan sonra yargıya gideceklerini bildirdi. 
     Başkan Öztürk, AA muhabirine yaptığı açıklamada, kararın, yeşil alanın herhangi bir şekilde imara açılması anlamına geldiğini belirterek, bunun, hangi amaçla olursa olsun yanlış olduğunu ifade etti. 
     Bu kararla, Büyükşehir Belediyesi’nin, 3 ay önce hazırlanan 5000’lik nazım planı kenara attığını belirten Öztürk, "Bir kişi 
     itiraz etmiş. Kim itiraz etmiş Bir kişinin itiraz etmesiyle olur mu 
     Karar askıya çıktıktan sonra itiraz hakkımızı kullanacağız ve Bölge İdare Mahkemesi’ne başvurarak yargıya gideceğiz" dedi. 
     Göztepe Parkı’nın 40-50 yıllık bir yeşil alan olduğunu kaydeden Öztürk, "3 ay önce nazım plan hazırlanırken böyle bir ihtiyaç yoktu da şimdi mi oldu " diye konuştu. 
     Öztürk, çevrede cami yapılması konusunda vatandaşlar tarafından kendilerine bir ihtiyaç bildirilmediğini de sözlerine ekledi. 
     
</TEXT>
</DOC>
