<DOC>
<DOCNO> 385292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonspo05.html </URL>
<DATE> 2005/10/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Japonya Grand Prix'sinin galibi, Raikkonen oldu... 
</HEADLINE>
<TEXT>

     Formula 1'de, sezonun 18. yarışı Japonya Grand Prix'sinin galibi, McLaren Mercedes'in Finli pilotu Kimi Raikkonen oldu. 
     Formula 1'de, TSİ bu sabah yapılan sezonun sondan bir önceki yarışını, 1.29.02.212'lik derecesiyle ilk sırada tamamlayan Kimi Raikkonen, böylece sezonun 7., kariyerinin ise 9. zaferine imza attı. 
     Japonya'da bulunan 5 bin 807 metre uzunluğundaki Suzuka Uluslararası Yarış Pisti'nde, tur üzerinden toplam 307.573 kilometre süren yarışta, liderin 1.633 saniye gerisinden gelen Renault'nun İtalyan pilotu Giancarlo Fisichella ise 2. sırada yer aldı. 
     Bir önceki yarışta yani Brezilya Grand Prix'sinde aldığı 6 puanla bu sezon sürücüler klasmanındaki şampiyonluğunu ilan eden Renault'nun İspanyol pilotu Fernando Alonso, Raikkonen'i 17.456 saniye geriden gelerek 3. oldu. 
     Suzuka Pisti'nin tur rekorunu elinde bulunduran Ferrari'nin Brezilyalı pilotu Rubens Barrichello ise 12. sırada kaldı. 
     
</TEXT>
</DOC>
