<DOC>
<DOCNO> 378077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko44.html </URL>
<DATE> 2005/09/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Dünyanın tekstil devleri İstanbul'da buluşacak... 
</HEADLINE>
<TEXT>

     Türkiye Tekstil Sanayii İşverenleri Sendikası TÜTSİS , ''Yeni Bir Dönemin Başlangıcı'' ana temasıyla gerçekleşecek olan ''Uluslararası Tekstil Sanayicileri Federasyonu ITMF İstanbul 2005 Konferansı''na evsahipliği yapacak. 
     18-20 Eylül 2005 tarihleri arasında dünya piyasasına yön veren yerli ve yabancı 300 tekstil şirketinin katılımıyla gerçekleştirilecek konferansta, kotasız dönemde Çin'in rekabetinden olumsuz etkilenen dünya tekstil ticareti gözden geçirilecek. 
     TÜTSİS Başkanı ve ITMF Başkan Yardımcısı Halit Narin, yaptığı açıklamada, tekstil sektörünün geleceği için büyük çaplı bir organizasyona evsahipliği yaptıklarını dile getirerek, ''ITMF İstanbul 2005 Konferansı'nda dünya tekstil sektörü masaya yatırılarak, yeni baştan şekillendirilecek'' dedi. 
     Narin, 31 Aralık 2004 tarihinden itibaren Dünya Ticaret Örgütü'ne DTÖ üye ülkeler kapsamında tekstil ve konfeksiyon ticaretinde uygulanan kotaların kaldırılmasının ardından düzenlenecek lan ''ITMF İstanbul 2005 Konferansı''nın, dünya tekstil ve konfeksiyon sanayinin durumunu global olarak değerlendirmek açısından özel bir önem taşıdığını vurguladı. 
     The Ritz Carlton Oteli'nde düzenlenecek konferansa katılım kayıt usulüyle gerçekleşecek. Kayıt ücreti, Türk katılımcılar için 1.000 İsviçre Frangı olarak belirlendi. 
     
</TEXT>
</DOC>
