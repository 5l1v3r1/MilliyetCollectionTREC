<DOC>
<DOCNO> 358083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy20.html </URL>
<DATE> 2005/07/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Erdoğan'dan hocalara sözcüsü aracılığıyla yanıt geldi... 
</HEADLINE>
<TEXT>

     Başbakan Recep Tayyip Erdoğan, hükümeti üniversitelere kaynak aktarmamakla eleştiren Ankara Üniversitesi Rektörü Prof.Dr. Nusret Aras ile YÖK Başkanı Prof. Erdoğan Teziç’e Danışmanı Akif Beki aracılığıyla bir asker üslubuyla karşılık verdi. Beki Erdoğan adına, "Hiçbir mazerete başarının yerini tutamaz" dedi Akif Beki, danışman olarak düzenlediği ikinci basın toplantısında üniversiteleri ve YÖK’ü hedef aldı. 
     Beki, Ankara Üniversitesi Rektörü Aras’ın dünyanın ilk 500 üniversitesi arasında yer alınamayışını Maliye 
     Bakanlığı’nın paralara el koyması ve yeterli kaynak aktarılmamasına bağlayan açıklamaları için "Bilim adamı tavrına yakışmamaktadır. Bilim adamı tavrı şöyle olmalıydı. 
     Sayın Başbakan’ın Türk üniversitelerinin dünyanın en başarılı 500 üniversitesi arasında olması gerektiği yolundaki 
     sözlerinden ders çıkarırlardı. Bunun yerine tepkisel bir açıklama yapması tavrının bilim adamlığı ile yakışmadığını ortaya koyuyor. Bu çok üzücü" diye konuştu. Beki, Aras’ın açıklamalarının "Bir başarısızlık itirafı" olduğunu da belirterek, genellikle askeri birliklerde yazılı olan bir söze gönderme yaparak, "Hiçbir mazeret başarının yerini tutamaz" dedi. Akif Beki, 1999 yılında 14 milyon dolar olan üniversitelere ayrılan kaynağı 2005 yılında 95 milyon dolara çıkardıklarını bunun dışında TÜBİTAK tarafından araştırma ve geliştirme faaliyetleri için üniversitelere 300 milyon dolar verildiğini söyledi. Beki, YÖK Başkanı Teziç’i de aynı şekilde "Başbakan’ın açıklamalarından ders çıkarmak yerine, bilim adamlığı tutumuna yakışmayacak açıklamalar yapmakla" suçladı. Beki, Erdoğan’ın "üniversiteleri değil yönetimlerini eleştirdiğini" söyledi. 
     
     BAYKAL ARGO KONUŞUYOR 
     Beki, CHP Genel Başkanı Deniz Baykal’ı da sert bir şekilde eleştirdi. Baykal’ın hükümete yönelik, "Hamhum şaralop" gibi sözlerine gönderme yapan Beki, "Sayın Baykal’ın açıklamalarında bol biktirda argo dikkati çekiyor. Hamhum gibi. Bu sözlerin anlamını sözlükte bulamadık" dedi. 
     Beki, Baykal’ın suçlamalarına karşı Başbakan Erdoğan’ın kesinlikle gerilimden yana olmadıklarını açıkladığını da ifade etti. 
     
</TEXT>
</DOC>
