<DOC>
<DOCNO> 369112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/guncel/gun09.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Helsinki'de 12 milyon dolarlık eroin 
</HEADLINE>
<TEXT>


Finlandiya gümrüğünde bir Türk kamyonu, içerisinde piyasa değeri 12 milyon dolar olan 50 kilogram eroinle yakalandı 

DIŞ HABERLER SERVİSİ 

Finlandiya gümrük yetkilileri, bir Türk kamyonunda piyasa değeri 12 milyon dolar yaklaşık 15 milyon 924 bin YTL olan 50 kilogram eroin ele geçirdi. 

Kamyonda saklanmış 
Gümrük yetkilileri, 3 Ağustos'ta Finlandiya - Rusya sınırında yaptıkları arama sonucunda kamufle edilerek kamyonda saklanan uyuşturucunun şimdiye kadar tek partide ele geçirilen en büyük miktar olduğunu ifade ettiler. 
Finlandiyalı gümrük yetkilileri, 50 kilogram eroinin Türk kamyonuyla Rusya'dan İsveç pazarına götürülmek üzere yola çıktığını, ülkenin güneydoğusundaki sınırda ele geçirildiğini bildirdi. 

Kimliği açıklanmadı 
Tutuklanan 47 yaşındaki Türk şoförün kimliği ise açıklamadı. Yasadışı uyuşturucu kullanımıyla büyük problemleri olmadığını söyleyen bir gümrük yetkilisi, Finlandiya'nın diğer Avrupa ülkelerine uyuşturucu sevkıyatında rota olarak kullanıldığına dikkat çekti. 


</TEXT>
</DOC>
