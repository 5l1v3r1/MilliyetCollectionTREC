<DOC>
<DOCNO> 364549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun04.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gazi' mahk miyeti 
</HEADLINE>
<TEXT>


AİHM, Gazi Mahallesi ve Ümraniye'de 1995'te meydana gelen ve 17 kişinin öldüğü olaylarda, Türkiye'yi 510 bin euro tazminat ödemeye mahk m etti 

DIŞ HABERLER SERVİSİ 

Avrupa İnsan Hakları Mahkemesi AİHM , Mart 1995'te İstanbul Gazi Mahallesi ve Ümraniye'de meydana gelen ve 17 kişinin hayatını kaybettiği olaylarda, aşırı derecede güç kullanıldığı gerekçesiyle Türkiye'yi haksız bularak toplam 510 bin euro manevi tazminat ödemeye mahkum etti. 
Olaylarının ardından şik yetçi olan 22 Türk'ün açtığı davayı dün karara bağlayan AİHM, polisin gereksiz yere güç kullanarak 17 kişinin ölümüne neden olduğuna hükmetti. 

8 kurşunla inceleme 
Kararda, polisin olayların meydana geldiği semtlerin hassas mekanlar olduğunu bildiği ve bu nedenle izinsiz gösteri için toplananları dağıtmak için silah kullanmak yerine göz yaşartıcı bomba, plastik kurşun ve tazyikli su gibi donanımları öngörmüş olması gerektiği belirtildi. AİHM yargıçları ayrıca, Ankara'nın mahkemeye sadece 8 kurşunun balistik incelemesini sunmasını "çarpıcı" olarak değerlendirdi. Türk adli makamlarının ölümler hakkında yeterli ve hızlı soruşturma yapmadıkları ve olaylarda yakınları ölenlerin mahkemeler önünde hak aramalarının kısıtlandığı sonucuna da varan mahkeme, bu davada Avrupa İnsan Hakları Sözleşmesi'nin yaşama hakkıyla ilgili 2. maddesi ve mahkemeler önünde etkin başvuru hakkıyla ilgili 13. maddesinin ihlal edildiği hükmünde bulundu. AİHM ayrıca, davacıların kendilerine "Alevi oldukları gerekçesiyle ayrımcılık yapıldığı" iddilarını geri çevirdi. 

268 kişi, tazminat için davalarını geri çekti 

Diyarbakır Vali Yardımcısı Erol Özer, Terör ve Terörle Mücadeleden Doğan Zararların Karşılanması Hakkındaki Kanun'dan yararlanacak 268 kişinin, daha önce AİHM'ye yaptıkları başvuruları geri çekeceklerini bildirdi. Diyarbakır Valiliği'ne, 27 Temmuz 2004'te yürürlüğe giren yasadan yararlanmak için, 19 bin başvuru yapıldığını belirten Özer, "Gömeç'ten 110, Şaklat'tan 158 dosya olmak üzere toplam 268 dosya bulunuyor. Gömeç'teki 110 dosya için 1.5 milyon YTL ödeme yapılacak." 


</TEXT>
</DOC>
