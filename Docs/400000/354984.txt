<DOC>
<DOCNO> 354984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/spo08.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst grup kaybetmez 
</HEADLINE>
<TEXT>


Veikkausliiga'da başkent ekibi HJK, namağlup liderliğini sürdürüyor. Takipteki Myllykoski, Tampere United, Inter Turku ve son şampiyon Haka da haftanın galibiyete yakın takımları olarak gözüküyor 


Jaro, 11 haftada kazanabildiği 7 puanının 4'ünü son iki maçta topladı. Ama HJK Helsinki, bu deplasmanda zor da olsa kazanacak güçte. 

RoPS Rovaniemi-KuPS Kuopion 
Rovaniemi, ligin galibiyetsiz tek takımı ve bu unvandan kurtulmaları için ellerine iyi bir fırsat geçmiş durumda. Kuopion, üç haftadır puan alamıyor ve RoPS deplasmanında da işleri zor. 

AC Alliansi-Tampere Utd. 
AC Alliansi 10 maçta 7 beraberlikle olağan dışı bir performans sergiliyor. Tampere'nin de son 5 maçta 3 beraberliği var. İlk seçenek eşitlik olarak gözüküyor. 

Inter Turku-TPS Turku 
Turku derbisinde iki haftada aldığı 6 puanla zirveye ortak olan Inter avantajlı 
TPS ise son 5 haftada 1 puanda kalarak dibe çakıldı. Favori Inter. 

FC Lahti-Tornion TP-47 
Son 5 haftada 11 puan alan Lahti çok formda. TP-47 ise 9 haftadır kazanamıyor. Banko ev sahibi Lahti. 

Myllykoski MyPa-Mariehamn 
MyPa, dışarıda içeriye nazaran daha başarılı bir takım olmasına rağmen, Mariehamn'ı geçecek güçte. MyPa'nın son 5 haftada 13, Mariehamn'ınsa aynı dönemde 6 puanı var. 

Kotkan KooTeePee-FC Haka 
Haka, 10 maçta 5 beraberlik ve 1 mağlubiyetle zor kaybeden bir takım görünümünde. Zirveden kopmamak için bu maçta puana ihtiyaçları var. Önce beraberlik. 


</TEXT>
</DOC>
