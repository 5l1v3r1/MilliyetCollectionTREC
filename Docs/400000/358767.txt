<DOC>
<DOCNO> 358767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur51.html </URL>
<DATE> 2005/07/06/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Ankara'da "Medline Shop" açıldı... 
</HEADLINE>
<TEXT>

     Acil sağlık hizmetleri ürün satışının gerçekleştirileceği "Medline Shop", Armada İş Merkezi’nde açıldı. 
     Medline Yönetim Kurulu Başkanı Emine Sabancı Kamışlı, gazetecilere yaptığı açıklamada, Türkiye coğrafyasının yüzde 95’inde, sisteme üye olan hastalara günün 24 saatinde acil sağlık hizmeti sunabildiklerini bildirdi. 
     Hastalara, gelişkin teknolojinin kullanıldığı ambulanslar ve deneyimli ekiplerle müdahale edildiğini anlatan Kamışlı sisteme üye olanların sayısının 1.5 milyonu geçtiğini da kaydetti. 
     Türkiye’deki sağlık altyapısı ve hizmetlerinin Batı ülkelerinden hiç de geri olmadığına dikkati çeken Kamışlı, ancak bu sağlık hizmetlerinin erişebilir olması gerektiğini vurguladı. Kamışlı, "Cebinizde paranız olsa bile, istediğiniz hastanede istediğiniz doktoru tanısanız bile, gidemedikten sonra bir anlamı olmaz" dedi. 
     
</TEXT>
</DOC>
