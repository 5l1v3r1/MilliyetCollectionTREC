<DOC>
<DOCNO> 353792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur51.html </URL>
<DATE> 2005/06/20/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
İstanbul dünyanın en pahalı 23 kentinden biri 
</HEADLINE>
<TEXT>

     İstanbul’un dünyanın en pahalı 23’üncü kenti olduğu belirlendi. Mercer Human Resources adlı danışmanlık şirketince dünyanın 144 büyük kenti arasında gerçekleştirilen ankete göre, dünyanın en pahalı kenti Tokyo oldu. İstanbul, Amsterdam, Frankfurt, Munih, Brüksel ve Los Angeles gibi kentleri geride bıraktı. 
     Mercer Human Resources tarafından dünyanın önde gelen 144 kenti arasında gerçekleştirilen 2005 Dünya Yaşam 
     Maliyeti Anketi, dünyanın en pahalı kentinin, Japonya’nın başkenti Tokyo olduğunu ortaya koydu. Sıralamada New York’un 100 puan olarak baz alındığı ankette Tokyo’daki yaşam 
     maliyeti 134.7’ye ulaştı. Böylece Tokyo, 2004 anketinde olduğu gibi pahalık yönünde şampiyonluğu korudu. Tokyo’nun yanısına en pahalı 10 kent arasında sırasıyla Osaka, Londra, Moskova, Seul, Cenevre, Zurich, Kopenhag, Hong Kong ve Oslo da yer aldı. Osaka 4’üncü sıradan 2’nci sıraya çıkarken Londra 2’nci sıradan 3’üncü sıraya düştü. Bu arada, Milan’ın 11’inci, Paris’in 12’inci olduğu sıralamada New York 13’üncü, Dublin 14’üncü, Petersburg ise 15’inci sırada yer aldı. 
     
     İSTANBUL BİRKAÇ BASAMAK İNDİ 
     Bu arada, İstanbul’un en pahalı 23’üncü kent olduğu belirlendi. Ancak, 2004 anketine göre, İstanbul birkaç basamak geriledi. İstanbul, 2004 anketinde 18’inci sırada yer almıştı. 
     İstanbul’un, pahalı olduğu sanılan bir çok kenti geride bıraktı. Örneğin Amsterdam 24’üncü, Frankfurt 34’üncü, Munich 37’inci, Berlin 38’inci, Brüksel 41’inci, Los Angeles 44’üncü, Madrid 46’ıncı, Hamburg 49’uncu, San Francisco ise 
     50’inci oldu. 
     Paraguay’ın başkenti Asuncion’un en ucuz kent olduğu anket, ev, ulaştırma, gıda, giysi, ev eşyaları ve eğlence fiyatları gibi 200 mal ve hizmet dikkate alınarak gerçekleştirildi. 
     Bu arada, sıralamada geçen yıla göre meydana gelen bazı önemli değişikliklerin, özellikle başta dolar ve euro olmak üzere, döviz fiyatlarındaki dalgalamalardan kaynaklandığı belirtildi. 
     
</TEXT>
</DOC>
