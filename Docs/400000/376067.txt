<DOC>
<DOCNO> 376067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko29.html </URL>
<DATE> 2005/09/06/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hazine net 2.2 milyar dolar borçlandı... 
</HEADLINE>
<TEXT>

     Hazine bugün, net 2 milyar 203.6 milyon dolar borçlandı. 
     Hazine'nin bugün düzenlediği 574 gün vadeli dolar cinsinden tahvil ihalesine 2 milyar 92 milyon dolarlık teklif gelirken, nominal 883.5 milyon dolar, net 820.9 milyon dolarlık borçlanmaya gidildi. İhalede maksimum faiz yüzde 4.88, ortalama faiz ise yüzde 4.77 oldu. 
     Hazine ayrıca, piyasa yapıcılarına net 1 milyar 336.4 milyon dolar, kamu kuruluşlarına ise net 46.3 milyon dolarlık kağıt sattı. 
     Bugün ayrıca piyasa yapıcıları, 2 milyar 227.3 milyon dolarlık tahvil için teklifte bulunurken, net satış 1 milyar 336.4 milyar dolar oldu. Böylelikle ihale harici kamu kuruluşları ve piyasa yapıcılarından borçlanma tutarı, net 1 milyar 382.7 milyon doları buldu. 
     Öte yandan Hazine'nin yarın, 2.99 milyarı piyasaya olmak üzere toplam 3.05 milyar YTL'lik iç borç geri ödemesi bulunuyor. Bu miktarın 2.66 milyar YTL'lik kısmı döviz cinsinden, 5 milyon YTL'si de dövize endeksli. 
     
</TEXT>
</DOC>
