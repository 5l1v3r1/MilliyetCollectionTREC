<DOC>
<DOCNO> 396388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonyas02.html </URL>
<DATE> 2005/11/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Rus kızlardan, Mehmet Marşlı Türk partisi... 
</HEADLINE>
<TEXT>

     Nihat Dağdelen 

Tatillerini Türkiye'de geçiren genç Rus kızları Rusya'nın başkenti Moskova'da 7. kez düzenledikleri Türk partisinin açılışını Mehter Marşı ile yaptılar. 
     Moskova'nın merkezinde her tarafı Türk bayrakları ve kırmızı-beyaz balonlarla donatılan bir gece kulübünde düzenlenen partide, Türkçe parçalar eşliğinde dans eden Rus kızları, düzenledikleri çekilişlerle konuklara rakı ve Türkçe öğrenme kılavuzu gibi hediyeler dağıttı. 
     Gecede, Rus kızların göbek dansı gösterisi büyük ilgiyle izlenirken, partiye katılanların tümü uzun süre halay çekip Türkçe pop müziği eşliğinde dans etti. 
     Türkiye'de yaşadıkları tatili unutamayan Rus kızlarının internette oluşturduğu internet sitelerinde açılan forum sayfalarında anılarını paylaşıyor. 
     İnternet sitelerine ilginin artması üzerine Rus kızları, önce ''Türkiye Kulübü''nü kurmuş, sonra da Moskova'da Türk partisi düzenleme kararı almıştı. Türkiye Kulübü tarafından düzenlenen partilere çok sayıda kişi katılıyor. 
     Kulüp tarafından yapılan açıklamada, amaçlarının ''Türkiye dostlarının ve diğer davetlilerin gönüllerince eğlenmesi, iki ülke halkları arasındaki kaynaşmanın sağlanması ve Türkiye'nin tanıtımına katkıda bulunulması'' olduğu kaydedildi. 
     
</TEXT>
</DOC>
