<DOC>
<DOCNO> 378335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko07.html </URL>
<DATE> 2005/09/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Sıcak para girişi 23.5 milyar doları buldu... 
</HEADLINE>
<TEXT>

     Türkiye’ye bu yıl temmuz sonu itibariyle son bir yıllık dönemde giren net sıcak para 23.5 milyar doları buldu. 
     Merkez Banakası’nın verilerinden ANKA’nın yaptığı hesaplamalara göre temmuz sonu itibariyle son bir yıllık dönemde Türkiye’nin cari işlemler açığı 19 milyar 973 milyon dolara kadar ulaştı. Ancak net hata ve noksan kaleminde yaşanan 7 milyar 565 milyon dolarlık giriş nedeniyle bu açığın finansmanı için gereksinim duyulan tutar 12 milyar 408 milyon dolar oldu. 15 milyar 30 milyon dolar olan bu yılın ilk yedi aylık döneminde ise açığın finansmanı için 9 milyar 745 milyon dolar gerekti. 
     Temmuz sonu itibariyle son bir yıllık dönemde borçlanma, doğrudan yabancı yatırım, sıcak para, Hazine’nin tahvil ihracı gibi yollarla Türkiye’ye gelen sermaye miktarı ise 31 milyar 645 milyon dolara ulaştı. Net hata ve noksan kaleminde izlenen ve kaynağı bilinmeyen, 7 milyar 565 milyon dolarla birlikte bu dönemde Türkiye’ye giren net tutar 39 milyar dolara kadar yükseldi. Söz konusu net girişin 2.8 milyar doları doğrudan yabancı yatırımlarından, 11.9 milyar doları portföy yatırımlarından 15.3 milyar 
     doları borçlanmalardan, 833 milyon doları ise mevduat girişlerinden kaynaklandı. Net hata ve noksan kalemi hariç tutulduğunda yaşanan 31.6 milyar dolarlık sermaye girişinin 12.4 milyar dolarlık kısmı cari işlemler açığının finansmanına giderken, 4.3 milyar doları ise IMF’ye yapılan dış borç geri ödemelerinin finansmanında kullanıldı. Merkez Bankası ve bankaların döviz rezervleri de son bir yılda 14 milyar 947 milyon dolarlık büyüme kaydetti. 
     
     BORÇ YARATAN VE YATARMAYAN FONLAR 
     Son bir yıllık dönemde Türkiye’ye yönelik sermaye girişlerinin 21 milyar 73 milyon dolarını borç yaratan, 18 milyar 137 milyon dolarını ise borç yaratmayan fonlar oluşturdu. 
     Bu yılın ilk yedi ayında ise Türkiye’ye giren fonların 14 milyar 377 milyon dolarını borç yaratan, 12 milyarn 833 
     milyon dolarını da borç yaratmayan girişler meydana getirdi. 
     
     SICAK PARA 
     Söz konusu dönemde yaşanan sermaye girişlerinin 23.5 milyar dolarlık kısmını sıcak para olarak tanımlanan fonlar oluşturdu. Yaşanan bu sıcak para girişlerinin 11 milyar 84 milyon doları hisse senedi ile Hazine iç borçlanma kağıtlarına yabancıların yaptığı yatırımlar oluşturdu. 3 milyar 326 milyon doları bankaların, 203 milyon doları ise diğer sektörlerin kısa vadeli dış borçlanmalarından kaynaklandı. Merkez Bankası’nın "yerli kaynaklı sıcak para" olarak tanımladığı net hata ve noksan kalemi ise 7 milyar 565 milyon dolara yükseldi. 
     Bu yılın ilk yedi aylık dönemindeki net sıcak para girişi ise 15 milyar 171 milyon dolar olarak hesaplandı. Bu girişin de 7 milyar 205 milyon doları yabancıların hisse senedi ve tahvil-bono yatırımları, 1 milyar 3 milyon doları bankaların, 105 milyon doları da diğer sektörlerin kısa vadeli borçlanmalarından, 5 milyar 285 milyon doları ise "ödemeler dengesindeki gri alan" olarak nitelendirilen bu dönemdeki kayıt dışı döviz girişinden kaynaklandı. 
     
</TEXT>
</DOC>
