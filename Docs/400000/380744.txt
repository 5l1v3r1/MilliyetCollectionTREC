<DOC>
<DOCNO> 380744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/siyaset/axsiy02.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamuk'a bir suç duyurusu daha 
</HEADLINE>
<TEXT>


Yazar Orhan Pamuk hakkında "bölücüğü teşvik etmek"ten suç duyurusunda bulunan gazeteci-yazar Altemur Kılıç, davaya müdahil olarak katılmak istedi 

LUBE AYAR İstanbul 


Gazeteci - yazar Altemur Kılıç, Orhan Pamuk hakkında 'terör örgütüne yardımcı olmak' ve 'bölücülüğü teşvik etmek' suçlarını işlediği gerekçesiyle suç duyurusunda bulundu. 
Kılıç, Şişli Cumhuriyet Savcılığı'na verdiği suç duyurusu dilekçesinde, "Pamuk hakkında, 'Türkiye 1 milyon Ermeni'yi ve 30 bin Kürt'ü öldürmüştür' dediği için Türklüğü aşağılamak ve hakaretten dolayı kamu davası açılmış olması, bir Türkiye Cumhuriyeti vatandaşı olarak beni çok mutlu etmiştir" ifadelerini kullandı. Kılıç, dilekçesinde şu satırlara yer verdi 
"Kendisi hakkında Türklüğe hakaretin yanı sıra PKK Kongra-Gel terör örgütüne yardımcı olmak ve bölücülüğü teşvik etmek suçlarından da dava açılması gerekir. Çünkü PKK terör örgütü ve bölücüler, bu iddiaları kanlı eylemlerinde gerekçe ve mazeret olarak kullanmaktadırlar." 
Kılıç, ayrıca açılan davaya müdahil olarak kabul edilmek istediğini de bildirdi. 


</TEXT>
</DOC>
