<DOC>
<DOCNO> 356488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/spor/spo07.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu'da yaprak dökümü 
</HEADLINE>
<TEXT>


2004 Avrupa Şampiyonu Yunanistan'ın, Avrupa'da oynayan yıldızlarına kapılar bir bir kapanıyor. Yedi futbolcu, kulüpleri tarafından istenmeyen adam ilan edilirken, kendileri müşteri de bulamıyor 

TAKİ BERBERAKİS-Atina 


Almanya'da düzenlenen Konfederasyon Kupası ve Dünya Kupası Grup Elemeleri'nde büyük hayal kırıklığı yaşayan Yunan Milli Takımı'nın oyuncuları gözden düştü. 
2004'te Portekiz'de şampiyon olan kadronun Avrupa liglerinde top koşturan 7 oyuncusu bu sezon sonunda kulüplerinden "gönderildi" ve halen gelecek sezon oynayacak takım arıyorlar 
Dellas'ı, Roma artık istemiyor, Glasgow Rangers'e transferi ise suya düştü.Zagorakis, Milli Takım Kaptanı ve EURO 2004'ün "en iyi oyuncusu" seçildi, takımı Bologna, İtalyan 2. ligine düştü ve serbest kaldı.Krygiakos'u, Glasgow Rangers gelecek sezon için istemediğini açıkladı.Tsiartas, aralıktan beri boşta bulunuyor.Fyssas'ı, Benfica'nın artık istemediğini belirtmesi büyük sürpriz oldu.Lakis, İngiltere Premier Ligi'ne geçen sezon veda eden Crystal Palace'ta tutunamadı.Halkias'ı, Portsmouth'un "göndereceğini" açıklaması bekleniyor. 
Bu kalabalık listeye, kulübü Panathinaikos ile büyük ihtilaf içinde olan ve mutlaka transfer olmak isteyen Basinas'ı da katmak gerekiyor. 



</TEXT>
</DOC>
