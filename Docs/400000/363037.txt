<DOC>
<DOCNO> 363037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun33.html </URL>
<DATE> 2005/07/21/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Londra'da polis, kapalı devre televizyon sistemlerini incelemeye aldı... 
</HEADLINE>
<TEXT>

     İngiltere’nin başkenti Londra’da bugün öğleden sonra meydana gelen bombalı saldırı girişimlerinin ardından polisin, istasyonlar ve çevrelerindeki bütün kapalı devre televizyon sistemlerinin kasetlerini incelemeye aldığı bildirildi. 
     Oval, Warren Street ve Shepherd’s Bush istasyonlarındaki olayların ardından çevre güvenliğini sağlama çalışmalarının hala sürdüğü, otobüsteki durumun ise halen uzaktan izlendiği belirtiliyor. 
     Polisin, otobüsün üst katında içinde bomba bulunduğundan şüphelenilen bir sırt çantasını kontrol altına almak üzere hazırlık yaptığı da kaydediliyor. 
     Bu arada, saldırıların birer intihar eylemi girişimi olduğunu göz önüne alan polisin, saldırganların tümünün olay yerlerinden sağ olarak kaçtığını düşündüğünü, bu kişileri yakalamak için seri operasyonlar düzenlediği de bildiriliyor. 
     
</TEXT>
</DOC>
