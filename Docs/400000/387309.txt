<DOC>
<DOCNO> 387309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko10.html </URL>
<DATE> 2005/10/17/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Hazine, yarın üç ihale düzenleyecek... 
</HEADLINE>
<TEXT>

     Hazine, yarın, biri YTL cinsinden tahvil, diğerleri de dolar ve avro cinsinden değişken faizli tahvil olmak üzere üç ihale birden düzenleyecek. 
     Hazine Müsteşarlığı'ndan yapılan açıklamaya göre, Hazine yarın, 19 Ekim Çarşamba valörlü 18 Ağustos 2010 itfa tarihli, 5 yıl vadeli, 6 ayda bir değişken kupon ödemeli, Yeni Türk Lirası YTL cinsinden Devlet Tahvili ihalesi yapacak. 
     Tahvilin 22 Şubat 2006 tarihinde yapılacak ilk kupon ödemesi 24 Ağustos 2005 ihraç tarihli 6 ay vadeli referans bono ihalesi sonucuna göre yüzde 9,13 yüzde 7,63 yüzde 1,50 olarak belirlendi. 
     Öte yandan, Hazine yine 19 Ekim Çarşamba valörlü, 13 Ekim 2010 itfa tarihli, 5 yıl vadeli, 6 ayda bir kupon ödemeli, değişken faizli ABD Doları ve Avro cinsinden Devlet Tahvili ihaleleri yapacak. 
     Dolar cinsinden tahvil ihalesi, LIBOR 1,60 yıllık 182 günlük kupon ödemeli olacak. Tahvilin ilk kupon ödeme tarihi 19 Nisan 2006 olarak belirlendi. Kupon ödemeleri, 6 aylık LIBOR oranına 1,60 puan eklenerek bulunacak yıllık faiz oranı üzerinden hesaplanacak. 
     Avro cinsinden tahvil ihalesi ise Euro LIBOR 1,80 yıllık 182 günlük kupon ödemeli olup, ilk kupon ödeme tarihi 19 Nisan 2006 olarak belirlendi. Kupon ödemeleri 6 aylık Euro LIBOR oranına 1,80 puan eklenerek bulunacak yıllık faiz oranı üzerinden hesaplanacak. 
     İhalelerde katılımcılar, 10 bin ABD Doları ve Avro cinsi üzerinden fiyat teklifinde bulunacak. Söz konusu tahvillerin kupon tarihleri 19 Nisan 2006, 18 Ekim 2006, 18 Nisan 2007, 17 Ekim 2007, 16 Nisan 2008, 15 Ekim 2008, 15 Nisan 2009, 14 Ekim 2009, 14 Nisan 2010 ve 13 Ekim 2010 olacak. 
     
</TEXT>
</DOC>
