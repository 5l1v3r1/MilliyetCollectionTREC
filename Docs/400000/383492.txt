<DOC>
<DOCNO> 383492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/yazar/akyol.html </URL>
<DATE> 2005/10/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa ve li Paşa 
</HEADLINE>
<TEXT>


DİPLOMASİ tarihimizin en büyük isimlerinden biri, Hariciye Nazırı ve Sadrazam li Paşa'dır. Bugün AB'ye girmek istememiz gibi, li Paşa da 1856 Paris Kongresi'nde Osmanlı'yı "Avrupa Devletler Hukuku Topluluğu"na sokmuştu. 
Mustafa Reşit ve Keçecizade Fuat'la birlikte Tanzimat'ın üç büyük devlet adamından biridir. 
Bugün size, Fuat ve Süphan Andıç'ların yazdığı "Sadrazam li Paşa" adlı küçük fakat çok değerli eseri tanıtacağım. 
Eren Yayınevi www.eren.com.tr 
1815'te fakir bir kapıcının oğlu olarak dünyaya gelen li, mahalle mektebini bitirdi. Çok iyi lisan kabiliyeti görüldüğü için, on beş yaşında divan k tibi oldu. Dışişleri'nde Tercüme Kalemi'nde çalışması ve mükemmel Fransızcası onu diplomasiye yöneltti. Mustafa Reşit Paşa'nın kabinesinde Dışişleri bakanı olduğunda 33 yaşındaydı. 
37 yaşında sadrazam oldu. 
Diplomaside "Paris Konferansı" ile, iç politikada Islahat Fermanı ve reformlar ile tarihe geçti. Bu otoriter devlet adamı öldüğünde, ünlü Ziya Paşa "geberdi" diye şiir yazacak, yıllar sonra da kabrine gidip gözyaşları dökerek af dileyecekti. Sf. 57 

Lİ Paşa vefatından önce, Sultan Abdülaziz'e hitaben bir "Siyasi Vasiyetname" yazdı, tecrübelerini, dış politikaya ve içerideki ıslahata dair tavsiyelerini anlattı. 
Vasiyetname'sinde li Paşa, "Avrupa bizi yolmak istiyordu" diye yazar, "Avrupa'nın bizim için sürekli endişe kaynağı olduğunu" belirtir. 
Sanayileşen, gelişen Avrupa... Sanayi devrimini kaçırmış ve gayrimüslimlerin milliyetçi isyanlarıyla sarsılan, dağılan Osmanlı... li Paşa'nın siyaseti şudur 
"Avrupa'nın bütün tavsiyelerini kabul etmek bizim için felaket olur... Ama bunu açıkça ifade etmek de hatadır... Avrupa devletlerinin, memleketimizin müdafaası için alakasını çekmek lazımdır." Sf. 63, 68 
Avrupa'yı yatıştırmak için mesela, zaten elimizden çıkmış olan Belgrad kalesinden resmen vazgeçtiğimizi, büyük toprak kayıpları vermediğimizi anlatır. 
İçeride, Osmanlı'nın birbirinden kopuk din ve kavim cemaatlerinden oluştuğunu, bunları "bir kanun" içinde birleştirmek için "eşitlik ve hürriyet" sağlayan ıslahat politikası uyguladıklarını anlatır. Sf. 61, vd 
li Paşa "vatandaşlık bağı" rabıta-i vatandaşi terimini siyaset ve hukuk dilimize sokan ilk devlet adamımızdır. 

ARTIK Rum, Bulgar ve Ermeniler "vatandaş" olarak Müslümanlara eşitti memur olacak, Halife-Padişah'ın ordusunda askerlik yapacaklardı 
Müslümanların tepkisini düşünün... li Paşa, Müslümanların seneler boyu askerlik yaptığını, savaşta kırıldığını, gayrimüslimlerin ise nüfuslarının hızla arttığını, ticaret ve sanayi ile zenginleştiğini belirtir, "Tarih, fethedenlerin, fethedilenler içinde eriyip kaybolduklarının misalleriyle doludur" diye uyarır. Sf. 77 
Avrupalıların, "yolma" amacıyla Osmanlı'dan "özgürlük ve eşitlik" reformları istemesini li Paşa içeride modernleşme, dışarıda diplomasi için kullanır. 
1856 Paris Antlaşması ile Osmanlı " vrupa Devletler Hukuku Topluluğu"na dahil olur. Ali Paşa bu şekilde sağlanan yirmi yıllık barış döneminde yapılan reformları anlatır Hukuk ve idarenin modernleştirilmesi, trenin ve tramvayın gelmesi, eğitimde atılımlar... Sf. 67 
Ve "Aman Sultanım, bu yolda devam" diye vasiyette bulunur. 



</TEXT>
</DOC>
