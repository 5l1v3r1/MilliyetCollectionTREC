<DOC>
<DOCNO> 370999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur33.html </URL>
<DATE> 2005/08/18/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
İpsala sınır kapısında eroin operasyonu... 
</HEADLINE>
<TEXT>

     Edirne’nin İpsala Sınır Kapısı’ndan yurtdışına çıkış yapmak isteyen bir otomobilde, 34 kilogram 800 gram eroinle 9 milimetre çapında 36 mermi ele geçirildi. 
     Edinilen bilgiye göre, Hollanda’dan Türkiye’ye yüklü miktarda sentetik madde getirip, Türkiye üzerinden Hollanda ve diğer Avrupa ülkelerine eroin kaçakçılığı yapılacağı yönünde ihbar alan Edirne Emniyet Müdürlüğü ekipleri, İpsala Sınır Kapısı’ndan yurtdışına çıkış yapmak isteyen Recep Mengüç 39 ile Z.M’nin 27 bulunduğu 12 VSDS plakalı otomobili durdurdu. 
     Otomobilde yapılan aramada, valizlerin içinde presli vaziyette sarı koli bandına sarılı 34 kilogram 800 gram eroinle 9 milimetre çapında 36 mermi bulundu. 
     Emniyetteki sorgularının ardından adliyeye sevk edilen zanlılardan Mengüç çıkarıldığı mahkemece tutuklandı, Z.M. ise tutuksuz yargılanmak üzere serbest bırakıldı. 
     
</TEXT>
</DOC>
