<DOC>
<DOCNO> 371018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonyas10.html </URL>
<DATE> 2005/08/18/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kısa boylu erkekler daha iyi koca oluyor 
</HEADLINE>
<TEXT>

     Uzun boylu erkekleri 'karşı konulmaz' bulan kadınlar, evlilik söz konusu olunca kısaları seçiyor. Araştırmalara göre, kısa boylu erkekler daha güvenilir oluyor. 
     İngiltere'nin ünlü gazetelerinden Daily Mail'de çıkan bir habere göre, kadınlar kendilerinden kısa boylu erkeklerle evlenmeyi tercih ediyor. 
     'Mükemmel erkek' denince akla uzun boylu, esmer ve yakışıklı tipler gelmesine rağmen, yapılan araştırmalar bu inanışın, 'ideal koca' tanımına uymadığını gösteriyor. 
     
     İşte isapatları 

     Hollywood çiftleri arasındaki boy farkı da, İngiltere'de yapılan araştırmayı doğruluyor. Uzun yıllar evli kalan Tom Cruise ve Nicole Kidman çiftinde, Kidman'ın boyu eski eşinden bir hayli uzundu. Kidman evlenmek için kendinden kısa bir erkek seçerken, sadece flört amaçlı olarak uzun boylu yönetmen Steven Bing'i tercih etmişti. Tom Cruise'un yeni sevgilisi ve müstakbel eşi Katie Holmes'un da ünlü aktörden uzun olması, onun ideal bir koca imajı çizdiğini kanıtladı. Bu tezi destekleyen bir diğer ünlü çift ise Penny Lancaster ve Rod Stewart oldu. 
     
     'Kibar olmuyorlar' 

     Daily Mail gazetesinde yayımlanan araştırma sonuçları, çelişkili bir gerçeği de ortaya çıkardı. Araştırmaya katılan kadınların çoğu, uzun boyluları daha seksi bulduklarını açıkladı. Polonyalı antropolog Dr. Boguslow Pawlowski, bu çelişkiyi şöyle yorumladı "Uzun boylu erkekler kendilerine daha çok güvenir ve daha sosyal olurlar. Ancak, kibarlıkları tartışılır. Şiddet içeren tavırlar sergileyebilirler. Bu yüzden kadınlar evlilik söz konusu olduğunda güven veren kısa erkekleri tercih eder." 
     
</TEXT>
</DOC>
