<DOC>
<DOCNO> 374580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/guncel/gun02.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'İki diploma'ya rektör tepkisi 
</HEADLINE>
<TEXT>


Bakan Çelik'in, meslek liselilerin fark derslerini vererek genel lise diploması almasını sağlayacak yeni formülüne rektörler tepkili. Akbulut Kanunlara karşı hile olur 

BAHAR ATAKAN Ankara 

Milli Eğitim Bakanı Hüseyin Çelik'in meslek ve imam hatip lisesi İHL öğrencilerinin genel lise diploması alabilmesinin yolunu açan düzenleme üzerinde çalışıldığını açıklaması, rektörlerin tepkisini çekti. 
Farklı katsayı uygulamasını kaldıracak yeni formüle göre, meslek ve İHL öğrencileri, genel liseyle aralarındaki fark derslerini vererek 2 diploma sahibi olabilecek. Meslek ve İHL öğrencileri, genel lise öğrencileriyle aralarındaki konu açığını ek derslerle kapatacak. Düzenlemeye tepki gösteren rektörlerin görüşleri şöyle 
Engin Ataç Anadolu Üniversitesi Meslek liselerinden genel liseye kaçışı değil, tersini yapmak zorundayız. Katsayılar dolayısıyla önlerinde baraj var ama doğrusu bu. Bu sistemi bozmak yerine meslek lisesine giden çocuğun kafasından üniversite fikrini silmek gerek. Nusret Aras Ankara Üniversitesi Bu öğrencilerin ortaöğretim başarı puanları hangi diplomaya göre olacak Ortaöğretim başarı puanı meslek liselerinin düşük. İyileştirme olmaz, sadece 2. diploması olur elinde. Yüz binlerce öğrenciyi kendi hedefinden ayırmakla sonuç alınamaz.Ural Akbulut ODTÜ 'Belli dersleri geçenler lise diploması alır' denilirse kanunlara karşı hile olur. Eğer bu düzenleme düşünülüyorsa meslek ve İHL okullarının sayısı fazla demektir. Elektrik okuyan çocuğun sosyoloji okuması için genel liseye oranla mesleki eğitime 7 kat fazla para harcanmıyor. Bu bir popülizm işareti.YÖK Üyesi Türkan Saylan Meslek liselerinin meslek lisesi olarak kalması, ilkelerin bozulmaması gerek. "By-pass"lar yapılarak, alınan kararların bozulması yararlı değil. Amacın İHL mezunlarını kurtarmak olduğunu herkes biliyor. 

Çelik ne demişti 

Bakan Çelik, önceki gün yaptığı açıklamada, "Şu anda lise mezunları fark dersi verip meslek lisesi diploması alabiliyor. Bu hakkı diğerlerine de tanımak istiyoruz. İmam hatip liselerinde genel liselerdeki edebiyat, fen gibi kollara göre fark dersleri oluşabiliyor" demişti. Çelik, düzenlemenin kamuoyunda tartışılması gerektiğini de söylemişti. 

Lise çalışması sürüyor 

MEB yetkilileri, düzenlemenin "AB'ye uyum amacıyla" yapılacağını belirtirken, Talim ve Terbiye Kurulu Başkanlığı'nda "tüm lise türlerini birleştirerek, meslek - genel lise ayrımını kaldıracak" proje üzerindeki çalışmanın sürdüğü öğrenildi. Lise türleri kalkacağı için, ÖSS'de öğrencilerin puanları farklı katsayılarla çarpılmayacak. 

Kim hangi dersi alıyor 

4 yıllık lise uygulaması kapsamında meslek, İHL ve genel lise öğrencileri 9. sınıfta, Dil ve Anlatım, Türk Edebiyatı, Tarih, Inkılap Tarihi ve Atatürkçülük, Coğrafya, Matematik, Fizik, Kimya, Biyoloji, Sağlık Bilgisi, Felsefe, Yabancı Dil, Beden Eğitimi, Milli Güvenlik Bilgisi, Trafik-İlkyardım dersleri alacak. Genel lise öğrencilerinin alacağı Din Kültürü dersi İHL'de okutulmayacak. 


</TEXT>
</DOC>
