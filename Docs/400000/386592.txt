<DOC>
<DOCNO> 386592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun02.html </URL>
<DATE> 2005/10/14/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Rice, Rusya'ya gidiyor 
</HEADLINE>
<TEXT>

     ABD Dışişleri Bakanı Condoleezza Rice'ın yarın Rusya'ya gideceği ve ertesi gün Rus liderlerle görüşmelerde bulunacağı bildirildi. 
     ABD Dışişleri Bakanlığı Sözcüsü Sean McCormack, Rice'ın yarın Rusya'nın başkenti Moskova'ya gideceğini, cumartesi günü Rusya Devlet Başkanı Vladimir Putin ve Dışişleri Bakanı Sergey Lavrov ile görüşeceğini belirtti. 
     McCormack, yarın sabah Fransa Cumhurbaşkanı Jacques Chirac ve Dışişleri Bakanı Philippe Douste-Blazy ile görüşmesi beklenen Rice'ın öğleden sonra Paris'ten ayrılacağını ve geceyi Moskova'da geçireceğini söyledi. 
     Rus liderlerle görüşmesinin ardından Rice'ın Londra'ya giderek, İngiltere Dışişleri Bakanı Jack Straw ile akşam yemeği yemesi, pazar günü sabah da Başbakan Tony Blair ile görüşmesi bekleniyor. 
     Rice, Orta Asya turunun son durağı olan Tacikistan'dan Fransa'ya gelmişti. 
     
</TEXT>
</DOC>
