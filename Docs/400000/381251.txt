<DOC>
<DOCNO> 381251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonyas02.html </URL>
<DATE> 2005/09/24/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
ABD basını Türk film imparatorluğu tekrar yükselişte... 
</HEADLINE>
<TEXT>

     New York Türk Filmleri Festivali’ni duyuran haftalık Down Town Express gazetesi, "Türk Film İmparatorluğu tekrar yükselişe geçti" yorumunu yaptı. 
     Bu yıl yedincisi düzenlenen New York Türk Filmleri Festivali bugün başladı. Festivali duyuran haftalık Down Town Express gazetesi, "Türk Film İmparatorluğu’nun" tekrar yükselişe geçtiğini belirtti. 
     Festival yöneticilerinden Mevlüt Akkaya’nın "Bir zamanlar Türkiye, dünyanın en büyük film endüstrilerinden birine sahipti" sözlerine yer veren gazete, "Son on yıla gerek Türkiye’de gerekse Türkiye dışında yaşayan film yapımcıları sayesinde Türk filmleri tekrar yükselişe geçti" yorumunu yaptı. 
     2 Ekim’e kadar devam edecek festival boyunca Duvara Karşı, GORA, Karpuz Kabuğundan Gemiler Yapmak, Yazı Tura, Kebab Connection başta olmak üzere pek çok kısa ve uzun metrajlı filmin gösterimi gerçekleştirilecek. 


     ANKA 
     
</TEXT>
</DOC>
