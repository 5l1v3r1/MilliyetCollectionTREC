<DOC>
<DOCNO> 389513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/soneko46.html </URL>
<DATE> 2005/10/25/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
DPT'den Galataport açıklaması Eksiklikler için yazı yazılmıştır 
</HEADLINE>
<TEXT>

     Devlet Planlama Teşkilatı Müsteşarlığı, Galataport ihalesi ile ilgili Müsteşarlığın yaptığı işlemin, usul yönünden bazı eksikliklerin giderilmesi için Özelleştirme İdaresi Başkanlığı'na yazı yazılması olduğunu bildirdi. 
     Müsteşarlıktan yapılan yazılı açıklamada, bugün bir gazetede yer alan ''Galataport ihalesi dosyasının iade edildiği''ne ilişkin habere açıklık getirildi. 
     DPT'nin, Yüksek Planlama Kurulu'nun YPK sekreterya hizmetlerini gördüğünün hatırlatıldığı açıklamada, yapılan işlemin, dosyanın iadesi olmadığı belirtilerek, yap-işlet-devret modeliyle gerçekleştirilen projelerde Yüksek Planlama Kurulu'nun ihaleyi onaylamasının söz konusu olmadığı belirtildi. YPK'nın, ihaleyi kazanan şirket ile ilgili idare arasında imzalanacak olan ''uygulama sözleşmesini'' onayladığının kaydedildiği açıklamada, ''yapılan işlem de bunu sağlamaya yöneliktir'' denildi. 

     
</TEXT>
</DOC>
