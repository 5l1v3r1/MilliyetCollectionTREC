<DOC>
<DOCNO> 371044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/ekonomi/eko08.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 52 trilyon tüketici kredisi 
</HEADLINE>
<TEXT>


ANKARA Milliyet 

Konut ve otomobil başta olmak üzere tüketici kredilerine yönelik ilgi artarak devam ediyor. 5 - 12 Ağustos tarihleri arasındaki bir haftalık dönemde bankalardan günlük 52 milyon YTL trilyon lira tüketici kredisi kullanıldı. 
Tüketici kredileri sözkonusu dönemde 362.4 milyon YTL artış göstererek 21 milyar 786 milyon YTL'ye çıktı. Tüketici kredileri 5 Ağustos'ta 21 milyar 423.3 milyon YTL trilyon lira düzeyinde bulunuyordu. Tüketici kredilerinin dağılımı şöyle oldu Konut 7 milyar 426 milyon YTL. Taşıt 5 milyar 291 milyon YTL. Diğer krediler 9 milyar 69 milyon YTL. Bireysel kredi kartı kullanımında 12 Ağustos itibarıyla, taksitli alışveriş toplamı 4.6 milyar YTL, taksitsiz kredi kartlı alışverişler ise yaklaşık 10.9 milyar YTL oldu. 
Tüketici kredisi kullandıran bankaların dağılımında 13.2 milyar YTL ile özel bankalar ilk sıradaki yerini korudu. Kamu bankaları 6.4 milyar YTL, yabancı bankalar da 2.2 milyar YTL tüketici kredisi kullandırdı. 



</TEXT>
</DOC>
