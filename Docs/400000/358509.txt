<DOC>
<DOCNO> 358509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/guncel/gun12.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karlovy Vary'de 3 Türk yapımı 
</HEADLINE>
<TEXT>


Sinema dünyasının A sınıfı film festivallerinden Karlovy Vary'de 3 Türk yapımı gösteriliyor 

ALİN TAŞÇIYAN 

En İyi 10 Türk Filmi'nin dünya prömiyerini geçen yıl yapan Karlovy Vary Film Festivali, bu yıl programına 3 Türk yapımı aldı. Uğur Yücel'in "Yazı Tura"sı, Yeşim Ustaoğlu'nun "Bulutları Beklerken"i ve cuma günü Türkiye'de vizyona girecek Türk-Yunan ortak yapımı "Eve Dönerken Omiros" Çek sinemaseverlere sunulacak. 3 film de 9 Temmuz'a kadar devam eden festivalin Bir Başka Manzara bölümünde yer alıyor. 

Ünlüleri ağırlıyor 
Karlovy Vary, 40. yaşını görkemli bir programla kutluyor. Matt Dillon ve Sharon Stone'dan, Atom Egoyan ve Alexandre Payne'e ünlü oyuncu ve yönetmenleri ağırlayan festivalin filmleri de iddialı. Ustalara Saygı bölümlerinde Robert Redford, Sam Peckinpah ve Liv Ullman yer alıyor. Yarışmaya seçilen 14 film arasında önemli yönetmenlerin sosyal içerikli, tarihin ve günümüzün politik gelişmelerine eğilen yapıtları göze çarpıyor Fransa'da yaşayan Şilili usta Raoul Ruiz'den "Le domain perdu" Kayıp Mülk Macar sinemasının first lady'si Martha Meszaros'tan "A Temetettlen Halott" Gömülmemiş Adam İngiliz oyuncu-yönetmen Colin Nutley'den "The Queen of Sheba's Pearls" Saba Melikesi'nin İncileri Çek estet Martin Sulik'ten "Sluneçni Stat" Güneşin Kenti "Hırsız" ile Oscar'a aday olan Rus yönetmen Pavel Çukray'dan "Voditel dlja Very" Vera için Şoför İtalya'nın kalburüstü yönetmenlerinden Roberto Faenza'dan "Alla luce del sole" Gün Işığında . 


</TEXT>
</DOC>
