<DOC>
<DOCNO> 383685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonyas02.html </URL>
<DATE> 2005/10/03/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Mahmut Tuncer, ezilme tehlikesi atlattı 
</HEADLINE>
<TEXT>

     Şanlıurfa'da bir açılışa katılan türkücü Mahmut Tuncer, yaşanan izdiham nedeniyle ezilme tehlikesi atlattı. 
     Bahçelievler Mahallesi'nde faaliyete giren bir alışveriş merkezinin açılışına katılan Tuncer, merkezin önünde konser vermek istedi. 
     Ancak kendisini daha yakından görmek isteyen hayranlarının ilgisi nedeniyle zor anlar yaşayan ve konseri iptal eden Tuncer, korumalarının da yetersiz kalmasıyla bir anda kalabalığın ortasında kaldı. 
     Tuncer, daha sonra koruma görevlilerinin yardımıyla içeriye alınırken, yapılan anonslara rağmen kalabalık dağılmayınca, marketin açılışı bir kaç saat ertelendi. 
     Bu arada, marketin önündeki ışıklandırma direklerini de kıran kalabalığı, olay yerine gelen çevik kuvvet ekipleri dağıttı. 
     
</TEXT>
</DOC>
