<DOC>
<DOCNO> 371326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonyas11.html </URL>
<DATE> 2005/08/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Roma dönemine ait konser salonu 
</HEADLINE>
<TEXT>

     Burdur'un Ağlasun İlçesi'nde, kazı çalışmaları devam eden Sagalassos Antik Kenti'nde, Roma dönemine ait konser binasının giriş bölümü bulundu. 
     Kazı Başkanı Prof. Marc Waelkens'tenin verdiği bilgiye göre, Sagalassos Antik Kenti'nde süren kazılarda, MS 1. yüzyıl sonu ile 2. yüzyıl başlarına ait olduğu tahmin edilen konser binasının Odeon giriş bölümü ortaya çıkarıldı. 
     Bulunan bölümün, o dönemlerde yaşanan şiddetli depreme rağmen diğer yapılara nazaran daha sağlam olduğu belirtildi. Kapalı konser binasının, Sagalassos Antik Kenti'nde ikinci eğlence yeri olarak hizmet verdiği, Büyük Tiyatro'da yapılan eğlence sonrasında şehrin ileri gelenlerinin eğlenceyi burada sürdürdükleri kaydedildi. 
     Konser binasının asıl kazı çalışmalarına gelecek yıl devam edileceği bildirildi. 
     Bu arada, Burdur Müze Müdür Ali Ekinci, İl Kültür ve Turizm Müdürü Yalçın Hatunoğlu ile Kültür ve Turizm Bakanlığı kazı temsilcisi Sabri Aydal, ortaya çıkartılan konser binasında incelemelerde bulundu. 
     
</TEXT>
</DOC>
