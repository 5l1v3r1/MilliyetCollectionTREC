<DOC>
<DOCNO> 369378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonyas03.html </URL>
<DATE> 2005/08/12/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Brad Pitt'in bahçesine izinsiz giren paparazzi gözaltında 
</HEADLINE>
<TEXT>

     Amerikalı aktör Brad Pitt’in California’daki evinin bahçesine izinsiz giren bir gazeteci gözaltına alındı ve gazeteci hakkında dava açıldı. 
     Polis yetkilileri, People dergisi için çalışan Jeffrey Weiss adlı gazetecinin, Pitt’in Santa Barbara’daki evinin bahçesine girdiği için gözaltına alındığını söylediler. 
     Bir televizyon kanalı, Weiss’in bahçeye, Brad Pitt’in ünlü yıldız Angelina Jolie’nin oğlu için verdiği doğum günü partisini izlemek amacıyla girdiğini duyurdu. 
     Polis yetkilileri, Pitt’in güvenlik görevlilerinin, gazetecinin evin kolaylıkla görüldüğü bir tepeye çıktığını fark ettiklerini ve Weiss’i yakalayarak polis çağırdıklarını belirtiler. 
     Yanında bir dürbün bulunan Weiss’in aracının araştırıldığı ve bilgisayarında, People yetkililerinin kendisinden evi gözetlemesini ve olabilecek ilginç şeyleri not etmesini istedikleri bir elektronik posta bulunduğu kaydedildi. 
     Yasadışı yollardan özel mülke girmekle suçlanan Weiss’in davası, 8 eylülde görülecek. 
     
</TEXT>
</DOC>
