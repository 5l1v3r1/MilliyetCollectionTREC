<DOC>
<DOCNO> 384071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/spor/aspo.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a dört as 
</HEADLINE>
<TEXT>


Beşiktaş, İstanbul'da Bolton ile Zenit'i ağırlayacak, Sevilla ve Guimaraes ile deplasmanda kozlarını paylaşacak. Siyah - Beyazlılar, ilk üç takım arasında yer alırsa, bir üst tura adını yazdıracak 


UEFA Kupası'ndaki tek temsilcimiz olan Beşiktaş, H Grubu'nda birbirinden güçlü takımlarla eşleşti. Siyah - Beyazlılar, ilk maçını 20 Ekim'de İstanbul'da İngiltere Premier Ligi ekiplerinden Bolton Wanderers ile oynayacak. İkinci maçında 3 Kasım'da Sevilla ile karşılaşacak olan Siyah - Beyazlılar, grubun son iki sınavını 1 Aralık'ta İstanbul'da Rus ekibi Zenit Petersburg, 14 Aralık'ta da Portekiz'de Guimaraes önünde verecek. 
Rakipler ne kadar güçlü olursa olsun, Beşiktaş bu gruptan çıkabilecek şansa sahip. Kartal'ın yapması gereken tek şey, sadece gerçek Kartal gibi oynamak... 

İstanbul tehlikesi 

Sevilla Teknik Direktörü Juande Ramos, gruptaki en tehlikeli maçlarını İstanbul'a Beşiktaş'a karşı oynayacaklarını açıkladı. Gruptaki en dişli rakibin Bolton olduğunu belirten Ramos, "İngiliz liginin gücünü ve bulunduğu konumu göz önüne alırsak Bolton'un en zorlu rakip olduğunu düşünüyorum. Önemli futbolcuları var. Daha sonraki zorlu rakip ise Beşiktaş. Türk Futbolu, çok sert bir yapıya sahip. Beşiktaş ile İstanbul'a oynayacak olmamız bizim için dezavantaj" dedi. 

İlk üç yeter 

UEFA Kupası'nda gruplarında ilk 3 sırayı alacak toplam 24 takım bir üst tura çıkıp, yoluna devam edecek. Şampiyonlar Ligi'ndeki grupları 3. sırada tamamlayan 8 takımın da katılımıyla UEFA'da toplam 32 takım yeniden buluşacak. Grup karşılaşmalarının ardından maçlar eleme usulü olarak yapılacak. 

Bolton Wanderers 
Kaptan Okocha 

1874 yılında kurulan Mavi - Beyazlı Bolton Wonderers'te Fenerbahçe'nin eski futbolcusu Nijeryalı Okocha da yer alıyor. Fransız N'Gotty, İspanyol Ivan Campo, Japon Nakata, Senegalli El Hadji Diouf, Meksikalı Jared Borgetti ve Danimarkalı Henrik Pedersen önemli futbolcularından bazıları. İlk turda Bulgaristan'ın Lokomotiv Plovdiv takımını iki maçta da 2-1 yenerek eleyen Bolton, İngiltere Premier Ligi'nde 8 hafta sonunda 14 puanla beşinci sırada bulunuyor. 

IDEAL 11 
Jaaskelainen 
Hunt 
N'gotty 
Giannakopoulos 
Campo 
Okocha 
Gardner 
Jaidi 
Pedersen 
Nakata 
Diouf 

KARNESİ 
Tarihinde Avrupa kupalarına ilk kez katılan Bolton, Lokomotiv karşısında iki galibiyet aldı. 

VITORIA GUIMARAES 
Bu yıl formsuz 

1922'de kurulan Siyah - Beyazlı ekip, Portekiz Ligi'nde geçen sezon beşinci olarak UEFA bileti almasına rağmen bu sezon kötü bir performans sergiliyor. Altı hafta sonunda sadece bir kez galibiyet alabilen takım, beş yenilgiyle 18 ekipli ligde 15. sırada bulunuyor. Kadrosundaki 12 yabancının 5'i Brezilyalı olan Vitoria, Polonya'nın Visla Krakow takımını 3-0 ve 1-0'lık sonuçlarla eleyerek, grup maçları oynamaya hak kazandı. 

IDEAL 11 
Paiva 
Mario Sergio 
Dragoner 
Medeiros 
Helder Cabral 
Moreno 
Svard 
Tiago Targino 
Benachour 
Neca 
Saganowski 

KARNESİ 
UEFA Kupası'nda 10, Kupa Galipleri Kupası'nda da 1 kez boy gösterdi. UEFA Kupası'nda 36 maçta 12 galibiyet, 8 beraberlik alan Vitoria, 16 kez sahadan yenik ayrıldı. Kupa Galipleri'nde de oynadığı iki maçta 1 galibiyet, 1 yenilgi aldı. Kupalarda 37 gol atan Guimaraes, kalesinde 54 gol gördü. 

ZENIT St. PETERSBURG 
Yabancısı bol 

UEFA Kupası'nda gruptan önce iki tur geçen tek takım olan Zenit, ön elemede Avusturya'nın Pasching ekibini 2-2 ve 1-1'lik skorlarla geçti. Rus ekibi, birinci turda da evinde golsüz berabere kaldığı Yunanistan'ın AEK takımını rakip sahada 1 - 0 yenerek gruplara kaldı. Zenit, Rus Ligi'nde 25 maç sonunda 45 puanla 4. sırada bulunuyor. Takımda Norveçli Hagen, Makedon Cadikovski gibi isimler de forma giyiyor. 

IDEAL 11 
Contofalsky 
Flachbart 
Hagen 
Skrtel 
Mares 
Anyukov 
Gorshkov 
Radimov 
Spivak 
Kerzhakov 
Arshavin 

KARNESİ 
Zenit, Avrupa'da 38 maçın 19'unu kazanırken, 11'ini kaybetti, 8'inde ise berabere kaldı. 9 kez Avrupa kupalarına katılan Rus ekibi, UEFA'da 26 maçta 10 kez galip geldi, 7'sinde berabere kaldı, 9'unu kaybetti. 

SEVILLA 
İspanyol boğası 

İspanya'nın köklü kulüplerinden Sevilla, 1895'te kuruldu. Kırmızı - Beyazlı takımın 29 kişilik kadrosunda Arjantinli Saviola, Brezilyalı Luis Fabiano, Malili Kanoute gibi ünlü yabancı oyuncularını yanı sıra, Brezilyalı Daniel ve Renato, İtalyan Maresca, Portekizli Makukula ile Yugoslav Dragutinovic gibi yabancı oyunlar yer alıyor. Almanya'nın Mainz takımı karşısında deplasmanda 0-0 ve evindeki 2-0'lık sonuçla gruplara kalan Sevilla, İspanya Ligi'nde 1 galibiyet, 3 beraberlik ve 2 yenilgi ile 6. haftada 6 puanla 15. sırada yer alıyor. 

IDEAL 11 
Notario 
Castedo 
Daniel 
L.Fabiano 
Renato 
Kanoute 
Navas 
Correia 
Dragutinovic 
Ocio 
Maresca 

KARNESİ 
Avrupa'daki 38 maçın 16'sını kazandı, 10 kez berabere kaldı, 12 yenilgi aldı. İspanya'da bir kez lig 1945-46 , üç kez kupa şampiyonu oldu. 

DİĞER GRUPLAR 

A GRUBU 
Monaco Fransa 
Slavia Prag Çek Cum 
Hamburg Alm 
CSKA Sofya Bul 
Viking Nor 

B GRUBU 
L.Moskova Rus 
Espanyol İsp 
Palermo İta 
Brondby Dan 
Maccabi Tikva İsr 

C GRUBU 
H.Berlin Alm 
Lens Fra 
Sampdoria İta 
S.Bükreş Rom 
Halmstads İsv 

D GRUBU 
Alkmaar Hol 
Middlesbrough İng 
Dnipro Ukr 
Grasshoppers İsv 
L.Lovech Bul 

E GRUBU 
Roma İta 
Basel İsv 
Kızılyıldız S K 
Strasbourg Fra 
Tromso Nor 

F GRUBU 
CSKA Moskova Rus 
Marsilya Fra 
Heerenveen Hol 
L.Sofya Bul 
D.Bükreş Rom 

G GRUBU 
Stuttgart Alm 
PAOK Yun 
S.Donetsk Ukr 
Rennes Fra 
R.Bükreş Rom 


</TEXT>
</DOC>
