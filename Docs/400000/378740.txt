<DOC>
<DOCNO> 378740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur18.html </URL>
<DATE> 2005/09/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Balkonda ders çalışırken kurşunla yaralandı 
</HEADLINE>
<TEXT>

     
     Uğur ADUTALP TEKİRDAĞ, DHA 
     
TEKİRDAĞ’da birbirlerine ateş eden iki kişi, evinin balkonunda ders çalışan 13 yaşındaki Arda Karaçalı'nın yaralanmasına neden oldu. 
     Merkez Aydoğdu Mahallesi’ndeki Neşe Apartmanı’nın önüne gelen 27 yaşındaki Cemil Çapan, daha önceden kavgalı olduğu 3'üncü katta oturan 36 yaşındaki Hayati Ayan’ı vurmak için yoldan av tüfeğiyle ateş açtı. Hayati Ayan da evihdeki av tüfeğiyle cevap verdi. Yoldan ateş açan Cemil Çapan’ın tüfeğinden çıkan saçmalar 2’nci kattaki evlerinin balkonunda ders çalışan Arda Karaçalı’nın yaralanmasına neden oldu. Sağ yanağına isabet eden saçmalarla yaralanan 13 yaşındaki Arda Karaçalı, ambulansla Tekirdağ Devlet Hastanesi’ne kaldırıldı. 
     Gelen polisler Hayati Ayan’ı evde yakalayarak gözaltına aldı. Arda Karaçalı'nın yaralanmasına neden olan Cemil Çapan kısa bir süre sonra yakalandı. Ayan ile Karaçalı, sevk edildikleri mahkeme tarafından tutuksuz yargılanmak üzere serbest bırakıldı. 
     
</TEXT>
</DOC>
