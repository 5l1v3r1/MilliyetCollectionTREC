<DOC>
<DOCNO> 363451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo24.html </URL>
<DATE> 2005/07/22/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Çaykur Rizespor, Ergin Yücetaş ile 3 yıllık sözleşme imzaladı... 
</HEADLINE>
<TEXT>

     Çaykur Rizespor, dış transferde orta saha oyuncusu Ergin Yücetaş ile 1 yılı opsiyonlu olmak üzere 3 yıllık sözleşme imzaladı. 
     Kulüp Asbaşkanı Erol Yıldırım, AA muhabirine yaptığı açıklamada, Samsunspor'dan ayrılan Ergin Yücetaş ile dün akşam Hollanda'da 1 yılı opsiyonlu olmak üzere 3 yıllık sözleşme imzaladıklarını söyledi. Ergin'in genç ve uzun yıllar Çaykur Rizespor'a hizmet edecek bir oyuncu olduğunu belirten Yıldırım, ''Kendisi Hollanda kampında takımla birlikte çalışmalarını sürdürüyor. Amacımız kaliteli oyuncularla kadromuzu güçlendirerek üst sıralar için mücadele etmek'' dedi. 
     Yabancı transferi konusuna da değinen Yıldırım, ''Biraz daha sabır istiyoruz. Lig bitmeden çok kaliteli oyuncuları kadromuza katacağız. İşe yaramaz, yabancı kontenjanını doldurmak için transfer yapmak istemiyoruz. Seyircilerimiz bize güvensin. Lig başlamadan bir hafta önce yabancı oyuncularımızı da kadromuza katmış olacağız'' diye konuştu. 
     
</TEXT>
</DOC>
