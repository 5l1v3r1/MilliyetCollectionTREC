<DOC>
<DOCNO> 360362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun40.html </URL>
<DATE> 2005/07/12/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Straw Türkiye'nin stratejik önemi büyük... 
</HEADLINE>
<TEXT>

     İngiltere Dışişleri Bakanı Jack Straw Avrupa Parlamentosu AP Dışişleri Komisyonu’nda yaptığı açıklamada Avrupa’nın sınırının Türkiye’nin doğusu olduğunu söyledi. 
     Stratejik olarak bakıldığında Türkiye’nin AB üyesi olması gerektiğini söyleyen Straw, "Dünya artık istikrarlı değil. Türkiye ya batıya dahil olacak ya doğuya. Şimdi soruyorum hangisini tercih edersiniz" dedi. 
     ABHaber sitesinde yer elen açıklamaya göre Türkiye’nin önüne Kopenhag kriterlerinden başka taleplerle konmayacağını söyleyen Straw, "AB’nin Türkiye’ye karşı yükümlülüğü vardır. 
     Bu yükümlülüğümüzü yerine getirmeliyiz. Genişleme konusunda hız kesilmesi Romanya, Bulgaristan, Türkiye ve Hırvatistan’ın üyeliğinin hazmedilmesi sırasında olabilir. 
     AB’nin bu ülkeleri belki hazmetmek için zamana ihtiyacı olabilir" diye konuştu. 
     Türkiye’nin son iki yıldır çok büyük reformlar yaptığını kaydeden Straw ayrıca "Türkiye’yi itmek uzaklaştırmak yerine yanımıza çekmeliyiz. Türkiye ile müzakereler 3 Ekim’de başlayacak Bu müzakereler diğer ülkeler ile nasıl yapıldıysa, Türkiye ile de öyle yapılacak. 
     Yani Türkiye’nin önüne farklı kriterler koymadan" dedi. 

     
</TEXT>
</DOC>
