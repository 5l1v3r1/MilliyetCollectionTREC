<DOC>
<DOCNO> 371487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo18.html </URL>
<DATE> 2005/08/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Sıralama turlarında Alonso, 329.5 kilometre ortalama hıza ulaştı 
</HEADLINE>
<TEXT>

     Formula 1 Türkiye Grand Prix'si sıralama turlarında en yüksek hıza ulaşan pilot Fernando Alonso oldu. 
     Renault pilotu İspanyol Alonso, pistte 329.5 kilometre ortalama hıza ulaşırken, McLaren Mercedes pilotu Juan Pablo Montoya ise 326.3 kilometreyle en yüksek hıza ulaşan ikinci, Renault'un İtalyan pilotu Giancarlo Fisichella da 325.3 kilometre ile üçüncü pilot oldu. 
     Pilotlar içinde 300 kilometreyi yalnızca Sauber Petronas'dan Jacques Villeneuve, Jordan Toyota'dan Narain Karthikeyan ve Minardi Cosworth'den Robert Doornbos geçemedi. 
     Sıralama turlarını ilk sırada tamamlayan McLaren Mercedes pilotu Kimi Raikkonen ise 323.7 kilometreyle 5. en yüksek hıza imza attı. 
     
     8. VİRAJ ZORLADI 
     Pilotların 2 gündür pistte en çok zorlandıkları bölüm 8. viraj oldu. 
     Bu virajın giriş ve çıkışında birçok pilot spin atıp pistten çıktı. 
     
     GÜRSOY VE ÖZAYDINLI PİSTTE 
     Galatasaray Kulübü İkinci Başkanı Ergun Gürsoy ile Fenerbahçe Kulübü Asbaşkanı Murat Özaydınlı, bugün İstanbul Park Pisti'ndeydi. 
     İkili, Ferrari'nin padoktaki motorevini ziyaret edip, yarış direktörü Jean Todt ile bir süre sohbet etti. 
     
</TEXT>
</DOC>
