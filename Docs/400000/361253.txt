<DOC>
<DOCNO> 361253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/spor/spo15.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ponte evinde kral 
</HEADLINE>
<TEXT>


Lider, deplasmanda kaybettiği puanlarla Fluminense'ye yakalandı. Ama bugüne kadar sahasında alabileceği 15 puanın 13'ünü toplayan Ponte Preta, formsuz Figueirense'ye şans tanımayacaktır 


Figueriense ligde 11 maçta henüz 2 galibiyet alabildi, ve diplerden kurtulma mücadelesi veriyor. Misafir ekibin şansı az. 

Fluminense - Sao Caetano 
Fluminense son 4 maçta aldığı 3 galibiyetle lider Ponte Preta'yı yakaladı. Sao Caetano'nunsa 5 maçta 4 puanlık deplasman performansı iç açıcı değil. Ev sahibi galibiyete yakın. 

Internacional - Juventude 
Internacional, ikisi deplasmanda üst üste üç galibiyetle zirve yarışına ortak oldu. Formda Wagner ve Sobis'in karşısında Carlos'un sırtladığı Juventude'nin işi zor. Favori ev sahibi. 

Santos - Sao Paulo 
Robinho, Leo ve Ricardinho gibi yıldızlarıyla şampiyonluğun güçlü adayları arasında yer alan Santos, kendi evinde Sao Paulo'yu geçecek güçte. 

Parana - Corinthians 
Parana, gol yemeden kazandığı üst üste üç galibiyetle çıkışta. Güçlü mali yapısı ve transferleriyle Corinthians da şampiyonluğun güçlü adayı. Üç ihtimalli bir maç. 

Coritiba - Botafogo 
Botafogo sezon başındaki çıkışını sürdüremeyerek düşüşe geçti. 4 haftadır kaybeden Siyah-Beyazlılar'ın iç sahada başarılı Coritiba karşısında şansı az. 


</TEXT>
</DOC>
