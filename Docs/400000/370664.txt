<DOC>
<DOCNO> 370664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo47.html </URL>
<DATE> 2005/08/17/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Tekvando'da Filiz Nur Aydın ve Abdullah Sertçelik gümüş madalya kazandı 
</HEADLINE>
<TEXT>

     23. Dünya Üniversiteler Yaz Spor Oyunları UNIVERSIADE 2005 tekvando müsabakalarında, Türk sporcular günü 2 gümüş madalyayla tamamladı. 
     Kültürpark Fuar 4 Nolu Hol’de bugün 4 sıklette müsabakalar yapılırken, Türk Milli Takımı’ndan bayanlar artı 72 kiloda Filiz Nur Aydın ve erkekler 72 kiloda Abdullah Sertçelik gümüş madalyaya ulaştı. 
     Filiz Nur Aydın, ilk turda Bosna Hersek’ten Andrea Simunic’i 8-0, çeyrek finalde ABD’den Lauren Cahoon’u 3-2, yarı finalde de Rus Maria Konyakhina’yı 1-0 yenerek finale yükseldi. Finalde Hollandalı Yvonne Luttikhuis ile karşılaşan Filiz Nur Aydın 3-3 sonuçlanan müsabakayı ceza puanı fazla olduğu için kaybetti ve gümüş madalyayla yetindi. 
     Erkekler 72 kiloda Abdullah Sertçelik de ilk turda Irak’tan Tair Alwan’ı 6-3, ikinci turda Nijerya’dan Michael Obiorah’ı 3-1, çeyrek finalde Brezilya’dan Diaogo Silva’yı 10-9, yarı finalde de Ermenistan’dan Arman Yeremyan’ı 10-9 yenerek finale yükselmeyi başardı. Sertçelik, final müsabakasında Tayland’dan Patiwat Tongsalap’a 6-5 yenildi ve gümüş madalya aldı. 
     Bayanlar 59 kiloda Hamide Bıkçın Tosun, Vietnamlı Hoai Nguyen’e 12-8 ve erkekler artı 84 kiloda İbrahim Mercimek, yine Vietnamlı Van 
     Hung Nguyen’e 7-6 yenilerek ilk turda elendi. 
     Bayanlar artı 72 kiloda dereceye giren sporculara madalyalarını final karşılaşmalarını izleyen Devlet Bakanı ve Başbakan Yardımcısı Mehmet Ali Şahin verdi. 
     
</TEXT>
</DOC>
