<DOC>
<DOCNO> 394473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/spor/ydilmen.html </URL>
<DATE> 2005/11/13/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Çok kötü 
</HEADLINE>
<TEXT>



İsviçre dünyanın en medeni ülkesi. İstiklal marşımız okunuyor, 35 bin kişi ıslıklıyor. Bizim seyirci ise onların marşına saygı gösteriyor. 
Medeni İsviçre rakip milli takım hocasına hakaretler ediyor, sahaya yabancı madde atıyor. Yine medeni İsviçre rakip takıma dayak atıyor. Medeni hakem de bunlara hep imkan veriyor. Kartını bile oyunun son bölümünde yalandan kullanıyor. Yine medeni hakem bariz penaltıyı vermiyor. 
Bunlar doğru. Ancak biz ne yaptık Çok kötü oynadık. Vasat oynayan futbolcumuz yok. Top rakipteyken hiçbir şekilde pres yok. Kenarlardan bolca tehlike geliyor. Göbekten geliyor. Top bizde kalmıyor. Pozisyonumuz hiç yok. Rakibin de 7-8 tane pozisyonu var. Hatta bazı pozisyonlarda da son pasları iyi kullanmıyorlar. Orta sahadan rahat rahat pasla geliyorlar. Ve milli takımın savunması anlamsız şekilde ofsayt taktiği yapıyor. Açıkcası hakem hatalarını bile gündeme getiremiyoruz. Tabii 2-0'lık skor zor bir skor. İlk kura çekiminde ürktüğümü belirtmiştim. Maalesef haklı çıktım. Ama bir gerçek var ki, İstanbul'da, İsviçre karşısında başka bir milli takım görecektir. Çünkü uzun yıllardır bu kadar kötü oynadığımızı hiç hatırlamıyorum. 



</TEXT>
</DOC>
