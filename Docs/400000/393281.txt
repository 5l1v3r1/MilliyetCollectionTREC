<DOC>
<DOCNO> 393281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/yasam/yas04.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus uyruklu AIDS'li kadını 200 kişiye pazarlamışlar 
</HEADLINE>
<TEXT>


İSTANBUL Milliyet 

Yabancılar Şube Müdürlüğü ekiplerinin, gerçekleştirdiği operasyon sonucu yakalanan yabancı uyruklu üç kadında HIV ve Hepatit B virüsü çıktığı öne sürüldü. Kadınların, iş, sosyete ve spor camiasından birçok kişiyle cinsel ilişkiye girdiği iddia edildi. 
Alınan bilgiye göre, Moldavyalı Natalia Gribal adlı kadın, kendisinin erkeklere zorla satıldığı ihbarında bulundu. Ekipler, İstiklal Caddesi'ndeki bir otele baskın yaptı. Gribal, şebekenin elinden kurtarıldı. Şebeke lideri olduğu öne sürülen Alina Muradova gözaltına alınırken, yardımcısı Melisa Kağan Chtvas kaçtı. Şebekenin para karşılığı fuhuş yaptırdığı öne sürülen Natali Matinga, Anzhelka Marchenko ve İnna Belkusova gözaltına alındı. Doktor kontrollerinde, Moldavyalı Natalia Matinga'nın HIV, Rus Anzhelika Marchenko ve İnna Belousova'ın Hebatit B virüsü taşıdıkları belirlendi. AIDS'li çıkan Matinga'nın yaklaşık 200 kişiyle birlikte olduğu belirtildi. 


</TEXT>
</DOC>
