<DOC>
<DOCNO> 356269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonsiy24.html </URL>
<DATE> 2005/06/28/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İzmir Valisi'nin Londra gezisi TBMM gündeminde... 
</HEADLINE>
<TEXT>

     CHP İstanbul Milletvekili Mehmet Sevigen, İzmir Valisi Yusuf Ziya Göksu ve eşinin Londra gezisini TBMM gündemine taşıdı. 
     Sevigen, İçişleri Bakanı Abdülkadir Aksu’nun cevaplandırması istemiyle TBMM Başkanlığı’na sunduğu önergede, İzmir Valisi’nin el konulan banka sahiplerinden bir kişinin eşini havaalanı VIP salonundan geçirip geçirmediğini, geçirmiş ise böyle bir yetkisinin olup olmadığını sordu. 
     Vali ve eşinin Londra’ya gidiş amaçlarının ne olduğunu ve İçişleri Bakanlığı’na bilgi verilip verilmediğinin açıklanmasını isteyen Sevigen, şu sorulara yer verdi 
     "Valinin izin belgesindeki yurtdışında kalacağı yer adresi neresidir Vali ve eşinin uçak biletini, Londra’da bindikleri lüks otomobilin ve yurtdışında kalışlarının giderlerini kim ödemiştir. 
     Vali ve eşine, işadamına ait lüks motelde yer ayırılmış midir 
     Vali ve söz konusu işadamı arasında herhangi bir akrabalık ve hukuki bir ilişki var mıdır Söz konusu eylem, seyahat ve ilişki hakkında soruşturma açılmış mıdır " 
     
</TEXT>
</DOC>
