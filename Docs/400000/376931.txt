<DOC>
<DOCNO> 376931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/siyaset/axsiy01.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'dan Diyanet'e çelenk tepkisi 
</HEADLINE>
<TEXT>


Bakan Aydın, Diyanet'in, "Cenazeye çelenk göndermek israftır, israf ise haramdır" görüşüne, "İnsanlar 3 gül gönderiyor, kalkıp haram diyemezsiniz" diye itiraz etti 

ÖNDER YILMAZ Ankara 


Din işlerinden sorumlu Devlet Bakanı Mehmet Aydın, Diyanet İşleri Başkanlığı Dini Soruları Cevaplandırma Komisyonu'nun "Cenazeye çelenk göndermek israftır, israf ise haramdır" görüşüne katılmadı. 
Prof. Dr. Aydın, komisyona "İnsanlar 3 gül gönderiyor, buna kalkıp haram diyemezsiniz" diye itiraz etti. 

'Çay içerken de uygula' 
İslam'da israfın hoş görülmeyen bir şey olduğunu vurgulayan Aydın, ancak cenazeye çelenk göndermenin haram olduğu görüşünü eleştirerek, günlük hayattan uzaklaşmış geleneklerin tutsağı olmamak gerektiğini belirtti. 
Aydın, şunları söyledi "Eğer 'cenazeye çiçek gönderirken uygulamanız lazım' dersen, çay içerken, çok konuşurken de israfla ilgili kuralı sıkı uygulamanız lazım. İnsanlar üç gül gönderiyor. Buna kalkıp da haram mı diyeceksiniz Gelenekte yok, doğrudur. Ama buna kalkıp haram diye bir şeyi kullanamazsınız, açık söyleyeyim. Olayı yeniden yorumlamamız lazım. İnsanların niye bunu yaptığını düşünmek lazım. H l önemli ölçüde son kullanma tarihine gelmiş bilgiler var." 

'Kuran kursu ilgi gördü' 
Aydın, izinsiz Kuran kursları tartışmasının ardından Diyanet uhdesindeki kurslara ilginin nasıl olduğu konusunda da şöyle konuştu "Kuran kurslarımız yaz boyunca çok ilgi gördü. Bu ilgiyi karşılayacak hizmeti yetiştirmede zorluklarımız oldu. Nice insan 'Sizin kurslarınıza gönderemiyoruz. Tavsiye edeceğimiz bir hoca bulabilir misiniz ' dediler. Türkiye'nin çok acil ihtiyacı bu." 

Yiğitliğimize halel getirmedik 

Aydın, İsrail ve Pakistan dışişleri bakanlarının İstanbul'daki buluşmasına arabulucuk için hiçbir ülkeden "emir almadıklarını" belirtirken, "Emir alacak kadar yiğitliğimize halel getirmedik" ifadesini kullandı. 

Bilmiyordum 
Pakistan lideri Müşerref'in Erdoğan'a, "İyi niyet gösterisinde bulunmak istiyoruz. İsrail ile bizim dışişleri bakanlarımız görüşmek istiyorlar. Yardımcı olursanız memnun oluruz" dediğini aktaran Aydın, "Benim de bir gün öncesine kadar haberim yoktu" açıklamasını yaptı. 


</TEXT>
</DOC>
