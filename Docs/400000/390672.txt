<DOC>
<DOCNO> 390672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun17.html </URL>
<DATE> 2005/10/29/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Saddam'ın işgalden önce sürgüne gitmeye kabul ettiği iddia edildi 
</HEADLINE>
<TEXT>

     Irak'ın devrik lideri Saddam Hüseyin'in, ülkesinin işgalinden önce sürgüne gitmeyi kabul ettiği, ancak Arap Birliği'nin sürgün önerisini gündeme getirmediği öne sürüldü. 
     Birleşik Arap Emirlikleri'nden BAE bir yetkili, sürgün girişimine BAE'nin müteveffa Devlet Başkanı Şeyh Zeyd Bin Sultan El Nahayan'ın öncü olduğunu söyledi. 
     Adının açıklanmasını istemeyen yetkili, Saddam Hüseyin'in, işgali önlemek ve 6 ay içinde Irak'ta seçimler yapılması için sürgün önerisini kabul ettiğini iddia etti. 
     Yetkili, ancak Arap Birliği Genel Sekreteri Amr Musa'nın, öneriyi, dışişleri bakanları öneriyi birliğin protokolünde öngörülen şekilde sunup kabul etmediği için zirvenin gündemine taşımadığını söyledi. 
     ABD'nin de öneriden haberdar ve yana olduğunu öne süren yetkili, Saddam Hüseyin'in, sadece Şeyh Zeyd tarafından yapılan bir öneri değil, ''saygınlığını kurtaracak'' ortak bir Arap tutumu formülü istediğini savundu. 
     Yetkili, önerinin, 6 ay içinde seçimler yapılıncaya kadar Irak'ın Arap Birliği ve BM uzmanları tarafından idare edilmesi karşılığında Saddam ve ailesine sürgün hakkı ve yargıdan muafiyet garantisi sunduğunu ifade etti. 
     Şeyh Zeyd'in oğlu Şeyh Muhammed Bin Zeyd El Nahayan da, El Arabiya televizyonunda babasının ölüm yıldönümü dolayısıyla yayımlanan bir belgeseldeki açıklamasında, önde gelen ülkelerin ve Saddam Hüseyin'in öneri konusunda nihai onayını aldıklarını ve Şarm El Şeyh'teki zirvede konunun masaya gelmesini beklediklerini anlattı. 
     El Nahayan, ''Girişim sunulup müzakere edilseydi sonuç alınırdı'' dedi. 
     
</TEXT>
</DOC>
