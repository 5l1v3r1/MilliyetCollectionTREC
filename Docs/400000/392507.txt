<DOC>
<DOCNO> 392507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/spor/spo30.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Emre şov sürüyor 

İngiltere Premier Ligi'nde Newcastle formasını giyen Emre Belözoğlu, Birmingham karşısındaki 1 - 0'lık galibiyeti getiren gole imzasını attı. Newcastle'daki maçta 90 dakika başarılı bir futbol ortaya koyan Emre, 78. dakikada fileleri havalandırırken, 84. dakikada ise sarı kart gördü. Blackburn Rovers'ta 90 dakika görev yapan Tugay Kerimoğlu ise takımının Charlton'ı 4 - 1 yendiği maçta başarılı bir futbol ortaya koydu. 

Schalke 04 fark yaptı 3 - 0 

Alman Ligi'nin Duisburg'u evinde ağırlayan Fenerbahçe'nin Şampiyonlar Ligi'ndeki rakibi Schalke 04, 3 - 0 gibi net bir skorla galibiyete ulaştı. Schalke'de Hamit Altıntop 90 dakika forma giydi. Borussia Dortmund'un, Bayer Leverkusen'e rakip sahada 2 - 1 yenildiği maçta Nuri Şahin 90 dakika görev yaptı. Yıldıray'sız Hertha Berlin, Halil Altıntop'un 90 dakika görev aldığı Kaiserslautern'i 3 - 0'la geçti. Wolfsburg'un Köln ile 1-1 berabere kaldığı maçta Alpay, Köln'de 90 dakika oynadı. 

Serhat'tan asist 

Belçika Birinci Ligi'nde Serhat Akın'ın da forma giydiği Anderlecht, İzzet Akgül'ün takımı Charleroi'yi 3-1 yendi. Serhat Akın 2. golün de asistini yaptı. Anderlecht taraftarları Serhat'ın 82'de oyundan alınmasına tepki gösterdi. İzzet Akgül'de 66'da oyundan çıktı. İspanya'daki temsilcimiz Nihat Kahveci'nin takımı Real Sociedad ise kendi sahasında, Osasuna'ya 2-1 yenildi. Vasat bir oyun ortaya koyan Nihat takımına penaltı golünü getiren pozisyonun hazırlayıcısı oldu. 

Milli Takım toplanıyor 

A Milli Futbol Takımımız, 2006 Dünya Kupası play - off turunda İsviçre ile 12 Kasım Cumartesi günü deplasmanda oynayacağı ilk maç için bugün İstanbul'da toplanarak kampa girecek. Teknik Direktör Fatih Terim'in kadroya davet ettiği futbolcular saat 17.00'de Polat Renaissance Otel'te biraraya gelecek. Ay - Yıldızlılar, yarın 10.00'da İsviçre'ye gidecek. 

Filede bugün 

Eczacıbaşı Spor Salonu 
16.30 Eczacıbaşı - V.G.Sigorta 
Ereğli Spor Salonu 
17.00 Erdemir - Arka Erkek 

Filede dün 

Avrupa Konfederasyon Kupası 
K.Cherkasy - Beşiktaş 0 -3 B 




</TEXT>
</DOC>
