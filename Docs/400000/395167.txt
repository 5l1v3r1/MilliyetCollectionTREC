<DOC>
<DOCNO> 395167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo04.html </URL>
<DATE> 2005/11/15/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Anelka'nın başarısı Daum'u gururlandırdı ama tedirgin etti 
</HEADLINE>
<TEXT>

     Anelka'nın Fransa Milli Takımı’ndaki performansıyla büyük ilgi görmesi ve tekrar vitrine çıkması, Daum’u rahatsız etti Tam 3.5 sene sonra tekrar çağrıldığı Fransa Milli Takımı’nda başarılı bir performans sergileyen ve Almanya maçında Fransız taraftarları coşturan Nicolas Anelka, Fenerbahçe’ye bir yandan gurur yaşattı, bir yandan da tedirginlik yarattı. 
     Kosta Rika maçındaki başarılı oyununu golle süsleyen, Paris’teki Almanya karşılaşmasında topu ayağına her aldığında tribünleri coşturan yıldız oyuncunun, dünya medyasından büyük ilgi görmesi ve tekrar vitrine çıkması, teknik direktör Daum’u rahatsız etti. 
     Takımın en büyük silahına, ona büyük ihtiyaç duyduğu Şampiyonlar Ligi’ndeki zorlu viraj öncesi, menacerlerin yeniden kanca atmasından çekinen Alman hoca, Daha önce bunu yaşamıştık. Anelka bundan çok etkilenmişti. Şimdi yine aynı şeylerin yaşanmasından korkuyorum. Onunla konuşup, sadece işini düşünmesini isteyeceğim'' diyerek tedirginliğini ortaya koydu. 
     
</TEXT>
</DOC>
