<DOC>
<DOCNO> 379381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/yazar/tamer.html </URL>
<DATE> 2005/09/18/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tasarımda enflasyon tehlikesi 
</HEADLINE>
<TEXT>

Koray Malhan "Son dönemde değersiz malı satmak için bir pazarlama aracı olarak kullanılan tasarım da tüketilip bir kenara fırlatılacak mı " 

Tasarım Haftası için Türkiye'ye gelen bir grup Avrupalı ve Asyalı tasarımcıyla dün sabah bir yuvarlak masanın etrafında, tasarımın geleceği üzerine ufuk turu yaptık. Ev sahibimiz Koleksiyon Mobilya'nın Marka ve Ürün Direktörü Koray Malhan, yıldızı hızla parlayan tasarım hakkında bugüne kadar hiç düşünmediğim soruları peşpeşe sıraladı 
Tasarımın rönesansı yaşanıyor dendiği bu ortamda acaba tasarım, kendi sonunu mu hazırlıyor Değeri kalmayan bir mala, bir pazarlama aracı olarak tasarımla değer katmaya çalışılıyor. Son dönemde yaşadığımız tasarım enflasyonu, tasarımı da değersiz hale getirme tehlikesini taşımıyor mu Tasarımın görsel ifadesi, fotoğrafın gücü, objenin önüne geçmeye başladı. Tüketici tasarımın kendisini görerek ya da deneyerek değil, görseli üzerinden tanır hale geldi. Tasarımcılar da pazarda yer bulabilmek için, dergilerde görülmesi hoş şeyler tasarlamaya başladılar. Bu durumda tasarımcılar kendi bindikleri dalı kesmiş olmuyorlar mı 
Yaman ve öncü sorular... Dahası da var 

Tasarımı tüketmek 
Piyasalar herşeyi tüketiyor. Önce mal göklere çıkartıldı, sonra çok sayıda üretilerek değersiz hale düşürüldü ve bir kenara kondu. Şimdi tasarım gözde. Ama acaba katma değer katmayan, gereğinden çok tasarımla, bu iş de mi tüketilip, çiğnenerek kenara konacak.Piyasalar somuttan soyuta kayarak herşeyi tüketiyor. Tasarımdan sonra da sıra kültürlere mi gelecek Farklı kültürler önce iyice öne çıkarılıp sonra çiğnenip - çiğnenip bir kenara mı fırlatılacak 
Avrupa'dan gelen tasarımcı konuklarımız, Malhan'ın ortaya attığı sorular etrafında derinleşmekten çok, medyadan şikayetlerini yoğun bir biçimde dile getirdiler. Bu alandaki dergilerin her geçen gün biraz daha fazla reklam koktuğundan, tasarımda fark yaratan işler yerine pazarlaması kuvvetli sıradan tasarımcının işlerinin, ev - dekorasyan dergilerini doldurduğundan yakındılar. Anlayacağınız Türkiye'de sanatçısından sanayicisine pek çok kesim gibi, Avrupalı tasarımcılar da medyanın önlerini kestiğinden, seslerini duyuramamaktan şikayetçiler. 

Asya'nın tasarım umudu 
Buna karşılık Uzakdoğulu tasarımcılar, bu yayınları kendilerini besleyen bir iletişim aracı olarak görüyorlar. Ve Batı'nın etkisini üzerlerinden atarak, Asya'dan çıkacak özgün tasarımlarla dünyaya seslerini duyuracaklarını umuyorlar. 
Toplantı öncesinde Koleksiyon Mobilya'nın kurucusu Faruk Malhan'la sohbet ediyorduk. "Çin'de 4 bin dolara otomobil üretilmiş. Dahası Hindistan'da üretilen otomobilin maliyeti 2400 dolarmış. Tekerlekleri de dahil " dedi. 
Rakamlar akıl alır gibi değil. Gerek eski Sovyet Cumhuriyetleri, gerekse Çin emtia ve obje piyasasına balıklama girdiler. Artık kaliteli malı, çok ucuz fiyata üretebiliyorlar. Kalite ve fiyat öncelikleriyle iş yapmanın esprisi kalmayınca tasarımla katma değer yaratma yoluna gidildi. Ama Asya yakında tasarımla da Avrupa'nın karşısına dikilecek. Hiç kuşkunuz olmasın. 
Pekiyi ne yapmalı Koray Malhan diyor ki 
1 Tasarımda görüntü değil, tasarımın arkasındaki fikir tartışılmalı. 
2 Tribünlere oynayan tasarım değil, gerçekten insanların ihtiyaçlarına yanıt veren, kullanırken rahat edebilecekleri tasarımlar yapılmalı. 
İmajın gücünün sadece kişilerin değil, objelerin de önüne geçtiği görsellik çağında tasarımcıların da işleri giderek zorlaşıyor. Yoksa tasarım da altın çağını geride mi bırakıyor dersiniz 



</TEXT>
</DOC>
