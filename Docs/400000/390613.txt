<DOC>
<DOCNO> 390613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/siyaset/siy10.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü Rektörü'nden sert çıkış 
</HEADLINE>
<TEXT>


MALATYA AA 


İnönü Üniversitesi Rektörü Prof. Fatih Hilmioğlu, "Cumhuriyet karşıtları hangi güce erişirlerse erişsinler, hangi iktidara hangi çoğunlukla gelirlerse gelsinler, mücadelemiz devam edecektir" dedi. Hilmioğlu, şunları söyledi "Cumhuriyete sahip çıkmalıyız. Cumhuriyet düşmanları siyasi ve ekonomik arenada belli mevzileri ellerine geçirmiş, Cumhuriyeti elimizden almak istiyorlar. Cumhuriyet bizim için varlık - yokluk meselesidir. Cumhuriyet tarihinde birçok şey ilk. Bu ülkede 'ben bu ülkenin topraklarını pazarlamakla yükümlüyüm' diyen bir başbakan da ilk. Cumhurbaşkanımızın böyle daveti de elbette ilk olacaktır. Böyle sürerse daha çok ilkler görülecek." 


</TEXT>
</DOC>
