<DOC>
<DOCNO> 373147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo33.html </URL>
<DATE> 2005/08/26/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Bild Bu çok zor, Schalke Daum'a karşı 
</HEADLINE>
<TEXT>

     Alman Bild gazetesi, Fenerbahçe'nin Avrupa Şampiyonlar Ligi'nde Almanya Birinci Ligi Bundesliga takımlarından FC Schalke 04'ün grubuna düşmesiyle ilgili haberini, ''bu çok zor Schalke 04 Daum'a karşı'' başlığıyla verdi. 
     Gazetenin haberinde, Fenerbahçe Teknik Direktörü Christoph Daum'un ''Almanya'da çok sayıda Türk var. Schalke deplasmanında yapacağımız karşılaşma bizim için kendi sahamızdaki bir maç gibi olacak'' şeklindeki sözlerine yer verildi. 
     Gazetede, FC Schalke 04'ün zorlu bir gruba düştüğü, grubundaki AC Milan takımının ''Balyoz gibi güçlü'' bir rakip olduğu yazıldı. 
     B.Z gazetesi ise FC Schalke 04'ün Fenerbahçe ile aynı gruba düştüğü için memnun olduğunu yazdı. 
     FC Schalke 04'ün menejeri Rudi Assauer de, gruptaki en şanslı takımın AC Milan olduğunu belirterek, ''ancak bizim bir üst tura çıkmak için iyi bir şansımız var. Hem Türkiye'de hem de sahamızda Fenerbahçe'yi yenebiliriz. Çeyrek final mümkün'' dedi. 

     
</TEXT>
</DOC>
