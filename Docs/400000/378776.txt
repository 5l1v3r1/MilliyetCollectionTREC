<DOC>
<DOCNO> 378776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas03.html </URL>
<DATE> 2005/09/15/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Beyinleri büyük kuşlar, çevreye daha iyi uyum sağlıyor 
</HEADLINE>
<TEXT>

     Beyinleri gövdelerine göre büyük olan kuşların, çevrelerine daha iyi uyum sağladıkları ortaya çıktı. 
     Liverpool ve Birmingham üniversitelerinin yaptığı araştırma, keklik gibi beyinleri gövdelerine oranla küçük olan kuşların sayılarının büyük ölçüde azaldığını, ancak saksağan gibi beyinleri gövdelerine göre büyük olan kuşların çevre koşullarının üstesinden daha iyi geldiğini gösterdi. 
     Proceedings of the Royal Society dergisinde yayınlanan araştırmanın yazarı Suzanne Shultz, "Büyük beyin, kuşlara sorunları çözmede ve çevre değişikliklerine uyum sağlamada yardımcı olabilir. Ancak gövdelerine göre küçük beyinleri olan kuşların sayısı azalıyor" dedi. 
     
</TEXT>
</DOC>
