<DOC>
<DOCNO> 373483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/guncel/gun01.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Teksas'a döndük 
</HEADLINE>
<TEXT>


Son günlerde magandaların sık sık sahneye çıktığı Türkiye'de artık silahlar adliyelere kadar sıçradı. Öyle ki, silahlı kavgalarda yaşananlar Amerikan kovboy filmlerindeki sahneleri aratmıyor. Son 24 saatte çıkan olaylarda 8 kişi öldü, 20 kişi yaralandı. Sokakta oynarken maganda kurşunlarına hedef olan 2 çocukla, parkta iki ateş arasında kalan bir kadın ölümle pençeleşiyor 


1- Melahat Nine parkta vuruldu 

İZMİR DHA 
İZMİR Konak ilçesinde önceki akşam 21.00 sıralarında parka dolaşmaya çıkan 74 yaşındaki Melahat Nane, 2 kişi arasında çıkan silahlı kavga sonucu ağır yaralandı. Halil Rifat Paşa Mahallesi'ndeki Melahat Doğan Akad İlköğretim Okulu'nun önünde meydana gelen olayda, evinin yakınındaki parka dolaşmaya çıkan Melahat Nine, sabıkalı İmdat Aydın 21 ile kimliği belirlenmeyen diğer bir kişinin silahlı kavgasının ortasında kaldı. Başına aldığı kurşun yarasıyla ağır yaralanan Nane, Atatürk Eğitim ve Araştırma Hastanesi'ne kaldırıldı. Tedaviye alınan Melahat Nine'nin durumunun ciddi olduğu bildirildi. Kavga sonucu vücudunun değişik yerlerine isabet eden kurşunlarla ağır yaralanan Aydın da aynı hastenede tedaviye alındı. 

2- Sokakta oynarken kurşuna hedef oldular 

YAKUP YILMAZ DHA 
ADANA Sinanpaşa Mahallesi, 2. Sokak'ta önceki akşam 21.00 sıralarında meydana gelen olayda, iddiaya göre 01 FC 187 plakalı otomobilden sokakta bulunanlara doğru silahla ateş edildi. 
Açılan ateş sonucu sokakta oynayan Bekir Zeytinli 6 ile Hamza Avcılaroğlu 10 yaralandı. Vücutlarının çeşitli yerlerine mermi isabet eden 2 çocuk, yakınları tarafından Adana Devlet Hastanesi'ne kaldırıldı. Acil Servis'te ilk tedavilerinin ardından hemen ameliyata alınan her iki çocuğun da hayati tehlikesinin bulunduğu belirtildi. 
Olay yerinde inceleme yapan polis, 14 boş mermi kovanı ele geçirdi. Polis, olayla ilgili isimleri belirlenen 2 kişiyi arıyor. 

3- Baba, kızını vurdu 2 kişiyi de yaraladı 

GAZİANTEP DHA 
GAZİANTEP'TE, 45 yaşındaki İlyas Yılgın, evden kaçan 19 yaşındaki kızı Leyla Yılgın ile bir parkta karşılaştı. Genç kız ile babası tartışmaya başladı. Tartışmanın ardından baba İlyas Yılgın, üzerinde bulunan tabancayı çıkararak öz kızına doğru ateş etmeye başladı. Başına isabet eden mermiden dolayı yere yığılan Leyla Yılgın, çevredekiler tarafından Devlet Hastanesi'ne kaldırıldı. Bu arada olay sırasında parkta bulunan 15 yaşındaki Harun Kuz ile 20 yaşındaki Hurşit Demir de seken kurşunlar nedeniyle yaralandı. Hastanede ilk tedavileri yapılan yaralılardan Leyla Yılgın'ın sağlık durumunun ağır olduğu belirtildi. İlyas Yılgın aranıyor. 

4- Avukat k tibi adliyeye silah soktu 1 ölü 

NEŞET KARADAĞ DHA 
Adana'da 5 yıldızlı Seyhan Oteli Dümen Bar'da 23 Ağustos'ta iki grup arasında bir kadının tokatlanmasıyla başlayan ve 3 kişinin yaralanmasıyla sonuçlanan kavga, hastanenin ardından adliyeye de sıçradı. 

2 kişi de yaralandı 
Güvenlik noktasını rahat geçen avukat k tibi Abdurrahman Akgönül 25 , zanlılara kurşun yağdırdı. Olayda kadın satıcısı olduğu iddia edilen Ömür Hallaçoğlu 28 öldü, 2 kişi de yaralandı. Bardaki kavganın ardından tedavisi yapılan Hallaçoğlu, önceki gün diğer gruptan özür dilemek amacıyla Universal Hastanesi'ne gittiğinde kavga çıktı. 
Menderes Kutlu'nun adamları silahla rasgele ateş açınca Hallaçoğlu, polislerce uzaklaştırıldı. Polis, iki olayın zanlısı Hallaçoğlu ve 5 kişiyi dün sabah Adana Adliyesi'ne sevk etti. Zanlılardan "Kuru Mehmet" lakaplı Mehmet Batural tutuklanma istemiyle nöbetçi mahkemeye sevk edilirken, 4 zanlı tutuksuz yargılanmak üzere serbest kaldı. 
Bu sırada Avukat Uçar Erdal'ın k tibi Akgönül, serbest bırakılan zanlılara ateş etti. Hallaçoğlu olay yerinde öldü, Ümit Günay ve Erkan Cebe ağır yaralandı. Akgönül, "Tabancayı 2 gün önce dosyaların arasında gizleyerek içeri soktum ve tuvalete gizledim. Kuru Mehmet'e yapılan çok zoruma gitmişti. O yüzden vurdum" dedi. 

5- Kız kaçırma kavgası 2 ölü 

DHA 
KONYA Cihanbeyli'de kız kaçırma meselesi nedeniyle aralarında husumet bulunan Fatih Karaman, Abdurrahman Özdemir ve Vahyettin K. ile İ.Ö., E.Ö. ve Y.Ö. arasında dün akşam tartışma çıktı. İddiaya göre, İ.Ö., E.Ö. ve Y.Ö. av tüfeği ile ateş açtı. Karaman ve Vahyettin K. ölürken, Özdemir ile olay yerine giden polis Mustafa Acı yaralandı. 

6- Taksicinin boğazı kesildi 

DİYARBAKIR DHA 
DİYARBAKIR'DA taksi şoförü Fethullah Kalkan 40 , boğazı bıçakla kesilerek öldürüldü. Bağlar semtindeki Mevlana Halit Mahallesi Güneş Sokak'ta önceki gece, park halindeki taksinin şoförünü kanlar içinde gören çevre sakinleri, hemen Diyarbakır Devlet Hastanesi'ne götürdü. Yolda yaşamanı yitiren Kalkan'ın boğazının bıçakla kesildiği anlaşıldı. Kalkan'ın, aracına müşteri olarak aldığı kişi ya da kişilerce öldürülmüş olabileceği ifade edildi. 

7- Yaralayıp kaçtı çatıdan düştü 

RİZE'NİN Merkez Mahallesi'nde Osman K. ile Hasan ve Yaşar Kuyumcu arasında, henüz bilinmeyen nedenle tartışma çıktı. Kavgaya dönüşen olayda, 2 kişiyi silahla yaraladığı öne sürülen Osman K, Cumhuriyet Caddesi'nde bir apartmana girdi. Çatıya çıkan Osman K., buradan karşı apartmanın çatısına atlamaya çalışırken düştü. K., olay yerinde öldü. Ağır yaralanan Hasan ve Yaşar Kuyumcu da tedaviye alındı. 

8- İş yolunda can verdi 

İSTANBUL Gaziosmanpaşa'da Mükerrem Baştürk'e dün sabah çalıştığı lokantaya giderken 1058 ile 1075 Sokak'ların kesiştiği yerde, ilk rakam grubu 38 olan mavi renkli otomobilden ateş açıldı. 2 çocuk babası Baştürk, göğsüne isabet eden 2 kurşunla yere yığılırken, saldırganlar kaçtı. Baştürk yaşamını yitirmeden önce, üzerinde bulunan cep telefonuyla yakınlarına olayı haber verdi. Olay yerinde 2 adet boş kovan ve 1 dolu mermi bulan polis, saldırganları arıyor. 

9- Boğaz kesen hırsız serbest 

HASAN KILIÇ 
OSMANİYE'DE bir evden cep telefonu çalan O.K. 15 , çıkarken kendisini fark eden Aysel Atar'ın 22 boğazını bıçakla keserek yaraladı. O.K. kaçarken, genç kızın bağırması üzerine ailesi, Atar'ı, hastaneye götürdü. Boğazına 28 dikiş atılan genç kızın verdiği eşk l üzerine araştırma başlatan polis, dün O.K.'yi gözaltına aldı. İfadesi alınan K., mahkemece tutuksuz yargılanmak üzere serbest bırakıldı. 

10- 5 polis, 1 zabıta hastanelik oldu 

DHA 
KOCAELİ Körfez'deki geleneksel sünnet şöleninde verilen konserde kavga çıktı. Kavgaya müdahalede bulunan Başkomiser Kemal Güngör ile polisler Murat Tufan, Nuri Badişoğlu, Azmi Yenikurtuluş, Emrah Bahçe ve zabıta memuru Zafer Girgin, çıkan arbedede yaralandı. Gençler sopalarla bir polis otosunun da camlarını kırdı. 5 kişi gözaltına alındı. 

11- Korucudan çifte infaz 

MARDİN DHA 
MARDİN Midyat'a bağlı Sarıköy'de, geçici köy koruculuğu yapan 42 yaşındaki H.A. 42 , önceki gün cinnet getirerek eşi M.A. ve evlerinde misafir olarak kalan Z.A.'yı 32 Kalaşnikov'la taradı. Olay yerinde yaşamını yitiren M.A. ve Z.A. Devlet Hastanesi morguna kaldırıldı. H.A. ise kayıplara karıştı. Polis, H.A.'yı bulmak için araştırma başlattı. 


</TEXT>
</DOC>
