<DOC>
<DOCNO> 358944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun61.html </URL>
<DATE> 2005/07/07/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Londra'daki saldırılar sonrasında, NATO Konseyi olağanüstü toplanıyor... 
</HEADLINE>
<TEXT>

     NATO Konseyi’nin, Londra’daki terör eylemlerini görüşmek üzere yarın olağanüstü toplantı yapacağı açıklandı. 
     NATO üyesi ülkelerin Brüksel’deki daimi temsilcilerinden oluşan ve İttifak’ın en yüksek siyasi karar organı olan NATO Konseyi’nin, terörizme karşı ortak mücadele ve önlemler konusunu ele alacağı bildirildi. 
     AB Komisyonu’nun da 13 Temmuz’da, terörizme karşı önlemler konusunu değerlendirmek üzere Brüksel’de toplanacağı belirtildi. 
     Komisyon toplantısında, bugün Londra’da yaşanan türden terör eylemleri karşısında acil tepki olanaklarının ve terörizme karşı işbirliği çalışmalarının ele alınacağı duyuruldu. 
     
</TEXT>
</DOC>
