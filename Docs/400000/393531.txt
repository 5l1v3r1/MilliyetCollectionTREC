<DOC>
<DOCNO> 393531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur28.html </URL>
<DATE> 2005/11/09/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Bolu'da zincirleme trafik kazası 2 ölü, 3 yaralı 
</HEADLINE>
<TEXT>

     Bolu’da meydana gelen zincirleme trafik kazasında 2 kişi öldü, 3 kişi yaralandı. 
     AA muhabirinin aldığı bilgiye göre, Gerede-Ankara D-750 karayolunun Afatlar Köprüsü girişinde, Turgut Yılmaz yönetimindeki 14 KF 573 plakalı otomobil, Erkan Işık yönetimindeki 67 LC 967 plakalı TIR’la çarpıştı. 
     Varol Şeker, idaresindeki 06 PCY 33 plakalı kamyonla, aynı yönde giden Özkan Özcan da kullandığı 06 KTP 62 plakalı otomobille, yolun ortasında kalan TIR dorsesine çarpmamak için şerit değiştirmek isterken dereye yuvarlandı. 
     Aynı şeritte seyreden 67 LC 137 plakalı kamyon sürücüsünün kazayı görerek durması üzerine kamyonun arkasından gelen 21 ED 369 plakalı başka bir kamyon, 67 LC 137 plakalı kamyonla çarpıştı. 
     Kazada, Özkan Özcan yönetimindeki otomobilde bulunan Ali Özcan 50 ve Furkan Özcan 3 öldü, otomobil sürücüsü Özkan Özkan ile Hatice ve Serkan Özcan yaralandı. 
     Yaralılar, Gerede Devlet Hastanesi’nde tedavi altına alındı. 
     Trafik kazası nedeniyle Gerede-Ankara D-750 karayolu uzun süre trafiğe kapalı kaldı. 
     
</TEXT>
</DOC>
