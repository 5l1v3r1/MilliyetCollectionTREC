<DOC>
<DOCNO> 377542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo03.html </URL>
<DATE> 2005/09/11/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Manchester derbisi berabere, Souness yolcu 
</HEADLINE>
<TEXT>

     İngiltere Premier Ligi'nde Manchester United, Old Trafford'da hemşerisi Manchester Citiy'yle 1-1 berabere kaldı. Maçın golleri Ruud van Nistelrooy ve Joey Barton'dan geldi. Lider Chelsea ise, Sunderland'ı Geremi ve Drogba'nın golleriyle 2-0 mağlup etti. 
     Mavi-Beyazlılar beşinci hafta sonunda 10 gol atarken kalesinde henüz gol görmedi. Emre'nin sakatlığı dolayısıyla forma giymediği maçta Newcastle evinde Fulham'la 1-1 berabere kaldı. Siyah-Beyazlılarda yeni transfer Michael Owen 'ilk 11'de sahaya çıkarken Luque ve Alan Shearer'lı üçlü forvetten gol sesi çıkmadı. Maçın golleri N'Zogbia ve McBride'dan geldi. 
     'Avrupa şampiyonu' Liverpool ise deplasmanda Tottenham'la golsüz berabere kaldı. 'Londra derbisi'nde ise Arsenal, Middlesbrough'a 2-1 mağlup oldu. Riverside'daki maçta ev sahibi takımın gollerini Yakubu ve Maccarone atarken Arsenal'in tek sayısı Reyes'ten geldi. 
     
     Günün diğer maçlarında şu sonuçlar alındı 

     Birmingham-Charlton 0-1. 
     Everton-Portsmouth 0-1. 
     W. Bromwich-Wigan 1-2. 
     
     Souness yolcu 

     İngiltere Süper Ligi’nde Newcastle hayal kırıklığı yaşatmaya devam ediyor. Siyah - Beyazlılar, Fulham ile kendi sahalarında 1-1 berabere kalarak 5’inci maçında da galibiyet yüzü göremedi. Emre sakatlığı nedeniyle forma giymedi. Teknik Direktör Graeme Souness’ın görevine son verilmesine kesin gözüyle bakılıyor. 
     
</TEXT>
</DOC>
