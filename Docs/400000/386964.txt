<DOC>
<DOCNO> 386964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur03.html </URL>
<DATE> 2005/10/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kartal'da 2 katlı boş bina, yangın sonucu kullanılmaz hale geldi... 
</HEADLINE>
<TEXT>

     Kartal'da 2 katlı boş bir bina, çıkan yangın sonucu kullanılamaz hale geldi. 
     AA muhabirinin aldığı bilgiye göre, Yakacık Ayazma Caddesi'nde geniş alan üzerine kurulu 2 katlı binada henüz belirlenemeyen nedenle yangın başladı. 
     Uzun süredir kullanılmayan ve bitişik haldeki ayrı ayrı bölümlerden oluşan binadaki yangın, yapının eski ve bazı kısımlarının ahşap olması nedeniyle kısa sürede büyüdü. 
     Olay yerine gelen Kartal, Pendik ve Maltepe itfaiye ekipleri tarafından söndürülen yangın sonucu bina kullanılamaz hale geldi. 
     Polis ve itfaiye yetkilileri, yangının çıkış nedeninin araştırıldığını bildirdiler. 
     
</TEXT>
</DOC>
