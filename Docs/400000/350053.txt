<DOC>
<DOCNO> 350053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo16.html </URL>
<DATE> 2005/06/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Elvan Bolu'da yapacağım antrenmanları ayılar bile engelleyemez 
</HEADLINE>
<TEXT>

     Milli atlet Elvan Abeylegesse, Dünya Atletizm Şampiyonası'na Bolu'da hazırlanacak. 
     İstanbul'dan Bolu'ya bugün otobüsle seyahat ederek gelen Elvan Abeylegessse'yi, İstanbul kavşağında Gençlik ve Spor Bolu İl Müdürü Mehmet Sertbaş'ın makam şoförü karşıladı. 
     Sertbaş'a ait makam aracıyla Bolu Gençlik Spor İl Müdürü Mehmet Sertbaş'ın makamına gelen Abeylegesse, Bolu'ya geliş amacının ağustos ayında yapılacak Dünya Atletizm Şampiyonası'na hazırlanmak olduğunu belirterek, ''Hedefim bu şampiyonada başarılı olmak. Hedefim her zaman iyi derece yapmak'' dedi. 
     Başbakan Recep Tayyip Erdoğan'ın ülkesinde kendisini ziyaret etmesinden sonra ülkesinin kendisini vatandaşlıktan çıkardığı açıklayan Abeylegesse, ''Artık ben tamamıyla Türk vatandaşıyım. Ailemi de kısa sürede Türkiye'ye getireceğim. Fakat şimdilik bekliyorum'' diye konuştu. 
     ''AYILAR ENGELLEYEMEZ'' Abeylegesse, A.A muhabirinin Bolu'da geçen yıl antrenman yaptığı esnada kendisini kovalayan ayıları hatırlatması üzerine, şunları söyledi 
     ''Ayıların yeniden karşıma çıkması tedirginliğini hala yaşıyorum. Buna rağmen antrenmanlarımı Aladağ'da yapacağım. Benim Bolu'da yapacağım antrenmanları ayılar bile engelleyemez.'' Bolu Gençlik ve Spor İl Müdürü Mehmet Sertbaş ise Abeylegesse'nin başarılarının kendilerini mutlu ettiğini ifade ederek, ''Elvan, Bolu'da kamp yaptığı sürece kendisine her türlü desteği vereceğiz. Onun başarıları hepimizi mutlu ediyor'' dedi. 
     Bu arada milli atlet Sabri Kara'nın da Abeylegesse ile birlikte antrenman yapacağı öğrenildi. 
     
</TEXT>
</DOC>
