<DOC>
<DOCNO> 395655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/spor/spo09.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker patladı 87-55 
</HEADLINE>
<TEXT>



Turuncu-yeşilliler ULEB Erkekler Avrupa Ligi'ndeki üçüncü maçında Fransız Pau Orthez karşısında şov yaptı, rakibine 32 sayı fark atarak C Grubu'ndaki ilk galibiyetini aldı. Baştan sona üstün bir oyun ortaya koyan Ülkerspor özellikle Trepagnier, Stefanov, Haislip ve Mirsad'ın skorer oyunuyla kolayca galibiyete ulaştı. 
Bu arada Türkiye'nin İsviçre karşısında attığı goller salonda anons edildikçe sevinç gösterilerileri yaşandı. Oyuncular da zaman zaman milli maçla ilgili skoru, maçı pota arkasında kurulan televizyondan izleyen Basketbol Milli Takımı menajeri Doğan Hakyemez'e sordu, maç bitiminde ise duş bile almadan karşılaşmayı izlemek için televizyonun karşısına geçti. 

Maçın karnesi 
HAKEMLER İztok Rems Slovenya , Vladimir Orgimento Rusya , Sergei Mikhaylov Rusya 
ÜLKERSPOR Cüneyt 6 3, Ömer 6 7, Trepagnier 7 18, Mirsad 7 14, Haislip 7 16, Stefanov 7 17, İbrahim 5 5, Oğuz 5 4, Hasagic 4 1, Bekir 4 2, Derya 4 
PAU ORTHEZ Harrison 6 7, Cooper 5 6, Varem 5 5, Ropert 4 4, Sales 6 11, Lüx 4 4, Drozdov 4 4, Cisse 4 4, Gadou 4 2, D'Almeida 4 4, Fauthoux 4 1, Aka 4 3 
1.PERİYOT 23-16 Ülkerspor , 
İLK YARI 45-25 Ülkerspor , 
3. PERİYOT 70-36 Ülkerspor , 
MAÇ SKORU 87-55 Ülkerspor 

Fener'in komşu keyfi 88-84 

FIBA Erkekler Avrupa Ligi'nde mücadele eden Fenerbahçe, dördüncü maçında deplasmanda PAOK'u 88-84 mağlup etti. Sarı - lacivertliler, Abdi İpekçi Spor Salonu'nda 101-91 mağlup ettiği rakibine Selanik'te de şans tanımadı. İlk periyodundan itibaren büyük bir çekişme içinde geçen maçta Fenerbahçe devreyi 46-39 önde kapattı. İkinci yarının son bölümü müthiş bir çekişmeye sahne olurken, zorlu mücadeleden temsilcimiz galip ayrılmayı başardı. 32 sayı atan Damir Mrsiç maçın yıldızı olurken, Kambala 15, Stevenson 11, Rasim ve Violette 9, Barış 8, Semih ile Erdal da 2'şer sayıyla karşılaşmayı tamamladı. Bu sonuçla Fenerbahçe, ikinciliği ve gruptan çıkmayı garantiledi. Sarı - lacivertliler, beşinci maçını 22 Kasım'da Estonya'dan Kalev ile İstanbul'da yapacak. 

Potada bugün 

Avrupa Ligi B Grubu 
20.45 Olympiakos Yun. - E.Pilsen 
Skytürk - Naklen 
Avrupa Kupası B Grubu 
18.30 S.Zagora Bul. - Beşiktaş 
Avrupa Kupası B Grubu Bayan 
21.30 Jedintsvo S.Kar. - Mersin B 


</TEXT>
</DOC>
