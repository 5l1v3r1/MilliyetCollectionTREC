<DOC>
<DOCNO> 378276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yazar/asik.html </URL>
<DATE> 2005/09/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Yetersizlik nerede 
</HEADLINE>
<TEXT>


Doğu ve Güneydoğu Anadolu başta olmak üzere tüm Türkiye'de giderek yaygınlaşan bir manzaraya tanık oluyoruz PKK yandaşları hemen her eylemde rahatlıkla örgütün bayrağını açabiliyorlar... Apo'nun posterlerini taşıyabiliyorlar... "Vur gerilla vur, Kürdistan'ı kur" türünden açıkça suç olan sloganlar atabiliyorlar. Emniyet güçleri ise bu manzaraları seyretmekle yetiniyor. Nadir olarak müdahale ediyor. 
Peki neden Adalet Bakanlığı'nın Terörle Mücadele Yasası'nda değişiklik yapmak üzere komisyon kurmasına bakılırsa mevcut yasaların yetersizmiş gibi bir sonuç çıkıyor. Nitekim, kimi yetkililer bunu zaman zaman açıkça dile getiriyorlar. 
İyi de bu görüş doğru mu Meclis Adalet Komisyonu üyesi, CHP Niğde Milletvekili Orhan Eraslan'a göre kesinlikle doğru değil. Nedenini anlatıyor 
"Yeni TCK'da bu tür eylemleri cezalandıran pek çok hüküm mevcut. Örneğin, 2 yıla kadar hapsi öngören, 'Suçu ve suçluyu övme' başlıklı 215. madde... Kanunun suç saydığı fiilleri işlemek amacıyla kurulan örgütün propagandasını yapanlara 3 yıla kadar hapsi öngören 220. madde... Devletin güvenliğine karşı işlenen suçlara ceza öngören 301. madde ve devamındaki maddeler... Daha böyle bir sürü madde sayabilirim... İktidar yasalar yetersiz bahanesinin arkasına sığınmasın. Önce, mevcut yasaların işletilmesini sağlasın... Yetersizliği yasalarda değil kendisinde arasın..." 

Tüpraş'ın yüzde 51 hissesini Koç grubu aldı. Eşeğimizi kaybedip bulmuş gibi sevindik... 
Haldun Ertem 

Talabani endişesi Irak Cumhurbaşkanı Talabani'yi "Amerika giderse" endişesi sardı... Rus İnterfaks ajansına verdiği demeçte 
- ABD askerleri giderse Türkiye'nin ve Suriye'nin Irak'ı işgaline kim engel olacak diyor. 
Sayın Talabani'ye Sünni ve Şiilerin bu konuda Türkiye ve Irak'tan çok daha sabırsız olduğunu anımsatalım. Amerikan işbirlikçiliğine onlar bizden çok daha fazla kızıyor... 

Bizim Blair .. Tony Blair'in başı şu aralar fena halde dertte. Yaz tatilini devletten aldığı ihalelerle köşeyi dönen arkadaşı Russel Chambers'ın yatında geçirdiği ortaya çıkınca ayağa kalkan İngiliz basının "masrafları kimin karşıladığı" sorusuna yanıt vermediği... Muhalif lider Chris Grayling, konuyu Avam Kamarası'a getirip, Chambers'la ilişkisini açıklamasını istediği için... 
Çok şükür, bizim Blair'in hiç böyle bir derdi yok. Hazrete 7 yıldızlı Rixos otelindeki tatil masraflarını kimin ödediği sorusu sorulmuştu. Susma hakkını kullanıyor olsa gerek, h l çıt yok. 

Almanya'daki Türklerin yüzde 30'u yoksulluk içinde yaşıyormuş. 
Almanya gibi zengin bir ülkede yoksul kalmak da bir çeşit başarı... 

Peşkeş kesinleşti Tüpraş'ın 4 milyar 140 milyon dolara özelleştirilmesi devlete atılmak istenen... Biri başarılan, diğeri başarılamayan iki kazığı... Haydi daha kibarcasını söyleyelim, iki peşkeşi ortaya çıkardı. 
Önce birincisinden başlayalım. Hatırlanacağı üzere Tüpraş'ın 24 Ekim 2003 günü yapılan ilk ihalesini tabela şirketi olduğu daha sonra yargı tarafından kanıtlanan Efremov Kautschuk 1.302 milyar dolarla kazanmıştı. Petrol - İş bu ihaleyi iptal ettirince hükümet ikinci ihaleye çıktı ve bilindiği gibi önceki gün yapılan ihaleyi 4 milyar 140 milyon dolar veren Koç - Shell ortaklığı kazandı. 
İlk bakışta aradaki fark, dolayısıyla devletin kazancı 3 milyar dolara yakın gibi görünüyor ama değil. Daha fazla Neden mi Çünkü ilk ihalede hisselerin yüzde 65'i satışa çıkarılmıştı, ikinci ihalede ise yüzde 51'i... 
Özetleyecek olursak, aradan sadece 2 yıl geçiyor. Özelleştirmeye çıkarılan hisse oranı ciddi ölçüde düşmesine karşın satış fiyatı yüzde 200'den fazla artıyor. Sonuçta Petrol - İş'in devlete kazandırdığı para 3 milyar doları da geçiyor, diyor ve geçiyoruz ikinci peşkeşe... 
AKP hükümeti, ilk ihale yargıdan dönünce yeni bir karar aldı Tüpraş'ı bu defa iki partide özelleştirme... Yüzde 14.76'lık ilk partinin satışını borsada yapma kararı... Nitekim dediğini yaptı da... Nasıl mı O bölümü Global Menkul Değerler'in talebi üzerine, yalnızca bu firmaya... Ve de piyasa değerinin çok altında... Sadece 440 milyon dolara satarak... Oysa önceki günkü ihalede ortaya çıktı ki, Tüpraş'ın toplam değeri 8 milyar doları geçiyordu... Global Menkul Değerler'e 440 milyon dolardan ikram edilen yüzde 14'lük bölümünün değeri de nereden bakılırsa bakılsın 1 milyar doların üstündeydi. 
Unutmadan ekleyelim, geçen ihaleyi iptal ettiren Petrol - İş sendikası, bu ihale için de yargıya gidiyor... 



</TEXT>
</DOC>
