<DOC>
<DOCNO> 377899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas13.html </URL>
<DATE> 2005/09/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
22 hastaya hepatit C bulaştıran doktora 2214 yıl hapis cezası isteniyor 
</HEADLINE>
<TEXT>

     İspanya'da bir doktor hakkında, 276 hastaya hepatit C virüsü bulaştırdığı iddiasıyla 2214 yıl hapis ve 28 milyon avro para cezası isteniyor. 
     Valencia kentinde bir hastanede 1998 yılına kadar anestezi bölüm başkanlığı görevinde bulunan Juan Maeso'nun, hastalarına hepatit C virüsü bulaştırdığı iddiasıyla hakkında yürütülen 7.5 yıllık soruşturma sonrasında yargılanmasına bugün başlandı. 
     Savcılık, doktor Maeso'nun o dönemde uyuşturucu kullandığını ve aynı malzemelerle birçok hastaya anestezi uyguladığını iddia ederken, farklı hastanelerde 276 hastaya hepatit C virüsü bulaştırmaktan toplam 2214 yıl hapis ve toplam 28 milyon avro para cezası istedi. 
     Hepatit C virüsünden dolayı yakınlarını kaybeden bazı kişilerin avukatları, mahkemede, 28 milyon avroluk tazminatın Valencia Özerk Yönetimi tarafından ödenmesi gerektiğini savundular. 
     Suçu kabul etmeyen 63 yaşındaki Maeso'nun avukatı, müvekkili için beraat talebinde bulundu. 
     
</TEXT>
</DOC>
