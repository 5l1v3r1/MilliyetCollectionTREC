<DOC>
<DOCNO> 392618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sontur21.html </URL>
<DATE> 2005/11/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Antalya'da 4.1 büyüklüğünde deprem... 
</HEADLINE>
<TEXT>

     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 14.21'de merkez üssü Antalya'nın merkeze bağlı beldelerinden Döşemealtı olan 4.1 büyüklüğünde deprem kaydedildi. 
     Depremin çevre ilçelerden de hissedildiği, ilk belirlemelere göre can ve mal kaybı olmadığı bildirildi. 
     
     Hizan'da 3.8 şiddetinde deprem 

     Bitlis’in Hizan İlçesi’nde hafif şiddette deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü’nden alınan bilgiye göre, saat 06.59’da, merkez üssü Hizan’a bağlı Sağınlı Köyü olan 3.8 büyüklüğünde deprem kaydedildi. 
     Depremin çevre ilçelerde de hissedildiği, ilk belirlemelere göre can ve mal kaybının olmadığı bildirildi. 
     
     Emirdağ art arda sallandı 

     AFYONKARAHİSAR'ın Emirdağ İlçesi art arda gelen küçük şiddette depremlerle sallandı. Merkez üssü Emirdağ olan depremler, ilçede paniğe yol açtı. Hava yağışlı olmasına karşın halk evlerine girmek istemedi. 
     Emirdağ'da sabahın ilk saatlerinden itibaren, en küçüğü 2.6 büyüklüğünde olmak üzere hafif şiddette, ancak giderek artan bir dizi deprem meydana geldi. İlk sarsıntı 03.30'da 3.1 büyüklüğünde oldu. Daha sonra 05.20'de 3, 05.44'de 2.6, 17.20'de 2.9, 19.24'de 3.5, 19.36'da 3.5 ve son olarak da saat 19.48'de 3.8 büyüklüğünde depremler meydana geldi. 
     Art arda gelen 3.5 büyüklüğündeki 2 depremden sonra ilçe halkı sokaklara döküldü. Panik yaşanan ve ilçede havanın oldukça soğuk ve yağışlı olmasına karşın karşın vatandaşlar evlerine girmedi. 

     
</TEXT>
</DOC>
