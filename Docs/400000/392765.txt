<DOC>
<DOCNO> 392765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko18.html </URL>
<DATE> 2005/11/07/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hazine nakit dengesi Ekim'de 1.8 milyar YTL açık verdi 
</HEADLINE>
<TEXT>

     Hazine nakit dengesi, Ekim ayında 1.8 milyar Yeni Türk Lirası YTL açık verirken, faiz dışı fazla ise 1.7 milyar YTL oldu. 
     Ocak-Ekim 2005 döneminde ise nakit dengesi 12 milyar YTL açık verirken, 26.6 milyar YTL faiz dışı fazla oluştu. 
     Hazine Müsteşarlığı verilerine göre, Ekim ayında nakit bazda toplam 10.5 milyar YTL gelir elde edilirken, 8.8 milyar YTL faiz dışı harcama yapıldı ve 1.7 milyar YTL faiz dışı fazla oluştu. 
     Toplam 3.5 milyar YTL faiz ödemesinden sonra, Hazine nakit dengesi 1.8 milyar YTL açık verdi. 
     Ekim ayında nakit açığı ağırlıklı olarak kasa kullanımı ile finanse edilirken, aynı dönemde kasa bank hesaplarında 2.8 milyar YTL değişim meydana geldi. 
     
     OCAK-EKİM DÖNEMİ 

     Bu yılın Ocak-Ekim döneminde, nakit bazda toplam 104.5 milyar YTL gelir elde edildi, 77.9 milyar YTL faiz dışı harcama yapıldı ve 26.6 milyar YTL faiz dışı fazla oluştu. 
     Bu dönemde toplam 38.6 milyar YTL faiz ödemesinden sonra Hazine nakit dengesi 12 milyar YTL açık verdi. 
     Bu gelişmeler sonucunda, Ocak-Ekim 2005 döneminde nakit açığı ağırlıklı olarak net borçlanma ile finanse edilirken, aynı dönemde kasa banka hesaplarında 5.7 milyar YTL değişim meydana geldi. 

     
</TEXT>
</DOC>
