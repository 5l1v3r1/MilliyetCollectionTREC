<DOC>
<DOCNO> 392152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun06.html </URL>
<DATE> 2005/11/04/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
ABD'de binlerci bilgisayarı 'hack'leyen korsan tutuklandı... 
</HEADLINE>
<TEXT>

     ABD'de aralarında Savunma Bakanlığı'nın da bulunduğu binlerce bilgisayarın internet aracılığıyla kontrolünü alan bir bilgisayar korsanı tutuklanarak hakkında dava açıldı. 
     California savcılığından yapılan açıklamada, 20 yaşındaki Jeanson James Ancheta'nın, ''truva atı'' kullanarak bilgisayarların kontrolünü ele geçirdiği ve bu bilgisayarlardan başkalarına istenmeyen elektronik postalar ile virüsler gönderdiği belirtildi. 
     Böylece 400 bin bilgisayara istenmeyen reklam ve virüs gönderdiği tespit edilen bilgisayar korsanının, hüküm giymesi halinde 50 yıla kadar hapis cezası alabileceği belirtildi. 
     Virüsten ve saldırılardan etkilenen bilgisayarlar arasında Savunma Bakanlığı'nın bilgisayarlarının da bulunduğu kaydedildi. 
     
</TEXT>
</DOC>
