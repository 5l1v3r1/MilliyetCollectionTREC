<DOC>
<DOCNO> 376507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur19.html </URL>
<DATE> 2005/09/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sözleşmeli öğretmenlik için başvuru süresi yarın sona eriyor 
</HEADLINE>
<TEXT>

     Milli Eğitim Bakanlığı’nın MEB , öğretmen ihtiyacını karşılamak amacıyla 37 branşta alacağı 20 bin sözleşmeli öğretmenlik kadrosu için 1 Eylül’de başlayan başvuru süresi, yarın sona eriyor. 
     Başvuru ile ilgili bilgiler, MEB’in "http personel.meb.gov.tr" adresinde yayınlanan "Kısmi Zamanlı Geçici Öğreticilik" konulu genelgede yer alıyor. 
     Başvurular, söz konusu internet adresinde yer alan başvuru formuyla, T.C. kimlik numarası girilerek yapılabiliyor. 
     Adayların, doldurdukları elektronik başvuru formunu il ve ilçe milli eğitim müdürlüklerine onaylatmaları gerekiyor. MEB, sözleşmeli öğretmenlik için başvuran adayları KPSS sonuçlarına göre puan üstünlüğünü esas alarak atayacak. 
     
     SÖZLEŞME SÜRESİ 
     Sözleşme süreleri, 10 ayı geçmemek üzere bir öğretim yılı ile sınırlı olacak. 
     Görevlendirilecek geçici öğreticilere bir öğretim günü için ödenecek brüt ücret, 2005-2006 öğretim yılının birinci yarı yılı için 58.30 YTL, ikinci yarı yılı için 61.80 YTL olarak belirlendi. 
     
</TEXT>
</DOC>
