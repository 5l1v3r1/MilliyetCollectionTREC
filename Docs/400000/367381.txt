<DOC>
<DOCNO> 367381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo12.html </URL>
<DATE> 2005/08/05/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Bizi nasıl bir lig bekliyor Otoritelerin gözüyle Süper Lig'de olacaklar 
</HEADLINE>
<TEXT>

     Yeni bir sezonun arifesinde bizi nasıl bir lig mücadelesi bekliyor, şampiyon kim olur, düşme potası için hangi takımlar aday 'Yeni sezon kehanetleri' olarak da niteleyebileceğimiz soruşturmamızda, otoritelere bu soruları yönelttik. Cevaplar muhtelif ama çokları için Fenerbahçe'nin şampiyonluğu kesin gibi. 
     Bütün göstergeler sıfırlandı, yeni bir lig için bugünden itibaren start veriliyor. Bütün parmaklar k ğıt üzerindeki şampiyon olarak 'Fenerbahçe' ismini fısıldıyor. Radikal Spor Servisi de, geleneksel olarak yaptığı 'Yeni sezon kehanetleri' soruşturmasının bu en taze ayağında, şampiyonun yanı sıra düşme adaylarını, lige damgasını vurma ihtimali olan takımı, muhtemel yıldız oyuncuları sordu otoritelere. Aşağıda bu soruşturmanın cevaplarını bulacaksınız. 
     
     Sorular 

     1. Şampiyonluk adayı. 
     2. Küme düşme adayları. 
     3. Sürpriz takım adayı. 
     4. Yıldız oyuncu adayı. 
     5. Sezona ilişkin genel değerlendirme. 
     
     İbrahim Altınsay 

     1. Gençlerbirliği. 
     2. Ankaragücü, Kayserispor, Kayseri Erciyesspor. 
     3. Gençlerbirliği. 
     4. İbrahim Toraman, Isaac Promise, Tuncay Şanlı ve Cafercan. 
     5. Futbol düzeyi düşük bir sezon bekliyorum. Silahla yaralama olayıyla başlayan sezonda seyircinin futboldan iyice kopartılacağından korkuyorum. Beni yalanlayacak güzel sürprizler bekliyorum. 
     
     Mert Aydın 

     1. Fenerbahçe. 
     2. Kayserispor, Vestel Manisaspor ve Samsunspor. 
     3. BB Ankaraspor. 
     4. Ailton ve Aurelio. 
     5. Bu sezon şampiyonluğun kaderini Fenerbahçe'nin Şampiyonlar Ligi performansı belirleyecek. Sarı-Lacivertliler Avrupa'da gruptan çıkamazsa teknik direktör Daum büyük tepki alacak, bu da diğer büyüklerin işine yarayacak. 
     
     Ahmet Çakır 

     1. Galatasaray. 
     2. Diyarbakırspor, Vestel Manisaspor, Kayserispor. 
     3. Konyaspor. 
     4. Altan. 
     5. Geçen sezonkinden daha iyisini bekliyoruz. Çünkü özellikle İnönü Stadı'ndaki ölüm olayı geçen sezonun tadını çok kaçırdı. Federasyon yaz aylarında futbolun derlenip toparlanması konusunda önemli işler yaptı. Bunun büyük bazı yansımalarının görüleceği kanısındayım. Ayrıca bütün ekipler bu sezona daha iyi hazırlandıkları izlenimi verdiler. 
     
     Mehmet Demirkol 

     1. Fenerbahçe. 
     2. Rizespor ve Kayserispor. 
     3. Denizlispor, Gençlerbirliği. 
     4. Tomas Jun. 
     5. Galatasaray ve Beşiktaş'ın beklenenin altında bir performans göstereceğini düşünüyorum. Trabzonspor ve Fenerbahçe yine kanımca ilk ikiyi paylaşacak. İlk beşi zorlayacak takımlar ise Gençlerbirliği, Denizlispor ve BB Ankaraspor. 
     
     Mansur Foroutan 

     1. Fenerbahçe. 
     2. Diyarbakırspor, Kayserispor, Samsunspor. 
     3. Kayseri Erciyesspor. 
     4. Ailton. 
     5. Lig, Fenerbahçe ve diğerleri olarak ikiye ayrılmış durumda. Fenerbahçe'nin de şöyle bir handikabı var iki yıldır şampiyon, bu da hırsını köreltebilir. 
     
     Attila Gökçe 

     1. Fenerbahçe. 
     2. Bu soruya cevap vermeyeyim. 
     3. BB Ankaraspor. 
     4. Tuncay Şanlı. 
     5. İstanbul Valiliği'nin güvenlik toplantısında alınan derbileri seyircisiz oynatma kararı aslında geçen sezona kıyasla hiçbir şeyin değişmediğini gösteriyor. Aynı kaosu yaşamaya devam 
     edeceğiz ve ligin kalitesi artmayacak. 
     
     Semih Gümüş 

     1. Fenerbahçe. 
     2. Samsunspor, Kayserispor ve Vestel Manisapor. 
     3. Galatasaray. 
     4. Stephen Appiah. 
     5. Geçen sezondan futbol kalitesi bakımından daha geri bir sezon bekliyorum. Küçüklerle büyükler arasındaki uçurum daha da büyüyecek. Taraftar kalitesi daha da düşecek. 
     
     Bağış Erten 

     1. Fenerbahçe. 
     2. Kayserispor, Samsunspor, Rizespor. 
     3. Konyaspor. 
     4. Alex. 
     5. İyi bir lig seyretmek istiyoruz. Bunun için iki şart var 1. Daha zevkli ve kaliteli rekabet. 2. Tadımızı kaçıracak şeylerin olmaması. Rekabet için Dört Büyükler dışındakilerin hiç değilse diş göstermesi gerekiyor. Tadımızı kaçıracak şeyler ise ne yazık ki pek duracağa benzemiyor 
     
     Erkan Goloğlu 

     1. Fenerbahçe. 
     2. Kayserispor, Vestel Manisaspor, Diyarbakırspor. 
     3. Maalesef BB Ankaraspor. 
     4. Stephen Appiah. 
     5. Yavan bir sezon geçeceği kanısındayım. 
     
     Coşkun Özarı 

     1. Kağıt üzerinde Fenerbahçe ama çoğu kez kağıt üzerindeki favori insanları yanıltmıştır. 
     2. Şu noktada aday belirtmek zor. 
     3. Gençlerbirliği sürpriz yapabilirdi ama o da en önemli oyuncularını sattı. Bu sezon başka takımın şampiyon olması zor. 
     4. Aurelio. 
     5. Büyük takımlar Türkiye liglerinin artık kendilerini tatmin etmediği düşüncesindeler. O nedenle dışa yönelik çalışmalar, büyük transferler yapıyorlar. Bu sezon iyi transferi Fenerbahçe yaptı. Yakalarsa Avrupa futbolunu o yakalayabilir. Beşiktaş'ın transferleri de fena değil. Ama oturmuş kadro olarak Fenerbahçe çok iyi. 
     
     Eray Özer 

     1. Fenerbahçe. 
     2. Çaykur Rizespor, Samsunspor, Vestel Manisaspor. 
     3. Ankaraspor, Gençlerbirliği. 
     4. Appiah, Szymkowiak. 
     5. Havuz sistemindeki değişikliğin gerçek meyvelerini önümüzdeki sezondan itibaren toplamaya başlayacağız. Çünkü ancak bu sezon sonrasında her takım daha hakkaniyetli dağıtılmış paralarla transfer yapabilecek. Ama bu sezon da her puanın değeri olacak ve bence bu rekabeti bir düzeye kadar artıracak. Şiddet ise bu sezon da yakamızı bırakmayacak gibi... 
     
     Asena Özkan 

     1. Beşiktaş. 
     2. Kayserispor, Çaykur Rizespor ve Sivasspor. 
     3. Malatyaspor. 
     4. Ailton. 
     5. Fenerbahçe elbetteki favori ancak favoriler her zaman kazanacak şeklinde kural yok. Ayrıca Rıza Çalımbay'ın elindeki imk nları en olumlu şekilde kullanacağı inancındayım. 
     
     Feryal Pere 

     1. Fenerbahçe. 
     2. Kayserispor, Samsunspor ve Çaykur Rizespor. 
     3. Sivasspor. 
     4. Can Arat forma numarası sebebiyle . 
     5. İyi oynayan kazansın top yuvarlak, maç 90 dakikadır. 90 3'lerde herkese sabırlar diliyorum. 
     
     Altan Tanrıkulu 

     1. Fenerbahçe ve Galatasaray. 
     2. Takımları izlemediğim için bir bilgim yok. 
     3. BB Ankaraspor ve Sivasspor. 
     4. Tuncay, Altan. 
     5. Kopmaların daha sık yaşanacağı bir lig olacak. Özellikle ligin ikinci yarısında Fenerbahçe ve Galatasaray'ın zirvede baş başa kalacağını düşünüyorum. Küme düşme mücadelesi de sezonun son haftalarına kadar sürecek. 
     
     Metin Tükenmez 

     1. Önce Fenerbahçe arkasından Galatasaray. 
     2. Kayserililerden biri, Diyarbakırspor, Vestel Manisaspor, Samsunspor. 
     3. Trabzonspor şampiyonluğun sürpriz adayı. 
     4. Son iki yıl olduğu gibi Aurelio. 
     5. Geçen yıldan çok daha iyi bir sezon olacak. Şampiyonluğa oynayacak dört büyükler daha da güçlendi. Onların arkasından gelen Konya, Gençlerbirliği gibi takımlar da yukarıyı daha çok zorlayacak. Bu bağlamda geçen yıllara oranla daha kaliteli bir lig olacağını düşünüyorum. 
     
     Yiğiter Uluğ 

     1. Fenerbahçe. 
     2. Kayserispor ve Diyarbakırspor zor haftalar yaşayacak, üçüncü bir 
     aday söylemek zor. 
     3. Gaziantepspor. 
     4. Stephen Appiah. 
     5. Fenerbahçe herhangi bir iç karışıklık yaşamazsa kadro zenginliğiyle hatırı sayılır fark yapıp şampiyonluğa ulaşabilir. Asıl çekişme ikincilik için olacak, buranın otomotik üç adayı dışında Anadolu'dan da katılımlar olursa zevkli bir lig izleyebiliriz. 
     
     Necil Ülgen 

     1. Fenerbahçe. 
     2. Vestel Manisaspor, Kayseri Erciyesspor, Diyarbakırspor. 
     3. Denizlispor. 
     4. Stephen Appiah. 
     5. Sezon başı görüntüsüne bakarak Fenerbahçe'nin rahat olacağını düşünüyorum. Pek mümkün görülmese de Fenerbahçe Şampiyonlar Ligi'nde ilerlerse bu ligi etkiler. Şampiyonluk için ikinci adayım Trabzonspor. Bu sezon büyükler için maçlar kolay olmayacak ve toplamda ulaşılan puanlar düşecek. 
     
     Uğur Vardan 

     1. Fenerbahçe. 
     2. Vestel Manisaspor, Kayserispor ve Samsunspor. 
     3. Galatasaray. 
     4. Tomas Jun ve Necati Ateş. 
     5. Dileğim liderle en sondaki takımların yakın puan öbeklerinde gezindiği dengeli bir lig. Umarım yeni havuz sistemi, bu yönde önemli bir uygulama olur. Bir de büyüklerin daha az çığlık attığı ve adaletin herkes için aynı olduğuna inandıklarını gösterdikleri bir sezon temenni ediyorum, ama bu temenninin de boş olduğunu biliyorum. 

     
</TEXT>
</DOC>
