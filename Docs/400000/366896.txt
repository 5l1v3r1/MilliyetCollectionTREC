<DOC>
<DOCNO> 366896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/spor/axspo02.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni sambacı MASSA 
</HEADLINE>
<TEXT>


Formula 1'de bu sezon aradığını bulamayan Ferrari, sözleşmesini bir yıl geriye çektiği Rubens Barrichello'nun yerine yine bir Brezilyalı Felipe Massa'yı oturtacak 


Formula 1'de son beş yılın markalar şampiyonu Ferrari'de kan değişikliği netleşti. 2006 sonunda bitecek sözleşmesi öne alınan Rubens Barrichello'nun yerine gelecek sezonda kırmızı arabalardan birinin koltuğuna bir başka Brezilyalı Felipe Massa oturacak. 
Michael Scmuhacher ile birlikte son beş yılda Ferrari'nin zirvede yer almasında önemli katkılar sağlayan ve dokuz Grand Prix birinciliği bulunan Barrichello ile yollarını ayırma kararı alan İtalyan ekibi, takımın eski test pilotu Massa ile anlaştığını duyurdu. 
Sauber takımı ile sezon sonunda sözleşmesi bitecek Massa böylece Ferrari adına yarışan ilk Brezilyalı Barrichello'dan vatandaşı olarak bayrağı devralacak. Barrichello beş yılda Ferrari ile iki kez ikincilik ve birer kez de üçüncülük ve dördüncülük elde etmişti. 

FELIPE MASSA 

Doğum Tarihi 25.04.1981 
Doğum Yeri Sao Paulo 
Boy - kilo 1.66 cm. 59 kg. 
İlk GP Melbourne 2002 
Katıldığı GP 47 
Kazandığı GP 0 
Pole pozisyon 0 
En iyi derece 4.'lük 
2004'te puanı 12 
Toplam puanı . . . . . . . . . 24 


</TEXT>
</DOC>
