<DOC>
<DOCNO> 366463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo39.html </URL>
<DATE> 2005/08/02/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Tribünü çıldırtan hareket 
</HEADLINE>
<TEXT>

     Ankara, güzel bir futbol turnuvasına ev sahipliği yaptı. Şampiyonun belirlendiği Ankaraspor - Ankaragücü maçına, Ankaraspor yöneticisi Ahmet Gökçek'in sahalarımızda görmek istemediğimiz hareketi gölge düşürdü 

Yer 19 Mayıs Stadı 
TSYD Ankara Şubesi tarafından düzenlenen dörtlü futbol turnuvasının finalinde, normal süresi 1-1 berabere tamamlanan maçta penaltı atışlarında 4-2 üstünlük sağlayan Ankaraspor, kupanın sahibi oldu. Galibiyetin ilanıyla birlikte sahayı dolduran şampiyon takım yönetici ve taraftarları sevinçlerini futbolcularla paylaştı. Sevinçli kalabalık arasında Büyükşehir Belediye Başkanı ve Ankaraspor Onursal Başkanı Melih Gökçek'in oğlu, Ankaraspor Futbol Şubesi Sorumlusu Ahmet Gökçek de vardı. Yönetici Gökçek'in, rakip Ankaragücü tribünlerine yönelik hafızalara kazınan, spora yakışmayan bu hareketi, o anda fotoğraflandı. 
     Harekete sinirlenen taraftar hep bir ağızdan "Melih Gökçek'e oy veren eller kırılsın" sloganıyla tepki gösterdi. 
     
</TEXT>
</DOC>
