<DOC>
<DOCNO> 386090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonsiy11.html </URL>
<DATE> 2005/10/12/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Bakan Unakıtan'ın kızı Meclis gündeminde... 
</HEADLINE>
<TEXT>

     TBMM’de bu kez Maliye Bakanı Kemal Unakıtan’ın devlet memuru olduğu halde aile şirketlerinde yöneticilikde yapan kızı Zeynep Basutçu tartışma konusu oldu. 
     CHP Antalya Milletvekili Nail Kamacı bir soru önergesiyle, Sağlık Bakanı Recep Akdağ’a Maliye Bakanı Kemal Unakıtan’ın kızı Zeynep Basutçu’yu sordu. Kamacı, Bakan Akdağ’a Bakan Unakıtan’ın kızı Zeynep Basutçu’nun Kartal Devlet Hastanesi’nde doktor olarak görev yaptığı tarihleri ve bu görevden ne zaman istifa ettiğini sordu. 
     Kamacı, Bakan Akdağ’a 657 sayılı Devlet Memurları Yasası’nın "Ticaret ve Diğer Kazanç Getirici Faaliyetlerde Bulunma Yasağı" başlıklı maddesine rağmen, Zeynep Basutçu’nun AB Gıda Sanayi Ticaret Ltd. Şti’nde nasıl yöneticilik yapabildiğini de sordu. Kamacı, Bakan Akdağ’a, şu soruları yöneltti 
     "Zeynep Basutçu memuriyetten istifa etmiş olsa bile, bu durumdan dolayı hakkında devlet memuriyetini suistimal gerekçesiyle soruşturma başlatılacak mıdır Hem doktorluk hem de özel bir şirkette yöneticilik yapmış olan Zeynep Basutçu’dan maaş iadesi talep edilecek midir Kendisinin yeniden memuriyete dönmesini engelleyecek şekilde disiplin cezası verilecek midir Başka bir devlet memuru da aynen Zeynep basutçu’nun yaptığı gibi, özel bir şirkette idari görev üstlenirse ona da göz yumacak mısınız Yoksa, Basutçu’nun bakan kızı olmasından kaynaklı bir ayrıcalığı mı var " 
     
</TEXT>
</DOC>
