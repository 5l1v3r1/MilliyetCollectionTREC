<DOC>
<DOCNO> 399799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/ekonomi/eko12.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da işe alırken ırk ayrımına ceza 
</HEADLINE>
<TEXT>


SABETAY VAROL Paris 

Fransa'da, işe eleman alırken ırk ayrımı yapan şirketlere 25 bin euroya kadar para cezası verilebilecek. Başbakan Dominique de Villepin, dün düzenlediği basın toplantısında ırkçı patron ve eğlence yeri sahiplerine para cezası kesme yetkisinin, kısa süre önce kurulan Ayrımcılıkla Mücadele ve Eşitlik Yüksek Kurulu'na HALDE verileceğini bildirdi. 
Başbakan de Villepin, çeşitli devlet kademelerinde memur alımları sırasında da ırk ayrımını engellemek üzere yeni önlemlere başvurulması için ilgili bakanlıklara talimat verildiğini ifade etti. 
Şimdiye kadar, Arap ya da Afrika kökenlilerin iş başvurularında ayrımcılık konusu sivil toplum kuruluşlarınca test ediliyordu. CV'lerde isim ve fotoğraf gizleme esasına dayanan testlerde sonuç pozitif çıkarsa savcılığa şik yet ediliyordu. Uygulama, varoşlarda yaşanan son şiddet olaylarının tekrarını önlemeyi amaçlıyor. 


</TEXT>
</DOC>
