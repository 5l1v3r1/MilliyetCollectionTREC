<DOC>
<DOCNO> 371983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur52.html </URL>
<DATE> 2005/08/22/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Zorla fuhuş yaptırıldığı iddia edilen kişi yakalandı... 
</HEADLINE>
<TEXT>

     Antalya’nın Alanya İlçesi’nde, kendisine zorla fuhuş yaptırıldığını iddia eden Ukrayna uyruklu bir kadın ve 2 arkadaşı jandarma tarafından kurtarıldı. 
     Mahmutlar Beldesi’ne tatil amacıyla geldiği belirtilen Ukrayna uyruklu turist kadın Svetlana Novikova 22 , Mahmutlar Jandarma Karakolu’nu telefonla arayarak, kadın satıcılığı yapan C.Ç. 39 
     tarafından bir eve götürülerek günlerce kapatıldığını ve kendisine zorla fuhuş yaptırıldığını söyledi. Jandarmanın, uyarısıyla bulundukları evden çıkarak, belirlenen adrese gelen Svetlana Novikova ve iki arkadaşı Natalia Zorkova 27 ile Valeria Horgunova 23 karakola götürüldü. Kadınların ifadesini alan jandarma, Novikova’nın gösterdiği C.Ç’nin evine baskın düzenledi. Evde bulunamayan C.Ç, daha sonra jandarma tarafından yakalanarak gözaltına alındı. C.Ç. ve kendilerine zorla fuhuş yaptırıldığını öne süren Ukraynalı 3 kadın, adliyeye sevkedildi. Mahkeme, C.Ç’yi tutuklarken, 3 kadın serbest bırakıldı. FRT-FAL-CEM-MÇ 21 30 22 08 05 
     
</TEXT>
</DOC>
