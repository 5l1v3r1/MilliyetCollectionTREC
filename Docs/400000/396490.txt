<DOC>
<DOCNO> 396490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sondun10.html </URL>
<DATE> 2005/11/20/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Mısır'da seçim sırasında şiddet 
</HEADLINE>
<TEXT>

     Mısır'da genel seçimlerin ikinci aşamasında çeşitli şiddet eylemleri oldu. 
     Müslüman Kardeşler örgütünün İskenderiye'deki sözcüsü Ali Abdülfatih, kentteki bir oy merkezinde örgütün yandaşlarına açılan ateşte bir kişinin öldüğünü, birkaç kişinin yaralandığını söyledi. Hangi partinin taraftarı olduğu bilinmeyen kişilerin 20 otomobili de ateşe verdikleri belirtildi. 
     İsmailiye kentinde de görgü tanıkları, Müslümanlar Kardeşlerin adayının, Ulusal Demokratik Parti'nin UDP adayının yeğeni tarafından vurularak yaralandığını söylediler. 
     Damanhur'da da Müslüman Kardeşlerin yandaşlarıyla örgütün seçim pankartlarını yakmaya çalışan UDP taraftarları arasındaki çatışmada 40 kadar kişinin yaralandığı bildirildi. 
     
</TEXT>
</DOC>
