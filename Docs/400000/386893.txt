<DOC>
<DOCNO> 386893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun13.html </URL>
<DATE> 2005/10/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Washington Post Türk ordusunun Kuzey Irak'da garnizonu var 
</HEADLINE>
<TEXT>

     Washington Post gazetesi, Türk Ordusunun Kuzey Irak’ta garnizonu olduğunu belirtti. 
     Washington Post gazetesinde yayınlanan bir haberde, PKK’nın tek taraflı ateşkese son vermesinin ardından çatışmaların tekrar başladığı ve Kuzey Irak’ta hem Türk ordusunun hem de PKK’nın "garnizonları" olduğu ifade edildi. 
     Haberde, "Amerikan güçlerinin PKK’lılara karşı iki yıl süren eylemsizliğinin" ardından Türk yetkililerin PKK ile mücadele konusunda PKK altyapılarıyla mücadeleye başlayan Washington Hükümeti ile bir ortak zeminde buluştuklarını açıkladıkları belirtildi. 
     Türkiye’nin aynı zamanda Suriye ve İran’la da yeni siyasi köprüler kurduğu belirtilen haberde, Suriye ile ilişkilerin "düşündürücü" olduğu aktarıldı. 
     Haberde, Suriye’nin yıllarca PKK’ya destek verdiği hatırlatıldı ancak günümüzde karşılıklı olarak resmi ziyaretlerin yapıldığı bir yapıya ulaşıldığı belirtildi. 

ANKA 
     
</TEXT>
</DOC>
