<DOC>
<DOCNO> 390663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun08.html </URL>
<DATE> 2005/10/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Bosna'da Türk terör zanlısı üzerinde şüpheler artıyor... 
</HEADLINE>
<TEXT>

     Bosna Hersek’te "Avrupa Birliği üyesi bir ülkenin" büyükelçiliğine yönelik bir terör saldırısı düzenleme hazırlığında olduğu şüphesiyle tutuklanan Türk vatandaşı üzerinde şüpheler artıyor. 
     Bosna Hersek’te 19 Ekim günü Sırbistan Karadağ kökenli olduğu tahmin edilen 18 yaşındaki bir İsveç vatandaşı ile birlikte bir terörist eylem hazırlığında olduğu şüphesiyle tutuklanan 18 yaşındaki Türk’ün üzerindeki şüpheler artıyor. 
     Bosna Hersek polisi, çeşitli patlayıcılar, silah ve muhtelif askeri malzeme ile ele geçirilen şüphelilerin ne tür bir eylem hazırlığında olduğunun kesinleşmediğini ancak büyük ihtimalle "Bir Avrupa Birliği üyesi ülkenin büyükelçiliğini" yönelik intihar saldırısı hazırlığında olduklarını açıkladı. 
     Polis yetkilileri ayrıca şüpheliler ile birlikte ele geçirilen silahlara bakıldığında bir sniper keskin nişancı tüfeği saldırısının da hazırlığı içinde olabileceklerini ifade etti. 
     
     DANİMARKA’DA DA OLAYLA İLGİLİ 4 KİŞİ TUTUKLANDI 
     Öte yandan Danimarka’da, olayla ilgisi olduğu sanılan ve yaşları 16 ila 20 arasında değişin 4 kişi tutuklandı. 
     Danimarka basını, tutuklanan 4 kişiden birinin Danimarka vatandaşı olduğunu, kimliği açıklanmayan diğer üç kişinin de Ortadoğu kökenli olabileceğini belirtti. 
     Bosna Hersek’te tutuklanan Türk’ün de bir dönem Danimarka’da yaşadığı ifade edildi. 

ANKA 
     
</TEXT>
</DOC>
