<DOC>
<DOCNO> 353471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonsiy04.html </URL>
<DATE> 2005/06/19/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
CHP'li muhalifler tek çatı altında toplanmak için komite kurdu... 
</HEADLINE>
<TEXT>

     CHP’li muhalifler, Genel Merkez’e muhalif tüm kesimlerin tek çatı altında toplanması için çalışma yürütecek 9 kişilik komite kurdu. 
     Aralarında CHP İstanbul Milletvekili Yakup Kepenek, Hasan Aydın ve Artvin Milletvekili Yüksel Çorbacıoğlu’nun da bulunduğu ve yaklaşık 40 ilin temsilcilerinden oluşan CHP’li muhalifler bugün Püis Otel’de bir araya geldi. Akşam geç saatlere kadar süren toplantı sonrasında Genel Merkez’e muhalif tüm kesimleri tek çatı altında toplamak amacıyla 9 kişilik bir komite kurulması kararı alındı. 
     Komite’de Ertuğrul Günay, Gürkut Acar, Sabri Ergül ve Haluk Özdalga gibi isimler yer aldı. Komite’nin sözcülüğüne ise Yüksel Çorbacıoğlu getirildi. Muhalifler adına tüm çalışmaların bu komite tarafından yürütüleceği belirtildi. 

ANKA 
     
</TEXT>
</DOC>
