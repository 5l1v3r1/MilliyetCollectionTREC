<DOC>
<DOCNO> 378192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas02.html </URL>
<DATE> 2005/09/13/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İskandinav kadınlar daha çok aldatıyor 
</HEADLINE>
<TEXT>

     Danimarka ve İsveç’te yapılan araştırmalar, kadınların daha çok aldattıklarını ortaya koydu. 
     İskandinav ülkelerinde her iki kadından birinin birlikte olduğu erkek ya da eşini aldattığı bildirildi. Aldatan kadınların oranı yüzde 50’yken, aldatan erkeklerin oranı yüzde 30 civarında kaldı. 
     Danimarka Seks ve Toplum Derneği, aldatan kadınların sayılarındaki artışın birlikte yaşadıkları erkeklerden bekledikleri ilgiyi görmemeleri ve çok seyrek seks yapmalarından kaynaklandığını bildirdi. Kadınların daha çok, gece hayatında ya da işyerinde tanıştıkları kişilerle ilişki kurarak, birlikte oldukları erkekleri aldattıkları belirlendi. 
     Araştırmaya katılan kadın ve erkeklerin, kimlikleri ve milliyetleri gizli tutulurken, İskandinav ülkelerinde en çok İsveçli kadınların eşlerini ya da birlikte yaşadıkları erkekleri aldattıkları bildirildi. 
     
</TEXT>
</DOC>
