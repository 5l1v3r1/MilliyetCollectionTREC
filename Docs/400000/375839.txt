<DOC>
<DOCNO> 375839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur28.html </URL>
<DATE> 2005/09/05/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
"Gelin arabası" süsüyle silahlı saldırı 
</HEADLINE>
<TEXT>

     Adana’nın Ceyhan İlçesi’nde bir kaporta atölyesine düzenlenen silahlı saldırıda işyeri sahibi ağır yaralandı. 
     Alınan bilgiye göre, Sanayi Sitesi 4. Blok’taki Aydın Kaporta Atölyesi’ne gelen kişi veya kişiler, dükkanın penceresinden işyeri sahibi Aydın Baymaz’a 41 pompalı tüfekle ateş ederek kaçtı. 
     Ağır yaralan evli ve 3 çocuk babası Baymaz, Ceyhan Devlet Hastanesi’nde yapılan ilk müdahalenin ardından Adana Numune Hastanesi’ne sevk edildi. 
     Görgü tanıklarının, saldırganların bir otomobille işyerinin arkasında beklediklerini ve üzerinde "evleniyoruz", "mutluyuz" yazıları bulunduğu için otomobilin plakasını okuyamadıklarını söyledikleri bildirildi. 
     Kaçan saldırganların yakalanması için çalışma başlatıldığı kaydedildi. 
     
</TEXT>
</DOC>
