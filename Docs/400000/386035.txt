<DOC>
<DOCNO> 386035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun34.html </URL>
<DATE> 2005/10/12/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Gazze'de Amerikalı ve İngiliz gazeteciler kaçırıldı 
</HEADLINE>
<TEXT>

     Silahlı Filistinlilerin, Gazze Şeridi'nde bir İngiliz ve bir Amerikalı gazeteciyi kaçırdıkları bildirildi. 
     Filistin İçişleri Bakanlığı sözcüsü Tevfik Ebu Husa, yaptığı açıklamada, gazetecilerin Han Yunus kenti yakınlarında kaçırıldıklarını söyledi. 
     Sözcü, Filistin güvenlik güçlerinin gazetecileri bulmak için çalışmalara başladığını belirtti. 
     
     GAZETECİLER KNİGHT RİDDER GAZETESİ İÇİN ÇALIŞIYOR 

     Silahlı Filistinlilerin kaçırdıkları gazetecilerin, Knight Ridder adlı gazete için çalıştıkları bildirildi. 
     Gazetecilerin Filistinli tercümanı Ziyad Ebu Mustafa, Reuters'e yaptığı açıklamada, saldırganların, gazetecilerin araçlarını Han Yunus kenti yakınlarında durdurduğunu ve silah zoruyla kaçırdıklarını söyledi. 
     Filistin İçişleri Bakanlığı sözcüsü Tevfik Ebu Husa, yaptığı açıklamada, Filistin güvenlik güçlerinin gazetecileri bulmak için çalışmalara başladığını belirtmişti. 
     Gazze Şeridi'nde geçen aylarda çok sayıda yabancı gazeteci ve yardım çalışanı, çoğunluğu El Fetih örgütüne bağlı militanlarca kaçırılmıştı. 
     Kaçırılanların çoğu, birkaç saat sonra zarar görmeden serbest bırakılmıştı. 
     
</TEXT>
</DOC>
