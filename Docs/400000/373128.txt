<DOC>
<DOCNO> 373128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo14.html </URL>
<DATE> 2005/08/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Fenerbahçe'de hasret bitiyor 
</HEADLINE>
<TEXT>

     Turkcell Süper Ligi’nde yarın kendi sahasında Samsunspor ile karşılaşacak Fenerbahçe’de, 3 aylık hasret bitiyor. 
     Fenerbahçe Şükrü Saracoğlu Stadı’nda son olarak geçen sezonun 33. 
     haftasında Galatasaray ile karşılaşan sarı-lacivertliler, 96 gün sonra evinde taraftarının karşısında maça çıkacak. Sarı-lacivertliler, bu sezon kendi sahalarında Diyarbakırspor ile yaptıkları ilk maçı, Futbol Federasyonu Profesyonel Futbol Disiplin Kurulu’nun PFDK verdiği ceza nedeniyle seyircisiz oynamıştı. Sahasında seyircisinin önünde çıktığı son maçta geçen sezon Galatasaray’ı 1-0 yenerek 16. şampiyonluğunu ilan eden Fenerbahçe, bu sezon seyircisiz çıktığı maçta Diyarbakırspor ile 2-2 berabere kaldı. Fenerbahçe’yi, 2005-2006 sezonunda kendi sahasında yapacağı ilk maçta taraftarları yalnız bırakmayacak. Yeni yapılan Fenerium tribününün tamamlanan bölümlerine de seyirci alınacak maçta, stadın tamamıyla dolması bekleniyor. 
     
</TEXT>
</DOC>
