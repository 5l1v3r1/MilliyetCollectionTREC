<DOC>
<DOCNO> 369700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun01.html </URL>
<DATE> 2005/08/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Kırgızistan Devlet Başkanı Bakiyev görevine başladı... 
</HEADLINE>
<TEXT>

     Kırgızistan'ın yeni Devlet Başkanı Kurmanbek Bakiyev, bugün düzenlenen törende yemin ederek görevine başladı. 
     Bakiyev, yemin törenindeki konuşmasında, ''ülkesinin, bir başkasının jeopolitik çıkarlarına hizmet etmeyeceğini'' belirtti. 
     Diğer ülkelerin düşüncelerine saygı duyduklarını kaydeden Bakiyev, ancak Kırgızistan ile vatandaşlarının çıkarları, özgürlüğü ve bağımsızlığının öncelikli olduğunu söyledi. 
     Kırgızistan'da 24 Mart'taki ayaklanmadan bu yana devlet başkanlığı görevini fiilen yürüten Bakiyev, 10 Temmuz'da yapılan devlet başkanlığı seçimini halkın geniş desteğiyle kazanmıştı. 
     Bakiyev'in yemine törenine Türk hükümetini temsilen Milli Savunma Bakanı Vecdi Gönül katılıyor. 
     
</TEXT>
</DOC>
