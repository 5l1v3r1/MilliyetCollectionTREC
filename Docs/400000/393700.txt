<DOC>
<DOCNO> 393700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun26.html </URL>
<DATE> 2005/11/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
ABD, 'Çin'deki lüks otellere saldırı olabilir' açıklamasını geri çekti 
</HEADLINE>
<TEXT>

     ABD, ''Çin yönetiminin ülkedeki lüks otellere gelecek hafta aşırı dincilerce saldırı düzenlenebileceği uyarısında bulunduğu'' yönündeki açıklamasını geri çekti. 
     Hong Kong'daki Amerikan konsolosluğundan yapılan açıklamada, ''Çin Kamu Güvenliği Bakanlığı, Pekin'deki Amerikan elçiliğini, Çin'deki 4-5 yıldızlı otellere yönelik tehdidin kaynağının güvenilir olmadığı konusunda bilgilendirdi'' denildi. 
     Açıklamada, bu nedenle dün yapılan saldırı tehdidi açıklamasının geri çekildiği kaydedildi. 
     Çin Kamu Güvenliği Bakanlığı, Çin'deki lüks otellere saldırı düzenleneceği söylentisinin yabancı bir vatandaş tarafından yayıldığını bildirdi. 
     Amerikan Büyükelçiliği'nden dün yayımlanan e-posta mesajında, ''Çin yetkililerinin, aşırılık yanlısı İslamcı unsurların gelecek hafta 4 ve 5 yıldızlı otellere saldırı yapabileceği konusunda otellere uyarıda bulunduğu'' belirtilmişti. 
     
</TEXT>
</DOC>
