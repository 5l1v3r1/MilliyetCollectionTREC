<DOC>
<DOCNO> 369648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/siyaset/axsiy01.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pazarlıkçı tavır yanlış' 
</HEADLINE>
<TEXT>


Başbakan'ın Diyarbakır gezisini değerlendiren Bayramoğlu, Erdoğan'ın sönük karşılanmasını, 'pazarlıkçı tavır'a bağlarken, Gençay Gürsoy, "Bana ulaşan izlenimler pozitif" diye konuştu 

ŞÜKRAN PAKKAN İstanbul 


Başbakan Recep Tayyip Erdoğan'ın Diyarbakır gezisi öncesi görüştüğü aydınlar, gezi sırasında bölge halkının Başbakan'a ilgi göstermediği ve mesafeli durduğu yönündeki eleştiriler karşısında ikiye bölündü. Yeni Şafak yazarı Ali Bayramoğlu, dünkü yazısında karşılamanın sönük, hatta soğuk olduğunu yazdı. 

'Coşkulu karşılık gerek' 
Bayramoğlu, "Kişisel olarak, bu mesafenin hayal kırıklığı yarattığını söylemek isterim. Kanımca Başbakan'ın Ankara'da yaptığı çıkış, Kürt sorununun varlığını vurgulaması, bu sorunun demokrasiden taviz vermeden ve daha fazla demokrasiyle çözüleceğini vurgulaması, ciddi ve coşkulu bir karşılık gerektiriyordu... Güneydoğuluların bilmesi gerekir ki, bu pazarlıkçı tavır, kendini ayrı bir yere koyma politikası, sorunun çözümünü kolaylaştırmıyor, tersine zorlaştırıyor" dedi. 
Aydınlar, konuyla ilgili şöyle konuştu 
Oral Çalışlar Halkın soğuk olduğunu düşünüyorum. Belediyeye gelsin, gelmesin çekişmesi etkili oldu. 'Seni istersek yalnız bırakırız' gibi bir mesaj oldu sanırım. H l hükümete güven oluşmadığı görülüyor. 

'Sebep, Öcalan olgusu' 
Ahmet Hakan Coşkun Güneydoğu'da mesajların yankı bulmamasının iki temel nedeni var hükümetlere karşı güvensizlik ve Öcalan olgusu. Terörle arasına mesafe koyamıyor vatandaş. Prof. Gençay Gürsoy STK'lardan bana ulaşan izlenimler pozitif. Bu durumu teknik nedenlere bağlamak istiyorum. Mustafa Karaalioğlu Karşılama yetersizdi, ama bu Başbakan'ın mesajına karşı bir reaksiyonsuzluk olarak algılanamaz. Hakan Tahmaz PKK'nın Başbakan'ı protesto çağrısı ve belediye başkanlığına randevu verilmemesi gerilime neden oldu. AKP'nin bölgedeki yöneticileri gelseydi daha kalabalık olurdu. Gezinin sıcak karşılanmadığını düşünmüyorum. 

</TEXT>
</DOC>
