<DOC>
<DOCNO> 375905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/ekonomi/aeko.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdemir için konuşulan rakamlar çok düşük' 
</HEADLINE>
<TEXT>


Genel Müdür Demirel Erdemir için konuşulan rakamlar gerçek değil. 1 milyon ton kapasite için 2 milyar dolar gerekiyor. Erdemir'in üretimi 3.6 milyon ton. Nakit paranız olsa bile 8 - 10 yıldan önce bu seviyeye getirilemez 

EKONOMİ SERVİSİ 

Erdemir Genel Müdürü ve Yönetim Kurulu Üyesi Fadıl Demirel, Erdemir için konuşulan fiyatları düşük bulduğunu ve bu fiyatların gerçek değeri ile pek ilgisinin olmadığını söyledi. 
Erdemir Grubu'nun 2005 yılı ilk 6 aylık mali sonuçları Ceylan Otel'de düzenlenen basın toplantısıyla açıklandı. Toplantının ardından sorularını yanıtlayan Demirel, 'Konuşulan fiyatları düşük mü buluyorsunuz' şeklindeki soruya şu yanıtı verdi 
"Konuşulan fiyatları düşük buluyorum. Erdemir'in gerçek değeri ile pek ilgisi yok. Ben bu konuda duygusalım. Benim için Erdemir'in kıymeti çok fazla. Ömrümü Erdemir'e verdim. Her malın piyasada oluşmuş bir fiyatı var ama şu anda konuşulan fiyatların çok üstünde olması gerekir. Boş bir yeşil alana 1 milyon tonluk kapasite 2 milyar dolarlık harcamayla kuruluyor. Sadece Erdemir'in üretimi geçen sene 3.6 milyon tondu. Böyle bir demir çeliği keş paranız olsa 8-10 yıldan aşağı bu seviyeye getiremezsiniz. Bir o kadar da para harcamak zorundasınız. Bunu talip olanlar da olmayanlar da bilir" dedi. 

'Kendilerini kurtarırlar' 
Demirel, denize kıyısı olmayan ve entegre tesisleri bulunmayanların önümüzdeki dönemde pek şansları olmayacağını söyledi. Demirel, kötü olarak nitelendirilen dönemde bile k rlılığını artıran Erdemir'in bu durumunun hisse senetleri fiyatına da yansıdığını ve piyasa değerinin 2.7 milyar doları aştığını söyledi. 
Fadıl Demirel, 'Erdemir global bir şirketle birleşmezse ayakta kalamaz' yorumlarına karşılık da, "Erdemir, 40 yıldır güçlü bir şekilde nasıl ayakta durduysa bundan sonra da duracaktır. Birisine kuyruk olacak şirket, başkalarının gelip kurtaracağı bir şirket değildir" diye konuştu. 

'İstifa eden müdürlerle dünya görüşüm aynı' Fadıl Demirel, Erdemir'in eski Genel Müdürü Kerim Dervişoğlu ve İsdemir eski Genel Müdürü Atamer Giyici'nin özelleştirme modelinden dolayı istifa ettikleri söylentileri hatırlatılarak, modelden memnun olup olmadığı sorusuna ise, "Onların dünya görüşleri ve paylaşımıyla benim aramda pek de fark yok. Erdemir piyasada çok fazla hırpalandı. Allah'tan bünyemiz çok sağlam. Güçlü olduğumuz için yara almıyoruz" yanıtını verdi. 
Şirketin Yönetim Kurulu Başkanı Recai Berber de "Spekülasyonlara bakmamak lazım" dedi. Ne Başbakanlık, ne ilgili bakanlık, ne de Özelleştirme İdaresi'nden Erdemir yönetimine hiçbir zaman müdahale gelmediğini belirten Berber, "Böyle bir müdahale olsaydı, bu bir yerde patlardı" dedi. 
Berber, Erdemir Grubu'nun 2007'de 7 milyon ton, 2010 yılında 10 milyon ton nihai mamül üreten bir bölgesel çelik üretici güç haline geleceğini söyledi. 

'Rakibin fiyat kırması zorladı ama komplo yok' 
Avrupa'da Erdemir'in bir rakibinin fiyat kırdığını ve ciddi müşterilere bu yönde teklifler geldiğini ifade eden Demirel, "Bu gerçekten de bizi zorlayan bir durumdu. Eğer süreci iyi yönetemeseydik bizi zor duruma sokabilirdi. Şirketin adını, Erdemir'de spekülatif bir şeyler olmasın diye söylemiyorum. Ancak bazı şeylerin de kamuoyuna açıklanması gerekir" dedi. 
Yönetim Kurulu Başkanı Recai Berber de aynı konu ile ilgili olarak, "Bunu da konjonktürden kaynaklanan bir durum olarak değerlendirmek lazım. Yoksa herhangi bir komplo söz konusu değil" diye konuştu. 

'İsdemir, grubun k rlılığını aşağı çekti' 
Ereğli Grubu'nun, 2005 yılı ilk altı ayda net k rı 300 milyon YTL 223 milyon dolar oldu. 
Grubun toplam üretimi 3 milyon 835 bin ton olarak gerçekleşti. Grubun konsolide satışı ise 2 milyon 949 bin ton olarak gerçeklşti. 
Erdemir Grubu, 290 milyon YTL 215 milyon dolar esas faaliyet k rı elde etti. Net dönem k rı ise bir önceki yılın aynı dönemine göre yüzde 34.4 artarak 280 milyon YTL oldu. Şirket yetkilileri, k r rakamındaki düşüşle ilgili olarak şu açıklamayı yaptı 
"İsdemir'den geçen yıl k r gelmemişti. Erdemir'in şirket olarak net k rı artmasına rağmen, geçen yıl İsdemir'den sağlanan kaynak olmadığı için konsolide olarak net k rda artış yaşanmamış ve 30 milyon YTL civarında bir düşüş oldu." 


</TEXT>
</DOC>
