<DOC>
<DOCNO> 356825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/ekonomi/eko09.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF Başkanı Ertürk, bakan oldu 
</HEADLINE>
<TEXT>


AHMET ERHAN ÇELİK 

Hükümet, Plan ve Bütçe Komisyonu'nda görüşmeleri 5 gündür devam eden Bankacılık yasa tasarısından yoruldu. Başbakan Yardımcısı Abdüllatif Şener, "yarım saat sonra dönerim" diyerek Komisyon'dan ayrılırken, "Hükümet bu önergeye katılıyor mu " yönündeki soruları Tasarruf Mevduatı Sigorta Fonu Başkanı TMSF Ahmet Ertürk yanıtlamak zorunda kaldı. Ertürk, önergeleri hükümet adına "Hayır katılmıyoruz" diyerek engelledi. Her türlü açıklamayı Ertürk ve BDDK Başkanı Tevfik Bilgin yaparken, milletvekillerinin buna tepki göstermemesi dikkat çekti. 
Ertürk, Şevket Demirel'in şirketlerine el koyma operasyonuyla ilgili "şakayla karışık" açıklamalarda bulundu. Egebank'tan Demirel'in şirketlerine para aktarıldığı ile ilgili bir dekont olduğunu ifade eden Ertürk, ısrarlı sorular üzerine, "Belki de açık artırmayla bu belgeyi de satmamız lazım. Tahsilata ihtiyaç var" dedi. 



</TEXT>
</DOC>
