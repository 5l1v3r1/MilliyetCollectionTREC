<DOC>
<DOCNO> 375137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo31.html </URL>
<DATE> 2005/09/02/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Fenerbahçe'de, Ankaraspor maçı hazırlıkları devam ediyor... 
</HEADLINE>
<TEXT>

     Fenerbahçe, ligde Ankaraspor ile yapacağı 5. hafta maçının hazırlıklarına, bugün yaptığı tek antrenmanla devam etti. 
     Samandıra Tesisleri’ndeki antrenman 5’e 2 pas çalışmasıyla başladı. Topla yapılan ısınma hareketlerinin ardından, savunmadan orta sahaya, orta sahadan hücuma çıkışa yönelik taktik ağırlıklı çalışma yapıldı. Antrenman şut ve tek pas çalışmasının ardından çift kale maçla sona erdi. 
     Antrenmanda Servet, Gürhan ve Tuncay takımdan ayrı özel çalıştı. 
     Fenerbahçe yarın sabah yapacağı antrenmanla Ankaraspor maçının hazırlıklarını sürdürecek. 
     Bu arada, antrenman öncesi gazetecilerin sorularını yanıtlayan genç futbolcu Önder Turacı, Avrupa Şampiyonlar Ligi’nde yapacakları maçlarla ilgili, "Bu sezon daha tecrübeliyiz. Arkadaşlarımız milli takımda olmasına rağmen çalışmalarımız aralıksız sürüyor. Bu kez Şampiyonlar Ligi’nde daha farklı sonuçlar alacağımız inancındayım. 
     Çünkü artık daha tecrübeliyiz" dedi. 
     
</TEXT>
</DOC>
