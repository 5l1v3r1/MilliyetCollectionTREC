<DOC>
<DOCNO> 357881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur23.html </URL>
<DATE> 2005/07/03/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Ulla'nın enkazının çıkarılmasına ara verildi... 
</HEADLINE>
<TEXT>

     Hatay'ın İskenderun Körfezi'nde, 16 Eylül 2004 tarihinde batan M V Ulla gemisindeki 2 bin 200 ton atığın çıkarılma çalışmalarına, vakumlama pompasının arıza yapması nedeniyle ara verildi. 
     Alınan bilgiye göre, Omorito gemisinin sabitlenmesinin ve tüm makine ve teçhizatın monte edilmesinden sonra başlanan çalışmalarda, gemideki katı atık yükü kırılarak, parçalanmaya ve vakumlanarak gemi deposuna aktarılmaya başlandı. 
     Önemli bir miktar yükün başarıyla aktarıldığı çalışmalar sırasında, vakum pompasının içine kaçan sert parçalardan birinin arızaya neden olduğu belirtildi. 
     Pompa arızasının batık bölgesinde çözümlenememesi üzerine teçhizat ve makinenin bulunduğu römorkör, İskenderun balıkçı barınağına getirildi. 
     Arızanın onarımının 2-3 gün sürebileceği ve bu nedenle yükün tahliyesi işlemlerine zorunlu olarak ara verildiği öğrenildi. 
     
</TEXT>
</DOC>
