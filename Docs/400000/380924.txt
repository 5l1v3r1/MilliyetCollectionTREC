<DOC>
<DOCNO> 380924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo18.html </URL>
<DATE> 2005/09/23/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
7.5 ay sonra ilk 11'de oynayan ve gol atan Nihat Unutalmazdı 
</HEADLINE>
<TEXT>

     Şenhan Bolelli Bildiriyor 

İspanya'nın Real Sociedad takımında 7.5 ay aradan sonra ilk 11'de sahaya çıkan ve Atletico Madrid karşısında 1 gol atan milli futbolcu Nihat Kahveci, ''Unutulmazdı'' dedi. 
     İspanyol Diariovasco Gazetesi'nde yer alan haberde Nihat, ''Real Mallorca karşısında alınan yenilgiden sonra başımız eğikti ama çökmemiştik. Çarşamba günkü gibi bir maç çıkarabileceğimizi herkese gösterdik'' diye konuştu. 
     Türk futbolcu, sakatlığının ardından 7.5 ay sonra ilk kez ilk 11'de sahaya çıkmasını ise, ''Çok mutluyum. Maçla ilgili fotoğrafları gördüm. Gol sonrası sevinçte gözlerim herşeyi söylüyor. Taraftarların bana verdiği destekten hissetiklerimi sözlerle anlatamam. Beni sahada görmekten çok mutluydular. Bunu beni çok sevdiklerini gösteriyor. Ben de onları seviyorum'' değerlendirmesinde bulundu. 
     Real Sociedad'ın, ''Nihat veya Darko demek'' olmadığını, takım arkadaşlarının desteklerine de ihtiyacı olduklarını vurgulayan yıldız futbolcu, ''Gol atınca herkes senden konuşuyor. Bu futbolun kuralı'' dedi. 4 maçta 11 gol yiyerek 6 puanla 10. sırada bulunan Real Sociedad'ta halen önemli sorunlar bulunduğunu kaydeden Nihat, özellikle savunmada yoğunlaşmaları gerektiğini söyledi. Öte yandan Real Sociedad'ın diğer bir yıldızı Darko Kovaçeviç, Nihat ile birlikte yeniden yanyana oynamaktan çok memnun olduğunu bildirdi. 
     Kovaçeviç, ''4 yıldır beraber oynuyoruz ve birbirimizi çok iyi tanıyoruz. Bu, takım için çok iyi'' dedi. 

     
</TEXT>
</DOC>
