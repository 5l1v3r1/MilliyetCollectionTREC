<DOC>
<DOCNO> 389090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/dunya/dun02.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan devrime hazır değil 
</HEADLINE>
<TEXT>



Newsweek dergisi Azerbaycan'da 6 Kasım seçimleri öncesi yaşanan gerginliği değerlendirirken, bu ülkenin Gürcistan, Ukrayna ve Kırgızistan'daki gibi, renklerle tanımlanan devrimlere hazır olmadığını yazdı. Newsweek muhabiri Ethan Porter "Azerbaycan Devrime hazır mı " başlıklı yazısında şöyle dedi "Uzmanlar, Azerbaycan'ın Aliyev'i göndermeye henüz hazır olmadığına inanıyor. Başka bölgesel devrimlerin muhalefetin umutlarını güçlendirdiği kesin. Ancak muhalefet tamamen korkuyla boyun eğdirilen bir halkı bir araya getirmek için gerekli örgütsel kapasiteye sahip değil. Eurasia Group'tan Kaan Nazlı, vazgeçilmez olan "halk gücü"nün eksik göründüğünü söylüyor. En önemlisi, hükümet pes etme belirtisi göstermiyor. Nazlı, 'Gürcistan, Ukrayna ve Kırgızistan'da gösteriler o kadar uzun sürdü ki, güvenlik güçleri bir şey yapmamaya başladı. Azeri güvenlik güçlerinin bu durumda olduğunu sanmıyoruz" diyor. 



</TEXT>
</DOC>
