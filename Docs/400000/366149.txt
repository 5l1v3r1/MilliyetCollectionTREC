<DOC>
<DOCNO> 366149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo36.html </URL>
<DATE> 2005/08/01/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Mondragon "Eğer hakkımdaki spekülasyonlar devam ederse affımı istterim" 
</HEADLINE>
<TEXT>

     Galatasaray'ın tecrübeli kalecisi Faryd Aly Mondragon, hakkında çıkan spekülasyonlar devam ettiği takdirde Kolombiya Milli Takımı'ndan affını istemek zorunda kalacağını söyledi. 
     Mondragon, İstanbul'da katıldığı bir toplantıdan sonra yaptığı açıklamada, son zamanlarda hakkında çıkan spekülasyonlardan rahatsız olduğunu belirterek, ''Galatasaray'ın bana göstermiş olduğu ilgiden çok memnunum ve burada kalmak istiyorum. Eğer spekülasyonlar devam ederse Kolombiya Milli Takımı'ndan affımı istemek zorunda kalacağım. Yapılan tüm spekülasyonlara rağmen arkamda olan Galatasaray Kulübü Yönetim Kurulu'na çok teşekkür ediyorum. Kendimi Türk gibi hissetmemi sağladılar'' diye konuştu. 
     En çok Galatasaray taraftarıyla buluşmayı özlediğini söyleyen tecrübeli kaleci, şunları kaydetti 
     ''7 Ağustos Pazar günü tekrar taraftarlarımızla buluşacağız. Bu benim için çok önemli. Öte yandan, biz çok iyi bir takımız. Yönetimimiz transfer konusunda yapılması gereken her şeyi yaptı. Yeni teknik ekibimiz de çok güçlü ve tecrübeli. Bu yıl başarılı olmak için elimizden geleni yapacağız.'' Mondragon, Galatasaray ile sözleşme imzaladıktan 2 gün sonra Kolombiya basınında çıkan, ''sarı-kırmızılı takıma gitmek istemediği'' şeklindeki haber için, ''Eğer transferden bir gün önce çıksaydı, düşündürücü olabilirdi. Ama transferden sonra ortaya çıkması zaten gerçeklikten uzak olduğunun bir kanıtıdır'' dedi. 
     
</TEXT>
</DOC>
