<DOC>
<DOCNO> 378577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun02.html </URL>
<DATE> 2005/09/15/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Erdoğan, Romanya Cumhurbaşkanı ile bir araya geldi... 
</HEADLINE>
<TEXT>

     Başbakan Recep Tayyip Erdoğan, BM Devlet ve Hükümet Başkanları Zirvesi’ne katılmak için bulunduğu New York’ta Romanya Cumhurbaşkanı Traian Basescu ile bir araya geldi. 
     BM binasında gerçekleştirilen görüşmeye Başbakan Yardımcısı ve Dışişleri Bakanı Abdullah Gül ile Devlet Bakanı Mehmet Aydın da eşlik etti. 
     Erdoğan’ın görüşmeden sonra gün boyunca bulunduğu BM binasından ayrılarak Türkevi’ne geçmesi ve burada Lübnan Meclisi’ndeki Hariri Bloku Lideri Said Hariri’yi kabul etmesi bekleniyor. 
     Erdoğan ve beraberindeki heyet ayrıca Türkiye’nin BM Daimi Temsilcisi Büyükelçi Baki İlkin’in, Erdoğan onuruna vereceği akşam yemeğine katılacak. 
     Bu arada, Gül de ayrı bir ikili görüşme daha gerçekleştirerek BM binasında Hollanda Dışişleri Bakanı Bernard Bot ile bir araya geldi. 
     
</TEXT>
</DOC>
