<DOC>
<DOCNO> 364445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo24.html </URL>
<DATE> 2005/07/26/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Fenerbahçe'de Rüştü belirsizliği devam ediyor... 
</HEADLINE>
<TEXT>

     İspanyol FC Barcelona kulübünden yapılan açıklamada, eğer Fenerbahçe veya başka bir kulüple bir anlaşma sağlanamazsa kaleci Rüştü Reçber’in takımla birlikte Japonya’ya gideceği bildirildi. 
     Barcelona kulübü yetkilileri tarafından verilen bilgilerde, Rüştü ve onunla aynı durumda olan Saviola’nın başka bir kulübe transfer olmaları hususunda önümüzdeki saatlerde herhangi bir anlaşma sağlanamaması halinde her iki futbolcunun da bir hafta sürecek Japonya kampına katılacağı kaydedildi. 
     Barcelona’ya bugün gelen Rüştü’nün geleceğini netliğe kavuşturmak için kulüp yöneticileriyle bu akşam ve yarın görüşme yapması beklenirken, Barcelona "dünyaca tanınmışlığı olan" Türk futbolcuyu bedavaya bırakmayacağını açıklamıştı. 
     İspanyol ekibinin, Danimarka’daki hazırlık çalışmalarını tamamladıktan sonra bu akşam saatlerinde Barcelona’ya döneceği belirtildi. 
     
</TEXT>
</DOC>
