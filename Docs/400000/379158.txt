<DOC>
<DOCNO> 379158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/spor/ykocaomer.html </URL>
<DATE> 2005/09/17/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Sessiz Federasyon 
</HEADLINE>
<TEXT>



Ülkemizde İşitme Engelliler Spor Federasyonu diye bir federasyon olduğunu hiç duydunuz mu Belki sporla yakından ilgilenenler, 4 senede bir yapılan İşitme Engelli Olimpiyatları'nı medyadan takip etmişlerdir. Onun dışında bu federasyon ne yapar, programı nedir, daha çok işitme engelliyi spor alanlarına çekmek için çabaları var mıdır 1997'de futbolda Dünya Şampiyonu olan Milli Takım bugün ne haldedir Bunlarla ilgili bırakın okuyucular olarak sizleri, basın olarak bizlerin de hiçbir bilgisi yoktur. Bu da doğrudan federasyonun başındaki Başkan Oktay Aktaş'tan kaynaklanmaktadır. 
Bay Aktaş sadece devletin verdiği bütçeyi mi kullanmaktadır Yoksa hem devletin yükünü azaltıp, hem de işitme engelliler sporunu daha ileriye götürecek sponsor arayışına girmiş midir Federasyonun tanıtıcı bir broşür veya CD'si var mıdır 
Seçimlerden kısa bir süre önce herkesi arayarak oy isteyen Aktaş, seçimlerden sonra ortadan kaybolmuştur. Temsil ettiği gruba uygun bir şekilde sessizliğini korumaktadır. 
Bir süre önce ödül yönetmeliğindeki değişikliğin gündeme gelmesi dolayısıyla, Gençlik ve Spor Genel Müdürü'ne gerçeklere uymayan iltifatlarla dolu bir basın açıklamasından başka hiçbir icraatından kimsenin haberi yoktur. O kadar ki , Gençlik ve Spor Genel Müdürlüğü içinde dahi yaptığımız soruşturmalarda kendisini pek gören olmamıştır. Nasıl olsa bundan sonraki federasyon başkanı seçimleri 2008'de. O zamana kadar da devletin parasıyla hiçbir sponsor arama çabasına girmeden federasyon başkanlığı yapmak herhalde Oktay Aktaş'ın içine de siniyor ki hiç sesi çıkmıyor. 



</TEXT>
</DOC>
