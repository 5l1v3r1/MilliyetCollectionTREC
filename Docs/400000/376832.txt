<DOC>
<DOCNO> 376832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur21.html </URL>
<DATE> 2005/09/08/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Tarlasını düzeltirken 2000 yıllık mozaik buldu 
</HEADLINE>
<TEXT>

     Gaziantep’te bir çiftçi, tarlasını düzeltirken 1500-2000 yıllık olduğu belirlenen 2 mozaik buldu. 
     Çiftçi Mehmet Güngör, AA muhabirine yaptığı açıklamada, tarlasındaki eğimi düzeltmek için tesfiye çalışması yaptığı sırada düzgün yapı taşlarına rastladığını söyledi. 
     Yapı taşlarını incelediği sırada topraktaki küçük mozaik taşlarını fark ettiğini belirten Güngör, "Bunun üzerine toprağı elimizle temizledik ortaya mozaikler çıktı. Bu mozaikler Zeugma Antik Kenti’nden çıkarılan mozaiklere benziyor" dedi. 
     Mozaiklerin fotoğraflarını çekip yeniden üzerini toprakla örttüğünü belirten Göngör, "Fotoğrafları müze yetkililerine gösterdim. Yetkililer gelip tarlamda inceleme yaptılar. Mozaiklerin 1500-2000 yıllık ve muhtemelen Bizans Dönemi’ne ait bir kilisenin 
     taban mozaikleri olabileceğini söylediler" diye konuştu. 
     Güngör, 20 dekarlık tarlasının diğer kesimlerinde de çok sayıda yapı taşı bulduğunu ifade ederek, define avcılarının kaçak kazı yaparak mozaiklere ve tarlasına zarar vermelerinden korktuğunu belirtti. 
     Gaziantep Arkeoloji Müzesi Müdür Vekili Fatma Bulgan, çiftçinin tarlasını düzeltirken bulduğu mozaiklere ilişkin açıklama yapmayı doğru bulmadığını belirtti. 
     
</TEXT>
</DOC>
