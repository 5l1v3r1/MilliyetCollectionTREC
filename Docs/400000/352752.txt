<DOC>
<DOCNO> 352752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/ekonomi/eko09.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Airbus, Boeing'i ikiye katladı 
</HEADLINE>
<TEXT>


EKONOMİ SERVİSİ 

Fransa'nın Le Bourget Havalimanı'nda devam eden 46. Uluslararası Paris Havacılık Fuarı'nda Airbus'ın yaptığı anlaşma tutarı Boeing'in iki katına ulaştı. 261 adet uçak satış anlaşması imzalayan Airbus, bu anlaşmalarla 24 milyar 196 milyon euro 29 milyar 278 milyon dolar elde edecek. 
Bunun karşılığında Boeing firması 146 uçak satış anlaşması imzaladı. Boeing'in yaptığı anlaşmaların değeri de 15 milyar 197 milyon dolar. Airbus tarafından yapılan açıklamada düşük üçretli yolcu taşıyacak olan Hintli Indigo firmasının liste fiyatından 100 adet tek koridorlu A320 almayı taahhüt ettiği kaydedildi. Bu anlaşmanın bedelinin 6 milyar dolar olduğu bildirildi. Hintli bir diğer firma Kingfisher ise yeni Airbus A380 süperjumbo modelinden 5 adet sipariş verdi. Airbus Satış Şefi John Leahy "Halen Çin pazarına bakıyoruz ancak Hindistan pazarında da çok hızlı bir büyüme gerçekelşiyor" dedi. 




</TEXT>
</DOC>
