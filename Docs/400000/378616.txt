<DOC>
<DOCNO> 378616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun41.html </URL>
<DATE> 2005/09/15/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Rus kadın, ABD yolunda uçakta doğum yaptı... 
</HEADLINE>
<TEXT>

     Bir Rus kadın, ABD’ye giderken uçakta doğum yaptı. 
     Rusya Havayolları Aeroflot’un sözcüsü Viktor Sokolov, Lyudmila Yalinus adlı kadının, uçakta bulunan iki doktorun belirsiz nedenlerle doğuma yardımcı olmayı kabul etmemesi üzerine yolcuların yardımıyla bir erkek bebek dünyaya getirdiğini söyledi. 
     Moskova’dan Los Angeles’a giden ve 12 saat süren yolculuğun 7’nci saatinde Yalinus’un doğum sancısının başladığını söyleyen Sokolov, pilotun uçakta doğum sancısı çeken bir yolcu olduğunu öğrenmesinden sonra Kanada üzerinde en yakın askeri havaalanına iniş izni istediği, ancak havaalanı pistinin Boeing 767 tipi uçak için çok kısa olduğunun söylenmesi üzerine Los Angeles’a devam ettiğini belirtti. 
     Sokolov, Aeroflot uçuşlarında bebek doğumlarına nadiren rastladıklarını da kaydetti. 
     
</TEXT>
</DOC>
