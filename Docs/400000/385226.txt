<DOC>
<DOCNO> 385226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/yazar/tamer.html </URL>
<DATE> 2005/10/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bugün 15.30'da hepinizi Kanal D'de bekliyoruz 
</HEADLINE>
<TEXT>

Baba Beni Okula Gönder, Türkiye'nin en büyük sosyal projesidir. Hedefimiz, kadını 2. sınıf vatandaş olmaktan kurtararak toplumsal dönüşümün yolunu açmak 

İlkokul birden terk Zümrüt'ün özgeçmişini lütfen dikkatle okuyun. 
Yaşı 11 
Yaşadığı yer Tatvan'ın Köprücük köyü 
Hayalindeki meslek Çocuk doktoru 
Tecrübesi Tarla sürmek, kardeşlerime bakmak, su taşımak, kapının önünü süpürmek 
En son okuduğu okul Babam ilkokul birden sonra beni okuldan aldı 
Hobileri Hayal kurmak, abilerimin kitaplarını okumak 
Zümrüt'ün hobisi abilerinin kitaplarını okumak ve hayal kurmak. Hayali ise çocuk doktoru olmak. Ama muhtemelen 2 - 3 yıl içinde 200 - 300 YTL başlık parasına satılır. Doktor olarak değilse de, anne olarak çocuklarına bakmak zorunda kalır. Küçücük yaşında sırtlanacağı ağır sorumluluklar nedeniyle abilerinin kitaplarını okumayı rüyasında bile göremez... 
Oysa bu çocuk, ayda 30 YTL burs verilse, ilkokula kaldığı yerden, ikinci sınıftan başlayabilir. 200 - 300 YTL başlık parasına tamah eden baba, her yıl gelecek 300 YTL'lik bursu geri çevirir mi Biri bir kerelik, diğeri okula gittiği müddetçe... Üstelik de her yıl enflasyon oranında artacak 

Haydi kızım köyüne 
Dün bütün gazetelerde "Haydi kızım köyüne" başlığıyla iç burkan bir haber vardı 
Gaziantep'in Oğuzeli ilçesi Doğanpınar köyündeki ilköğretim okulunu bitiren 15 yaşındaki Aysel Küçük, geçen yıl Cumhurbaşkanı Sezer'e gönderdiği mektupta liseye devam etmeyi çok istediğini yazmış, Sezer de Gaziantep Valiliği aracılığıyla Aysel'in "sokak çocuğu" kontenjanından kız yurdunda kalarak liseye gidebilmesini sağlamıştı. Aysel lise 1'den 2'ye teşekkürle geçti, ama bu yıl "Kız yurdunda yer yok," diyerek Aysel'i köyüne geri gönderdiler. Babası okumasını istediği halde o şimdi çobanlık yapıyor... 
Oysa orta öğretime devam etmek isteyen kızlarımız için yeterince yurt olsa, Aysel çobanlık yapmayıp lise 2'ye devam edebilirdi. Babası da okusun istiyor. Aysel'e sadece yatacak bir yer lazım. 
Zümrüt parasızlıktan ve babası izin vermediği için, Aysel kalacak yer olmadığından okuluna devam edemiyor. Ya Fatma, Nazlı, Gülçin ve sayıları 1 milyonu bulan diğer kızlarımız 
Bugüne kadarki saptamalarımıza göre kızlarımızın okula gidememelerinin belli başlı nedenleri şunlar 
Parasızlıktanİmk nlar erkek kardeşler için kullanıldığı içinYakında okul olmadığı içinKalacak kız yurdu olmadığı içinBabası göndermediği içinTarlada çalışması gerektiği içinAilesi nik hsız olduğundan okula kayıt yaptıramadığı için Türkçe bilmedikleri için 

Yarının anneleri için 
Milliyet olarak 23 Nisan'da başlattığımız Baba Beni Okula Gönder eğitim seferberliğiyle, kimi yörelerimizde 2. sınıf vatandaş bile kabul edilmeyen, nüfus k ğıtları dahi çıkartılmamış kızlarımızı okullu yapmak için çağrı yaptık. Hedefimizi çok iyi anlatmış, sesimizi mükemmel duyurmuş olmalıyız ki, kampanyamız 6 ay gibi kısa bir zamanda, bugüne kadar eksik kalmış üniversite - yerel mülki amirler - sivil toplum - özel sektör - devlet işbirliklerini de sağlayarak, Türkiye çapında yeni bir toplumsal enerji yaratmayı başardı. 
Baba Beni Okula Gönder, 3 - 5 bin kızımızı okutmanın çok ötesinde, tüm halk kesimlerini kucaklayarak içine katacak, büyük bir toplumsal dönüşüm projesidir. Türkiye'nin en büyük sosyal projesidir. Geleceğin anneleri, hatta onların doğuracakları erkek çocuklar için bugünden verilmiş bir armağandır. 
Kadınlarımızı hayatın içine katarak daha yaşanabilir bir Türkiye yolunda bugün sizleri 15.30'da Kanal D'de bekliyoruz. 



</TEXT>
</DOC>
