<DOC>
<DOCNO> 353370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/guncel/gun12.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkeresine 1 ay kalmıştı 
</HEADLINE>
<TEXT>


DHA 

HAKK Rİ'nin Çukurca ilçesi Hakantepe mevkiinde teröristler tarafından yola döşenen uzaktan kumandalı mayının patlaması sonucu şehit düşen Jandarma Asteğmen Erhan Taştimur'un 26 cenazesi Adana'da toprağa verildi. 2 çocuk annesi Pınar Taştimur, eşinin tabutuna sarılarak gözyaşı döktü. 
Makine Mühendisi Taştimur için Sabancı Merkez Camii'nde düzenlenen cenaze törenine, Adana Valisi Cahit Kıraç, Büyükşehir Belediye Başkanı Aytaç Durak, askeri erkanla şehidin ailesi ve yakınları katıldı. 

Aileye başsağlığı 
Cenaze namazından önce camiye gelen Vali Kıraç ile Durak, şehidin ailesine başsağlığı dileğinde bulundu. Kıraç, şehit Taştimur'un oğlu 8 yaşındaki Serhat Taştimur'un başını okşayıp teselli etmeye çalıştı. Eşinin tabutuna sarılan Pınar Taştimur, "Ben seni böyle mi görecektim" diyerek gözyaşı döktü. 
Terhisine 1 ay kala şehit olan Taştimur'un, operasyona gitmeden önce telefonda eşine iyi olduğunu söylediği belirtildi. 


</TEXT>
</DOC>
