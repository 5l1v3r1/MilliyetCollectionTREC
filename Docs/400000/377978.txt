<DOC>
<DOCNO> 377978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/yazar/asik.html </URL>
<DATE> 2005/09/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kobay 9. sınıf... 
</HEADLINE>
<TEXT>


Milli Eğitim sanırız hiçbir dönemde böylesine arapsaçına dönmedi, böylesine fiyasko ve skandallara sahne olmadı... Bir yanda partizan kadrolaşma, bir yanda Cumhuriyet ve Atatürk'ü unutturma ve gençliği imamlaştırma manevraları, bir yanda acizlik ve cehalet... 
Liseler hazırlık yapılmadan 4 yıla çıkartıldı. Dokuzuncu sınıf müfredatı yenilendi. Ama vakit ve beceri yetmedi. Bir kısım derslerin müfredatı yenilenemedi. Onlar aynı kaldı. Bazı derslerin müfredatı yenilendi Bunlar Türk Edebiyatı, Matematik, Coğrafya ve Din Kültürü ve Ahlak Bilgisi idi... Ancak bu derslerin değişen müfredata göre yazılmış ders kitapları yazılıp basılamadı... Ne olacak Bakanlık okullara tavsiyede bulundu Eski kitapları ders aracı olarak kullanın... Eski kitapla yeni müfredat Şaşalamış hocalar. Üniversite öğrencisi gibi not tutan lise öğrencileri... vs.. Peki madem hazırlık yapamayacaktınız ve yetiştiremeyecektiniz neden 1 yıl ertelemediniz uygulamayı Yanıt yok... 

Maliye Bakanı Unakıtan, "IMF bize alıştı, gelmeyince canları sıkılıyor" demiş. 
Yurtseverlerin de onları her görüşte canı sıkılıyor. 
Haldun Ertem 

Cenazeler karıştı Haber Sorgun Postası gazetesinde yayımlandı... Eceliyle ölen öğretmen Rahmi Açıkgöz'ün cenazesi ile Yozgat'ta bir trafik kazasında ölen Urfalı Bülent Babacan'ın cenazeleri Yozgat Devlet Hastanesi morgunda karışıyor. 
Bülent Babacan'ın yakınları Rahmi Açıkgöz'ün cenazesini alıp Urfa'ya götürüyor. Cenaze tam toprağa verilirken yanlışlık fark ediliyor. Her iki cenaze Urfa Devlet Hastanesi morguna getirilerek burada değiştiriliyor. 
Rahmi Açıkgöz'ün cenazesi 2 gün gecikmeyle Yozgat'ta toprağa verilirken eşi Gülten Açıkgöz diyor ki 
- Rahmetli, Urfa hariç Türkiye'nin bütün illerini gezmişti. Bana ölmeden önce eğer evliyalar şehri Urfa'yı görmeden ölürsem gözlerim açık gider demisti. Urfa'ya da cenazesi gitti... 
Burası Türkiye dostlar... Neler olmaz ki... 

Eğitimden çok daha pahalı olan tek şey bilgisizliğin sonuçlarıdır... 
B. Frankin 

12 Eylül hatırası On iki Eylül darbesinin 25. yılındayız. 12 Eylül terörü önleme bahanesiyle yapılmış bir Anayasa darbesiydi. Darbenin ertesi günü terör şıp diye kesildi. Kanlı olayların tezg h olduğu ortaya çıktı. Yeni Anayasa, IMF buyruklarının rahat şekilde hayata geçirilmesine olanak verecek şekilde dizayn edildi. Özgürlükler ve demokrasi budandı. Sol ezildi. Ülkenin nitelikli kadroları sistemli şekilde yok edildi. Daha sonra siyaset piyasasına Turgut Özal'ın çıkmasıyla ülkeyi liberalleştirme operasyonu başladı. Liberalizm adı altında uygulamaya giren kapkaç ekonomisi tarihin en muazzam hortumcularını yarattı. Vurgun, talan, kayıt dışı ekonomi, vergisiz yaşam doruklara ulaştı... 
Bugün yaşanan siyasi ve ekonomik sorunların çoğunun anası 12 Eylül ve uzantısı Özal yönetimidir. 
Kenan Paşa ara sıra ortaya çıkarak o dönemi savunuyor. 
Diğer paşalar ise hiç ortalarda görünmüyor. Neden Böyle başarılı bir askeri darbenin mimarlarının en azından 12 Eylül'lerde ortaya çıkıp Atatürk anıtına çelenk koyduğunu falan neden görmüyoruz 

12 Eylül döneminde 8 ülkücü, 18 solcu, 23 adli suçlu, 1 yabancı Ermeni olmak üzere 50 kişi idam edildi. 517 kişi için idam cezası verildi. 7 bin kişi için idam istendi. 
40 ton gazete dergi ve kitap yakıldı. 
Peki 12 Eylül'ün hiç faydası olmadı mı Olmuştur. Aziz Nesin Torbalı Şenliği'ndeki panelde darbecilerin hakkını şöyle teslim etmişti 
- 12 Eylül döneminde taksilere taksimetre takılmıştır. Şoför müşteri kavgaları son bulmuştur. Darbenin tek faydası bu olmuştur. 
Sonra da eklemişti 
- Ama taksilere taksimetre takmak için de darbe yapılmaz ki canım 

Orhan Pamuk, "Bana açılan dava, Türkiye'nin AB'ye hazır olmadığını gösterdi" demiş. 
Dava açılmasa sen gene memleketi kötüleyecek bir şey bulurdun Orhan, çünkü sen hayatını o yoldan kazanıyorsun 



</TEXT>
</DOC>
