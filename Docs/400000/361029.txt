<DOC>
<DOCNO> 361029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko37.html </URL>
<DATE> 2005/07/14/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Çin'in döviz rezervleri hızla artıyor... 
</HEADLINE>
<TEXT>

     Çin'in yılbaşında 610 milyar dolar olan döviz rezervinin, Haziran ayı sonu itibariyle 711 milyar dolara ulaştığı bildirildi. 
     Çin'de, ihracatın ithalattan daha hızlı artmasıyla oluşan dış ticaret fazlası yanında, dolara karşı dar bir aralıkta işlem görmesine izin verilen ulusal para birimi yuanan değerinin artırılacağı revalüasyon beklentisiyle ülkeye giren spekülatif fonlar, döviz rezervlerindeki artışta önemli rol oynuyor. 
     Hesaplamalara göre Çin'in döviz rezervleri geçen haziran ayında günde 570 milyon dolar, saatte ise yaklaşık 24 milyon dolar arttı. 
     Dış ticaret fazlası ve beraberinde döviz rezervlerindeki artış karşısında ABD ve AB'nin, dolara karşı 8.276-8.28 bandında işlem görmesine izin verilen yuanı değerlendirmesi konusunda Çin yönetimine uyguladığı baskıyı daha da şiddetlendirmesi bekleniyor. 
     Çin yönetimi ise kur politikasında esneklik sağlamayarak ihracatını cazip hale getirdiği eleştirilerine karşı, ''geçiş için bazı reformların tamamlanması gerektiği'' iddiasıyla ''zaman verilmesini'' istiyor. 
     
</TEXT>
</DOC>
