<DOC>
<DOCNO> 396576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/astro/index.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İnandırıcı olabiliriz 
</HEADLINE>
<TEXT>


Sabah saatlerinde yenilenen enerjiler, zihinsel açıdan canlandırıcı koşullar var. Düşüncelerimizi inandırıcı biçimde ortaya koyabiliriz. 
Koç'lar eve ait konuları ve günlük işlerini çok kolay halledebilirler. Çabuk hareket etmeleri sayesinde iş hayatında daha verimli olabilir ve engelleri aşabilirler. Boğa'lar akıcı enerjilerle birlikteler. Duygusal alanda rahatlık söz konusu olurken, ortaklaşa konularda destek bulmaktan da hoşnutlar. Kardeşlerle ilişkiler ise ılımlılık gerektiriyor. İkizler harcamalarını akıllıca yapmak durumunda. Gereksiz alışverişler ve aşırı giderler bütçelerini zorlayabilir. Birikimlerini korumaya özen göstermeliler. Yengeç'ler pek çok alanda kendilerini gösterebilirler. Bugün dikkat çekici girişimler göze çarpıyor ancak, abartıdan kaçınmalarında fayda var. Aslan'lar duygusal alanda kendilerini gereksiz yere yıpratmamalı. Olaylara iyimser bir gözle bakabilmeli ve kendilerine olan güvenlerini korumalılar. Başak'lar rahat enerjileriyle birçok şeyin üstesinden gelmeye hazırlar. Arkadaşlarla beraber olmak onları mutlu ediyor. Ortaklaşa çalışmalarda ise birtakım değişiklikler zorunlu olabilir. 
Terazi'ler pek çok iş nedeniyle kendilerini zorda hissedebilir. Bugün iş hayatında önemli gelişmelere yakın olmalı ve girişimci yanlarını ortaya çıkarmalılar. Akrep'ler genel olarak pozitifler. Yeni fikirlere uyum göstermek yararlarına olabilir. Yabancılarla temasları onlara ilginç gelişmeler sağlayacak. Yay'lar maddi durumları hakkında önemli kararlar alacaklar. Bu alandaki ciddi kararları yaşadıkları terslikleri hafifletebilir. Oğlak'lar esnek olmaya özen göstermeliler. Böylece ortaklıklardan fayda sağlanabilir. Pek çok konuda hızlı karar vermeleri daha doğru olacak. Kova'lar için bitirilmesi gereken işler öncelikli görünüyor. İş ortamında düşünülen değişiklikler onları zorlasa bile üstünde durmalılar. Akşam ilişkiler ve ortaklıklar öne çıkabilir. Balık'lar için iyimser enerjiler söz konusu. Yenilik yapmak ve aşk hayatında mutluluk yaşama istekleri öne çıkıyor. Duygularını iyi ifade edebiliyorlar. 
</TEXT>
</DOC>
