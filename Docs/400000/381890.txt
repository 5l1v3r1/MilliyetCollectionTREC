<DOC>
<DOCNO> 381890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko14.html </URL>
<DATE> 2005/09/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İmalat sanayiinde kişi başına ortalama brüt ücret 1.144 YTL 
</HEADLINE>
<TEXT>

     Türkiye'de imalat sanayiinde 2005 yılının ikinci döneminde kişi başına aylık ortalama brüt kazanç 1,280 YTL, kişi başına aylık ortalama brüt ücret ise 1,144 YTL olarak gerçekleşti. 
     İmalat Sanayi Üç Aylık İstihdam Anketi'nin 2005 yılı ikinci Dönem Nisan-Mayıs- Haziran geçici sonuçlarına göre, bu yılın ikinci döneminde fiili çalışma karşılığı saatlik brüt ücret, işyeri büyüklüğüne göre karşılaştırıldığında, ''işyeri büyüklük grubu arttıkça, kişi başına fiili çalışma karşılığı saatlik brüt ücretin de arttığı'' görüldü. 
     Aylık ortalama brüt kazançlar iki basamaklı ekonomik faaliyet kolu itibariyle incelendiğinde, en yüksek ortalama brüt kazanç 3, 991 YTL ile ''Kok kömürü, rafine edilmiş petrol ürünleri imalatında'' olurken, onu 2,296 YTL ile ''Kimyasal madde ve ürünleri imalatı'' izledi Toplu iş sözleşmesi kapsamındaki işyerlerinde 'en yüksek' ortalama brüt kazanç, 3,616 YTL ile kok kömürü, rafine edilmiş petrol ürünleri imalatı, 2, 738 YTL ile kimyasal madde ve ürünleri imalatı ve 2,400 YT ile plastik-kauçuk ürünleri imalatı' ekonomik faaliyet kolunda oldu. 
     Toplu sözleşme kapsamı dışındaki işyerlerine bakıldığında da, en yüksek ortalama brüt kazancın, 4,861 YTL ile kok kömürü, rafine edilmiş petrol ürünleri imalatı ve 3,198 YTL ile Tütün ürünleri imalatı faaliyet kolunda olduğu görüldü. 
     
     KAMU VE ÖZELDE ÜCRETLİ ÇALIŞANLARIN KAZANÇLARI 
     Aylık ortalama brüt kazançlar kamu-özel sektör ayrımında incelendiğinde ise 2005 yılının ikinci döneminde kamu sektöründe en yüksek ortalama brüt kazanç 3,616 YTL ile kok kömürü, rafine edilmiş petrol ürünleri imalatı ve 2,895 YTL ile ana metal sanayi sektöründe oldu. 
     Özel sektörde ise en yüksek ortalama brüt kazanç, 4,861 YTL ile kok kömürü, rafine edilmiş petrol ürünleri imalatı ve 2,281 YTL ile kimyasal madde ve ürünleri imalatı sektöründe oldu Genelde kamu sektöründe çalışanların ortalama brüt kazançlarının, özel sektörde çalışanlara göre daha yüksek olduğu tespit edildi. 
     
     İŞYERİ BÜYÜKLÜĞÜNE GÖRE KAZANÇLAR 
     Yine imalat sanayiinde işyeri büyüklüğüne göre kişi başına aylık ortalama brüt ücret ve kazançlar karşılaştırıldığında, işyeri büyüklüğü arttıkça kişi başına aylık ortalama brüt ücret ve kazancın da yükseldiği görüldü. 
     2005 yılının ikinci döneminde, ''10-49'' ücretli çalışanı bulunan işyerlerinde, kişi başına aylık ortalama brüt kazanç 827 YTL, aylık ortalama brüt ücret ise 771 YTL olarak belirlendi. 
     2005 yılının ikinci döneminde, ''500 ve daha fazla'' ücretli çalışanı bulunan büyük ölçekli işyerlerinde, kişi başına aylık ortalama brüt kazanç 1,516 YTL, kişi başına aylık ortalama brüt ücret ise 1,340 YTL olarak tahmin edildi. 
     İşyerinin doğrudan veya dolaylı toplu iş sözleşmesi kapsamında olup olmama durumuna göre aylık ortalama brüt ücret ve kazançlar incelendiğinde, toplu iş sözleşmesi kapsamındaki işyerlerinde ücretli çalışanların aylık ortalama brüt ücret ve kazançlarının, toplu sözleşme kapsamı dışında bulunan işyerlerine göre daha yüksek olduğu görüldü. 
     Toplu iş sözleşmesi kapsamındaki işyerlerinde, 2005 yılının ikinci döneminde kişi başına aylık ortalama brüt kazanç 1,728 YTL ve kişi başına aylık ortalama brüt ücret 1,523 YTL oldu. 
     Toplu iş sözleşmesi kapsamı dışında kalan işyerlerinde ise 2005 yılının ikinci döneminde kişi başına aylık ortalama brüt kazanç 935 YTL ve kişi başına aylık ortalama brüt ücret 8 YTL olarak tahmin edildi. 
     Toplu iş sözleşmesi kapsamındaki işyerleri ile kapsam dışındaki işyerleri arasındaki ücret farklılığı, kamu-özel sektör ayrımında da değişmedi. Sonuç olarak, toplu iş sözleşmelerinin ücretler ve kazançlar üzerinde çok etkili olduğu görüldü. 
     
     ÜCRETLİ ÇALIŞANLARIN KAZANÇLARI 
     2005 yılının ikinci döneminde, İstatistiki Bölge Sınıflaması Düzeyine NUTS1 göre 12 bölgedeki aylık ortalama brüt kazançlar incelendiğinde, en yüksek kişi başına aylık ortalama brüt kazanç Batı Karadeniz Bölgesinde 1,717 YTL olarak hesaplandı. Bu bölgeyi 1,544 YTL ile Doğu Marmara Bölgesi ve 1,5 YTL ile Kuzeydoğu Anadolu Bölgesi takip etti. İstanbul Bölgesinde kişi başına aylık ortalama brüt kazanç 1,251 YTL olarak belirlendi. 
     
     İKRAMİYE VE PRİM ÖDEMELERİ 
     2005 yılının ikinci döneminde ücretli çalışanlara yapılan ikramiye ve prim ödemelerinin, kamu-özel sektör ayrımında aylık ortalama brüt kazanç içindeki oranına bakıldığında, 2005 yılının ikinci döneminde ikramiye ve prim ödemelerinin aylık ortalama brüt kazanç içindeki oranının kamu sektöründe yüzde 13.1, özel sektörde ise yüzde 8.3 olduğu görüldü. 
     Ankette kapsanan imalat sanayii ekonomik faaliyet kolunda, ücretli çalışanlara yapılan sosyal yardımların aylık ortalama brüt kazanç içindeki payı 2005 yılının ikinci döneminde, kamu sektöründe yüzde 0.9, özel sektörde ise yüzde 1.8 olarak tahmin edildi. 
     
</TEXT>
</DOC>
