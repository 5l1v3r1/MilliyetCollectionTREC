<DOC>
<DOCNO> 376560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonyas19.html </URL>
<DATE> 2005/09/07/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Alman eşcinsel parlamenter Brüksel'de evlenecek... 
</HEADLINE>
<TEXT>

     Avrupa Parlamentosu’nun Alman sosyalist üyesi Lissy Gröner, cumartesi günü Brüksel’de, eşcinsel arkadaşı ile nikah kıyacağını duyurdu. 
     Eşcinsel parlamenter, Belçika yasalarının aynı cinsten insanların evlenmesi halinde daha fazla olanak ve eşitlik tanıdığı gerekçesiyle bu kararı aldığını belirterek, "Başka eşcinsel parlamenterlere de yol açtığını" savundu. 
     Belçika’da nikah kararının "özel" ama "aynı zamanda siyasi" olduğunu anlatan Gröner 51 , "AB için olumlu bir sinyal" olarak nitelendirdiği Belçika yasalarından istifade edecek ilk Avrupa Parlamentosu üyesi olacak. 
     Nikahı kıyacak olan Brüksel Belediye Başkanı Freddy Thielemans, Gröner’in yakın arkadaşı olarak tanınıyor. 
     Belçika’da eşcinsellerin resmi nikah yapmasına olanak tanıyan yasa, 1 Haziran 2003 tarihinde yürürlüğe girmişti. Söz konusu yasa, geçen yıldan bu yana, yabancı eşcinsellerin resmi nikah yapmalarına da izin veriyor. Eşlerden birinin Belçikalı olması veya bu ülkede ikamet etmesi yeterli görülüyor. 
     Belçika yasaları, eşcinsel ve heteroseksüel çiftlere aynı hakları tanıyor. 
     Lissy Gröner’in ülkesi Almanya’da ise birlikte yaşayan eşcinseller, 2001 yılından bu yana, "Ortak Yaşam Kontratı" çerçevesinde çeşitli haklar elde ediyor, ancak bu haklar, özellikle maddi konularda ve vergilendirme alanında Belçika’daki boyutları bulmuyor. 
     
</TEXT>
</DOC>
