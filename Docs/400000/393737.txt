<DOC>
<DOCNO> 393737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/soneko12.html </URL>
<DATE> 2005/11/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doktor sayısı açısından Türkiye OECD'de son sırada... 
</HEADLINE>
<TEXT>

     Mustafa Seven AA 

Türkiye, sağlık harcamalarına ayırdığı bütçe ödeneği açısından, Ekonomik İşbirliği ve Kalkınma Örgütü OECD ülkeleri arasında İtalya, İspanya, Avusturya ve Norveç'in önünde bulunuyor. 
     Genelde 2003 verilerinin kullanıldığı OECD verilerine göre, Türkiye, bütçesinin yüzde 2.4'ünü kamu sağlığına ayırırken, bu oran İsviçre'de yüzde 2.2, Norveç yüzde 2.1, Avusturya yüzde 1.5, İspanya yüzde 1.3 ve İtalyan yüzde 0.6 düzeyinde bulunuyor. 
     Türkiye'nin kamu sağlığına ayırdığı kaynak, Japonya ile aynı düzeyde bulunuyor. 
     
     OBEZİTE VE ŞİŞMANLIK... 
     Bu arada Türkiye, batı ülkelerinin korkulu rüyası olan obezite ve şişmanlık açısından oldukça iyi durumda bulunuyor. 
     Beslenme alışkanlıkları açısından Türkiye, diğer ülkelere göre daha iyi durumda bulunuyor. 
     Bu konuda, nüfusunun yüzde 30.6'sı obez olan ABD birinci sırada yer alırken, Türkiye nüfusunun sadece yüzde 12'sinin obezite sorunu bulunuyor. 
     En düşük obezite oranına sahip ülke ise yüzde 3.2 ile Japonya gösteriliyor. 
     
     HASTALARA DÜŞEN DOKTOR SAYISI... 
     Türkiye, hastalara düşen doktor sayısı açısından, OECD ülkeleri arasında enson sırada yer alıyor. 
     Türkiye'de bin hastaya 1.4 oranında doktor düşerken, bu konudaki OECD ortalaması 2.9 olarak gösteriliyor. 
     OECD ülkeleri arasında, hasta başına düşen doktor açısından en iyi durumdaki ülke ise Yunanistan. Yunanistan'da, her bin hastaya 4.4 doktor düşüyor. 
     
     TÜRKİYE'DE SİGARA ALIŞKANLIĞI YÜKSEK... 
     Öte yandan kamu sağlığını olumsuz etkileyen diğer bir unsur olan sigara kullanan nüfus oranı, Türkiye'de yüksek düzeyde bulunuyor. 
     Türkiye, 15 yaş üstü nüfusun yüzde 32 oranında sigara kullandığı bir ülke olarak, OECD ülkeleri arasında dördüncü sırada yer alıyor. 
     Ayrıca OECD verilerine göre, Türkiye'de 65 yaş ve üstü için grip aşısı koruma programı da yeterli düzeyde bulunmuyor. 
     
</TEXT>
</DOC>
