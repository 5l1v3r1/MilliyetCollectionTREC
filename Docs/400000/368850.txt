<DOC>
<DOCNO> 368850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/akyol.html </URL>
<DATE> 2005/08/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürt oyları ve siyaset 
</HEADLINE>
<TEXT>


PKK terör örgütünün siyasi kolu olan DEHAP ya da yeni kuracakları parti, Türkiye'nin genişçe bir coğrafyasında yüzde 50 civarında oy alırsa ne olur 
2002 seçimlerinde DEHAP sadece Diyarbakır'da yüzde 56, Batman'da yüzde 47 oy aldı. Bu iki il dahil, yüzde 40'ın üzerinde oy aldığı il sayısı beşten ibaretti. 
2004 İl Genel Meclisi seçimlerinde, DEHAP SHP ittifakının oyu Diyarbakır'da yüzde 43'e düştü yüzde 40'ın üzerinde oy aldığı il sayısı ise beşten üçe indi. 
Demek ki, etnik milliyetçiliğin istikrarlı ve dayanıklı bir tabanı var ama Kürt vatandaşlarımızın büyük çoğunluğu onlara oy vermiyor bu bir. 
İkincisi, bu taban bir ölçüde esnektir, belli ölçüde büyüyebilir, küçülebilir. Bu büyüme veya küçülme Türkiye'nin geleceği için çok önemlidir. 

ETNİK milliyetçiliğin hangi şartlarda büyüyeceği veya küçüleceği konusunda araştırmalara dayalı bilgilere sahip olmak ve yanlış tavırlardan sakınmak gerekiyor. 
Mesela Türk ve Kürt milliyetçiliğinin karşı karşıya konumlanması, etnik milliyetçilik duygularını kontrol edilemez boyutlara tırmandırır, Türkiye'yi felakete götürür, bundan sakınmak lazım. 
MHP Genel Başkanı Devlet Bahçeli'nin "vatandaşlık" kavramının önemine vurgu yapan bir "millet" anlayışını işlemesi ve "çatışmacılık"tan sakınan bir siyaset izlemesi çok olumlu ve sorumlu bir yaklaşımdır mesela... 
Ama Kürtlerin dilini, kültürünü aşağılamak Kürtçülüğe hizmet eder Nihal Atsız'ın böyle bir yazısını Devrimci Doğu Kültür Ocakları bütün bölgeye dağıtmıştı. 
Etnik partileşme, bir noktaya kadar 'temsil'dir ama bir noktadan itibaren "gettolaşma" işlevi görür dünyaya, hayatın renklerine, iletişime, gelişmeye kapalı, patolojik bir kabile haline gelir. 
İç barışı sağlamak fevkalade güçleşir. 
Bunu önlemek için milli partilerin, etnik tabandan oy alabilecek açılıma sahip olmaları gerekir. 
Texas Üniversitesi'nde Pınar Odabaşı-Taşçı'nın yaptığı araştırma, bu bakımdan önemli veriler içeriyor. 

1965 sayımına kadar vatandaşların anadili soruluyordu. Buna göre 13 ilimizde Kürtçe önemli oranlarda konuşuluyor. Sayın Taşçı, bu 13 ilde seçim sonuçlarını analiz ediyor 

13 ilde seçim sonuçları Parti 2002 2004 DEHAP SHP 35.68 30.60 AKP 24.54 30.77 

Kürtçenin önemli oranda konuşulduğu illerimizde bile etnik milliyetçilik üçte birden fazla oy alamıyor 
Tabloda gözüken diğer bir husus, DEHAP tabanından oy çekebilen tek partinin AKP olmasıdır. Sayın Taşçı'nın belirttiği gibi Özal da bunu başarmıştı, bunda muhafazak r değerlerin rolü büyüktür. 
Evet, muhafazak r değerlerin birleştirici rolünü herkes dikkate almalıdır. Öte yanda, muhafazak r olmayanları milli siyasi sisteme entegre edecek sol bir partimizin bulunmaması, önemli bir eksiğimizdir. 
Türkiye'nin birliğinin en önemli teminatlarından biri, Kürt vatandaşlarımızın büyük çoğunluğunun, ayrılıkçılığı reddetmesi, milli partilere oy vermesidir. 
Bunu güçlendirmenin ekonomik ve siyasi araçları nelerdir 
Etnik milliyetçiliğin tabanını daraltmanın ekonomik ve siyasi araçları nelerdir 
İki hayati soru... Bunları araştırmadan doğru yaklaşımlar yapmak zordur. 



</TEXT>
</DOC>
