<DOC>
<DOCNO> 394950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/ekonomi/eko07.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İş yapmanın önündeki en büyük engel organize suç 
</HEADLINE>
<TEXT>



Dünya Bankası, Avrupa İmar ve Kalkınma Bankası ile birlikte, Türkiye'deki iş ortamı ve girişim performans araştırması raporu hazırladı. Rapora göre, şirketlerin üçte birinin, suç ve katı çalışma düzenlemeleri konusunda kaygıları bulunuyor. Bu arada, Türk iş dünyası, iş yapmanın önündeki en büyük engellerden birisi olarak organize suçları görüyor. 
Rapora göre, Türkiye, dünyanın en çağdaş yatırım yasalarından birisine sahip. Yasaya göre, Türkiye'de iş yapmak isteyen bir kişinin dokuz gün içinde işine başlamasının önünde hiçbir engel kalmıyor. Şirketlerin en çok sıkıntı çektikleri konu başlama maliyetinin yüksekliği. Türkiye'deki ticari yargı sistemini, diğer Avrupa ülkelerine göre daha etkin bulan şirketler, telekom, enerji ve ulaştırma sektöründeki yüksek maliyetlerden şikayetçi. 


</TEXT>
</DOC>
