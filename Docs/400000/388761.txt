<DOC>
<DOCNO> 388761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yazar/uras.html </URL>
<DATE> 2005/10/22/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Fitre ve zek t zamanı 
</HEADLINE>
<TEXT>


Müslümanlar ramazan ayı bitmeden, ihtiyacı olanlara fitre ve zek t dağıtarak, onları sevindirir. 

Fitre nedir 
Fitre, ramazan içinde fakirlere dağıtılan ve de en az miktarı din adamlarınca belirlenen "sadaka"ya verilen isimdir. 
Fitre fıtır sadakası kitabımız olan Kuran'da yer almaz. Hicretin ikinci yılında, ramazan orucunun farz kılındığı sene, zek ttan önce verilmesi meşru kılınmıştır. 
Fitre verecek kişinin fakirlikten zenginliğe geçiş sınırı, 561.3 gr gümüş veya 80.18 gr altın olarak belirlenmiştir. Günümüzde 80.18 gr altının değeri 1.650 YTL 1 milyar 650 milyon TL olduğuna göre bu miktarda varlık sahibi her reşit kişi fitre verecek demektir. 
İstanbul Müftülüğü kitaplarda yazılı dini ölçülere göre en az fitre miktarını 4 YTL 4 milyon TL olarak belirlemiştir. Dikkat buyurunuz, bu en düşük fitre miktarıdır. İmk nı olanların imk nları ölçüsünde fitre miktarını yükseltmeleri beklenir. Fitre verirken "niyet etmek" gerekir. Karşı tarafa bunun fitre olduğunu bildirmeye gerek yoktur. Fitre güçsüzlere, ihtiyacı olanlara verilir. 

Zek t nedir 
Zek t, sahip olunan mal ve para miktarındaki artıştan tüm mal ve para miktarından değil, bir yıllık süre içindeki artıştan Müslümanların her yıl dağıtmakla görevli olduğu kırkta bir yüzde 2.5 hissedir. 
Zek ta tabi olan malın nami büyüyen bir mal olması şarttır. Zek t Kuran'da çok sayıda surede namaz ile birlikte zikredilmiştir. Bu nedenle namaz ile zek t arasında sıkı bir ilişki olduğu kabul edilir. 
Kuran'da, "zenginlerin mallarında fakirlerin de hakkının bulunduğu bildirilerek, zenginlerin ihtiyaç sahiplerine yardım etmesi" istenir. 
Zek t verecek kimsenin kul borcundan fazla paraya sahip olması gerekir. Zek t, yıl içinde istenilen zamanda verilir. Genelde fitre ile birlikte verilmesi usulden olmuştur. 
Zek t, akrabadan başlanarak konuya komşuya, meslek arkadaşlarına, hemşerilere ve diğer ihtiyaç sahiplerine verilir. 

Dini ve insani görev 
Fitre ve zek tta nihai hedef, yoksulun sevindirilmesidir. Bu doğrudan olabileceği gibi, bir vasıta ile de olabilir. 
Açık anlatımıyla, eğer bir kişiye, bir derneğe, kuruluşa verilen fitre ve zek t, telef edilmeden, yitirilmeden ihtiyaç sahibine ulaştırılıyor ise, vazife yerine getirilmiştir demektir. 
Dünyevi ihtiyaçların karşılanabilmesi için insanların bir gelir kaynağına ihtiyacı vardır. 
Gelirin kaynağı üretimdir. Değişik nedenlerle bazı insanlar üretime katılma ve üretimin yarattığı gelirden pay alma şansına sahip olmayabilir. Bu nedenle gelirin bölüşümünde, gelirden belli ölçüde pay alanların, gelirin yaratılmasına ve paylaşılmasına katılamayanlara pay ayırmaları sosyal bir sorumluluktur. 
İslam dini bu sorumluluğun önemini fitre ve zek t yoluyla insanlara her yıl hatırlatmaktadır. 
Fitre ve zek t vazifenizi unutmayınız. 



</TEXT>
</DOC>
