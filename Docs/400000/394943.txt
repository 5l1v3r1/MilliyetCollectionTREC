<DOC>
<DOCNO> 394943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/ekonomi/aeko.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom 30 imzayla Oger'e devredildi 
</HEADLINE>
<TEXT>


Türk Telekom'un yüzde 55'i 6.5 milyar dolarlık özelleştirme bedelinin 1.3 milyar dolarlık ilk taksidini Hazine'nin hesabına yatıran Oger Telecom'a devredildi. Devir sözleşmesine 30 imza atıldı 

ANKARA Milliyet 

Türkiye'nin en büyük özelleştirmesi Türk Telekom TT satışı, şirketin yüzde 55'ine 6 milyar 550 milyon dolarla en yüksek teklifi veren Oger Telecom'a devirle tamamlandı. Böylece TT kamu şirketi olmaktan çıktı. 
TT'nin yüzde 55 hissesinin devrine ilişkin sözleşmeler Maliye Bakanı Kemal Unakıtan, Ulaştırma Bakanı Binali Yıldırım, Oger Telecom Başkan Yardımcısı Muhammed Hariri, Oger Telecom Üst Yöneticisi CEO Paul Doanny'in katıldığı törenle imzalandı. 

Önce para... 
Özelleştirme İdaresi Başkanı Metin Kilci, Oger'in 1.31 milyar dolarlık ilk taksidi Hazine hesabına yatırdığını açıkladı. Oger, TT'nin bedelini yüzde 20'si peşin, kalanını beş eşit taksit ve libor artı yüzde 2.5 faizle 5 yılda ödeyebilecek. 
Bakan Yıldırım törende yaptığı konuşmada, Danıştay'ın tüm yönlendirmelere karşın ülke ekonomisini dikkate alarak özelleştirmeye onay verdiğini belirterek, "Aksi halde süreç gecikebilirdi. TT 164 yılık ismiyle hizmetlerine devam edecek. Biz de bunun takipçisi olacağız" dedi. 

'Parayı saydınız mı' 
Konuşmasına, "Bir an önce sonuçlandıralım da paramızı alalım" sözüyle başlayan Unakıtan ise "1.3 milyar dolar kasaya girdi. İşi sağlama almak için önce parayı aldık. İmzayı sonra atacağız" dedi. 
Muhammed Hariri ise yönetim ve çalışanlara yatırım yapacaklarını, yeni tesis ve network sistemleri kuracaklarını belirterek, "Bu salt bir satın alma operasyonu değil, aynı zamanda Türkiye'ye güvenimizin tescili, yapacağımız yatırımların başlangıcı" dedi. 
Hisse devir sözleşmesinde altı klasörde karşılıklı toplam 30 imza atıldı. İmzaların 16'sı hisse devri 14'ü altyapı ve gayrimenkul devri için atıldı. Unakıtan, Hazine Müsteşarı İbrahim Çanakçı'ya "Paraları aldınız mı " diye sordu. Çanakçı'nın alındığını söylemesi üzerine Unakıtan "Saydınız mı " dedi. Çanakçı, "Kuruşuna kadar" yanıtını verirken Ulaştırma Bakanı Yıldırım Unakıtan'a "İstersen getirsinler biz de sayalım" esprisini yaptı. Haber-Sen ve Türk Haber-Sen üyesi çalışanlar hisse devrini ederken, il binasına girişleri engellediler. 

Ekinalan, yerinde kaldı Olağanüstü Genel Kurul'da T. Telekom Yönetim Kurulu Başkanlığı'na Paul Doanny, Başkanvekilliği'ne İsmet Yılmaz seçildi. Mehmet Ekinalan yeniden Genel Müdürlüğe getirildi. Yönetim kuruluna getirilen isimler şöyle Muhammed Hariri, Ayman Al Hariri, Paul Doanny, Rıza Metin Ercan, Ghassan Tahir, Basil Yared, Emin Başer eski RTÜK üyesi İsmet Yılmaz Denizcilik Müsteşarı Doç. Dr. Hüseyin Altaş Ankara Üniversitesi öğretim üyesi , Talat Aydın altın hisseyi temsilen Kara Ulaştırma Genel Müdürü . 






</TEXT>
</DOC>
