<DOC>
<DOCNO> 365391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/soneko42.html </URL>
<DATE> 2005/07/29/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Renault'un ilk yarı yılda net karı 2.2 milyar avro... 
</HEADLINE>
<TEXT>

     Renault Grubu, yılın ilk yarısında, tüm dünyada 1 milyon 359 bin adet araç satarken, 2.2 milyar avro net kar elde etti. 
     Renault'dan yapılan açıklamaya göre, grubun uluslararası satışların artmasıyla cirosu 2004 yılının ilk yarısına göre yüzde 3.8 oranında artış göstererek, 21.3 milyar avroya ulaştı. 
     Yılın ilk yarısında Renault Grubu, Renault, Dacia ve Renault Samsung markaları altında 2004 yılının aynı dönemine göre 50 bin adet binek ve ticari araç fazlasıyla tüm dünyada toplam 1 milyon 359 bin adet araç sattı. 
     Grup satışları, Türkiye ile Orta Avrupa'da pazarın gerilemesine bağlı yavaşlama dışında, Rusya, Latin Amerika, Afrika ve Orta Doğu başta olmak üzere dünyanın tüm diğer bölgelerinde yüksek artışlar gösterdi. 
     Otomobil branşının ciroya katkısı 20.4 milyar avro düzeyinde olurken, satış finansmanı branşının katkısı ise 950 milyon avro düzeyinde gerçekleşti. 
     
</TEXT>
</DOC>
