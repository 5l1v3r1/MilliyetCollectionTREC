<DOC>
<DOCNO> 365435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo10.html </URL>
<DATE> 2005/07/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ailton rötar yaptı 
</HEADLINE>
<TEXT>

     Eşyalarını toplamak üzere ülkesine giden Ailton, Rıza Çalımbay ile görüşerek bir gün ekstra izin aldı . 
     
     Jübileyi kaçırıyor 
     Geçtiğimiz perşembe günü Ümraniye Nevzat Demir Tesisleri’nde sözleşmeye imza atan Goncalves Da Silva Ailton, bir gün sonra da eşyalarını toplamak üzere Brezilya’ya uçmuştu. Normalde dün gelmesi ve İzmir’deki jübile maçına kafileyle birlikte götürülmesi planlanan Sambacı golcü, teknik direktör Rıza Çalımbay’ı arayarak affını istedi. 
     
     Cumartesi idmanda 
     İşlerini halledemediğini belirten Ailton, hocasından bir gün daha ekstra izin talep etti. Brezilya - Türkiye arasındaki mesafeyi gözönüne alan Çalımbay, talebesinin bu isteğine olumlu yanıt verdi. Bugün İstanbul’a gelmesi beklenen Siyah-Beyazlılar’ın flaş transferi, cumartesi günü yapılacak idmanda takım arkadaşlarıyla buluşacak. 
     
</TEXT>
</DOC>
