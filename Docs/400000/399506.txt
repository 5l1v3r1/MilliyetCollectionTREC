<DOC>
<DOCNO> 399506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/siyaset/siy07.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Roj TV'ye çıkmadık' 
</HEADLINE>
<TEXT>


ANKARA Milliyet 


ANAP Genel Başkanı Erkan Mumcu, Roj TV'ye açıklamada bulunmadığını belirterek, "Olmuş olması da bir şey değiştirmezdi. Önemli olan, kiminle ne konuştuğunuz değil, ne söylediğinizdir" dedi. ANAP Grubu'nda "gündem tanrısı"nın polemiklerle beslendiğini ifade eden Mumcu, CHP milletvekillerinin basına bir liste dağıttığının anlaşıldığını öne sürerek, "Roj TV'ye demeç veren yeg ne siyasetçinin kendileri olmadığını anlatmaya çalışıyorlar " diye konuştu. AKP Diyarbakır Milletvekili Cavit Torun da, Roj TV'ye röportaj verdiği iddialarının doğru olmadığını söyledi. SHP Genel Başkanı Murat Karayalçın da, PKK'nın güdümündeki herhangi bir TV kanalına çıkmadığını bildirdi. 


</TEXT>
</DOC>
