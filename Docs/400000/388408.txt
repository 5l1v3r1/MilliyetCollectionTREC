<DOC>
<DOCNO> 388408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/ekonomi/eko06.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Şili'de Türkiye'yi övdü 
</HEADLINE>
<TEXT>


WASHINGTON AA 

Uluslararası Para Fonu IMF Birinci Başkan Yardımcısı Anne Krueger, Türkiye'de son yıllarda uygulanan ekonomik reformlarda elde edilen başarının en iyimser beklentileri bile aştığını ve Türkiye'nin, bir taraftan enflasyonu tek haneli rakamlara düşürürken, diğer yandan da güçlü bir büyüme sağladığını söyledi. Krueger'in Şili Merkez Bankası'nın bir toplantısında yaptığı ve dünyada enflasyonla mücadele konusunu işlediği konuşmada Türkiye'den bol bol örnekler verdi. Krueger, Türkiye'de 2000 sonundan itibaren başlatılan reformların, makroekonomik istikrarı sağlamayı ve hızlı büyümenin koşullarını oluşturmayı amaçladığını belirterek, "Bu reformların başarısı, bütün beklentileri aştı. 1997'de yüzde 85'le zirveye çıkan Türkiye'deki enflasyon, bu yıl 35 seneden beri ilk defa tek haneli rakamlara indi. Ancak enflasyon düşerken, kayda değer hızda bir ekonomik büyüme de gerçekleştirildi" diye konuştu. 


</TEXT>
</DOC>
