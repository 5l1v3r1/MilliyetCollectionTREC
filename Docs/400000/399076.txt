<DOC>
<DOCNO> 399076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur33.html </URL>
<DATE> 2005/11/29/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
15 yaşındaki kıza zorla fuhuş .. 
</HEADLINE>
<TEXT>

     Konya’nın Ereğli İlçesi’nde, 15 yaşındaki bir kızı kaçırdıktan sonra zorla alıkoydukları, jiletle işkence yaptıkları ve silahla tehdit ederek fuhşa zorladıkları ileri sürülen 5 kişiden 3’ü tutuklandı. 
     AA muhabirinin aldığı bilgiye göre, son günlerde ilçe merkezinde artan fuhuş olaylarıyla ilgili çalışma yürüten Ereğli İlçe Emniyet Müdürlüğü ekipleri, ihbar üzerine düzenledikleri operasyonda zorla para karşılığı fuhuş yaptırıldığı belirtilen 15 yaşındaki P.Ö’ye ulaştı. 
     P.Ö’nün ifadesinden hareketle, soruşturmasını genişleten polis, genç kızı kaçırdıktan sonra zorla alıkoydukları, kollarına jiletle işkence yaptıkları, silah tehdit ederek fuhşa zorladıkları ve esrar kullandırdıkları ileri sürülen G.E, Ö.E, E.E, Y.E ve G.A’yı arama çalışması başlattı. 
     Yapılan çalışmalar sonucu yakalanan ve gözaltına alınan G.E, Ö.E. 
     ve E.E. sorgulamalarının ardından çıkarıldıkları mahkemece tutuklanırken, söz konusu kişilerin evlerinde yapılan aramada, 2 adet kuru sıkı tabancadan çevirme silah ve 31 adet fişek ele geçirildi. Yetkililer, olayla ilgili Y.E. ve G.A’nın yakalanmasına çalışıldığını, fuhşa yönelik yürütülen soruşturmanın genişletilerek sürdürüldüğünü bildirdiler. 
     
</TEXT>
</DOC>
