<DOC>
<DOCNO> 357549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/siyaset/siy07.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özürlüler Yasası kabul edildi 
</HEADLINE>
<TEXT>


ANKARA Milliyet 


Özürlülüğün önlenmesi ve özürlülerin sorunlarını çözmeye yönelik düzenlemeler getiren yasa tasarısı, dün TBMM'de kabul edildi. Buna göre, toplu taşıtlar ve yollar 7 yıl içinde özürlülere uygun hale getirilecek. Tek konutu olan özürlüden emlak vergisi alınmayacak. Diğer düzenlemeler ise şöyle Özürlülerin işe alım sürecince ayrımcı uygulamalara gidilemeyecek. Eğitim almaları engellenemeyecek. Türk Dil Kurumu, "Türk işaret dili sistemi" oluşturacak. İşitme ve konuşma özürlülerine tercümanlık yapmak üzere, illerde işaret dili bilen personel görevlendirilecek. Özürlülerin araçları için ayrılmış park yerlerine park edenlere, 2 kat ceza uygulanacak. Devlet memurluğuna alınma şartları ile hangi işlerde çalıştırılacakları, mesleklerini icra ve infazda kullanacağı yardımcı araç ve gereçleri kurumlarınca temin edilecek. 



</TEXT>
</DOC>
