<DOC>
<DOCNO> 385287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonsiy13.html </URL>
<DATE> 2005/10/09/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
MHP Milletimizi etnik kökene ayırmak için Başbakan herşeyi yapıyor 
</HEADLINE>
<TEXT>

     MHP Genel Başkan Yardımcısı Oktay Vural, ''Milletimizi etnik kökene ayırmak için Başbakan elinden geleni yapmaktadır'' dedi. 
     Vural, yaptığı yazılı açıklamada, Başbakan Recep Tayyip Erdoğan'ın, Siirt'te yaptığı konuşmalara değinerek, eleştirilerde bulundu. 
     ''Başbakan Recep Tayyip Erdoğan'ın başkalarını suçlamayı politik bir tercih haline getirdiğini'' savunan Vural, şunları kaydetti 
     ''Başbakan'ın Siirt'te yaptığı konuşma buna örnektir. Bu konuşmada Başbakan 'şecaat arz ederken sirkatin söylemiştir' Başbakan 'Bizi bu memleketin onuruna halel getirmekle suçlayanlar daha önce neyin avukatlığını yaptığı unutmasın' diyerek yaptıklarını unutturmak istemektedir. Türkiye Cumhuriyeti'nin onurunu ve menfaatlerini ayaklar altına alan Başbakan ve AKP hükümeti değil midir '' ''Başbakan Erdoğan'ın Siirt'te yaptığı açıklamaların kavmiyetçi bir bakış açısının Türkiye'ye yeni nifaklar sokma gayreti olduğunu'' ileri süren Vural, şunları söyledi 
     ''Başbakan çıkmış şimdi de başka etnik kimliklerden, sorunlarından bahsetmektedir. Milletimizi etnik kökene ayırmak için Başbakan elinden geleni yapmaktadır. Türkiye'de bir tek sorun vardır Başbakan'ın kavmiyetçi ve cahiliye döneminin bakış açısı. 
     Sayın Başbakan, Türkiye'yi büyük bir tuzağın içine sokuyorsunuz. Siirt ve Diyarbakır'ı etnik bakış açınızın mekanları olarak seçmeniz bile amacınızı ortaya koymaktadır. Bu yörelerimizde yaşayan insanlar bu söylemlerinizin mekanı olarak seçilmiş olmalarından rahatsızdır. Bu tahriklerinizden rahatsızdır. Milleti kışkırtmaktan vazgeçiniz. Artık sonunuz yaklaşıyor.'' 
     
</TEXT>
</DOC>
