<DOC>
<DOCNO> 377302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun23.html </URL>
<DATE> 2005/09/10/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Almanlar'ın yüzde 80'i ülkesini seviyor... 
</HEADLINE>
<TEXT>

     Almanların yüzde 80'inin Cumhurbaşkanı Horst Köhler'in ''Bu ülkeyi seviyorum'' açıklamasına katıldığı bildirildi. 
     Die Welt gazetesi tarafından yapılan bir araştırmaya göre, Almanların yüzde 80'i ülkesini sevdiğini, yüzde 18'i de Köhler'in açıklamasına katılmadığını açıkladı. 
     Araştırmada, Almanların yüzde 74'ünün ise herkesin fikrini özgürce açıklayabilmesini, Almanya'yı tanımlayan en önemli özellik olarak gördüğü bildirildi. 
     Almanya'yı ve Alman olmayı tanımlayan en önemli özellik, olay, şahsiyet ve kurumlardan 35 seçeneğin sunulduğu araştırmada, Almanya'nın 1945'te tamamen yıkıldıktan sonra yeniden yapılanması yüzde 73'lük bir oranla en önemli ikinci özellik olarak belirlendi. 
     
     EİNSTEİN 
     Almanya'yı tanımlayan özellikler sıralamasında anayasa, okulların kalitesi, iki Almanya'nın birleşmesi, çalışkanlık ve düzen, sosyal pazar ekonomisi, Almanların yüzyıllardır bilimsel ve kültürel değerler üretmesi gibi özelliklerin ilk 8 sırayı aldığı, Almanların yüzde 49'unun Almanları tanımlayan en önemli özellik olarak Albert Einstein'ı gördüğü bildirildi. 
     Almanların sadece yüzde 20'sinin birayı en önemli ulusal özellik olarak gördüğü belirtildi. Diğer seçenekler arasında bulunan Karl Marx yüzde 13 ve otoyollarda sürat sınırlamasının olmaması yüzde 12 oranında oy aldı. 
     Almanların, Almanya'yı en iyi temsil eden şahsiyet olarak ise yüzde 96'yla Almanya'da 1974 ve 1982 arasında başbakanlık yapan Helmut Schmidt'i gördükleri belirtilirken, ikinci sırayı yüzde 75'le Dışişleri Bakanı Joschka Fischer aldı. Siyaset, edebiyat, müzik, film ve bilim dünyasından 17 şahsiyetin değerlendirildiği araştırmada, Franz Beckenbauer yüzde 'le 6. sırayı aldı. 
     
</TEXT>
</DOC>
