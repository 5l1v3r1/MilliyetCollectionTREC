<DOC>
<DOCNO> 386844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/siyaset/siy02.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den özelleştirme gensorusu 
</HEADLINE>
<TEXT>


ANKARA Milliyet 


CHP, Tüpraş'ın yüzde 14.76 hissesinin satışı ile Galataport ve Kuşadası Limanı ihalelerinde, görevi kötüye kullandıkları, ihaleye fesat karıştırdıkları, kamuyu zarara uğrattıkları gerekçesiyle Başbakan Recep Tayyip Erdoğan, Maliye Bakanı Kemal Unakıtan ve Ulaştırma Bakanı Binali Yıldırım hakkında gensoru verdi. Gensoru gerekçeleri şöyle açıklandı 

TÜPRAŞ Global Menkul Kıymetler 28 Şubat 2005'te Tüpraş'a ait 26 milyon 969 bin 698 hisseyi yurt dışında yatırımcılara satmak üzere, hisse başına 15.40 YTL fiyattan satın almak istediğini beyan etmiş, ÖİB olur vermiştir. 
2 Mart'ta Petrol-İş Sendikası SPK ve İMKB'yi, işlemin hukuka aykırılığı konusunda uyarmış, dava açıldığını bildirmiştir. ÖİB, dava açılmadığını ifade etmiş, yetkisini aşmıştır. 

GALATAPORT - KUŞADASI Denizcilik İşletmeleri Beyoğlu, Salıpazarı, Karaköy alanında bulunan taşınmazları 49 yıllığına ihale etti. 
Global - Ofer - Çeçen ortaklığının verdiği teklif uygun kabul edildi. 49 yılda ödenecek 3.5 milyar euroluk toplam bedelin bugünkü değer üzerinden 200 milyon euro olduğu anlaşıldı. Bu süreç yasalara aykırı. Kuşadası Limanı'nda hukuk dışı unsurlar var." 


</TEXT>
</DOC>
