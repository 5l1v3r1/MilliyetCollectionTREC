<DOC>
<DOCNO> 389869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo14.html </URL>
<DATE> 2005/10/26/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kulüpler Birliği Vakfı'ndan futbol rehberi... 
</HEADLINE>
<TEXT>

     Kulüpler Birliği Vakfı, Türkiye'deki profesyonel liglerde bulunan tüm kulüp, futbolcu ve teknik direktörlerin istatistiki bilgilerinin yer aldığı, ''Futbolig'' adlı rehber hazırladı. 
     Kulüpler Birliği Genel Sekreteri Yunus Egemenoğlu, AA muhabirine yaptığı açıklamada, çok kapsamlı hazırlanan rehberde, kulüplerin tarihçeleri, kazandıkları başarılar, Türkiye'deki gol kralları ve milli olan futbolcuların yer aldığını söyledi. 
     Oldukça kapsamlı hazırlanan rehberin tüm futbolseverlere ulaşmasını istediklerini dile getiren Egemenoğlu, ''Dolu dolu içerikli 226 sayfalık rehber önümüzdeki aydan itibaren bayilerde satışa sunulacak'' dedi. 
     Egemenoğlu, dergide yer alan bilgilere, Kulüpler Birliği'nin resmi ''www.kuluplerbirligi.org'' adresli sitesinden de ulaşılabilmesi yönündeki çalışmaların bitirildiğini belirterek, şöyle devam etti 
     ''Dolu dolu içerikli 226 sayfalık rehber, önümüzdeki aydan itibaren bayilerde satışa sunulacak. Kulüpler Birliği Vakfı, rehberi her yıl çıkarılacak sürekli bir yayın haline getirecek. Dergide, futbolcu ve takım performansları, istatistiki bilgiler de yer alacak. Dergi, Türkiye profesyonel futbolunun geniş kapsamlı analizi niteliğinde hazırlandı. Çok ciddi bir çalışma.'' 
     
</TEXT>
</DOC>
