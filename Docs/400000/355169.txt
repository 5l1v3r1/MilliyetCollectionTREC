<DOC>
<DOCNO> 355169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo19.html </URL>
<DATE> 2005/06/24/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Levent Bıçakçı, Fatih Terim ile İstanbul'da görüşecek 
</HEADLINE>
<TEXT>

     Futbol Federasyonu Başkanı Dr.Levent Bıçakcı'nın, Ersun Yanal'ın A Milli Takım'daki teknik direktörlük görevinin sona ermesinin ardından, yeni teknik adam belirlemek için çalışmaları sürüyor. 
     Levent Bıçakcı, yaptığı yazılı açıklamada, teknik direktör Fatih Terim ile gelecek hafta İstanbul'da biraraya geleceğini ifade ederek ''Karşılıklı görüş alışverişinde bulunacağız'' dedi. 
     Yönetim kurulunun, milli takım teknik direktörü adaylarıyla görüşme konusunda kendisine tam yetki verdiğini hatırlatan Bıçakcı, gelecek hafta yapacağı temaslar sonunda A Milli Takım'ın yeni teknik patronunun açıklanacağını bildirdi. 
     Hafta sonu tatilini geçirmek üzere bugün Bodrum'a giden Bıçakcı, burada teknik direktör Terim ile görüşeceği yönündeki haberlerinin de doğru olmadığını kaydetti. 
     Bıçakcı, açıklamasında, ''Fatih hocanın da Bodrum'da olmasından dolayı kendisiyle burada görüşme yapacağımız yönünde haberler çıkıyor. Ancak bunların herhangi bir doğruluğu yok. Fatih Terim ile önümüzdeki hafta İstanbul'da biraraya gelerek, karşılıklı görüş alışverişinde bulunacağız.'' 
     
</TEXT>
</DOC>
