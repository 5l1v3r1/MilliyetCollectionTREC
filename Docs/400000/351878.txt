<DOC>
<DOCNO> 351878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo08.html </URL>
<DATE> 2005/06/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Trabzonspor yerliyi unuttu... 
</HEADLINE>
<TEXT>

     Yabancı transferine yoğunlaşan Trabzonspor, Türkiye içinde izlediği futbolcularda somut bir adım atamadı. 
     
     Güneş de ısrarcı değil 
     Özellikle yabancı futbolcu transferine yoğunlaşan Trabzonspor, yerli transferinde henüz bir adım atamadı. Şenol Güneş’in de bu konuda zorlamada bulunmaması dikkati çekti. Önceleri İstanbulspor’dan Serhat, Yalçın, Cem Can, Gençlerbirliği’nden Uğur Boral, Hakan, Ankaragücü’nden Emre, Malatyaspor’dan Bilal, Samsunspor’dan Adnan’la ilgilenen yönetim, transfer sezonunun açılmasıyla birlikte hiç birisi için harekete geçmedi. 
     
     G.Amerika’dan çıt yok 
     Yöneticiler, yabancı transferinin sona ermesini beklediklerini öne sürerken, Şenol Güneş’in talepleri doğrultusunda hareket ediyoruz. Yerli transferi için piyasanın biraz daha oturmasını bekliyoruz'' dediler. Bordo - Mavililer’in ilgilendiği futbolcuların ise Trabzonspor’dan cevap beklediği öğrenildi. Bu arada Güney Amerika’da görüşmelerini sürdüren yönetici Murat Bozoğlu da gündemdeki futbolcuların hiçbiriyle anlaşma sağlayamadı. 
     
</TEXT>
</DOC>
