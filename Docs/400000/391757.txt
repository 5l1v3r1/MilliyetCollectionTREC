<DOC>
<DOCNO> 391757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonspo12.html </URL>
<DATE> 2005/11/02/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Ziya Doğan Beşiktaş'ı yenerek üst sıralara yükselmek istiyoruz 
</HEADLINE>
<TEXT>

     Turkcell Süper Ligi'nde geçen hafta Ankaraspor'u yenerek bu sezon ilk galibiyetini alan Malatyaspor'da, Beşiktaş maçı hazırlıkları devam ediyor. 
     Beşiktaş maçına günde çift idmanla hazırlanan sarı kırmızılı ekipte, geçen hafta alınan Ankaraspor galibiyeti nedeniyle yüzler gülüyor. 
     Teknik direktör Ziya Doğan, Pazar günü kendi sahalarında oynayacakları Beşiktaş maçına 3 puan için çıkacaklarını söyledi. 
     Beşiktaş'ı yenerek puan sıralamasında üst sıralara yükselmek istediklerini dile getiren Doğan, şöyle konuştu 
     ''Takım olarak son 3 haftadır oyuncularımın sahaya yansıttıkları futboldan memnunum. Önümüzde zorlu bir Beşiktaş maçı var. Takımına başına yeni bir teknik direktör getiren Beşiktaş, her sezon şampiyonluk için oynayan ekiplerinden biri. Rakibimizin gücünü biliyoruz. Bizim için önemli olan geçtiğimiz hafta aldığımız galibiyeten sonra Beşiktaş'ı da yenerek ligde puan sıralamasında üst sıralara yükselmek. Taraftarlarımızdan her maçta olduğu gibi Beşiktaş maçında da stadı doldurarak destek istiyoruz.'' 
     
     ÖMER ERDOĞAN İLE AYTAÇ'IN DURUMU MAÇ SAATİNDE BELLİ OLACAK 
     Bu arada Toledo Katatua'nın sakatlığı nedeniyle Beşiktaş maçında oynamayacağı, tedavileri devam eden Ömer Erdoğan ve Aytaç'ın oynayıp oynayamacakları ise maç saatinde belli olacağı belirtildi. 
     Hafta başında yapılan idmanda sakatlık geçiren Okan Yılmaz, takımla çalışmalara başladı. 
     Okan Yılmaz'ın da durumunun sağlık ekibinin vereceği rapora göre belli olacağı ifade edildi. 
     
</TEXT>
</DOC>
