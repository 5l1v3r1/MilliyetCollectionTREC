<DOC>
<DOCNO> 386446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur16.html </URL>
<DATE> 2005/10/13/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hafta sonu her yer yağmurlu... 
</HEADLINE>
<TEXT>

     MİLLİYET İNTERNET 

Sonbahar yağmurları bu hafta sonu etkisini iyiden iyiye hissettirecek, yağışlar yurdun tamamında görülecek. Hava sıcaklığı yağış alan yerlerde hissedilir derecede azalıyor. Sıcaklıklar İstanbul'da 16, Ankara'da 19, İzmir'de 21 dereceye düşecek. 
     YARIN Marmara'nın doğusu, Karadeniz, Sivas çevresi ve Doğu Anadolu'nun batısı ve kuzeyi yağışlı olacak. Akdeniz güneşli, diğer yerler parçalı bulutlu... 
     CUMARTESİ günü Marmara, Batı Karadeniz, Ankara-Eskişehir çevresi, Doğu Karadeniz ve Doğu Akdeniz'de yağış altında. 
     PAZAR günü ise Trakya, Ege ve Batı Akdeniz dışında tüm yurt yağış alıyor. İç Ege ve Bolu-Ankara arasında sağanak yağmurlar sabah saatlerinde hafif görülecek. 
     Güneyde mevsim h l yaz 
     Yurdun büyük bölümü soğuk ve yağışlı havanın etkisine girerken, güney h l yazı yaşıyor. Mersin'in Erdemli ilçesine bağlı Kızkalesi beldesinde de plajlar dolu. 
     Hava sıcaklığının 28 derece, deniz suyu sıcaklığının da 26 derece olduğu Kızkalesi beldesinde, konaklama tesislerinde doluluk oranının yüzde 60 olduğu belirtiliyor. 
     Okulların açılmasıyla birlikte yerli turist ve yazlıkçıların ayrıldığı belde, Alman, Hollandalı ve Danimarkalılar ağırlıklı olmak üzere yabancı turistlere kaldı. 
     
</TEXT>
</DOC>
