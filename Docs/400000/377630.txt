<DOC>
<DOCNO> 377630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/magazin/amag.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bunu yapan kişi Gökhan Demirkol' 
</HEADLINE>
<TEXT>


Porno görüntüler nedeniyle zor günler yaşayan Gamze Özçelik'in ablası konuştu "Kardeşim baygın olduğu için inanmak istemedi ama görüntülerdeki kendisi, bunu yapan ise yüzde 100 Gökhan Demirkol" 

Birsen Altuntaş 

Cep telefonu ve e-mail mesajlarıyla yayılan porno görüntülerin kendisine ait olduğunu kabul eden Gamze Özçelik'in ablası Duygu Özçelik, kardeşinin olaylara h l inanamadığını söyledi. Bu olayın herkesin başına gelebileceğini vurgulayan Duygu Özçelik şöyle konuştu "Hepimizin kız kardeşinin, arkadaşının, annesinin, babasının başına gelebilirdi. Bu hayvanlığı yapanı hukuka havale ettik. Gamze tamamen baygın olduğu için ilk etapta görüntülerdeki kadının kendisi olduğuna inanmak istemedi. Hiçbir şey hatırlamıyor. Fakat daha sonra aklı selim düşününce, etraftaki ipuçlarına da bakınca kim olduğunu bulduk, çıkardık. Bunda herhangi bir tereddüt yoktur. Yüzde 100 o kişi Gökhan Demirkol'dur." 

'Tehdit almadık' 
Demirkol'dan tehdit almadıklarını söyleyen Özçelik, "Bu adamın da kız kardeşi, annesi, babası var. H l onların yüzüne nasıl bakabiliyor, biz bunu merak ediyoruz. Allah herkesi korusun. Olayın ne zaman yaşandığı, savcılığa verilen detaylı ifadelerde yer alacak" diye konuştu. 
Kardeşinin sevgilisi Mehmet Mutlu tarafından terk edildiği haberlerinin de yanlış olduğunu belirten Duygu Özçelik şöyle konuştu 
"Her yerde yazılan Gamze'nin sevgilisi Mehmet Mutlu tarafından terk edildiği, Mehmet'in bırakıp gittiği gibi bir durum söz konusu değil. Mehmet'in ailesi de, kendisi de bizim her zaman yanımızda, bize çok güzel destek oluyor. Bu olay bir kadına değil, bütün kadınlığa yapılmış bir olaydır. O kişi mutlaka cezasını bulsun. Böyle bir psikolojide evlilik gibi kutsal bir durumu gerçekleştirmek de elbette çok zor." 

Mankenlerden Özçelik'e destek 

Denizli'de açılışa katılan mankenler Nigar Talibova, Vatan Şaşmaz ve Seçkin Piriler, Gamze Özçelik'e destek çıkarak suçluların en ağır şekilde cezalandırılmasını istedi. Talibova, "Bunu yapanlara insan demek istemiyorum. Bu tür olayları gerçekleştirenleri idam etmek lazım. Cezaevine girip birkaç senede çıkmaması gerekir. Tüm milletin önünde idam edilmeli. O zaman herkese ders olur" dedi. Şaşmaz da "Görüntülerin kime ait olduğu fark etmez, birçok insanın hayatını karartacak bir olay bu" diye konuştu. Arkadaşlarının söylediklerine katılan Piriler, "Suçlular mutlaka cezalandırılmalı" şeklinde konuştu. 

'Gökhan'ın cep telefonu çalınmıştı' 

BAYRAM KAYGUSUZ 
Gökhan Demirkol'la olduğu dönemde Gamze Özçelik ile birlikte Popstar'ın sunuculuğunu yapan Seray Sever şöyle konuştu "Gökhan çok efendi bir gençti. Görüntüleri ben de izledim. Gamze, 'O ben değilim' dedi. Gökhan'ın da cep telefonunun çalındığını duydum. Bence ikisine de komplo yapıldı. Gökhan, intikam almak isteseydi, bu görüntüleri çoktan çıkarırdı" 

Demirkol bulunamadı 

Polis, Gamze Özçelik'in tecavüz iddiasıyla şik yetçi olduğu basketbolcu eski sevgilisi Gökhan Demirkol'u arıyor. İstanbul polisi, Demirkol'un ev ve iş adresine gitti ancak kimseyi bulamadı. Demirkol'un ailesinin de, bazı eşyalarını alarak başka bir yere gittiği öğrenildi. 


</TEXT>
</DOC>
