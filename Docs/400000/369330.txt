<DOC>
<DOCNO> 369330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur01.html </URL>
<DATE> 2005/08/12/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İzmir'de terör örgütü operasyonu... 
</HEADLINE>
<TEXT>

     İzmir’de plastik patlayıcıyla yakalanan ve terör örgütü adına eylem hazırlığı içinde oldukları iddiasıyla gözaltına alınan iki kişi tutuklandı. 
     Alınan bilgiye göre, Terörle Mücadele Şube Müdürlüğü ekipleri tarafından yakalanarak gözaltına alınan O.A. 28 ve M.Z., sorgularının ardından İzmir 8. Ağır Ceza Mahkemesi Savcılığı’na gönderildi. 
     O.A. ve M.Z., savcılıktaki sorgularının ardından tutuklanmaları talebiyle çıkarıldıkları mahkemece tutuklanarak cezaevine konuldu. 
     Terörle Mücadele Şube Müdürlüğü’ne bağlı ekipler, Buca Kozağaç Mevkii’nde düzenledikleri operasyonda, eşi ve çocuğuyla kalan O.A. ile M.Z.’yi yakalamış, evde yaklaşık 800 gram plastik patlayıcı ve bomba yapım düzeneklerinde kullanılan malzemeler ele geçirmişlerdi. 
     Poliste izinsiz gösterilere katıldıkları gerekçesiyle kayıtlarının bulunduğu öğrenilen ve 5 yıl önce Irak’a giderek terör örgütünün kamplarında bomba konusunda eğitim aldıkları ileri sürülen zanlıların, 4 ay önce İzmir’e gelerek eylem hazırlığına giriştikleri 
     belirlenmişti. 
     
</TEXT>
</DOC>
