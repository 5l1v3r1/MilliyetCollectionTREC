<DOC>
<DOCNO> 379453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonspo14.html </URL>
<DATE> 2005/09/18/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Ankaraspor 3 - Samsunspor 3 
</HEADLINE>
<TEXT>

     Turkcell Süper Ligi’nde Ankaraspor ile Samsunspor 3-3 berabere kaldı. 
     Karşılaşmanın ilk yarısında her iki takım da açık bir futbol sergiledi. Evsahibi Ankaraspor, ayağa toplarla sonuca gitmeye çalışırken, Samsunspor kanatlardan tehlikeli olmayı denedi. 
     Hürriyet’in golüyle öne geçen başkent temsilcisi, üstüste gelen Samsunspor gollerine engel olamasa da Kenan’ın hatasıyla Jaba’nın ayağından bulduğu golle skorda eşitliği yakaladı. 
     4. dakikada Serkan’ın sol taraftan yaptığı ortada Rafael, topa 
     dokunmakta gecikince, savunma meşin yuvarlağı uzaklaştırdı. 
     13. dakikada Wederson’un yaklaşık 25 metreden kullandığı serbest 
     vuruşta, top kaleci Ali Uyanık’tan döndü. Boşta kalan topa önce Tita vurdu. Bir kez daha kaleciden dönen topa bu kez Hürriyet vurdu ve meşin yuvarlağı ağlara gönderdi 1-0. 
     21. dakikada Tita’nın ceza alanı dışından sert şutunda, kaleci Ali Uyanık topu yumruklarıyla uzaklaştırdı. 
     29. dakikada Ayari’nin yaklaşık 20 metreden şutunda Jevriç, topu tokatlayarak tehlikeyi önledi. 
     30. dakikada Serkan’ın kullandığı serbest vuruşta, top üst direğe çarparak oyun alanına döndü. Son olarak topla buluşan Musa’nın vuruşunda, Erman’a çarpan top kaleci Jevriç’i yanılttı ve filelerle buluştu 1-1. 
     32. dakikada Kaies’in güzel pasını göğsüyle düzelten Serkan, düzgün bir vuruşla takımını 2-1 öne geçirdi. 
     34. dakikada Kenan’ın ceza alanı önünde düşmesiyle kaleciyle karşı karşıya kalan Jaba, meşin yuvarlağı kalecinin solundan ağlara gönderdi 2-2. 
     Kalan dakikalarda başka gol olmadı ve maçın ilk yarısı 2-2’lik eşitlikle sona erdi. 
     İkinci yarının ilk dakikalarında yenik duruma düşmesine karşın Tita’nın golüyle yeniden eşitliği yakalayan Ankaraspor, rakibine oranla daha baskılı bir oyun ortaya koydu. Tita ve Jaba ile etkili olan başkent temsilcisi, aradığı galibiyet golünü bir türlü bulamadı. 
     Samsunspor ise oyunu daha çok kendi yarı alanında kabul etti. Savunmadan atılan uzun toplarla tehlikeli olmaya çalışan Samsunspor, yakaladığı birkaç pozisyondan da yararlanamadı. 
     53. dakikada Kaies’in ceza alanı dışından şutunda, kaleci Jevriç’den dönen top Musa’nın önünde kaldı. Bu futbolcu, meşin yuvarlağı boş ağlara göndererek takımını 3-2 öne geçirdi. 
     58. dakikada Wederson’un sol taraftan ortasında, kaleci Ali Uyanık’ın elinden kaçırdığı topa dokunan Tita, yeniden eşitliği sağladı 3-3. 
     64. dakikada savunmadan çok şık bir hareketle kurtulan Serkan’ın vuruşunda, üst direğe çarpan top auta gitti. 65. dakikada Celil’in pasıyla ceza alanında topla buluşan Musa’nın vuruşunda, meşin yuvarlak çok az bir farkla direğin yanından auta çıktı. 81. dakikada Wederson’un kullandığı serbest vuruşta, top üstten auta gitti. Kalan dakikalar başka gol getirmedi ve karşılaşma, 3-3 berabere sona erdi. 
     

Stat 19 Mayıs Hakemler Oktay Demiray xx, Bülent Gökçü xx, Turan Ökke xx Ankaraspor Jevriç xx, Savaş x Dk. 33 Hasan xx , Batak x, Ahmet x Dk. 35 Ramazan xx , Murat x Dk. 62 Ersen Martin x , Erman xx, Molnar xx, Hürriyet xx, Wederson xx, Tita xx, Jaba xxx Samsunspor Ali Uyanık xx, Ali Akdeniz xx Dk. 77 El Yasa x , Kenan x, Petkov x, Ayari xx, Musa xxx, Kaies xx Dk. 90 Mustafa , Adnan xx, Celil xx, Serkan xx Dk. 90 Alper , Rafael xx Goller Dk. 13 Hürriyet, Dk. 30 ve Musa, Dk. 32 Serkan, Dk. 34 Jaba, Dk. 58 Tita Sarı Kartlar Dk. 80 Ayari Samsunspor , Dk. 87 Hürriyet Ankaraspor      
</TEXT>
</DOC>
