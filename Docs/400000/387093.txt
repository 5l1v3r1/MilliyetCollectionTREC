<DOC>
<DOCNO> 387093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sondun09.html </URL>
<DATE> 2005/10/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Rusya, Hindistan ile daha yakın savunma ilişkileri istiyor... 
</HEADLINE>
<TEXT>

     Rusya Savunma Bakanı Sergey İvanov, Moskova'nın Hindistan ile yeni savunma anlaşmaları yapmaya hazır olduğunu söyledi. 
     Rusya'nın Hindistan ile ortak kara ve deniz tatbikatlarını izlemek üzere, üç günlük ziyaret için Hindistan'a gelen İvanov, iki ülkenin bu yıl sonuna kadar, gelecekte askeri teknoloji transferinin yolunu açacak bir askeri anlaşma imzalayacağını ümit ettiğini kaydetti. 
     İvanov, iki ülkenin gelişmiş savaş uçakları, savaş gemileri ve denizaltılarıyla ilgili işbirliği yapmayı planladığını söyledi. 
     Soğuk Savaş döneminde eski Sovyetler Birliği'nin önde gelen müttefiki olan Hindistan, 1960 yılından bu yana 30 milyar dolar değerinde Sovyet ve Rus silahları alımı yaptı. 
     İvanov, bugün Hindistan'ın batısındaki Bilkaner'de yapılacak ortak askeri tatbikatı izleyecek. Salı günü de Bengal Körfezi'nde ortak deniz tatbikatı yapılacak. 
     Hindistan'ın kuzeyindeki Agra kentinde 10 Ekim'de başlayan, 10 gün sürecek tatbikatlara, iki ülkeden yaklaşık 300 asker katılıyor. 
     
</TEXT>
</DOC>
