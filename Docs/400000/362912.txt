<DOC>
<DOCNO> 362912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/guncel/gun04.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, önemli bir tarihçiyi kaybetti 
</HEADLINE>
<TEXT>


Bir süredir kanser tedavisi gören Osmanlı tarihçisi Stefanos Yerasimos, Paris'te hayatını kaybetti 

KÜLTÜR SANAT SERVİSİ 

Bizans, Osmanlı İmparatorluğu ve Türkiye üzerine yaptığı araştırmalarıyla tanınan, Osmanlı'nın siyasi tarihinin yanı sıra yemek kültürü üzerine de bir kitabı bulunan Stefanos Yerasimos, 1942'de İstanbul'da doğdu. Mimarlık eğitimi almasına karşın tarih sevgisinin ağır basmasıyla bu konuya yöneldi ve Türkiye'nin en önemli tarihçileri arasındaki yerini aldı. 

Şehircilik okudu 
1966'da Devlet Güzel Sanatlar Akademisi'nin Yüksek Mimarlık Bölümü'nden mezun olan Yerasimos, 1966'da Paris'te şehircilik okudu. 1973'te Sorbonne Üniversitesi'nde "Azgelişmişlik Sürecinde Türkiye" konulu birinci doktora tezini 1986'da "Osmanlı İmparatorluğu'nda Gezginler" konulu ikinci doktora tezini verdi. Paris Üniversitesi'nin Şehircilik Bölümü'nden 1989 yılında profesör unvanı aldı. 
1994-1999 yılları arasında Fransız Anadolu Araştırmaları Enstitüsü'nün müdürlüğünü yapan Yerasimos'un Fransızca ve Türkçe araştırma ve makaleleri bulunuyordu. 
Tarihçinin Türkiye'de yayımlanan başlıca eserleri şunlar "Saray Mutfakları-15. ve 16. Yüzyılda Osmanlı Saray Mutfağı", "Süleymaniye", "Azgelişmişlik Sürecinde Türkiye-2. Tanzimat'tan 1. Dünya Savaşı'na", "Azgelişmişlik Sürecinde Türkiye-1. Bizans'tan Tanzimat'a", "İstanbul-İmparatorluklar Başkenti", "Kurtuluş Savaşı'nda Türk - Sovyet İlişkileri 1917-1923", "Azgelişmişlik Sürecinde Türkiye - Kitap 3 Dünya Savaşı'ndan 1971'e", "Konstantiniye ve Ayasofya Efsaneleri", "Milletler ve Sınırlar-Balkanlar, Kafkasya ve Ortadoğu" ve "İstanbul 1914-1923." 
Cenazesi, bu hafta içinde Paris'te defnedilecek. 


</TEXT>
</DOC>
