<DOC>
<DOCNO> 352420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/siyaset/siy07.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başörtülü Victoria 
</HEADLINE>
<TEXT>


GÜLAY FIRAT İstanbul 


İsveç Veliaht Prensesi Victoria, İstanbul'da tarihi ve turistik mek nları gezdi. Çırağan Sarayı'nda kalan Prenses Victoria, dün saat 10.00'da Topkapı Sarayı'na gitti. Müze Müdürü Prof. Dr. İlber Ortaylı tarafından karşılanan Prenses'in basına kapalı gezisi 2 saat sürdü. Her çarşamba öğleden sonra programı olan mehter takımı da Prenses için saat 11.00'de saraydaydı. Prenses Victoria, çıkışta "Topkapı Sarayı'nı beğendiniz mi " sorusu üzerine "Çok güzeldi" dedi. Ardından Ayasofya'yı bir saat gezen Prenses'e, Müze Müdürü Mustafa Akkaya çeşitli armağanlar verdi. Sultanahmet Camii'ne geçen Prenses Victoria, camiye girmeden önce ayakkabılarını çıkarıp, başını da büyük ve beyaz bir başörtüsüyle kapattı. 

Ortaköy'de bir prenses 

Basını atlatarak dün Ortaköy'e giden İsveç Veliaht Prensesi Victoria, Milliyet objektiflerine yakalandı. Sıradan bir vatandaş gibi Ortaköy'ün keyfini çıkaran Prenses, daha sonra gümüş satan bir mağazaya girdi. Prenses Victoria, mağazadan aldığı topuz taşlı bir küpe ile kolye ucu ve amatis taşlı bir küpeye 100 YTL, hediyelik eşya satan bir mağazadan satın aldığı Kütahya çinisi tabak ve 2 k seye de 65 YTL verdi. 

Milliyet'in Prenses röportajı AP'de 

DIŞ HABERLER SERVİSİ 

Türkiye'yi ziyaret eden İsveç Veliaht Prensesi Victoria'nın, önceki gün Milliyet'e yaptığı, "Aşk için tacımı bırakmam" açıklaması, dün ABD'nin Associated Press AP ajansı tarafından tüm dünyaya duyuruldu. 
AP dün akşam abonelerine geçtiği haberde Victoria'nın, "Ben İsveçlilere yardım etmek için doğdum, ben en iyisini yapmaya çalışıyorum" sözlerini aktardı. AP ayrıca Prenses'in ülkesinde çok popüler olduğuna da dikkat çekti. 


</TEXT>
</DOC>
