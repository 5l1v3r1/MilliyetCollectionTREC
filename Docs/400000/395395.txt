<DOC>
<DOCNO> 395395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun20.html </URL>
<DATE> 2005/11/16/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Aşkı için sıradan vatandaş olan prenses, ailesiyle vedalaştı 
</HEADLINE>
<TEXT>

     Soylu olmayan biriyle sade bir düğünle evlenerek sıradan bir vatandaş olan Japon Prensesi Sayako, başkent Tokyo'daki İmparatorluk Sarayı'na giderek ailesiyle vedalaştı. 
     40 yaşındaki şehir bölge uzmanıyla salı günü dünyaevine girerek 36 yıl sonra saraydan ayrılan ve Kuroda soyadını alan eski Prenses, eşiyle birlikte, saraydan gönderilen araçla babası İmparator Akihito ve annesi İmparatoriçe Michiko'yu ziyaret etti. 
     Japon basınındaki haberlere göre, İmparator Akihito, kızına ''arada sırada ziyarete gelmesini, çünkü aile bağlarının değişmediğini'' söyledi. 
     Japonya tarihinde ilk kez bir imparator kızı, sıradan halktan biriyle evleniyor. 
     Japon yasalarına göre evlenerek kraliyet ailesinden gelen ayrıcalıklarını kaybeden Sayako, saray dışı yaşama hazırlık için daha önce ehliyet kursuna gitmiş, süper marketlerde alışveriş pratikleri yapmış, yeni evi için kataloglardan mobilya ve eşya seçmişti. 
     
</TEXT>
</DOC>
