<DOC>
<DOCNO> 371853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/soneko22.html </URL>
<DATE> 2005/08/22/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Tüzmen'in uyarısı işe yaradı, Irak Türk firmalarına ödeme yaptı... 
</HEADLINE>
<TEXT>

     Devlet Bakanı Kürşad Tüzmen'in iki hafta önce Irak'a iş yapan Türk işadamlarına yaptığı alacak uyarısının ardından, Irak geçen hafta içerisinde, petrol ürünleri ihraç eden Türk firmalarına 450 milyon dolarlık ödeme yaptı. 
     Alınan bilgiye göre, petrol ihracatında paraların tahsilatının bir sisteme bağlanması ve alacak sorununa kalıcı bir çözüm bulunması için Irak petrol şirketi Somo yetkilileri, bu hafta içinde Türkiye'ye gelerek yetkililerle biraraya gelecek. 
     Bu arada önümüzdeki 5 aya yönelik sadece Irak Somo Şirketi'nin Türk şirketleri ile 1 milyon 82 bin tonluk yaklaşık 500 milyon dolar tutarında yeni kontrat imzaladığı da öğrenildi. 
     
     TÜZMEN'İN NE İÇİN UYARMIŞTI 
     Öte yandan Tüzmen Ağustos ayının ilk haftasında yaptığı açıklamada, Irak'a ihracat yapan işadamlarını uyarmış ve ihracatçıların alacaklarını garantiye almalarını istemişti. 
     Tüzmen, Irak'tan alacakların 800 milyon doları aştığını kaydederek, petrol ürünleri ihracatından doğan alacakların zamanında ödenmesi için, Irak hükümeti nezdinde girişimlerin sürdürüldüğünü bildirmişti. 
     
</TEXT>
</DOC>
