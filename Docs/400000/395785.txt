<DOC>
<DOCNO> 395785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy05.html </URL>
<DATE> 2005/11/17/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
MGK'ya bayan yönetici atandı 
</HEADLINE>
<TEXT>

     Milli Güvenlik Kurulu Genel Sekreterliği Grup Başkanlıklarından birine Emine Pamuk atandı. 
     Kamuda gerçekleştirilen atama ve görevden almalar Resmi Gazete’de yayınlanarak yürürlüğe girdi. Buna göre, Milli Güvenlik Kurulu Genel Sekreterliği’nde açık bulunan Grup Başkanlıklarına Ata Atalay ve Emine Pamuk getirildi. 
     Başbakanlık atamasında Cumhurbaşkanı Ahmet Necdet Sezer’in de imzası bulundu. 
     İçişleri Bakanlığı Mülkiye Müfettişliği’ne Altınova Kaymakamı Murteza Balcı, Tarım Bakanlığı Et ve Balık Ürünleri A.Ş. Genel Müdürlüğü Yönetim Kurulu Üyeliği’ne Genel Müdür Yardımcısı Muhammet Kaya atanırken, Ağrı Tarım İl Müdürlüğü’ne Yılmaz Zeren, Çevre-Orman Bakanlığı Orman-Köy İlişkileri Genel Müdürlüğü’ne Bakanlık Müşaviri Ahmet Hüsrev Özkara getirildi. 
     Öte yandan, Sağlık Bakanlığı Başmüfettişi İsmail Alkış ile Kültür Varlıkları ve Müzeler Genel Müdür Yardımcısı Yalçın Kurt başka bir göreve atanmak üzere görevlerinden alındı, boşalacak olan Kültür Varlıkları ve Müzeler Genel Müdür Yardımcılığı’na Bakanlık Müşaviri Ökkaş Dağlıoğlu getirildi. 
     
</TEXT>
</DOC>
