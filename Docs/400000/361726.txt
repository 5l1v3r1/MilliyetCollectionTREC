<DOC>
<DOCNO> 361726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur26.html </URL>
<DATE> 2005/07/16/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Otomobil park halindeki kamyona çarptı Aynı aileden 6 yaralı... 
</HEADLINE>
<TEXT>

     Bolu E-80 Karayolu'nda meydana gelen trafik kazasında aynı aileden 6 kişi yaralandı. 
     Alınan bilgiye göre, E-80 Karayolu'nda ailesiyle beraber seyreden Mustafa İnan yönetimindeki 59 LF 0 plakalı otomobil, arıza nedeniyle yol kenarına park etmiş olan Şerafettin Üzüm idaresindeki 06 RE 10 plakalı kamyona arkadan çarptı. 
     Çarpmanın etkisiyle bir anda alevler içinde kalan otomobilde bulunan sürücü uzman çavuş Mustafa İnan, eşi Hatun, çocukları Hümeyra ve Şeyma ile kardeşleri Fatih ile Aysun İnan çevredeki vatandaşlarca kurtarıldı. Vatandaşlar, otomobillerindeki tüplerle de yangını söndürdü. 
     Kazada yaralananlardan 2'si, olay yerine gelen ambulansla hastaneye taşınırken kalan yaralılar yeni bir ambulansın gelmesi için uzun süre bekledi. 
     Bu sırada bazı vatandaşlar, ambulanstan aldıkları ilkyardım malzemeleriyle yaralılara yardımcı olmaya çalıştı. Yaralı 4 kişi, uzun bekleyişin ardından kaza yerine gelen ikinci ambulansla İzzet Baysal Devlet Hastanesi'ne kaldırıldı. 
     Kamyon sürücüsü Üzüm ise jandarma tarafından gözaltına alındı. 
     
</TEXT>
</DOC>
