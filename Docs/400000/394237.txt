<DOC>
<DOCNO> 394237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/dunya/axdun02.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te toplantı yasağı 
</HEADLINE>
<TEXT>


SABETAY VAROL Paris 


Fransa'daki göçmen gençlerin şiddet eylemleri 2. haftasını doldururken, Paris Emniyet Müdürlüğü, başkentte "kamu düzenini bozabilecek" gruplaşmaları yasakladı. Bir tür "toplanma yasağı" niteliğindeki uygulama bu sabah saat 10'da başlayıp pazar sabahı 8'de sona erecek. Emniyet Müdürü Pierre Mutz, yasağın kentte gezintide olan kimselerle ilgili olmadığını, sadece karışıklık çıkaranları kapsadığını dile getirdi. Bu yeni yasak, olayların yol açtığı gereginliğin sona ermediğinı ortaya koydu. 
Perşembeyi cumaya bağlayan gece 463 yeni aracın yakılması, hareketin ciddiyetini koruduğunu gösterdi. İçişleri Bakanı Nicolas Sarkozy de olayların tekrar alevlenmesinin mümkün olduğunu ifade etti. Dün okulların kapalı olması nedeniyle, olayların 3 günlük tatilde bir tür sıçrama yapabileceği üzerinde duruldu. Paris'te gözler kuzey banliyölerini kent merkezine bağlayan tren hatlarına çevrildi. Polisin bu hatları yakın takipte tuttuğu gözlendi. İnternet aracılığıyla "Eyfel Kulesi'ni ateşe verelim", "karakolları yakalım" türü kimi çağrılar, polisi son derece dikkatli olmaya yöneltti. Gençlerin eylemleri başkentin göbeğine taşıma olasılığına karşı hük met güvenlik önlemlerini artırdı. 


</TEXT>
</DOC>
