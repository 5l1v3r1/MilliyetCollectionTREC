<DOC>
<DOCNO> 366761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo31.html </URL>
<DATE> 2005/08/03/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Çaykur Rizesporlu Yüksel'in kalbinde ritm bozukluğu var... 
</HEADLINE>
<TEXT>

     Çaykur Rizespor'un Muğlaspor'dan bu sezon transfer ettiği orta alan oyuncusu Yüksel Babayiğit'in kalbinde ritim bozukluğu olduğu bildirildi. 
     Kulüp doktoru Gökhan Günaydın, her futbolcu gibi Yüksel'i de sezon öncesi sağlık kontrolünden geçirdiklerini belirterek, ''Yaptırdığımız kontrollerde Yüksel'in kalbinde ritim bozukluğu olduğu tespit edildi. Kendisine futbol oynayamayacağı söylendi. Bu futbolcu da tedavi için İzmir'e gitti'' dedi. 
     Yönetim kurulu üyesi Orhan İstif ise Yüksel'in durumuna üzüldüklerini ifade ederek, ''Yönetim olarak maalesef yapabileceğimiz birşey yok. Sağlığı açısından futbol oynamaması gerekiyorsa sözleşmesini feshetmek zorundayız. Bu biçimde futbol oynamasına izin vererek sağlığını tehlikeye atmasına göz yumamayız'' diye konuştu. 
     
</TEXT>
</DOC>
