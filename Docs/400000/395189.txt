<DOC>
<DOCNO> 395189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo26.html </URL>
<DATE> 2005/11/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Ankarasporlu Wederson tedavi için Almanya'ya gitti... 
</HEADLINE>
<TEXT>

     Ankaraspor'un başarılı oyuncusu Wederson, tedavi olmak için Almanya'ya gitti. 
     Almanya'da Bayern Münich Kulübü'nün doktoru Wolfart'a tedavi olacak Wederson'un, burada yapılacak tedaviyle daha çabuk sahalara döneceği belirtildi. 
     Sezon başında henüz resmi bir müsabakaya çıkmadan önce MTA Tesisleri'nde yapılan antrenman maçında sakatlanan ve formasını uzun bir süre giyemeyen Wederson, iç yan bağlarından tekrar sakatlandı. 
     Sakatlığının talihsizlik olduğunu belirten Ankaraspor Kulübü Doktoru Burak Kunduracıoğlu, Wederson'un muhtemelen sezonun ilk yarısında forma giyemeyeceğini belirterek, Almanya'da yapılacak tedaviyle bu sürecin azalmasını tahmin ettiklerini, Brezilyalı futbolcunun devre arasında yapılacak kampa kadar düzelebileceğini kaydetti. 
     
</TEXT>
</DOC>
