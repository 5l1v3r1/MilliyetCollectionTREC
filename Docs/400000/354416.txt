<DOC>
<DOCNO> 354416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonsiy15.html </URL>
<DATE> 2005/06/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Başbakandan esnaf ve sanatkarlara faiz müjdesi 
</HEADLINE>
<TEXT>

     Başbakan Recep Tayyip Erdoğan, esnaf ve sanatkarlara kullandırılacak kredilerin faiz oranının 1 Temmuz'dan geçerli olmak üzere yüzde 16.5'a düşürüldüğünü ve bu yıl 1 katrilyon 750 trilyon liralık kredi kullandırılacağını açıkladı. 
     Başbakan Recep Tayyip Erdoğan, esnaf ve sanatkarlara kullandırılacak kredilerin faiz oranının 1 Temmuz'dan geçerli olmak üzere yüzde 16.5'a düşürüldüğünü ve bu yıl 1 katrilyon 750 trilyon liralık kredi kullandırılacağını açıkladı. Erdoğan, çiftçilerin prim alacaklarının en geç 15 Temmuz'a kadar ödeneceğini de bildirdi. 
     Erdoğan, partisinin TBMM Grup toplantısında yaptığı konuşmada, kendilerine en çok yöneltilen eleştirilerden birinin de esnafın işlerinin durgun olduğu, kepenklerin kapandığı, esnafın siftah edemeden dükkanından çıktığı yönünde olduğunu hatırlatarak, bazı rakamları açıkladı. 
     Türkiye'nin geçirdiği yapısal dönüşümün getirdiği bazı faturaların bulunduğunu anlatan Erdoğan, bunun sadece Türkiye'ye özgü olmadığını ifade etti. Erdoğan, şunları söyledi 
     "Türkiye Halk Bankamızın esnaf ve sanatkara kullandırdığı kredi miktarı, Aralık 2002'de 136 trilyon Türk Lirası. Aralık 2003'te bu miktar tam 685 trilyona çıkmış. Aralık 2004'te ise bakın bu rakama dikkat edin, tam 1 katrilyon 212 trilyon Türk Lirası. Bugün itibariyle, yani Haziran 2005'te ulaştığımız miktar 1 katrilyon 450 trilyon TL. 136 trilyon nerede, 1.5 katrilyon nerede Yine 2002 yılında kredi kullanan esnaf ve sanatkar sayısı sadece 69 bin. 2003'te bu sayı 145 bine, 2004'te ise tam 209 bine çıkmış. Bugün ise sayı 220 bine ulaşmış durumda. 
     Bu kadar mı Hayır. Bağ-Kur'a prim borcu olan esnaf ve sanatkarımız kredi kullanamıyordu. Bakanlar Kurulu kararnamesi ile bunu tümüyle ortadan kaldırdık. Sicil affı getirerek yaklaşık 150 bin esnafımızı yeniden ekonomiye kazandırdık. Şu sayılara da dikkatinizi çekmek istiyorum 2003 yılında 100 bin, 2004 yılında da 200 bin olmak üzere toplam 300 bin esnafımız işyerini tekrar açtı ya da yeni iş kurdu. Bu yolla 372 bin 500 kişiye de iş sağlanmış oldu." 
     
     ESNAF VE SANATKARA MÜJDE 

     Erdoğan, kürsüden, esnaf ve sanatkarlarımıza çok önemli bir müjdeyi açıklamak istediğini bildirek, sözlerini şöyle sürdürdü 
     "Kriz günlerini çok iyi hatırlayacaksınız. Esnafımız dükkanının kapısını sabah açıyor, siftah etmeden akşam kapatıyor. Bir süre sonra dayanamayacak hale geliyor, kepengi tamamen indiriyor. Bırakın yeni yatırım yapmayı, işini büyütmeyi, borçlarını ödemek, haciz memurundan kurtulmak için bankaya kredi almaya gidiyor, yüzde 50 gibi astronomik bir faiz oranıyla karşılaşıyor. O sırada tabii bankanın kaynakları da bir taraflara maşallah peşkeş çekiliyor. Devletin bankalarının görev zararı gibi başlıklarla nasıl zarar ettiğini unutmayın. 2004 sonu itibarıyla bankalarımızın karı 4 milyar dolar. 2 milyar doları özel sektör bankalarının, 2 milyar doları da devlet bankalarının. İlk defa devlet bankaları, dönemimizde kar ediyor. 
     Bakınız, esnafı bu sıkıştığı, daraldığı, nefes alamadığı cendereden kurtarmak için yoğun bir çabanın içine girdik. Biraz önce aktardığım krediye ilişkin veriler, bu konuda ne kadar yol aldığımızın en somut göstergesi. Ama yeterli mi Hayır, değil. Aralık 2002'de kredi faizlerinin oranı ne Yüzde 47. Bu oranı derece derece düşürdük. Aralık 2003'te faiz oranı yüzde 30. Ocak 2005'te, yine bir grup toplantımızda müjdeyi verdik, faiz oranlarını yüzde 18'e düşürdük. 
     6 ay sonra bugün de yeni bir müjde veriyoruz ve faiz oranlarını, 1 Temmuz 2005 tarihinden geçerli olmak üzere yüzde 16,5'a düşürüyoruz. 2005 yıl sonuna kadar esnaf ve sanatkarlara kullandırılacak kredi hedefimizi de 1 katrilyon 750 trilyon TL olarak belirliyoruz. Esnafımıza, sanatkarımıza hayırlı olsun." 
     
     ÇİFTÇİLERE DE MÜJDE 

     Başbakan Erdoğan, çiftçilere yönelik açıklamalarda da bulundu. Erdoğan, çiftçilerin prim alacaklarının en geç 15 Temmuz'a kadar ödeneceğini bildirdi. Erdoğan, pirimlerin yarısının bu ay sonuna kadar, yarısının da en geç 15 Temmuz'a kadar ödeneceğini söyledi. 
     
</TEXT>
</DOC>
