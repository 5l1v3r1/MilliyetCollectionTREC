<DOC>
<DOCNO> 357503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonyas25.html </URL>
<DATE> 2005/07/01/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
"Galata Fest" başladı... 
</HEADLINE>
<TEXT>

     Şehristanbul Derneği’nin düzenlediği "1. Uluslararası Galata Festivali" Galata Fest başladı. 
     Galata semtinin zengin kültürel mirasın korunabilmesi, kent kültürü ve estetiğinin kamuoyuna anlatılabilmesi ve kentlilik bilincinin oluşumuna katkıda bulunmak amacıyla düzenlenen festivalin açılışı İstiklal Caddesi’nden Galata Kulesi’ne yürüyüşle başladı. 
     Yürüyüşte aralarında Sulukule Roman Orkestrası’nın da bulunduğu çeşitli gruplar müzikler çaldı. "Anatolian Tiger" adlı motosikletli grup da araçlarıyla Galata Kulesi’ne geldi. 
     Festivalin 10 Temmuz Pazar gününe kadar süreceğini ifade eden yetkililer, etkinlikler kapsamında 100’e yakın programın düzenleneceğini kaydetti. 
     Galata Fest süresince ayrıca semt sınırları içindeki çeşitli mekanlarda rock, hip-hop, punk, rap, flamenko, blues ve türkü gibi müzik türlerinde konserlerin yanı sıra çeşitli dans, tiyatro, film ve dia gösterileri de yapılacak. 
     
</TEXT>
</DOC>
