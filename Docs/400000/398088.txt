<DOC>
<DOCNO> 398088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/guncel/agun.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Barzani-PKK çekişmesi olabilir' 
</HEADLINE>
<TEXT>


Hakk ri'de yaşanan olaylara ilgili inceleme yapan heyete bilgi veren askeri yetkililer, ilçede terör örgütü PKK ile Barzani arasında nüfuz mücadelesi yaşandığını söyledi 

Bülent Sarıoğlu 

Hakkari'de inceleme yapan TBMM heyetine bilgi veren askeri yetkililer, soruşturma dosyasına eklenecek MİT'in telefon dinleme kayıtlarına göre olayın provokasyon olduğunu, ilçede PKK ile Barzani grupları arasında nüfuz mücadelesi yaşandığını söyledi. 
TBMM İnsan Haklarını İnceleme Komisyonu Başkanı Mehmet Elkatmış başkanlığında milletvekilleri Faruk Ünsal, Nezir Nasıroğlu, Ahmet Ersin ve Ahmet Yılmazkaya'dan oluşan heyet, olaya adı karışan astsubayların yanı sıra askeri yetkilileri de dinledi. Edinilen bilgiye göre, askeri yetkililer şu değerlendirmeleri yaptı 

'Görev yazıları var' 
Astsubaylar, kitabevi sahibi Seferi Yılmaz'a Almanya'dan gelecek bir paketi takip etmek için günlerdir orada istihbarat görevi yapıyordu. Görev yazıları var. Kaymakamın izni yok, ama sürekli bu tür çalışmalar yapılıyor, kaymakama haber verilmediği oluyor.Tabur Komutanı, "Kontr - terör faaliyeti böyle yapılmaz. Bu işin yolu yordamı vardır. Yöntemi bu değildir. Astsubay Özcan İldeniz ilçedeki istihbarattan sorumlu görevlimiz, dolayısıyla tanınan biri. Gündüz vakti, arabada belgeler ve silahlarla böyle bir göreve göndermem" dedi.İtirafçı Veysel Ateş güvendiğimiz bir eleman. Çift taraflı çalıştığı kuşkusu yersiz. İki astsubayla aynı araçtaydı. Patlamalar üzerine pasaja doğru gittiğinde planlı bir saldırıya uğradı. Astsubaylarımız kaçmadı.Temmuz ayından beri ilçede 11 patlama oldu. 11 askerimiz şehit oldu. İlçede Barzani'ye yakın gruplar var. Halk 9 Kasım'a kadar bu patlamalardan PKK'yı sorumlu tutuyordu. 1 Kasım'daki büyük patlamada neden ölü olmadığı konusunda PKK liderlerinin buradaki sorumlulardan hesap sorduğunu gösteren telefon kayıtları var. MİT kayıtlarında böyle bir provokasyon beklentisi görülüyor.Bu olay, Barzani gruplarıyla PKK arasındaki nüfuz mücadelesi olabilir. Bölgede uyuşturucu rantı için kavga da var. Seferi Yılmaz örgütün parasını yemiş PKK'nın iç çekişmesi olabilir. Veya örgütün halkı devlete kışkırtmak için provokasyonu olabilir.Bagajdaki Kalaşnikov'lar hiçbir faili meçhulde kullanılmadı.1 Kasım'da gazinonun boş olması doğal. O gece şifresiz kanalda maç vardı. Maç günleri ve bayram günlerinde askerlerin toplu halde bulunmaması için genel bir uygulamamız var. 

Tedbirleri yazacağız 
Elkatmış da incelmelerin tamamlanmasının ardından yaptığı açıklamada, konunun çok hassas olduğunu, yargıya intikal ettiği için açıklama yapmanın yanlış olacağını söyledi. Elkatmış, "Devlet bütün gücüyle bu olayı çözmenin peşinde" dedi. 




</TEXT>
</DOC>
