<DOC>
<DOCNO> 397585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun26.html </URL>
<DATE> 2005/11/24/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Almanya Çevre Bakanı hakkında suç duyurusu... 
</HEADLINE>
<TEXT>

     Almanya Federal Çevre Bakanı Sigmar Gabriel hakkında, Aşağı Saksonya eyalet meclisinin tüzüğünü ihlal ettiği gerekçesiyle Braunschweig Savcılığı tarafından suç duyurusunda bulunuldu. 
     Savcılık, suç duyurusunda, Gabriel'i, Hannover kentindeki Aşağı Saksonya eyalet meclisinde Sosyal Demokrat Parti SPD Grubu Başkanı olarak görev yaptığı dönemde Communication, Network, Service CoNeS adlı danışmanlık şirketi adına da çalışırken Volkswagen VW şirketinden 100 bin avro'luk ihale sağlamakla suçlanıyor. 
     Suç duyurusunda, Gabriel'in bu şirket adına çalıştığını eyalet meclisi yönetimine bildirdiği, ancak ihaleyi hemen şirkete girdiği anda kazandığı, bunun da daha önce VW şirketiyle anlaşmalı olarak çalıştığının bir göstergesi olduğu, bunu da meclisten gizlediği ileri sürüldü. 
     Gabriel ise kendisine yönelik suçlamaları reddederek, suç duyurusuna karşı dava açacağını söyledi. 
     
</TEXT>
</DOC>
