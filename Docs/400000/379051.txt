<DOC>
<DOCNO> 379051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur24.html </URL>
<DATE> 2005/09/16/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Oyuncu Pekcan Koşar yazlığında ölü bulundu 
</HEADLINE>
<TEXT>

     Tiyatro ve sinema sanatçısı Pekcan Koşar, Yalova’nın Çınarcık İlçesi’ndeki yazlığında ölü bulundu. 
     AA muhabirinin aldığı bilgiye göre, tiyatro ve sinema sanatçısı Koşar, Çiğdem 2 Sokak Milli 3 Apartmanı Daire 6’daki yazlığında, eşi Selma Arıkan tarafından ölü bulundu. 
     Yakınları, Koşar’ın uzun süredir kalp hastası olduğunu bildirdiler. 
     Çınarcık Cumhuriyet Savcılığı, Koşar’ın cesedini, kesin ölüm nedeninin belirlenmesi için Bursa Adli Tıp Kurumu morguna gönderdi. 
     Tiyatro ve sinema Sanatçısı Koşar, "Şeytan Diyor ki", "Hammal", "Sevgili Halam", "Kuvvet Macunu", Tamam Mı Devam Mı ", "Ah Nerede Vah Nerede", "Gelinin Ödü Patladı", "Hüdaverdi", "Ölüm Tarlası", "Kocamın Nişanlısı" adlı filmler, "Rumuz Goncagül", "Çıplak Vatandaş" ve "Özgürlüğün Bedeli" adlı televizyon dizilerinde oynamıştı. 
     
</TEXT>
</DOC>
