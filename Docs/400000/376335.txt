<DOC>
<DOCNO> 376335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun15.html </URL>
<DATE> 2005/09/07/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
FT Müzakereler planlandığı gibi başlar ama... 
</HEADLINE>
<TEXT>

     Financial Times, Türkiye ile müzakerelerin planlandığı gibi başlayacağının tahmin edildiğini, ancak imtiyazlı ortaklık önerisinin güçlenebileceğini belirtti. 
     Gazete’de bugün yayınlanan bir haberde, Brüksel diplomatlarının çoğunun, Türkiye ile AB müzakerelerdinin planlandığı gibi 3 Ekim’de başlayacağı görüşünde olduğu ifade edildi. Haberde ancak, Angela Merkel’in Almanya Başbakanı olması halinde imtiyazlı ortaklık alternatifinin güçlenebileceği belirtildi. 
     Fransa, Almanya, İngiltere, İtalya, Hollanda, Polonya, Portekiz, İspanya ve Slovakya’da yapılan ve 11 bin Avrupalıyı kapsayan bir anketin sonuçlarına da yer veren gazete, araştırmaya katılanların yüzde 59’unun Türkiye’nin "Müslüman bir ülke" olduğu için AB’ye uygun olmadığı görüşünde olduğunu ifade etti. 
     Gazeteye göre, ankete katılanların yüzde 62’si Türkiye’nin çok nüfuslu olduğu, yine yüzde 62’si ise Türkiye fakir olduğu gerekçeleriyle AB’ye üye olmaması gerektiğini söyledi. 
     Haberde, ankete katılanların yüzde 22’sinin Türkiye’nin üyeliğini desteklemesine rağmen yüzde ’ünün Türkiye’nin üyeliğinin AB’ye ekonomik anlamda yarar sağlayacağını söylemesinin altını çizdi. 
     
</TEXT>
</DOC>
