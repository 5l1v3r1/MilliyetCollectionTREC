<DOC>
<DOCNO> 360135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo18.html </URL>
<DATE> 2005/07/11/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Diyarbakırsporlu yöneticilere psikolojik eğitim verildi... 
</HEADLINE>
<TEXT>

     Diyarbakırspor Kulübü Başkanı Abdullah Akyıl, kulüp binasında yöneticilere yönelik düzenlenen psikolojik eğitim öncesi yaptığı açıklamada, daha önce bazı davranışlar nedeniyle kulübün ceza aldığını hatırlatarak, bu tür şeylerin bir daha yaşanmaması için camiaya yönelik eğitim çalışması başlattıklarını söyledi. 
     Herkesin eksikleri olduğunu ve öğrenmenin yaşı olmadığını ifade eden Akyıl, şöyle dedi 
     "Hepimizin öğreneceği şeyler var. Bir yöneticimizin teklifi üzerine daha önce de bu tür eğitim çalışması veren Dr. Aytaç Açıkalın ile anlaştık. Açıkalın, öncelikli olarak biz yöneticilere eğitim verecek. Daha sonra amigolar, stat görevlileri, statta görev yapacak polisler ile uygun bir eğitim yeri bulduktan sonra taraftarlara bu eğitim verilecek. Eğitim haftada 2 gün olmak üzere 10 ay sürecek." 
     
</TEXT>
</DOC>
