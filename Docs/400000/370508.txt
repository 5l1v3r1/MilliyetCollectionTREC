<DOC>
<DOCNO> 370508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/yazar/pulur.html </URL>
<DATE> 2005/08/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Güneşin doğduğu yerde Cumhuriyet yok 
</HEADLINE>
<TEXT>


MİLLİYET, Ege ekinin pazartesi günkü manşeti "Dünya Bizi Konuşuyor"du birden "Eyvah " dedik, "Yine neye taktılar " 
Meğer öyle değilmiş, "Üniversiade" İzmir'i vitrine çıkarmış, 5 kıtadan 147 ülkenin basını övgüler yağdırıyormuş, yabancı gazete ve televizyonlar her gün yayımlarıyla tanıtım yapıyorlarmış, "Türkler bu işi başardı" diyorlarmış... 
Biz seyretmedik ama görenler anlattı, açılış töreni çok görkemliymiş, Olimpiyatlar'ın açılış törenlerine benziyormuş. Kısacası Üniversitelerarası Yaz Spor Oyunları'nı becermişiz. 
İnsan sevinmez mi 

HELE "Güneşin Doğduğu Yer Anadolu" gösterisini anlata anlata bitiremiyorlar... 
Urartular'dan Lidya'ya, Tanrıça Kibele'den Nemrut'a, Göktürkler'den Uygurlar'a, Osmanlı tahtı ve haremine kadar her şey varmış, Topkapı Sarayı, Kırkpınar unutulmamış ve final Mevlana ile noktalanmış... 

HER ŞEY varmış ama bir şey yokmuş... 
O da neymiş biliyor musunuz 
Cumhuriyet'in kuruluşu ve tabii Atatürk ve devrimleri... 
Hayır hayır, adamlar "unuttuk " filan deyip takiye yapmıyorlar, açık açık söylüyorlarmış 
"Olimpiyatlar'da ülke liderlerinin öne çıkarılması yasak... Bu yüzden Atatürk'ün resmini koymadık... Kurtuluş Savaşı'na gelince, barış için bir araya gelmiş insanlara savaşı sunmak istemedik..." 
Sevsinler mazeretlerini, bahanelerini 
Serdar Kızık soruyu tam yerine oturtmuş 
"Peki, o stadın ortasına çektirdiğiniz Truva atı ne oluyor Bir savaşı anlatmıyor mu " 
Geçin bunları geçin, hedef belli, laik Cumhuriyet... 
İzmir'in CHP'li Belediye Başkanı da çok üzgünmüş "Gösteride Cumhuriyet dönemi de olması gerekiyordu" diyormuş... 
Allah razı olsun, lütfedip bu kadarını söyleyebilmiş... 
Ne kadar da Cumhuriyet'i kuran CHP'ye uygun bir başkan değil mi 

GEÇEN gün televizyonlarda vardı, Eceabat'ta "Şehitler Günü", hem de kandil gecesi, şarkılarla, türkülerle, danslarla kutlanmış... 
Aferin onlara 
Şehitleri Mehmet Akif'in, "Vurulup tertemiz alnından uzanmış yatıyor Bir hilal uğruna ya Rab, ne güneşler batıyor" mısralarıyla anacak değillerdi ya 
O şehitler ki, o askerler ki, o yiğitler ki ülkeleri için nasıl savaştılar bilir misiniz 
Bir belge... 

43. alay 1. P. taburu, 1. bölük, 1917 yılı haziran, temmuz, ağustos yemek listesinden 
"15 Haziran sabah üzüm hoşafı, öğle yok, akşam yağlı buğday çorbası ekmek tam 
26 Haziran sabah yok, öğle yok, akşam üzüm hoşafı ekmek tam 
18 Temmuz sabah üzüm hoşafı, öğle yok, akşam yok, ekmek yarım 
8 Ağustos sabah yarım ekmek, öğle yok, akşam şekersiz üzüm hoşafı." 

BÖYLE savaşıp şehit düşen kahramanlar da çalgılı çengili, şarkılı eğlenceli anılır 
"Olmaz böyle şey " diyenlere de, gözyaşlarını silmek düşer... 
"Biz buna layık değiliz " diyerek. 



</TEXT>
</DOC>
