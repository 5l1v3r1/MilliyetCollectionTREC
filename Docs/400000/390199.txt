<DOC>
<DOCNO> 390199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonspo05.html </URL>
<DATE> 2005/10/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Beşiktaş’ta şok iddia 
</HEADLINE>
<TEXT>

     Beşiktaş’ta şok iddia... Bel ağrılarını şikayet ederek Konya’ya gitmeyen Goncalves Da Silva Ailton’un durumunun bir hayli farklı olduğu ileri sürüldü. Pazar günü Konyaspor ile oynanan Süper Lig maçında bir çok pozisyonda kendisine pas atmayan İbrahim Akın’a çok sinirlenen Brezilyalı yıldızın, bu nedenle kupa mücadelesinde forma giymek istemediği iddia edildi. İhmal söylentileri nedeniyle Sambacı’nın sağlık durumu hakkında bir araştırma başlatan yönetimin, ilginç bilgilere ulaştığı kaydedildi. 
     
     İşte raporlar... 
     Doktorların, Ailton hakkında verdiği rapor şöyle Belinde çok hafif ağrıları vardı. Ancak ne idman yapmasına ne de maç oynamasına engel değildi. Zaten bu duruma rağmen pazar günü tam kapasiteyle oynayabilmişti.'' Teknik heyetin görüşü de şu Ailton’un uyarıları sonrasında İbrahim Akın’ı uyardık. İbrahim de hatasını kabul edip özür diledi. Ailton bize belindeki şikayeti söyledi ve kadroya almadık.'' Bu gelişmeler sonrası yönetimin Brezilyalı golcüden savunma isteyeceği bildirildi. 
     
</TEXT>
</DOC>
