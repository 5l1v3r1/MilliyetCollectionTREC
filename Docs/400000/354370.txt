<DOC>
<DOCNO> 354370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/soneko17.html </URL>
<DATE> 2005/06/22/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Borsa sessiz ve sakin... 
</HEADLINE>
<TEXT>

     Dünü 37 puanlık yükselişle 26 bin 746 puan seviyesinden tamamlayan borsa bileşik endeksi bugüne hafif alımlarla başladı. Ancak alımlarda katılımın yetersiz oluşu endeksin 26 bin 900’lü seviyelere yükselmesini engelledi. Bunun sonucu olarak borsa gerilemeye başladı ve 26 bin 650’li seviyelerde yatay seyre girdi. Seansın son 1 saatine girilmek üzereyken ise gelen alımlar endekste tekrar yükselişi sağladı ve günün ilk yarısı 26 bin 700 puanın üzerinde tamamlandı. 
     Günün ilk yarısında 26 bin 642 26 bin 866 bandında hareket eden endeks, günün ilk yarısını 24 puan yükselişle 26 bin 770 puan seviyesinden tamamladı. Hisse senetlerin bu kapanışla birlikte ortalama olarak yüzde 0,09 oranında değer kazandı. İlk seans sonunda toplam 431,4 milyon YTL işlem hacmi gerçekleşirken, Yapı Kredi Bankası, İş Bankası C , Turkcell, Aselsan ve Doğan Holding günün ilk yarısında en çok işlem gören hisseler oldu. 
     Avrasya Yatırım Ortaklığı - 8,89 , Işıklar Ambalaj - 3,31 , Adat Tekstil - 2,50 , Deva Holding - 2,01 ve Ceytaş - 2,01 ilk seansta en çok değer yitiren hisseler olurken, en çok yükselen hisseler Haznedar Ateş Tuğla 8,55 , Aselsan 6,93 , Lio Yağ 5,49 , Kütahya Porselen 5,49 ve İş Bankası Kurucu 4,00 olarak sıralandı. 

D-FİNANS AR-GE 

     
</TEXT>
</DOC>
