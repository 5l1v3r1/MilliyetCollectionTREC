<DOC>
<DOCNO> 378808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/guncel/gun01.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bienal başlıyor 
</HEADLINE>
<TEXT>


İstanbul Kültür ve Sanat Vakfı tarafından düzenlenen 9. Uluslararası İstanbul Bienali yarın başlıyor. "İstanbul" başlığı altında düzenlenen Bienal, 30 Ekim'e kadar görülebilecek 

Aslı Onat - İstanbul 

İki yılda bir, İstanbul'da plastik sanatlar gündeminin nabzını tutan, çağdaş sanatın en yeni örneklerini sanatseverlerle buluşturan Uluslararası İstanbul Bienali'nin 9.'su yarın başlıyor. 53 uluslararası sanatçı ve sanatçı grubunun projelerinin sergileneceği 9. Uluslararası İstanbul Bienali, ses ve video yerleştirmelerinden fotoğraf, heykel ve resme kadar 100'ü aşkın eseri bir araya getiriyor. 
Bienal, Hollanda'nın Eindhoven kentindeki Van Abbemuseum'da eşzamanlı olarak gerçekleştirilecek. Müzede 1 Ekim tarihinde açılacak "Eindhovenİstanbul" sergisi, bazı sanatçılarını İstanbul Bienali ile paylaşırken bazılarını da bienalin tarihçesinden seçecek. 
9. Bienal'in küratörlüğünü Vasıf Kortun ve Charles Esche ile asistan küratörler November Paynter ve Esra Sarıgedik üstlendi. 
Basın toplantısında konuşan İstanbul Kültür ve Sanat Vakfı Yönetim Kurulu Başkanı Şakir Eczacıbaşı, "Küratörlerimiz İstanbul'da 'İstanbul' temasını ele almakla cesaret gösterdiler" dedi. Esche, sanatçılardan kenti otantik ve turistik klişelerin ötesinde ele almalarını istediklerini kaydetti ve "İstanbul'u anlayabilmek için, içinde yaşayanların da Bienal'deki çalışmalara dahil edilmesini sağladık" dedi. 

Küçük mek nlar kullanıldı 
Vasıf Kortun ise şöyle konuştu "Bienal mek nlarını tarihi yarımadadan uzaklaştırmayı tercih ettik. Burası turistik özelliğine karşın kentin çalışılan ve yaşanan aktif bir bölgesi değil. Apartman dairesi, ofis ve galeri gibi küçük mek nları kullandık." 
Kortun, Serkan Özkaya'nın, açılışa birkaç gün kala Şişhane'deki yerine yerleştirilirken düşerek kırılan Davut heykelinin tamir edilerek yeniden yerleştirilmesi çalışmalarının sürdüğünü söyledi. 
9. Uluslararası İstanbul Bienali'ni uluslararası güncel sanat çevrelerinden eleştirmen, küratör, müze ve galeri yöneticisi ile basın mensubu olmak üzere 3 bine yakın yabancı konuk izleyecek. Bienal henüz başlamadan, satılan bilet sayısı 1000'e ulaştı. 

Macenta renkli mek nlar 

Bienal, toplam 7 mek nda izleyiciyle buluşuyor Deniz Palas Şişhane , eski Garanti Bankası Binası Bankalar Caddesi, Karaköy , Tütün Deposu Tophane , Bilsar Binası Tünel , Antrepo No.5 Tophane , Platform Garanti Güncel Sanat Merkezi ve Garibaldi Binası İstiklal Caddesi . İtalyan mimar grubu Gruppo A12, sergi mek nlarını özel bienal rengi olarak seçilen 'macenta' ile işaretleyerek, bu mek nlar arasında hem görsel hem de kavramsal bir bağlantı oluşturdu. 

Bienal fiyatları 

Bienal'in bilet fiyatı 15 YTL. Öğrenciler, 65 yaşın üstündekiler, öğretmenler, Uluslararası Plastik Sanatlar Derneği üyeleri ve 20 kişinin üzerindeki gruplar sergiyi 7 YTL fiyatlı biletlerle izleyebilecekler. Fiyata Bienal Rehberi de dahil olacak. Bienal'in açık olacağı 6 hafta boyunca sergi mek nlarının tümüne sınırsız giriş hakkı sağlayacak 'Sınırsız 9B' biletleri 25 YTL. Her gün düzenlenen Rehberli Turlar'a katılım ücreti giriş biletleriyle aynı fiyatta olacak. Biletler, www. biletix.com ve Bienal mek nlarında satışta. 

Misafirperverlik alanı 

Antrepo No 5, seminer, konuşmalar, atölye çalışmaları, sergiler ve toplumsal projeler gibi etkinlikleri bünyesinde toplayan Misafirperverlik Alanı'na ev sahipliği yapıyor. Halil Altındere'nin küratörlüğünde hazırlanan çağdaş sanat seçkisi ve Hafriyat grubunun sergisi, bu mek nda görülebilecek. Finlandiyalı küratör Mika Hannula'nın organize ettiği uluslararası sergi ise, 11 okuldan 80 öğrenci ve akademisyenin katılacağı atölye çalışmalarını ve bu çalışmaların sonuçlarını içerecek. 
Misafirperverlik Alanı içinde Okuma Alanı adlı bir bölüm daha oluşturuldu. Kültür-sanat yayınlarıyla tanınan Revolver Yayınevi'nin 3 bin kitap ve Bienal yayınlarından oluşacak kütüphanesiyle bu alanda bir kitaplık kuruldu. Sanatseverler, burada Roll Dergisi'nin müzik arşivini ve yazarlarını da ziyaret edebilecek. 

Mutlaka görün 

Bienal'de görülmesi gerekenlerin başında İngiliz sanatçı Phil Collins'in Deniz Palas'ta yer alan "Dünya Dinlemiyor" ve "Gerçeğin Geri Dönüşü" adlı işleri geliyor. İlk projesinde The Smiths hayranlarına grubun şarkılarıyla karaoke yaptıran Collins, ikinci projesinde realite şovlara katılıp hayatı değişmiş insanlarla görüşmelere yer verdi. 
Bulgar sanatçı Daniel Bozhkov, ünlü yazar Ernest Hemingway'den esinlenerek Bienal için hazırladığı "Eau d'Ernest" adlı çalışmada, ünlü yazarın adını taşıyan parfümün hem orijinalini hem de sahtesini sergiliyor. 
Filistinli sanatçı Khalil Rabah ise, Deniz Palas'ta Filistin Doğal Tarih ve İnsanlık Müzesi'ni kurdu. Aslında var olmayan bu kurgu müze, Rabah'ın, bir Filistinli olarak içinde yaşadığı siyasi-toplumsal koşullara isyanını ve öfkesini dile getiriyor. 


</TEXT>
</DOC>
