<DOC>
<DOCNO> 381642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonspo26.html </URL>
<DATE> 2005/09/26/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Dünya Serbest Güreş Şampiyonası Macaristan'da başladı... 
</HEADLINE>
<TEXT>

     Mehmet Başaran bildiriyor 

Dünya Serbest Güreş Şampiyonası, Macaristan'ın başkenti Budapeşte'de başladı. 
     Şampiyonanın ilk gününde mindere çıkan Abbas Ulucan, ilk turda elenirken, Tevfik Odabaşı ve Ömer Çubukçu, bronz madalya şansını sürdürüyor. 
     55 kiloda Abbas Ulucan, ilk turda Ukraynalı rakibi Georg Markaryan'a 2-0 1-0, 2-1 yenilerek şampiyonaya veda etti. 
     60 kiloda ise Tevfik Odabaşı, 1. turda ABD'li Michael Lightner'i 2-1 0-2, 1-0, 4-0 yendi. Odabaşı, 2. turda ise Olimpiyat şampiyonu Kübalı Yandro Quintana karşılaştı. Türk güreşçi, ilk periyodu 1-0, 2. periyodu da 4-3 yenik tamamlayarak karşılaşmadan 2-0 mağlup ayrıldı. Tevfik Odabaşı, akşam seansında repesaj müsabakalarında elde edeceği sonuca göre bronz madalya için mücadele edecek. 
     66 kiloda mindere çıkan Ömer Çubukçu, 1. turu maç yapmadan geçti. 2. turda Arjantinli Fernando İglesias'ı rahat bir güreş sonunda 2-0 7-1, 3-0 yenen Çubukçu, 3. turda Rus Makac Murtazaliev karşında başarılı olamadı ve minderden 2-0 3-1, 5-0 yenik ayrıldı. Çubukçu da akşam seansında bronz madalya için mindere çıkacak. 
     
</TEXT>
</DOC>
