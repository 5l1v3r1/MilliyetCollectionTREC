<DOC>
<DOCNO> 381596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonsiy01.html </URL>
<DATE> 2005/09/26/ </DATE>
<TIME> 03.50 </TIME>
<AUTHOR>  </AUTHOR>
<HEADLINE>
Bakan Çelik Sağlık meslek liselerini kapatacağız 
</HEADLINE>
<TEXT>

     Doğan ÇİZMECİ DHA 

      Milli Eğitim Bakanı Hüseyin Çiçek, Türkiye’de popülist nedenlerden ötürü birçok sağlık meslek lisesinin açıldığını belirterek, Bu okullardan mezun olmuş ve iş bekleyen 100 binini üzerinde genç var. Bu okulları kapatacağız ve onların yerine piyasanın talep ettiği okulları açacağız'' dedi. 
     Milli Eğitim Bakanı Hüseyin Çelik Manisa'nın Turgutlu İlçesi'nde Öğretmen Evi binasının temel atma töreni ile Devlet Hastanesi'nin acil servisi ve Milli Piyango Lisesi'nin açılış törenine katıldı. Açılışlardan sonra Manisa Öğretmen Evi ve Akşam Sanat Okulu'nun konferans salonuna geçen Bakan Çelik burada, Manisa Milletvekilleri, Vali, Milli Eğitim Müdürü, Kaymakamlar, Belediye Başkanları ve okul müdürleri ile 6 saat süren değerlendirme toplantısı yaptı. 
     Toplantı sonrası basın toplantısı düzenleyen Bakan Hüseyin Çelik, Türkiye'nin her yerinde böyle değerlendirme toplantıları düzenleyeceklerini söyledi. Bundan sonra her ilde gerçekleştirmeyi düşündükleri toplantılardan birini Manisa'da gerçekleştirdiklerini belirten Bakan Çelik, Toplantıda Manisa'da bulunan okulların fiziki ve personel durumu eğitim-öğretime uygun olup olmadığını değerlendirdik. Burada bugüne kadar dile getirilmemiş sorunlara çözüm bulmaya çalıştık. Manisa'da çok büyük derslik açığı söz konusu değil'' dedi. Manisa'nin teknik eğitimde yüzde 40 oranına ulaştığını belirten Bakan Çiçek, Türkiye'de bu ortalamanın yüzde 33 olduğunu söyledi. 
     
     OKULLAR KÖYLERİN DENİZ FENERİDİR 

     Türkiye'de köylerde ve kasabalarda bulunan okulların taşımalı eğitim sonrası harebe haline geldiğini belirten Bakan Çelik, Manisa'da taşımalı eğitimden dolayı 368 okulun kapatıldığını tespit ettik. Bu okulların 10 öğrencisi olsa bile açılmasını söyledim. Çünkü okullar kasabaların ve köylerin deniz feneri gibidir'' dedi. 
     
     SAĞLIK MESLEK LİSELERİ KAPATILACAK 

     AB uyun sürecinde sağlık meslek liselerinde öğrenim gören öğrencilerin bundan böyle Yüksek okulda öğrenim göremeden sağlık personeli, Hemşire, tıbbi sekreter olamayacakları konusuna da değinen Bakan Çelik, Türkiye’de popülist nedenlerden ötürü bir çok sağlık meslek lisesi açılmış. Eskiden bu okullardan mezun olan öğrenciler sağlık personeli, hemşire, tıbbi sekreter olabiliyordu. Fakat AB uyum süreci içinde artık bu öğrenciler yüksek okulda öğrenim görmeden sağlık personeli, hemşire, tıbbi sekreter olmayacaklar. Bu okullardan mezun olmuş ve iş bekleyen 100 binini üzerinde genç var. Bu okulları kapatacağız ve onların yerine piyasanın talep ettiği okulları açacağız'' dedi. Bakan Çelik ayrıca Bakanlık tarafından dağıtılan ders kitaplarının yüzde 99 başarıya ulaştığını belirtti. 
     
     TURGUTLU'YA FAKÜLTE SÖZÜ 

     TBMM Başkanı Bülent Arınç ile birlikte Manisa'nın Turgutlu İlçesi'ne gelen Milli Eğitim Bakanı Hüseyin Çelik, Turgutlu'ya fakülte sözü verdi. Çelik, YÖK'ten onay çıkması halinde Turgutlu’ya dört yıllık fakülte kurmak benim boynumun borcu'' dedi. 
     Arınç ve Çelik, daha sonra Turgutlu Belediyesi tarafından 3 bin 300 metrekare alan üzerine yaptırılan, 60 yataklı, okuma salonları ve restoranın bulunacağı Öğretmenevi'nin temel atma törenine katıldı. Milli Eğitim Bakanı Hüseyin Çelik, Manisa Valisi ile Turgutlu Belediye Başkanı'nın girişimleriyle Turgutlu’ya bir öğretmenevi kazandırmak için kolları sıvadığını söyledi. 
     Bakan Çelik konuşurken, kalabalık içerisinde Ahmet Erdem adlı öğrenci velisi, Sayın Bakanım, Türkçe öğretmenleri üvey evlat mı Edebiyatçılar öz evlat mı 4 bin öğretmen dışarıda'' diye seslendi. Erdem, korumalar ve polisler eşliğinde alandan uzaklaştırılırken Bakan Çelik, Parazit yapmayın, buranın ahengini bozmayın'' diye karşılık verdi. Çelik, konuşmasını şöyle sürdürdü 
     Öğretmenevlerini leziz hale getireceğiz, öğretmenlerimizi duman altı olmuş, oyun oynanan mekanlar halindeki bir ortamdan kurtaracağız. Öğretmenevlerini kültür ocağı haline getireceğiz. Ben burada Belediye Başkanı Serhat Orhan’ın çalışmaları neticesinde dört yıllık fakülte isteğine, Sayın Rektör'ün bunun alt yapısını hazırlar ve YÖK de bize bunu havale ederse, bunu Bakanlar Kurulu'na götürüp fakültenizi kurmak benim boynumun borcu olsun.'' TBMM Başkanı Arınç, törendeki konuşmasında vatandaşın Bakan Çelik’e seslendiği konuyu değerlendirdi. Arınç, Benim kızım Edebiyat Fakültesi mezunu, oda öğretmen olamadı. Sebepleri başka başka olabilir. Ancak birlik ve beraberliğimiz sayesinde zorlukların üstesinden geleceğiz'' dedi. Arınç, Öğretmenlerin maddi imkanları arttıkça, böyle öğretmenevleri ve okullar açıldıkça eğitim seviyesi Türkiye’de artacaktır'' diye konuştu. 
     Arınç ve Bakan Çelik ile beraberindekiler daha sonra Selman Işılak adlı hayırsever tarafından 150 bin YTL bedelle Turgutlu 82'inci Yıl Devlet Hastanesi bahçesine yaptırılacak hastane ek binasının temelini attı. TBMM Başkanı Bülent Arınç ve Milli Eğitim Bakanı Hüseyin Çelik, daha sonra Turgutlu Milli Piyango Anadolu Lisesi’nin açılışını okul öğrencileriyle birlikte yaptı. 
     Bakan Çelik, burada yaptığı konuşmada, Manisa’daki okullara 2005-2006 öğretim yılı sonuna yetişecek şekilde 5 bin bilgisayar gönderileceğini açıkladı. Bin 500 bilgisayarın hazır olduğunu belirten Çelik, Manisa Bölgesinde Bilgisayar laboratuarı olmayan okul kalmayacaktır'' dedi. Arınç ve Çelik açılıştan sonra bir sınıfa girerek öğrenci sırasına oturdu. 
     
</TEXT>
</DOC>
