<DOC>
<DOCNO> 386750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sontur15.html </URL>
<DATE> 2005/10/14/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Fuhuş yapıldığı iddiasıyla polisin işlem yaptığı eve el bombası atıldı 
</HEADLINE>
<TEXT>

     Aydın’ın Nazilli İlçesi’nde, bir evde patlama meydana geldi. 
     AA muhabirinin aldığı bilgiye göre, Aydoğdu Mahallesi 83 Sokak 17’No’lu evde dün gece patlama sesi duyuldu. 
     Olay yerine gelen polis, ev içerisinde yapmış oldukları incelemede kan izlerine rastladı. Ancak, ilçede bulunan tüm sağlık kuruluşlarının aranmasına rağmen yaralanan şahıs veya şahısların izine rastlanmadı. 
     Polis olayla ilgili ev sahibi M.G. ile evde bulunan Y.A, S.D. ve E.U’yu gözaltına aldı. 
     Emniyet yetkilileri evde yaptıkları aramada el bombasına ait parçaların bulunduğunu, daha önce fuhuş yapıldığı gerekçesi ile işlem yapılan eve, korkutmak amacıyla bomba atılmasından şüphe edildiğini belirttiler. 
     Olayla ilgili çok yönlü soruşturmanın sürdüğü kaydedildi. 
     
</TEXT>
</DOC>
