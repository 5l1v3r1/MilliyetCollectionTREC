<DOC>
<DOCNO> 366975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sondun36.html </URL>
<DATE> 2005/08/04/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Avrupa Birliği'nden Türkiye'ye 'din özgürlüğü' uyarısı... 
</HEADLINE>
<TEXT>

     Avrupa Komisyonu, vakıflar yasa tasarısı konusunda Türkiye'ye bir mektup göndererek, şikayetlerini dile getirdiğini bildirdi. 
     Reuters'ın haberine göre, Komisyon sözcüsü Amadeu Altafaj Tardio, basın mensuplarına yaptığı açıklamada, ''Türkiye bugün Avrupa Birliği'ne üye olmak için gereken tüm kriterleri karşılamaktan uzaktır. Dini özgürlük bizim için en büyük önceliğe haizdir ve müzakerelerde de önemli bir noktayı oluşturacaktır'' diye konuştu. 
     Sözcü, ''Türk yetkililerinin, Ekimde meclis açıldığında ele alınacak olan bu meselenin önemini çok iyi bildiklerini'' kaydetti. 
     Tardio, AB'nin konuyla ilgili şikayetleri hakkında ayrıntı vermedi. 
     Reuters, ele geçirdiğini belirttiği mektubun bir bölümünde, ''Dini cemaatlere ait vakıfların yönetimi, bunların mülkiyet hakları ve yasal şahsiyetleri konusunda ciddi sorunlar olduğunun'' yazıldığını kaydetti. 
     
</TEXT>
</DOC>
