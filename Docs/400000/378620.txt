<DOC>
<DOCNO> 378620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun45.html </URL>
<DATE> 2005/09/15/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Villepin "İran ile nükleer görüşmeler için halen fırsat var" 
</HEADLINE>
<TEXT>

     Fransa Başbakanı Dominique de Villepin, Avrupa ülkeleri Tahran’ın nükleer programını BM Güvenlik Konseyi’ne göndermeye karar vermeden önce İran ile görüşmeler için halen fırsat bulunduğunu söyledi. 
     Villepin, BM binasında düzenlediği basın toplantısında, "Diyalogu sürdürmek istiyoruz. İran’ın farklı faaliyetlerini durdurmasını istiyoruz. Halen görüşmelere fırsat bulunduğunu düşünüyoruz. Diyalog sürüyor" dedi. 
     Fransa Başbakanı Villepin’in açıklaması, AB’nin üç büyüğü İngiltere, Almanya ve Fransa’dan diplomatların, Uluslararası Atom Enerjisi Kurumu’nun UAEK İran’ın uranyum dönüşüm çalışmalarına yeniden başlamasını gelecek hafta BM Güvenlik Konseyi’ne gönderme çabalarından vazgeçmeye başladığı yorumlarını doğruluyor. 
     
</TEXT>
</DOC>
