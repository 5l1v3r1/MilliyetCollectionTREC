<DOC>
<DOCNO> 370350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur08.html </URL>
<DATE> 2005/08/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Evsahibi kiracı kavgasında silah konuştu 2 yaralı 
</HEADLINE>
<TEXT>

     Faruk ÖZGÜLTEKİN Vedat ÇUBUK ŞANLIURFA, DHA 

      ŞANLIURFA'da, bir evsahibi ile kiracısının arasında çıkan kavgada silahlar konuştu. Olayda, 2 kişi yaralandı. 
     Şanlıurfa'da, 35 yaşındaki Ahmet Bayramhan ile ağabeyi 37 yaşındaki Mehmet Bayramhan, evlerinin kirasını istemek üzere Atatürk bulvarındaki kiracıları Eyyüp Çiriş'in iş yerine geldiler. İşyerindeki tartışma, kısa sürede kavgaya kiracı-evsahibi kavgasına dönüştü. Kavga sırasında Eyyüp Çiriş işyerinde bulunan tabancayla evsahibiyle kardeşine ateş etti. Açılan ateş sonucu Ahmet Bayramhan, ayağına isabet eden 1 kurşunla, ağabeyi Mehmet Bayramhan ise kırılan camların üzerine düşmesi nedeniyle boynundan yaralandı. 
     Kavganın ardından yaralılar, Şanlıurfa Devlet Hastanesi'ne kaldırılarak tedavi altına alınırken kiracı Eyyüp Çiriş, polis tarafından yakalanarak gözlem altına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
