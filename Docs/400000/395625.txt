<DOC>
<DOCNO> 395625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/guncel/gun05.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker ve polisi karalamak çok yanlış 
</HEADLINE>
<TEXT>


ANKARA Milliyet 

Başbakan Recep Tayyip Erdoğan, Hakk ri merkez, Şemdinli ve Yüksekova da yaşanan olaylarla ilgili asker ve polisi karalamanın ciddi bir yanlış olduğunu söyledi. Olayı çözmekte kararlı olduklarını belirterek vatandaşa sağduyu çağrısı yapan Erdoğan, gerekirse bölgeye de gidebileceğini açıkladı. 
AKP MYK'nın dünkü toplantısında Hakk ri ve ilçelerindeki olaylar masaya yatırıldı. Hakk ri Valisi Erdoğan Gürbüz'ün gelişmeler karşısında yetersiz kaldığı üzerinde durulan toplantıda, olayların yatışmasının ardından Gürbüz'ün görev yerinin değiştirilmesi benimsendi. 

'Soğukkanlı olun' 
Erdoğan da toplantının ardından yaptığı açıklamada, Türkiye'nin hukuk devleti olduğu ve hukuk sürecinin beklenmesi gerektiğini belirterek, "Hukuk dışına çıkan hangi vasfı taşırsa taşısın bedelini öder" dedi. 
Güvenlik güçlerini bir yargılamaya tabi tutmanın yanlış olacağını da kaydeden Erdoğan, "Bazı kamu görevlilerinin hukukun dışına çıkan davranışlarda bulunmasının kabul edilemeyeceği gibi aynı şekilde sadece dedikodularla, zanna dayanarak veya teknik temeli olmayan iddialara yaslanarak bazı aceleci kararlara varmak da yanlıştır" dedi. Olaylarda hayatını kaybedenler için bugün Yüksekova'da yapılacak cenaze töreninde bir çok provokatif eylemin olabileceğini da belirten Erdoğan, "Halkımız soğukkanlı olsun" diye konuştu. 

İlk fatura Vali'ye 
AKP MYK toplantısında, Şemdinli olayı ve sonrasında yaşanan gelişmelerle ilgili, Hakkari Valisi Erdoğan Gürbüz'ün gelişmeler karşısında yetersiz kaldığı üzerinde duruldu. Olayların yatışmasının ardından Gürbüz'ün görev yerinin değiştirilmesi benimsendi. 



</TEXT>
</DOC>
