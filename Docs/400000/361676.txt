<DOC>
<DOCNO> 361676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo03.html </URL>
<DATE> 2005/07/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Newcastle, Anelka için 5 milyon Pound'u gözden çıkardı... 
</HEADLINE>
<TEXT>

     Daum’un çok istediği Emre’yi Fenerbahçe’nin elinden kapan Newcastle, şimdi de Anelka için 5 milyon Pound’u gözden çıkardı. 
     
     Souness çok istiyor 

     Bir İngiliz’den kurtulan Fenerbahçe, bir başkasına çatıyor. Bir süre önce başı Şampiyonlar Ligi’ne direkt katılıp katılmama konusunda Liverpool’la derde giren, ardından Everton ve Newcastle ile Emre Belözoğlu’nun transferi için kapışan Kanarya’nın karşısına yine Newcastle dikildi. Emre’yi kadrosuna katan İngiliz ekibi, şimdi de Anelka’ya göz koydu. Golcü arayışında olan teknik direktör Greame Souness, Türkiye’de mutsuz olduğunu iddia ettiği Fransız yıldızı istediklerini açıkladı. 
     
     Kafası çok rahat’ 

     Geçen sezonun yarısında Fenerbahçe’ye transfer olan Anelka’nın performansını İstanbul’daki arkadaşlarına soran İskoç hoca, Fransız oyuncunun da kendilerine gelmeyi çok istediğini ileri sürerek, Problemli günlerini geride bıraktı. Kafası çok rahat. Onu takımda görmek istiyorum'' dedi. Newcastle’ın, Anelka’yı almak için 5 milyon Pound’u gözden çıkardığı belirlendi. Yaklaşık 2 hafta önce L’Equpie Gazetesi, Anelka’nın İstanbul’da mutlu olmadığını yazmış, Anelka bu haberi yalanlamıştı. 
     
</TEXT>
</DOC>
