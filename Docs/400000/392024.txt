<DOC>
<DOCNO> 392024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur09.html </URL>
<DATE> 2005/11/03/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Otomobil nehre düştü, sürücüsü öldü 
</HEADLINE>
<TEXT>

     Kahramanmaraş’ın Elbistan İlçesi’nde nehre düşen otomobilin sürücüsü öldü. 
     Edinilen bilgiye göre, saat 04.00 sularında polise başvuran Hasan Doğan, içinde bulunduğu 46 E 1929 plakalı otomobilin Ceyhan Mahallesi’nde Ceyhan Nehri’ne uçtuğunu, sürücüsü Mustafa Kemal Alçiçekli’nin 40 suda kaybolduğunu bildirdi. 
     Hasan Doğan’ın bu ifadesi üzerine polis ve Elbistan Belediyesi itfaiye ekiplerinin yürüttüğü çalışma sonucunda, otomobil ve sürücüsü Mustafa Kemal Alçiçekli’nin cesedi sudan çıkarıldı. 
     Hasan Doğan, otomobilin aşırı hız nedeniyle virajı olamayarak nehre düştüğünü ve sürücüsü Mustafa Kemal Alçiçekli’nin alkollü olduğunu öne sürdü. 
     Mustafa Kemal Alçiçekli’nin Elbistan Devlet Hastanesi morguna kaldırılan cesedinin, kesin ölüm nedeninin belirlenmesi için Adana Adli Tıp Kurumu’na gönderileceği, olayla ilgili soruşturmanın sürdüğü kaydedildi. 
     
</TEXT>
</DOC>
