<DOC>
<DOCNO> 388992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sondun23.html </URL>
<DATE> 2005/10/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Kızılhaç, Nijerya'da düşen uçağın enkazının Lissa'da olduğunu duyurdu 
</HEADLINE>
<TEXT>

     Nijerya'da düşen yolcu uçağının enkazının Lagos'un kuzeyindeki Lissa'da olduğu açıklanırken, uçaktakilerden kurtulan olup olmadığı konusunda çelişkili bilgiler veriliyor. 
     Nijerya Kızılhaçı Genel Sekreteri Abidun Orebiyi, uçağın enkazının Ogun eyaletinde, Lagos'un 30 kilometre kuzeyine düşen Lissa'da bulunduğunu ve uçağın tamamen parçalandığını söyledi. 
     Orebeyi, uçağın parçalarının her yere saçıldığını, kendisine kurtulan olduğuna ilişkin bir bilgi gelmediğini kaydetti. Orebeyi, ''Kurtulan olduğuna dair iz yok. Kurtarma görevlileri, kömürleşmiş cesetler gördü'' diye konuştu. 
     Daha önce Oyo eyalet sözcüsü Adeola Oloko, yolcuların yarısından fazlasının kurtulduğunu söylemişti. 
     Nijerya Federal Havaalanı İdaresi, Lagos Uluslararası Havaalanı'ndan dün akşam 08 45'te TSİ 22 45 Ajuba'ya hareket eden 210 sefer sayılı uçağın, Bellview Havayolları'na ait iç hat seferi yapan Boeing 737 olduğunu ve kalkışından 5 dakika sonra kontrol kulesiyle bağlantısının kesildiğini açıklamıştı. 
     
</TEXT>
</DOC>
