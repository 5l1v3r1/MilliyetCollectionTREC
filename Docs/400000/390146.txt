<DOC>
<DOCNO> 390146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko33.html </URL>
<DATE> 2005/10/27/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Bankalardaki mevduat ve kredi hacmi rekor seviyede... 
</HEADLINE>
<TEXT>

     Bankalardaki mevduat ve kredi hacmi yeni bir rekora imza attı. Bankalardaki mevduat 217.5 milyar YTL'ye, kredi hacmi 14 Ekim itibarıyla 117.4 milyar YTL'ye yükseldi. 
     Mevduat bankalarında toplam mevduat, 14 Ekim itibarıyla geçen bir hafta içinde 2 milyar 312.2 milyon YTL artarak yeni bir rekor olan 217 milyar 516.9 milyon YTL'ye çıktı. 
     Merkez Bankası'nın verilerine göre, bankalardaki toplam mevduat 7 Ekim itibarıyla 215 milyar 204.7 milyon YTL idi. 
     Bankalardaki yabancı mevduat 78 milyar 967.9 milyon YTL, YTL cinsinden mevduat ise 134 milyar 139.3 milyon YTL olarak belirlendi. 
     
     KREDİ HACMİ 
     Bankaların kredi hacmi 14 Ekim tarihi itibarıyla 1 milyar 477.7 milyon YTL artarak yeni bir rekor olan 117 milyar 413.3 milyon YTL'ye çıktı. Bankaların kredi hacmi 7 Ekim itibarıyla 115 milyar 935.6 milyon YTL idi. 
     7 Ekim itibarıyla mali kesime verilen kredilerin 594.6 milyon YTL'si mevduat bankaları, 1 milyar 918.6 milyon YTL'si de kalkınma ve yatırım bankaları kredilerinden oluşuyor. 
     Mali olmayan kesime verilen kredilerin dağılımına bakıldığında da 45.8 milyon YTL'sinin Merkez Bankası, 109 milyar 301.7 milyon YTL'sinin mevduat bankaları, yaklaşık 5 milyar 552.5 milyon YTL'sinin de kalkınma ve yatırım bankaları kredilerinden oluştuğu görüldü. 
     
     TÜKETİCİ FİNANSMAN ŞİRKETLERİNİN KREDİ HACMİ 
     Tüketici finansman şirketlerinin kredi hacmi, bir haftada 35.3 milyon YTL artarak, 21 Ekim itibarıyla 2 milyar 75.8 milyon YTL oldu. 
     Tüketici finansman şirketlerinin kredi hacmi, 14 Ekim'de 2 milyar 40.5 milyon YTL düzeyinde idi. Toplam kredinin 1 milyar 478 milyon YTL'si bireysel kredi, 597.7 milyon YTL'si de kurumsal krediden oluştu. 
     
     MENKUL DEĞERLER CÜZDANI 
     Bankaların alım satım amaçlı ve satılmaya hazır menkulleri, 7 Ekim tarihi itibarıyla 85 milyar 981.3 milyon YTL iken, 14 Ekim'de 85 milyar 123.2 milyon YTL'ye yükseldi. 
     Verilere göre 14 Ekim itibarıyla mevduat bankalarının portföyünde, 54 milyar 604.2 milyonu YTL, 28 milyar 919.9 milyon YTL'si de yabancı para menkul değerleri olmak üzere, yaklaşık 83 milyar 524.1 milyon YTL'lik değerli kağıt bulunuyor. 
     Bu bankalardaki yabancı para ve TL cinsinden menkul değerlerin yaklaşık 1 milyar 38.5 milyon YTL'si yurtdışında bulunurken, yurtiçi yabancı para cinsinden değerler arasında 27 milyar 842.3 milyon YTL'lik, Türk parası değerler açısından da yaklaşık 51 milyar 466.1 milyon YTL'lik devlet tahvili yer alıyor. 
     
</TEXT>
</DOC>
