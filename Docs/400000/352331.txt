<DOC>
<DOCNO> 352331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur24.html </URL>
<DATE> 2005/06/15/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Nişanlısının cesedinin yanında kurtarılmayı bekledi 
</HEADLINE>
<TEXT>

     GÖKHAN KARAKAŞ İstanbul 

Maltepe Sahil Yolu’nda dün sabah meydana gelen trafik kazasında 2 kişi öldü, 4 kişi yaralandı. Kaza, sahil yolundan karşıya geçmek isteyen bir kişiye çarpan otomobilin refüjü aşarak karşı yöne geçmesiyle meydana geldi. Ayağı sıkışan genç kız, kazada ölen nişanlısının cesedinin yanında kurtarılmayı bekledi. 
     Bostancı - Tuzla sahil yolunun Küçükyalı mevkiinde dün 09.00 sıralarında, gemi kaptanı Emre Kartaca 24 , nişanlısı Açelya Ülgenay’ı 23 işyerine bırakmak için Maltepe’deki evinden birlikte yola çıktı. 34 UA 0714 plakalı otomobili kullanan Kartaca, aniden yola fırlayan Orhan Kıpçak’a 34 çarpınca direksiyon hakimiyetini kaybetti. 
     Orta refüjü aşan otomobil, karşı yönden gelen öğretmen Filiz Salmaner’in kullandığı 34 EGD 50 plakalı, Esra Sakızlı’nın 32 idaresindeki 06 NM 311 plakalı otomobillere ve Ali Dalçık’ın kullandığı 34 TCL 94 plakalı taksiye çarparak durabildi. 
     Kazada otomobilinin hava yastığı açılmadığı belirtilen Kartaca ile çarptığı Kıpçak olay yerinde öldü. 
     Kartaca’nın nişanlığı Ülgenay ve sürücü Sakızlı ise otomobillerde sıkışarak kurtarılmayı bekledi. 
     Ayakları sıkışan Ülgenay’a, sağlık ekipleri sakinleştirici iğne yaptı. İtfaiye ekipleri, yarım saat süren çalışmalar sonunda hem Ülgenay’ı nişanlısının cesedinin yanından kurtardı. Ardından Sakızlı’da sıkıştığı yerden çıkarıldı. Yaralılar, Kartal Dr. Lütfi Kırdar Eğitim ve Araştırma Hastanesi’nde kaldırıldı. 
     
</TEXT>
</DOC>
