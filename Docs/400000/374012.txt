<DOC>
<DOCNO> 374012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yasam/yas04.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'nin İngiliz batıkları belgeselde 
</HEADLINE>
<TEXT>



Çanakkale Savaşları sırasında Muavenet-i Milliye adlı Türk torpido botu tarafından Morto Koyu'nda batırılan 'Goliath' ile Alman U21 denizaltısı tarafından Kabatepe açıklarında torpillenerek batırılan 'Triumph' adlı İngiliz savaş gemilerinin hik yeleri, National Geographic Televizyonu için belgesel oluyor. 

Adı, Deniz Avcıları 
'The Sea Hunters' Deniz Avcıları adıyla yayımlanacak belgesel için dalış ekibi, Türkiye ortakları olan belgesel yapımcısı Savaş Karakaş ve Detek Denizcilik'in sahibi Enes Edis, Rahmi Koç Müzesi'nde bir basın toplantısı düzenleyerek belgesel hakkında bilgi verdi. 

90. yıl anısına... 
Belgeselin Çanakkale Savaşları'nın 90. yılı nedeniyle çekileceğini dile getiren Karakaş, 570 kişiye mezar olan "Goliath" gemisinin batırılışının Çanakkale Savaşları'nın fikir babası Winston Churcill'in istifasına neden olduğunu anlattı. 
Dedesinin de bir Çanakkale gazisi olduğunu belirten Savaş Karakaş, 75 metre derinlikteki "Triumph" adlı geminin batırılışının da savaşların sona ermesinde önemli olduğunu vurguladı. 


</TEXT>
</DOC>
