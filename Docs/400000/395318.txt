<DOC>
<DOCNO> 395318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/magazin/amag.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan Ben de yasal haklarımı kullanırım 
</HEADLINE>
<TEXT>


Deniz Akkaya, kendisini dövdüğünü iddia ettiği sevgilisi Murat Aslan hakkında suç duyurusunda bulundu. Kendisinin de aynı şeyi yapacağını belirten Aslan ise, 'Konuşursam kötü olur' dedi 

MAGAZİN SERVİSİ 

Sevgilisi Murat Aslan'ın, eve geç geldiği için kendisine tokat atıp sol kulak zarını patlattığını iddia eden Deniz Akkaya, dün avukatı Ceyla Akay aracılığıyla savcılığa suç duyurusunda bulundu. Bu olayı ibret olması için savcılığa yansıttığını belirten Akkaya, konu hakkında artık konuşmayacağını ifade etti. 
Aslan ise reklam amaçlı davranmakla suçladığı Akkaya'ya ateş püskürdü. Akkaya ile 10 gün önce tartıştığını kaydeden Aslan, "Deniz ile 10 gün önce tartıştık ama kendisine vurmadım. Bana yakışmadığı için şimdilik susma hakkımı kullanıyorum. Deniz'in davranışlarına göre hareket edeceğim" dedi. 

'Beni fena halde bunalttı' 
Deniz Akkaya'nın kendisini bunalttığını anlatan Aslan, "Gece yarısı kavga ettik. Çok sarhoştu, elini kolunu sallayıp küfrediyordu. Evimi terk etmesini istedim. O da gitti. Ancak 10 gün sonra doktor raporu alıp beni kendisine tokat atmakla suçladı. Beni fena halde bunalttı. Şirketimizin avukatları gerekli hukuki başvuruda bulunacak. Onlar suç duyurusunda bulunursa ben de gerekli yasal haklarımı kullanacağım. Eğer konuşursam Deniz için kötü olur" diye konuştu. 




</TEXT>
</DOC>
