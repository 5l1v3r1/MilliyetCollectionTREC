<DOC>
<DOCNO> 383140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonsiy19.html </URL>
<DATE> 2005/10/01/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Abdullah Gül "Artık AB'ye güvenilir mi, güvenilmez mi, göreceğiz" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin AB'ye bütün mesajları ilettiğini belirterek, ''Artık kendilerine güvenilir mi, güvenilmez mi, göreceğiz'' dedi. 
     Gül, TBMM'nin 22 Dönem, 4. Yasama Yılı açılış resepsiyonunda gazetecilerle yaptığı sohbet sırasında, bir gazetecinin ''Keyfinin yerinde göründüğünü'' söylemesi üzerine, ''O açıdan keyfim çok iyi. Çünkü biz mesajlarımızı karşı tarafa en üst seviyede ilettik'' dedi. 
     Bunun yeni bir müzakere, yeni bir tartışma safhası olmadığını belirten Gül, ''Verdikleri karar, attıkları imza... Bunu uygulayıp uygulamama kararını alacaklar. Kendilerine güvenilir mi güvenilmez mi, göreceğiz. Dolayısıyla yeni bir müzakere safhası değil... Bunlar bitti zaten. Onun için rahatız'' diye konuştu. 
     Gül, bir başka soru üzerine, ayrıntılara girmek istemediğini söyledi. 
     
</TEXT>
</DOC>
