<DOC>
<DOCNO> 389535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonsiy14.html </URL>
<DATE> 2005/10/25/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
DİSK AKP Rektörlere savaş açtı 
</HEADLINE>
<TEXT>

     Türkiye Devrimci İşçi Sendikaları Konfederasyonu DİSK Genel Sekreteri Musa Çam, AKP Hükümetinin üniversite rektörlerini hedef aldığını AKP’nin suçlanan bir rektöre destek çıkmak için harekete geçen rektörlere savaş açtığını savundu. 
     Çam yaptığı yazılı açıklamada, 2003’ten bu yana Türkiye’yi idare eden AKP’nin halkla barışma zamanı geldiğini ifade ederek, AKP’nin halkın bir bölümünü kötülemeyi ve kavga etmeyi görev haline getirdiğini ve bu sefer de üniversite rektörleriyle kavgaya giriştiğini belirtti. Çam, "AKP rektörlere savaş açtı" ifadesini kullandı. 
     Van Yüzüncü Yıl Üniversitesi Rektörü Prof.Yücel Aşkın’ın suçlu olması halinde gereken cezayı yargının vermesi gerektiğine dikat çeken Çam, yargıya siyasal baskılarla müdahale etmenin yargı bağımsızlığını yok etmek anlamını taşıdığını kaydetti. 
     
</TEXT>
</DOC>
