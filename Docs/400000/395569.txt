<DOC>
<DOCNO> 395569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur38.html </URL>
<DATE> 2005/11/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Avcılar'da bir evde 2 milyon "Captagon" ele geçirildi 
</HEADLINE>
<TEXT>

     İstanbul Emniyet Müdürü Celalettin Cerrah, Avcılar’da uyuşturucu imalathanesine dönüştürülen bir evde, 2 milyon 131 bin adet "Captagon" adlı uyuşturucu ve uyarıcı nitelikte hap ele geçirildiğini bildirdi. 
     İstanbul Emniyet Müdürlüğü’nün Vatan Caddesi’ndeki yerleşkesinde B ve C Blokları arasında bulunan boş alana, bir uyuşturucu operasyonunda ele geçirilen maddeler serilerek açıklama yapıldı. 
     Açıklamayı yapan Emniyet Müdürü Cerrah, geçtiğimiz günlerde patlama meydana gelen Avcılar’daki bir evin, uyuşturucu imalathanesine dönüştürüldüğünün belirlendiğini söyledi. 
     Cerrah, bu imalathanede, Uzakdoğu ülkelerine gönderilmek üzere olduğu anlaşılan 363 kilogram ağırlığında 2 milyon 131 bin adet uyuşturucu ve uyarıcı nitelikte "Captagon" adlı hap ele geçirildiğini ve olayla ilgili 2 kişinin yakalanarak tutuklandığını bildirdi. 
     
</TEXT>
</DOC>
