<DOC>
<DOCNO> 384987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/spor/spo08.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve listeye onay çıktı 
</HEADLINE>
<TEXT>



MİLLİYET'in, üç gün önce yazdığı ve büyük tartışma yaratan 2006 yılı FIFA hakem listesi, Futbol Federasyonu tarafından onaylandı. Merkez Hakem Komitesi tarafından gönderilen liste, federasyon tarafından FIFA'ya bildirildi. 
Kuddusi Müftüoğlu, Metin Aydoğan ve yaş sınırına gelen Mustafa Çulcu listeden çıkarılırken, Fırat Aydınus, Cüneyt Çakır ve Yunus Yıldırım kokarta aday yeni isimler oldu. 
Kurulun belirlediği bayan FIFA listesinden yaş sınırı nedeniyle Lale Orta çıkarılırken, Hilal Tuba Tosun ve Deniz Dilan Gökçe'nin isimleri eklendi. FIFA yardımcı hakem listesinde ise M.Emre Eyisoy, Serkan Ok, Baki Tuncay Akkın, Adil Sinem, Bahattin Duran, Cemal Gemici, Bülent Gökçü, Erhan Sönmez, Muhittin Gürses ve Cem Satman yer aldı. Bayanlar da Seçim Demirel, Akile Çama, Sibel Öztürk ve Necla Akdoğan FIFA kokartına aday oldular. 


</TEXT>
</DOC>
