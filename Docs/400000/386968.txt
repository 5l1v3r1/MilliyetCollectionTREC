<DOC>
<DOCNO> 386968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur07.html </URL>
<DATE> 2005/10/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Niğde'de bir polis memurunu, eşi kazayla vurdu... 
</HEADLINE>
<TEXT>

     Niğde'de bir polis memurunun, eşi tarafından kaza sonucu tabancayla vurulduğu bildirildi. 
     AA muhabirinin aldığı bilgiye göre, Niğde Emniyet Müdürlüğü'nde görevli polis memuru Şükrü E'nin eşi Gözde E. Selçuk Mahallesi'ndeki evinde, eşine ait tabancayla oynarken kazayla tetiğe dokundu. 
     Tabancadan çıkan kurşun, eşi Şükrü E'nin göğsüne isabet etti. Yaralanan Şükrü E, Niğde Devlet Hastanesi'ndeki ilk müdahalenin ardından Erciyes Üniversitesi Tıp Fakültesi Hastanesi'ne sevk edildi. 
     Niğde Emniyet Müdür Vekili Remzi Kaplan, gazetecilere yaptığı açıklamada, ''Gözde E, polis memuru eşi Şükrü E'ye ait tabancayla oynarken, kazayla tetiği çekmiş ve çıkan kurşun, meslektaşımızın sağ göğsüne isabet etmiştir. Erciyes Üniversitesi Tıp Fakültesi Hastanesi'nde tedavi altına alınan Şükrü E'nin hayati tehlikesi bulunmaktadır'' dedi. 
     Gözde E'nin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
