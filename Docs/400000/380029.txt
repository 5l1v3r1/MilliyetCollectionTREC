<DOC>
<DOCNO> 380029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur04.html </URL>
<DATE> 2005/09/20/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Aşiretler Hakkari’yi savaş alanına çevirdi 
</HEADLINE>
<TEXT>

     Behçet DALMAZ HAKKARİ, DHA 

HAKKARİ’de Pinyanişi ve Gevdan aşiretleri arasında çıkan taşlı sopalı kavga kenti savaş alanına çevirdi. Kavgada, 2 kişi bıçıklanarak yaralanırken, polis kavgayı ayırmak için havaya uyarı ateşi açıp biber gazı kullanmak zorunda kaldı. 
     Pinyanişi ve Gevdan aşiretleri arasındaki kavga Hakkari kent merkezinde bu akşam saat 18.30 sıralarında çıktı. Nedeni bilinmeyen kavgaya karışan yaklaşık 200 kişi, kenti savaş alanına çevirdi. Taş ve sopaların kullanıldığı kavgada bıçak darbeleriyle yaralanan 2 kişi, Hakkari Devlet Hastanesi'ne kaldırıldı. Hakkari Emniyet Müdürlüğü’ne bağlı ekipler kavgaya ayırmak için büyük çaba harcadı. İki taraf, polisin uyarılarına karşın birbirlerine saldırmaya devam etti. Havaya ateş açan polis, kavga edenlerin üstüne biber gazı sıktı. Gazdan etkilenen kavgacılar güç anlar yaşadı. Polis, iki aşiretten bir çok kişi gözaltına alırken, çoğunluğ ise sokak aralarına kaçarak izlerini kaybettirdi. 
     Hakkari Valisi Erdoğan Gürbüz iki aşiret arasındaki kavgada 2 kişinin yaralandığını, güvenlik güçlerinin olayları yatıştırdığını söyledi. Gürbüz, Bu konuda aşiret liderleriyle görüşüp aralarındaki husumete son verdireceğiz'' dedi. 
     
</TEXT>
</DOC>
