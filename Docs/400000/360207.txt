<DOC>
<DOCNO> 360207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas14.html </URL>
<DATE> 2005/07/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Türk kadının AIDS cehaleti 
</HEADLINE>
<TEXT>

     CNNTÜRK 

Türkiye genelinde yapılan bir araştırma, kırsal bölgelerde yaşayan kadınların yarısının AIDS'den korunulabileceğine inanmadığını gösterdi. 
     Hacettepe Üniversitesi Nüfus Etütleri Enstitüsü, Sağlık Bakanlığı Ana-Çocuk Sağlığı ve Aile Planlaması Genel Müdürlüğü işbirliğiyle yapılan 2003 yılı 'Türkiye Nüfus ve Sağlık Araştırması', kadınların AIDS konusundaki bilgisi ortaya koydu. 
     2003 yılında 10 bin 836 hanede, 8 bin 75 evli kadınla görüşerek yapılan araştırmada kadınların cinsel yolla bulaşan hastalıklar, özellikle AIDS'e ilişkin bilgi düzeyleri, virüsün bulaşma yolları ve korunma yöntemleri incelendi. 
     Buna göre, evli kadınların yüzde 88'inin AIDS'i duyduğu, üçte ikisinin de AIDS'den korunmanın bir yolu olduğuna inandığı belirlendi. 
     Araştırmada kentlerde yaşayan kadınların kırsal bölgelerde yaşayanlara göre daha bilgili olduğu saptandı. Araştırma sonuçları şöyle 
     Kırsal alandaki her dört kadından biri AIDS'i duymadı . 
     Kentlerde ise her on kadından biri AIDS'i duymadı . 
     Orta ve batı bölgelerde yaşayan evli kadınların yüzde 90'ı AIDS'i duydu . 
     Doğuda ise evli kadınların yüzde 69'u AIDS'i duydu . 
     İstanbul'da yaşayan kadınların ise yüzde 4'ü AIDS'i duydu . 
     
     Korunma yolu 

     Kırsal kesimde kadınların yüzde 50'si AIDS'den korunmanın yolu olduğuna inanmıyor Orta ve batı bölgelerde kadınların yüzde 72'si AIDS'ten korunmanın yolu olduğuna inanıyor Doğuda ise kadınların yüzde 43'ü AIDS'ten korunmanın yolu olduğuna inanıyor 
     
     AIDS bilgisi ve eğitim seviyesi 

     Orta ve üstü eğitimi olan tüm kadınlar AIDS'i duydu . 
     İlkokul mezunu olmayan kadınların da yüzde 63'ü AIDS'i duydu . 
     Temel eğitimini tamamlamış kadınların yüzde 36'sı AIDS'ten korunmanın yolu olduğuna inanıyor . 
     
     TV en önemli bilgi kaynağı 

     Araştırmaya göre kadınlar için televizyon AIDS konusunda ilk sırada yer alan bilgi kaynağı. Bunu gazete, dergi, arkadaş ve akrabalar, sağlık çalışanları ile radyo yayınlarının takip ediyor. 
     Kırsal kesimde yaşayan kadınların yüzde 9'u, kentte yaşayanların ise yüzde 27'si AIDS'ten korunmak için prezervatif kullanıyor. 
     
</TEXT>
</DOC>
