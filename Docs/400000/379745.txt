<DOC>
<DOCNO> 379745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur08.html </URL>
<DATE> 2005/09/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yatak odasına giren genci, bıçakla öldürdü 
</HEADLINE>
<TEXT>

     
     KARAPÜRÇEK Sakarya , DHA 
     
SAKARYA’nın Karapürçek İlçesi’nde 29 yaşındaki Bekir Soyel, evlerinin yatak odasına pencere camını kırarak girdigi öne sürülen Adem Bodur'u kalbinden ve göğsünden bıçaklayarak öldürdü Karapürçek ilçesi İnönü Mahallesi’nde oturan Bekir Soyel dün gece jandarmaya başvurarak, evine gizlice giren Adem Bodur'la kavga ederken öldürdüğünü söyledi. Olay yerine gelen jandarma ekipleri, tek katlı evin yatak odasında 26 yaşındaki genci kalbinden tek, sağ karın boşluğundan da 3 bıçak darbesiyle öldürülmüş olarak buldu. 
     Jandarmada ifade veren Bekir Soyel, eşiyle evinde yatarken Adem Bodur'un camı kırarak içeri ğirdiğini iddia etti. Soyel, Sese uyandığımızda evin içerisinde onu gördüm. Üzerime atladı. Boğuşmaya başladık. Ben de bıçağı alıp ona sapladım'' dedi. 
     Bekir Soyel’in sorgusu sürüyor. 
     
</TEXT>
</DOC>
