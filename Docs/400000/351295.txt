<DOC>
<DOCNO> 351295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonspo02.html </URL>
<DATE> 2005/06/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ze Roberto’dan Galatasaray'a kötü haber 
</HEADLINE>
<TEXT>

     Ze Roberto, Roma ve Atletico Madrid’den teklif aldığını belirterek, büyük olasılıkla iki kulüpten biriyle anlaşacağım diye konuştu. 
     Cim Bom’un devre arasından bu yana gündeminde bulunan Bayern Münih’in Brezilyalı yıldızı Ze Roberto Almanya’dan ayrılacağını doğruladı. Sözleşmesi sona eren Brezilyalı, Galatasaraylılar’ı da üzecek açıklamalar yaptı. Alman basınına konuşan Ze Roberto, İtalyan ekibi Roma ve İspanya’nın önde gelen kulüplerinden Atletico Madrid’den teklif aldığını belirterek, Büyük olasılıkla iki kulüpten biriyle anlaşacağım'' diye konuştu. Brezilyalı futbolcunun tatil dönüşü daha cazip bir teklif yapan Atletico Madrid’e imza atabileceği kaydedildi. 
     
</TEXT>
</DOC>
