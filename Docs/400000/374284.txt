<DOC>
<DOCNO> 374284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yasam/axyas01.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve güneş kazandı 
</HEADLINE>
<TEXT>


Formula G Güneş Arabaları Yarışı, dün İstanbulpark pistinde koşuldu. Toplam 8 tur ve 43,2 km'lik yarışı, ODTÜ'nün MES-e aracı, 1 saat 47 dakikada 1. bitirdi 

GÖKHAN KARAKAŞ İstanbul 

İstanbul Park'ta, Formula 1'den sonra Formula-G Güneş Arabaları Yarışı heyecanı yaşandı. TÜBİTAK Bilim ve Teknik Dergisi tarafından Türkiye'de ilk kez düzenlenen yarışta 14 üniversite ve bir liseden toplam 16 takım yarıştı, birinciliği ODTÜ Robot Topluluğu'nun aracı "MES-e" kazandı. Formula 1'de olduğu gibi bazı otomobiller pite girdi, bazıları da yarışı tamamlayamadı. 
Dünyada henüz deneme aşamasında olan temiz güneş enerjisi teknolojisini kitlelere tanıtma amacıyla düzenlenen Formula G Yarışı'nı, yaklaşık 2500 kişi ücretsiz izledi. 

İlk kez 'yokuşta' yarıştılar 
Birbirinden ilginç tasarımlarla piste çıkan öğrenciler yarış başlayana kadar eksiklerini gidermeye çalıştılar. Araçlar piste dizilirken tribündeki arkadaş ve aileleri de öğrencileri yalnız bırakmadı. 
Yarışa katılan araçların pistteki yerlerini almasından sonra bir konuşma yapan Sanayi ve Ticaret Bakanı Ali Coşkun, genç öğrencilerin gösterdiği çabanın takdire şayan olduğunu söyledi. 
TÜBİTAK Bilim Teknik Dergisi Genel Yayın Yönetmeni Raşit Gürdilek de, yarışta hiçbir şekilde fosil yakıt kullanılmadığını belirtti. Gürdilek, güneş enerjisiyle çalışan otomobillerin, ilk kez içinde yokuş olan bir pistte yarıştığını da hatırlattı. 
Konuşmaların ardından, Maltepe Özel Coşkun Fen Lisesi'nin 'Ayçiçeği' güneş arabasıyla pistte bir gösteri yapıldı. Raşit Gürdilek, bu aracın sürücüsü lise 2. sınıf öğrencisi 15 yaşındaki Merve Akdeniz'e özel şov ödülünü verdi. 

Saatte 32 km hız yaptı 
Ardından 1'i lise, 15'i üniversite takımlarından oluşan 16 takım start aldı. Ancak 6 takım teknik sorunlarla yarış dışı kaldı. 
Toplam 43,2 kilometrelik yarışı, ODTÜ Robot Topluluğu takımı, MES-e adlı araçları ile kazandı. Toplam 8 turu, saatte ortalama 32 kilometre hızla 1 saat 47 dakikada 1. tamamlayan aracın en iyi tur zamanı da 9 dakika 53 saniye olarak belirlendi. 
Atılım Üniversitesi'nin Hasat-Atılım takımı 2., Yeditepe Üniversitesi'nin Yugat takımı da, 'Turkuaz-7TP' adlı araçlarıyla 3. oldu. 

Yarışa 16 üniversite katıldı Okul adı Takım adı Araç 1. Pilot 2. Pilot 3. Pilot İnönü Ü. Malatya TATO BUG Nurbay CAV Abdullah M.A.GENÇ Osman AKILLI S. Demirel Ü. ISPARTA SolarSonic Firat Kucuktuna Ufuk Bekci Sertac Marangoz Kocaeli Ü. CERYAN Körfez Yıldızı Erhan Şengül Sedat Kandemir Esra Kandemir Beşer Gebze YTE-Sabancı Ü. GYTE Sabancı Energy-1 Hakan Sener Ebubekir Yüksel Kerem Keskin Kocaeli Ü. - Mekatronik TÜRK MEKATRONİK GAYRET Şerif GÜNAY Serdağ ÇAKIROĞLU Rıfat KILINÇ Dokuz Eylül Ü. SOLARIS Erke Aytaç Gören Özgün Başer Gözde Döven Yeditepe Ü. YUGAT Turkuaz-7TP Doğan Yeşil İlker Yel Necdet Aslan Yıldız Teknik Ü. YTU-GESK Barracuda Hakan Cankurtaran Emrah Kınav Halid Avdagiç Ankara Ü. HİTİT GÜNEŞİ Günebakan Cem İhsan Gülbay Tayfun Hüyük Berdan Uran Atılım Ü. HASAT-ATILIM HASAT Bora Erbaş Ethem Ersöz Orçun Yıldırım İzmir Amerikan L. ACI ACI Yunus EMRE Süha ASA Hayrican SÜREL ODTÜ Robot T. ORT MES-e Murat Şenol Mustafa Deniz İlhan Konukseven İstanbul Teknik Ü. ITÜ GAE ARIba Orhan Kösebay Sayat Sahakoğlu Cihangir Ertaban Sakarya Ü. SAGUAR Sakarya Ersin ARSLAN Halil GÜLÜNCE Mehmet KALECİ Gazi Ü. GAZİ ÜNİVERSİTESİ Günsonic Alperen Bozdoğan Yusuf Yetgin Özkan Kurtuluş ODTÜ ODTÜ Soularcar Irmak Aladağlı Can Nemlioğlu İsmail Erkan Önder 


</TEXT>
</DOC>
