<DOC>
<DOCNO> 375691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun16.html </URL>
<DATE> 2005/09/05/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Naziler, çikolata bombası da yapmış 
</HEADLINE>
<TEXT>

     Nazi Sabotaj ajanlarının İkinci Dünya Savaşı döneminde çikolata bombası geliştirdikleri ortaya çıktı. 
     İngiliz Yayın Birliği BBC’nin haberine göre, Alman Sabotaj Ajanları, İkinci Dünya Savaşı döneminde, büyük olasılıkla tarihin ilk "ayakkabı bombası" olarak nitelendirilebilecek olan "çikolata bombası" geliştirdi. 
     İngiliz İstihbarat Servisi MI5 kaynaklı haberde, bu bombalarla ilgili ekipmanların, içlerinde Türkiye’nin de bulunduğu birkaç ülkede bulunduğu belirtildi. 
     Yetkililer, bu bombaların herhangi bir yerde kullanılıp kullanılmadığının belirsiz olduğunu, ancak İngiltere’de kesinlikle kullanılmadığını açıkladı. 
     
     BEZELYE KONSERVERVESİNE BİLE PATLAYICI YERLEŞTİRMİŞLER 
     Naziler’in sadece patlayıcılı çikolata yapmadığı aynı zamanda erik kutusu, kömür yığını, motor yağı kutusu, tıraş fırçası içine de bomba gizlediği belirtildi. 
     Açıklamada, Naziler’in ayrıca İrlanda’ya dört bezelye konservesi içine yerleştirilmiş bomba sokmaya çalışırkan yakalandığı belirtildi ve ajanların konserveleri Buckingham Sarayı’na sokmayı amaçladığı ifade edildi. 
     Naziler’in "boğaz pastiline" bile bomba yerleştirmlek için çalışmaları olduğu ortaya çıktı. 
     MI5 yetkilileri, savaş döneminde İngiliz toplumunu hedefleyen Alman propaganda ürünlerini de açıkladı. Bu ürünlerin içinde özellikle "RAF Kraliyet Hava Kuvvetleri 
     Katliamı" manşeti atılmış olan Şubat 1940 tarihli sahte London Evening Standard gazetesi dikkat çekti. 
     Oldukça komik bir içeriği olduğu belirtilen ve dalga geçmek amacıyla da yayınlanmış olabileceği belirtilen sahte gazetenin sürmanşetinde de "Fransız müshili kullanın, kaçmanıza yardımcı olur" ifadesinin yer aldığı ifade edildi. 
     
</TEXT>
</DOC>
