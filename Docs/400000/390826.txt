<DOC>
<DOCNO> 390826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/yazar/theper.html </URL>
<DATE> 2005/10/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hiçbir şeyden çekmedi kredi kartından çektiği kadar 
</HEADLINE>
<TEXT>


Kredi kartı borçları gündeme oturdu. Vatandaş şaşkın, pek çok kişi "Haberimiz olmadan borçlanmışız" derken, büyük bir çoğunluk kendilerine borç konusunda bir ihbar yapılmadan icra takibine uğradıklarından şik yetçi. Yakında yazdığım bir yazımda kredi kartları borçlularına çok yüksek faizler uygulandığını vurgulamıştım. Evet, bu faizleri bu vatandaş karşılayamaz, bu tamam. Ancak bugün de vatandaşların yaptığı bir yanlıştan söz etmek istiyorum. 
Biliyorsunuz, kartlar köşe başında el ilanı gibi dağıtılıyor, size bir form uzatılıyor, "Adını soyadını, adresini yaz, yanında bir çanta veya şemsiyeyle kredi kartını al" diyorlar. İşte benim uyanık vatandaşım adresini burada yanlış veriyor. Kasten yanlış veriyor ki, arandığında bulunmasın. Ancak... 
Borçlar ödenmeyip iş resmiyet kazandığında bu formda yazılı adreslere ihtarnameler gönderiliyor. Varsın vatandaşın eline geçmesin, bu ihtarlar geçerlidir. Ardından icra takipleri geliyor, varsın ödeme emri de eline geçmesin. Tebligat Kanunu'ndan istifade ile tebliğ işlemi tamamlanıp takip kesinleştiğinde h l vatandaşın olaydan haberi yoktur. Oysa ihtarnameden itibaren temerrüt faizi devreye giriyor ve kartopu tepeden aşağı yuvarlanmaya başlıyor. İşte kartopunun vatandaşa ulaştığı noktada artık bu bir kartopu değil bir çığdır. Adresini doğru vermeyen birinin izi bulunabilir mi Elbette bulunur, bir tapu kaydı, bir trafik kaydı, bir telefon numarası bulmak yeterli. Ondan sonra feryat figan. 
Neticeten, kaçar kurtulurum diye yanlış adres yazanlar kendi aleyhine çalışmış olur, akıllarda bulunsun. 



</TEXT>
</DOC>
