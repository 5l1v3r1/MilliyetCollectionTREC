<DOC>
<DOCNO> 382043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur44.html </URL>
<DATE> 2005/09/27/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Denizli ve Samsun’da meydana gelen kazada 2 yaralı... 
</HEADLINE>
<TEXT>

     Denizli ve Samsun’da meydana gelen trafik kazalarında 2 kişi yaralandı. 
     Alınan bilgiye göre, Denizli’nin Serinhisar İlçesi’nde, Hasan Olgen 29 yönetimindeki 20 DZ 858 plakalı otomobil, Denizli-Antalya karayolunun Serinhisar ilçe girişinde köprü korkuluklarına çarparak dereye yuvarlandı. 
     Otomobilde sıkışan sürücü Olgen’e ilk müdahaleyi 112 Acil Servis ekipleri yaptı. Daha sonra, Serinhisar Emniyet Müdürlüğü’ne bağlı kırım ekipleri, Olgen’i sıkıştığı otomobilden çıkardı. 
     Olgen, Acıpayam Devlet Hastanesi’nde tedavi altına alındı. 
     Öte yandan, Samsun’un Kavak İlçesi’nde, Halis Zeren yönetimindeki 34 LE 708 plakalı çekici ve 34 ZL 7255 dorse plakalı TIR, Çakallı 
     yöresinde orta refüje devrildi. 
     Kazada yaralanan sürücü, Kavak Devlet Hastanesi’ndeki ilk müdahalenin ardından Samsun Devlet Hastanesi’ne sevk edildi. 
     Ballıca Sigara Fabrikası’ndan yükleme yaptığı bildirilen TIR’da bulunan ve yola dağılan sigara kolileri, çevredeki vatandaşlar ve jandarma ekiplerinin yardımıyla toplandı. 
     
</TEXT>
</DOC>
