<DOC>
<DOCNO> 364197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur59.html </URL>
<DATE> 2005/07/25/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Kayıp Türk vatandaşlarının aileleri Mısır'a gitti... 
</HEADLINE>
<TEXT>

     Mısır’ın Şarm El Şeyh tatil beldesindeki bombalı saldırıların ardından kendilerine ulaşılamayan Türk vatandaşları Safiye Güler Yavuz ve Bülent Adalı’nın aileleri Mısır’a gitti. 
     Bülent Adalı’nın ağabeyi Murat Adalı ve dayısı Vedat Aydın ile Safiye Güler Yavuz’un babası Ömer Yavuz, THY’nin tarifeli uçağıyla saat 22.00’de Kahire’ye hareket etti. 
     Atatürk Havalimanı’nda gazetecilere açıklama yapan Vedat Aydın, evlerinden uçağa binmek için ayrıldıkları sırada duydukları "ağır yaralı Türk vatandaşı hastanede bulundu" haberiyle umutlandıkları söyledi. 
     Bülent Adalı’nın kendisinin yanında çalıştığını anlatan Aydın, Safiye Güler Yavuz ile yeğeninin çocukluk arkadaşı olduklarını belirtti. 
     
</TEXT>
</DOC>
