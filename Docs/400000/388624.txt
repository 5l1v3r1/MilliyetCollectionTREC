<DOC>
<DOCNO> 388624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur10.html </URL>
<DATE> 2005/10/21/ </DATE>
<TIME> 04.15 </TIME>
<AUTHOR>  </AUTHOR>
<HEADLINE>
Karaburun Kaymakamı Yaran "13 köyde can ve mal kaybı yok" 
</HEADLINE>
<TEXT>

     Karaburun Kaymakamı Ömer Lütfi Yaran, depremde ilçe merkezi ve köylerde her hangi bir can ve mal kaybının tespit edilmediğini bildirdi. 
     Kaymakam Yaran, AA muhabirine yaptığı açıklamada, Seferihisar açıklarında meydana gelen depremin ardından, ilçe jandarma ve emniyet müdürlüğü ekiplerinin merkez ve 13 köyde inceleme yaptığını belirtti. Yaran, incelemeler sonucu her hangi bir can ve mal kaybının tespit edilemediğini ifade etti. 
     Foça İlçesi'ndeyse, deprem nedeniyle bazı eski binalarda hafif hasar meydana geldiği bildirildi. Can kaybı yaşanmadığını belirten yetkililer, hasarların da çok önemli olmadığını kaydettiler. Deprem sonrası tansiyon rahatsızlığı nedeniyle 4 kişinin hastaneye başvurduğu öğrenildi. 
     Artçı depremler nedeniyle evlerine girmeyen vatandaşların bir bölümü belediyeye ait sosyal tesislerde geceyi geçiriyor. 
     
</TEXT>
</DOC>
