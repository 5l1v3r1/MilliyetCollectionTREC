<DOC>
<DOCNO> 355937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo29.html </URL>
<DATE> 2005/06/27/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Nihat'tan Fenerbahçe'ye yeşil ışık... 
</HEADLINE>
<TEXT>

     
     Mehmet ÇİFTÇİ İSPANYA, DHA 



     NİHAT Kahveci, Fenerbahçe’den şu ana kadar kendisine gelmiş resmi bir teklif olmadığını belirterek, olası ciddi bir teklife kapılarının açık olduğunu söyledi. 
     Profesyonel bir futbolcu olduğundan dolayı gelişmelere göre hareket edeceğini de vurgulayan Nihat, CSKA Moskova’nın transferde geri adım atmasının kendi bilgisi dışında geliştiğini ifade etti. 
     Real Sociedad’tan bu sezon rekor bir ücretle Rusya’nın CSKA Moskova takımına transfer olduğu iddia edilen milli futbolcu Nihat, tatil için bulunduğu Antalya’da telefonla DHA’nın sorularını yanıtlayarak, transferi konusundaki belirsizliklere son noktayı koydu. Nihat, hakkında çıkan transfer söylentileri ile ilgili kafasının rahat ve huzurlu olduğunuda ifade ederek, sadece sakatlığının geçmesini beklediğini söyledi. Tecrübeli futbolcu, CSKA’nın transferinde geri adım atmasını değerlendirirken de, "Bu olay kendi bilgim dışında gelişti. Öyle bir gelişme ile ortada kalacak futbolculardan değilim" dedi. 
     Nihat, son günlerde özellikle başında çıkan transfer söylentilerine de son noktayı koyarak kendisinin halen Real Sociedad’ın sözleşmeli futbolcusu olduğunu ve hıçbir kulüh ile resmi bir sözleşme imzalamadığına dikkat çekti. CSKA’nın dışında bazı kulüplerdende resmi teklif aldığını kaydeden Nihat Bunların içinde Fenerbahçe var mı ’ yönündeki sorumuza ise kendisinin profosyonel bir futbolcu olduğunun birkez daha altını çizerek, her kulübe eşit mesafede durduğunu, bu yöndeki resmi bir gelişmeye bu çerçevede bakacağını söyleyerek olası bir Fenerbahçe transferine kapıları açık bıraktı. 
     
     ORTADA KALMAM’ 

     İspanya’dan ve Real Sociedad’tan ayrılmayı istemediğini ifade eden Nihat, kulübe gelen tekliflerin arasında ile en iyi öneriyi CSKA’nın getirdiğini ve bu önerinin hem kendisini, hem de kulübü Real Sociedad’ı tatmin etmesinden dolayı Rusya tercihini kullandığını söyledi. Nihat, CSKA’nın kendisini transfer etmemekle dünyanın sonunun gelmediğini de ifade ederek, kendisinin öyle kolay kolay ortada kalacak bir futbolcu olmadığını hatırlattı. 
     Milli futbolcu, sakatlığının tamamen geçmek üzere olduğunu da belirterek, doktorların kendisine uyguladığı çalışma programına harfiyen uyduğunu ve en geç ağustos ayının sonlarına doğru beklendiği üzere yeşil sahalarda olacağını söyledi. 
     Bu arada, Nihat’ın transferinden gelecek para ile borçlarını kapatmayı planlayan Real Sociedad’ta CSKA’nın öneriyi geri çevirmesi ile tam bir kaos yaşanıyor. Başkanlık şeçimlerine bir hafta kala böyle bir gelişmenin şokunu yaşayan Bask kulübü’nün, Nihat’ın transferinde izleyeceği yol haritası da belli oldu. Buna göre Nihat’ın fiyatında acilen ya indirim yapılacak ya da sözleşmesi yenilenerek başka bir kulübe bedavaya gitmesi önlenecek. Nihat’ın Real Sociedad ile halen bir yıllık sözleşmesi bulunuyor. 

     
</TEXT>
</DOC>
