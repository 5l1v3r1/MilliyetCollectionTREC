<DOC>
<DOCNO> 393277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/yasam/ayas.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik dışı ilişkide birinciyiz 
</HEADLINE>
<TEXT>


'2005 Dünya Seks Araştırması'na göre, en sık seks yapılan ülke Yunanistan. Bu sıralamada 13'üncü olan Türkiye'nin ise 2 alanda birinciliği var Evlilik dışı seks ile seks partnerlerinin sayısı 

DIŞ HABERLER SERVİSİ 

Dünyanın önde gelen prezervatif üreticilerinden Durex firması tarafından 41 ülkede 317 bin kişiyle yapılan araştırmaya göre, en sık seks yapan halk Yunanlar. Türkler ise 13'üncü sırada. 
Durex'in bu yıl dokuzuncusunu yaptığı 'Dünya Seks Araştırması'na göre, Yunanlar yılda ortalama 138 kez cinsel ilişkiye giriyor. 13'üncü sıradaki Türkler 1 yıl içinde 111 kez seks yapıyor. Listenin en alt sırasında yer alan Japonlar ise yılda ancak 45 kez sekse vakit ayırıyor. 
Türklerin ilk cinsel ilişkiye 18 yaşında girdiğinin belirlendiği araştırmada, seks partnerleri sayısı açısından Türkiye, ilk sırada yer alıyor. Türklerin ortalama 14.5 kişi ile seks yaptıkları belirlenirken, evlilik dışı sekste birinci oldukları da anlaşıldı. 

Dünya ortalaması 103 
Araştırmaya göre, dünya ortalaması yılda 103 cinsel ilişki iken, erkekler, kadınlardan daha sık seks yapıyor. Erkeklerin cinsel ilişkiye girme sıklığı yılda 104, kadınlarınsa 101. Araştırmada, yılda ortalama 112 kez cinsel ilişkiye giren 35-44 yaşları arasındakilerin, cinsel hayatı en hareketli grubu oluşturduğu görüldü. 25-34 yaş grubunun yılda 108 kez, 16-24 yaşlarındakilerinse 90 kez seks yaptığı ortaya çıktı. 

En seksi Yunanlar 

Seks yapma sıklığı en fazla olan 16 ülke Yunanistan 138 Hırvatistan 134 Sırbistan-Karadağ 128 Bulgaristan 127 Çek Cumhuriyeti 120 Fransa 120 İngiltere 118 Hollanda 115 Polonya 115 Yeni Zelanda 114 ABD 113 Şili 112 Türkiye 111 İzlanda 109 Güney Afrika 109 Avustralya 108 Kanada 108 Portekiz 108 Belçika 106 İtalya 106 


</TEXT>
</DOC>
