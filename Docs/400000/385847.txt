<DOC>
<DOCNO> 385847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo19.html </URL>
<DATE> 2005/10/11/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Beşiktaş'ta ülkesinden dönen Kleberson antremana çıktı 
</HEADLINE>
<TEXT>

     Beşiktaş, Kayserispor ile hafta sonunda oynayacağı lig maçının hazırlıklarını bugün yaptığı antrenmanla sürdürdü. 
     Siyah-beyazlı futbolcular, BJK Nevzat Demir Tesisleri'nde teknik direktör Rıza Çalımbay yönetiminde gerçekleştirilen antrenmana kondisyon ve istasyon çalışması ile başladı. Daha sonra siyah-beyazlılar yarı sahada bire bir ve ikiye iki adam adama markaj çalışması yaptı. 
     Ülkesinden dönen Kleberson antrenmana katılırken, takımdan ayrı koşu yapmakla yetindi. Sakatlığı süren Sergen, fizyoterapist eşliğinde çalışırken, üst solunum yolu enfeksiyonuna yakalanan Veysel koşu yaptı. Sakatlığı bulunan Güven ile milli futbolcular ise antrenmana katılmadı. 
     Kulüp doktoru Ayhan Optur, Kleberson, Veysel ve Güven'in yarından itibaren takımla birlikte çalışacaklarını, Sergen'in ise bir süre daha tedavisinin süreceğini ve Bolton Wonderers maçına yetiştirmek için ellerinden geleni yapacaklarını söyledi. 
     Siyah-beyazlılar, yarın yapacakları antrenmanla Kayserispor maçı hazırlıklarını sürdürecek. 
     
</TEXT>
</DOC>
