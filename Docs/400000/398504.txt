<DOC>
<DOCNO> 398504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/guncel/axgun02.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Topbaş'tan sigara karşıtı kampanya 
</HEADLINE>
<TEXT>


Belediye Başkanı Topbaş, "Zaten AB'deki önlemleri almak zorundayız" diyerek, işletmecilere kapalı mek nlarda sigara içilen ve içilmeyen alanları birbirinden ayırmaları çağrısında bulundu 

İSTANBUL Milliyet 

İstanbul Büyükşehir Belediye Başkanı Kadir Topbaş, Milliyet'e yaptığı bir açıklamayla, lokanta ve restoran gibi kapalı mek nlarda sigara içilen ve içilmeyen alanların birbirinden ayrılması için konuyu belediye meclisine getireceğini bildirdi. Topbaş, bütün işletmelerin sahiplerine çağrıda bulunarak, sigara içmeyenlere saygılı mek nlar yaratmalarını istedi. Topbaş, Milliyet'e şu açıklamalarda bulundu 

'İçmeyen zarar görüyor' 
"Lokanta, restoran gibi kapalı mek nlarda vatandaşlarımız için sigara içilen ve içilmeyen alanların ayrılması zamanı gelmiştir. Gelişmiş bütün ülkelerde uygulama zaten bu yöndedir. Sigaranın insan sağlığı açısından yarattığı tehdidi ciddiye almak zorundasınız. Sigara içmek sadece içenin sağlığını tehdit etmiyor ki... Pasif içiciliğin de aktif içicilik kadar zararlı olduğu biliniyor. Dolasıyla kapalı mek nda sigara içen biri yanındaki insanın hayatını da tehlikeye atmış oluyor. Kimsenin bir başka insanın hayatını tehlikeye atmaya hakkı yoktur." 

'Caydırıcılık yaratırız' 
"Ülkemizde geçmişte bu konuda sigara içenlere müsamaha gösterilmiş olabilir. Artık daha duyarlı olmamız gerekiyor. Bu çerçevede kapalı mekanlarda hiç değilse sigara içilen ve içilemeyen diye bölümler ayrılabilir. Bu yasakçılık değildir. Bu uygulama, hiç olmazsa sigara içilen mekanları daraltarak bir caydırıcılık da yaratır. Bu alışkanlıktan vazgeçmek isteyen insanların iradesine de destek vermiş oluruz." 

'AB'yi beklemeyelim' 
"Bu konuda gündemde bir yasa tasarısı zaten var. Ayrıca, AB'nin mevzuatı da sigara konusunda çok açık yasaklayıcı hükümler taşıyor. Tam üyelik müzakereleri sürecinde AB'nin bu direktiflerini uygulamak zorunda kalacağız. Ben diyorum ki, AB ile müzakereleri beklemeden zaten gündemimize gelecek olan bu uygulamayı şimdiden hayata geçirelim." 

'İstanbul örnek olsun' 
"Ben kapalı mek nları işletenlere şu çağrıda bulunmak istiyorum Lütfen sigara içmeyen insanlara da saygı gösterin, onların sağlığını düşünün, onlara saygılı mek nlar yaratın. Gelin, Türkiye'de bu uygulamanın başlangıcını İstanbul'dan yapalım. İstanbul'dan bütün Türkiye'ye yayılsın, İstanbul'daki doğru adım bütün Türkiye'ye örnek olsun. 

'Gündeme aldık' 
"Bu konuyu önümüzdeki günlerde Belediye Meclisi'nde gündeme getiriyorum, grupların başkanlarıyla konuşacağım. Konuyu yaptırımlara bağlamak için gerekli adımları atacağız." 



</TEXT>
</DOC>
