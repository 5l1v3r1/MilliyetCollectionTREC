<DOC>
<DOCNO> 350624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun18.html </URL>
<DATE> 2005/06/10/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Kuzey Kore'de yurtdışı telefon hatlarının yüzde 90'ı kapatıldı 
</HEADLINE>
<TEXT>

     Kuzey Kore'de yurtdışı telefon hatlarının yüzde 90'ının kullanımının hükümet tarafından engellendiği bildirildi. 
     Güney Kore'de yayımlanan JoongAng gazetesine göre, adının açıklanmasını istemeyen bir Kuzey Koreli hükümet yetkilisi, geçen nisan ayından beri ülkedeki yurtdışı telefon hatlarının yüzde 90'ının kapalı olduğunu ve 2004'ün mayıs ayından beri yaklaşık 20 bin cep telefonuna el konulduğunu söyledi. 
     Kuzey Koreli yetkili, ülkedeki uluslararası telefon servislerinin büyük bölümünün denetim altında olduğunu sandığını belirtti. 
     Cep telefonu kullanımına 2002'de başlanan Kuzey Kore'de, hem internet, hem cep telefonu kullanımı için sert kurallar bulunuyor. 
     JoongAng gazetesine göre, bu kısıtlamalar nedeniyle Kuzey Kore Dışişleri Bakanlığı'nın ve ordunun 2'şer, Ticaret Bakanlığı'nın ise tek telefon hattı bulunuyor. 
     
</TEXT>
</DOC>
