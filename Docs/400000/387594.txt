<DOC>
<DOCNO> 387594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sondun29.html </URL>
<DATE> 2005/10/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Rumların 'Nikiforos' tatbikatı başladı 
</HEADLINE>
<TEXT>

     Rum Milli Muhafız Ordusu'nun RMMO yıllık planlı tatbikatı ''Nikiforos-2005'' Muzaffer başladı. 
     Rum ordusunun en geniş kapsamlı tatbikatı olan ve 3 yıldır yapılmayan ''Nikiforos'', ihtiyat askerlerinin birliklerine gitmesiyle başladı. 
     Tatbikat, Cuma ve Cumartesi günleri gerçek mermilerle icra edilecek. Bu tatbikatta RMMO'nun uçaksavar sistemi de denenecek. 
     Yunan F-16 uçakları katılmayacağı için tatbikatta RMMO'nun mevcut hava unsurları yer alacak. Bu çerçevede Rus M1-35 helikopterlerinin de tatbikata katılması bekleniyor. 
     Tatbikat Pazar günü saat 16.00'da sona erecek. 
     -YUNANİSTAN'IN KATILMAMASINA TEPKİ- Rum gazeteleri, Kıbrıs Rum kesiminde bulunan Yunan Alayı'nın ELDİK , ilk kez bu yıl Nikiforos'a katılmayacağına dikkati çekti. 
     Simerini gazetesi, ''Nikiforos bugün ELDİK olmadan başlıyor. Karar ABD'nin baskısıyla Atina'da alındı'' başlıklı haberinde, ELDİK'in tatbikata katılmaması kararının Yunan Toksotis tatbikatının iptalinden sonra alındığını belirtti ve ABD'nin, Amerikan silahı taşıyan birliklerin tatbikata katılmaması için yoğun baskı yaptığını kaydetti. 
     Politis gazetesi de, ''Yunanistan yine çok uzak. ELDİK dahi Nikiforos'a katılmayacak. Yunanistan'ın Nikiforos'a temsilen dahi katılmaması Ortak Savunma Alanı Doktrini'nin öldüğünü gösterir'' ifadelerini kullanarak, şunları yazdı 
     ''Yunan Savunma Bakanlığı Müsteşarı, Nikiforos tatbikatına katılma davetine olumsuz yanıt verdi. Eski tatbikatlarda Yunan Genelkurmayı'ndan üst düzeyde komutanlar bulunuyordu. Bu yıl protokol çadırında ELDİK Komutanı Markontonis'in bulunup bulunmayacağı da bilinmiyor. Bu durum Rum Yönetimi'ni üzdü ve Ortak Savunma Alanı Doktrini'nin 'öldürülmesine' yönelik bir davranış olarak algılandı. 
     Tatbikatta en yüksek düzeyde Rusya temsil edilecek. Savunma Müsteşarı Mihail Dimitriu'nun tatbikatta Rusya'yı temsil edeceği teyit edildi.'' 
     
</TEXT>
</DOC>
