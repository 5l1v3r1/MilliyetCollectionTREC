<DOC>
<DOCNO> 380240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko10.html </URL>
<DATE> 2005/09/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
BankEuropa, konut kredesi faizini yüzde 1.20'ye çekti... 
</HEADLINE>
<TEXT>

     BankEuropa, YTL konut kredilerinde uyguladığı faiz oranını yüzde 1.20'ye çekerken, kredi vadesini de 10 yıldan 15 yıla uzattı. 
     BankEuropa'dan yapılan açıklamaya göre, kredi tutarı 50 bin YTL ve üzerinde olan, ferdi kaza hayat sigortasını BankEuropa'dan yaptıran müşteriler, yüzde 1.20 oranından kredi kullanabilecek. 
     Müşteriler, 100 bin YTL tutarında 15 yıl vadeli konut kredisi için yüzde 1.20 faiz oranı ile ayda 1,407.80 YTL taksit ödeyecek. 
     BankEuropa, kredi tutarı 50 bin Avro veya doları geçen ve ferdi kaza hayat sigortasını BankEuropa'dan yaptıran müşterilerine, avroda yüzde 0.45'ten, dolarda ise yüzde 0.56'dan başlayan ve vadesi 15 yıla kadar uzayan kredi seçenekleri de sunuyor. 
     BankEuropa'dan konut kredisi kullanacak müşteriler, 100 bin avro tutarında 15 yıl vadeli kredi için yüzde 0.59 faiz oranı ile ayda 923.30 avro, 100 bin dolar tutarında 15 yıl vadeli kredi için ise yüzde 0.64 faiz oranı ile ayda 959.35 dolar taksit ödeyecek. 
     Akbank, 16 Eylül Cuma günü konut kredisindeki faiz oranını yüzde 1.25'e çekmiş, dün de Garanti Bankası konut kredisi faiz oranını yüzde 1.24 olarak açıklamıştı. 
     
</TEXT>
</DOC>
