<DOC>
<DOCNO> 377935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/siyaset/asiy.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce direnişçiler sonra PKK harek tı 
</HEADLINE>
<TEXT>


Dışişleri Bakanlığı'nın Irak Koordinatörü Büyükelçi James Jeffrey, "Irak'ta PKK'ya yönelik askeri harek t, bu ülkedeki isyan sakinleşince başlayacak" diye konuştu 

Yasemin Çongar - Washington 


PKK karşıtı söylemini son günlerde sertleştiren Bush yönetimi, Irak'taki PKK unsurlarına karşı bir askeri harek tın, bu ülkedeki "direnişçilerin" yenilmesinden önce gündeme gelmeyeceğini belirtiyor. 
ABD Dışişleri'nin Irak Koordinatörü Büyükelçi James Jeffrey, "Umudumuz, PKK'nın bulunduğu her yerde ortadan kaldırılmasıdır" dedi. Irak'taki PKK varlığına karşı topyek n bir girişimin, "ABD'nin kayıtsızlığından değil, isyancılarla mücadeleyle meşgul olması nedeniyle" gerçekleşmediğini vurgulayan Jeffrey, "Irak'taki isyanla ilgili vaziyet sakinleşince, bu konuda yeniden temasta olacağız" diye konuştu. Jeffrey, Irak Cumhurbaşkanı Talabani'nin Washington ziyareti vesilesiyle bu hafta gerçekleşen Irak-ABD temaslarında da, "uygun olan her düzeyde" PKK konusunun görüşüldüğünü vurguladı. Jeffrey, Türk gazetecilerle yaptığı toplantıda şunları söyledi 

'PKK eşittir El Kaide' 
Hedefimiz bu örgüte karşı, Ankara'daki maslahatgüzarımızın da dediği gibi, El Kaide benzeri bir terör örgütü olarak, Öcalan'ın da Ladin gibi kabul edilerek davranılmasıdır. PKK'yı sizin, bizim ve bölgenin çıkarlarına karşı tehdit sayıyoruz. 

'Yakalama emri var' 
PKK'lıların listesine sahibiz. Elimize düştüklerinde gerekeni yapacağız. Türkiye'nin sınır aşırı ve kendi topraklarındaki terörist saldırılar konusundaki kaygılarının çok iyi farkındayız. Elimizdeki istihbaratı uzun zamandır paylaşıyoruz. PKK liderleri derhal yakalanma emri ile aranıyor. 

'Sınır ötesi çözüm değil' 
Türkiye,1980'lerden itibaren birçok kez K. Irak'a müdahale etti. Bu tarihi çok iyi biliyorum bu müdahalelerin hiçbiri, Irak'taki PKK varlığını bitirme amacına ulaşmadı. Ortada bir de tabii, küçümsenemeyecek konu olan Irak'ın egemenliği var. 

'ABD'yi suçlamayın' 
ABD'yi, PKK'yı destekliyor diye suçlamak ilginç. Medya nız hemen her dış politika sorununa, ABD'yle ilgili komplocu bir bakışla yaklaşıyor. Bu yanlış. Son 50 yılda Türkiye'den daha fazla dostluk gösterdiğimiz bir ülke yok. PKK konusunda Öcalan'ın tesliminin ciddi biçimde kolaylaştırılması dahil her şeyi yaptık. Ama yaptıklarımız hiçbir zaman yeterli sayılmıyor. 

'Talabani aykırı konuştu' 
Talabani'nin PKK'ya 'terörist' dememesi konusunda Bazen birçok konudan söz etmek durumunda kalan bir siyasi liderin sözleri, kendi hükümetinin resmi politikasına aykırı düşebiliyor. Ama Irak'ın PKK konusundaki politikası çok açıktır, Haziran 2004'ten beri açık olagelmiştir. 

'Hayat damarısınız' 
Irak'taki bütün siyasi partiler Türk hükümeti ve halkı ile yakın bir ilişkinin kesinlikle elzem olduğunu anlıyorlar. Türkiye, Irak için hayat damarıdır. İthal malları, malzemeler, yakıt, elektrik sağlanması ve uluslararası destek açısından bu böyle. Irak'taki herkes de bunun farkında. 


</TEXT>
</DOC>
