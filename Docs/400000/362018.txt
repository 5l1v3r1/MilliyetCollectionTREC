<DOC>
<DOCNO> 362018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun19.html </URL>
<DATE> 2005/07/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Volkswagen'deki rüşvet ve seks skandalı büyüyor... 
</HEADLINE>
<TEXT>

     Almanya'nın önde gelen otomobil şirketi Volkswagen'de VW ortaya çıkan rüşvet ve seks skandalına 2 politikacının da karıştığı öne sürüldü. 
     Focus dergisi, şirket müdürü Klaus-Joachim Gebauer'in 61 , Sosyal Demokrat Parti'den SPD iki politikacıyı rüşvet amacıyla hayat kadınlarıyla bir araya getirdiğini yazdı. 
     Derginin haberinde, adı açıklanmayan politikacılardan birinin İspanya'nın Barcelona kentinde hayat kadını bir arkadaşı olduğu, yol, otel, yemek ve hediye masraflarının bizzat Gebauer tarafından karşılandığı belirtildi. 
     Haberde, adı açıklanmayan diğer politikacının da, VW şirketinin işçi temsilcileriyle birlikte 2001 yılında Hannover kentindeki bir genelevde düzenlenen seks partisine davet edildiği ve Gebauer'in 30 bin marklık hesabı şirket masrafları arasında gösterdiği kaydedildi. 
     Gebauer'in de bir Rus hayat kadınıyla ilişkisinin olduğu ileri sürülen haberde, Gebauer'e bir süre sonra bu hayat kadının bulunduğu geneleve girme yasağı getirildiği ifade edildi. 
     Volkswagen şirket yönetimi, tartışmalı kararlarda kendisini desteklemesi için işyeri işçi temsilcilerine rüşvet vermek, bu temsilcileri lüks otellerde hayat kadınlarıyla bir araya getirmekle suçlanmış, şirketin Yönetim Kurulu üyesi Peter Hartz, bunun üzerine istifa etti. 

     
</TEXT>
</DOC>
