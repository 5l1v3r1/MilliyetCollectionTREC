<DOC>
<DOCNO> 395038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun05.html </URL>
<DATE> 2005/11/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Dolardan 'Tanrıya inanıyoruz' sözünün çıkması isteniyor... 
</HEADLINE>
<TEXT>

     Laikliği savunan Amerikalı, dolar üzerindeki ''Tanrıya inanıyoruz'' sözünün silinmesini istiyor. 
     AFP'ye açıklama yapan avukat Michael Newdow, birkaç güne kadar Kaliforniya'da dava açarak hukuki süreci başlatacağını söyledi. 
     Newdow, bütün amacının, ''devletin bütün Amerikalılara eşit muamele yapmasını sağlamak'' olduğunu belirtti. 
     Newdow, daha önce de öğrencilerin okuduğu ''ulusa bağlılık andı''nda geçen ''Tanrının emrindeki halk'' sözünü dava konusu yaparak adını duyurmuştu. Mahkeme, bu sözlerin laiklik ilkesine ters olduğunu belirterek dava açan Newdow'a Eylül ortalarında hak vermiş, hükümet de bu kararı temyiz edeceğini açıklamıştı. 
     
</TEXT>
</DOC>
