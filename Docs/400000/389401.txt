<DOC>
<DOCNO> 389401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/spor/yyilmaz.html </URL>
<DATE> 2005/10/25/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Rüştüler ve Volkanlar 
</HEADLINE>
<TEXT>


Zalim Yorumcu CAN DARK 
Şık ve latif olduğu kadar olgunluğuyla da göz kamaştıran süüüperrr ligimizde 10. haftayı da idrak ettik. Alfabenin yardımıyla da olsa lider olan Fenerbahçe, Malatya'da 3 puan aldı ancak kimden aldığını anlayamadık. Malatyaspor bir takım mıdır, takımsa bir amacı var mıdır, seneye 2. Lig'de oynamak onlar için en büyük amaç mıdır, bu yolda yapılacak maçlar ise araç mıdır gibi sorular aklımıza geldi kaçınılmaz olarak. "Fenerbahçe kendi PAF takımıyla oynasa daha fazla terlerdi" diye de bir iddiamız olacak naçizane. Bu arada hafta içi Schalke maçından sonra Daum'un kendisiyle konuşmaya çalışan sunucuyu neredeyse dövecek gibi davranması da gözlerden kaçmadı. Bize göre Daum'un aklı yedikleri 3. golde kalmıştı ve hala o golü anlamaya çalışıyordu. Hani şu Volkan'ın garip kültür-fizik hareketleri yaparak rakibe buyur at dediği pozisyondan bahsediyoruz. Bu hafta Malatya maçından önce Rüştü'nün Volkan'ın elinden tutarak taraftara götürüp ona moral vermesi de güzeldi. Bu gibi şeyler, Volkan'a futbolun içinde dayanışma, emeğe ve rakibe saygı, centilmenlik gibi kavramlar olduğunu da hatırlatır diye umarız. 

İyi protesto eden kazansın 
Galatasaray ligde ikinci puan kaybını Denizli önünde yaşadı. Yine alışılageldik "yönetim istifa" sloganları Sami Yen'i inletirken bu sene Galatasaray ve Beşiktaş taraftarları arasında "kim yönetimini daha önce istifa ettirecek" konulu bir yarışma da artık başlamış oldu. Hak eden kazansın isteriz biz. Eric Hoca, İliç'i kazanayım derken Altan'ı kaybetmektedir, Çılgın Adanalı Hasan hakeme küfür etmiştir, Ergun Gürsoy en sonunda taraftarlarla Mecidiyeköy Karakolu'na gidecek gibi görünmektedir... Aslanın son durumları bu çerçevededir. 
Konya'da 11 tane birbirini tanımayan adamdan oluşmuş Beşiktaş, öylesine bir golle öylesine bir 3 puan aldı. İbrahim Akın "one man show" olayına 2 maçtır feci girmiş durumda. Ailton'u sinir hastası yapmayı kafasına koymuş gibi İbrahim. Hocasına da saç-baş yoldurur işler yapan Akın İbrahim, yoksa Mehmet Ekşi'nin zaten saçları olmamasına mı güvenmektedir Cevabı pek yakında, bu sütunlarda... 
İYİ HAFTALAR 

Yirminci yüzyılın başlarındaki futbol masum bir oyundu... 
Bugün adına "endüstriyel futbol" dediğimiz çok karmaşık bir alana dönüştü. Büyüklüğünüzü korumak, iddianızı sürdürmek, başarmak ve hedefe ulaşmak istiyorsanız, endüstriyel futbolun gereklerini yapacaksınız. 
Attila Gökçe 


Haberiniz var mı 

2004-2005 sezonunda Süper Lig'de 306 maçta hakemler, her hafta penaltı noktasını gösterirlerken, verilen 133 penaltının 94'ü golle sonuçlandı. Her takım penaltı atış hakkı kazanırken, penaltıdan gol atamayan takım olmadı. 22. ve 24. haftalar da 8'er penaltıyla, hakemlerin en çok beyaz yuvarlağı gösterdiği haftalardı. Geçtiğimiz sezon aleyhine en çok penaltı düdüğü çalınan takım ligden düşen ekiplerden Sakaryaspor oldu. Hakemler, yeşil-siyahlılar aleyhine tam 12 kez penaltı kararı verdi. Sakaryaspor aleyhine çalınan 12 penaltı vuruşundan 11'i gol oldu. Hakemler Galatasaray aleyhine ise yalnızca 3 penaltı düdüğü çaldı. Bunların 2'si gol olurken, Galatasaray dışında Gençlerbirliği ve Fenerbahçe de penaltılardan 2'şer gol yedi. 

Gülmece 
Galatasaraylının biri berberde saçını kestiriyormuş. Berberin durduk yerde "İlk gittiğin maçı hatırlıyor musun" diye soracağı tutmuş. 
"Evet, ne olacak" demiş bizimki sinirli sinirli. 
- Hangi maçtı 
- Bir Fenerbahçe maçıydı. 
- Kadıköy'de mi 
- Evet, oradaydı. 
Aradan bir-iki dakika geçmiş. Berber yeniden sormuş 
- Hangi maçtı demiş 
- Fenerbahçe maçı. 
- Nerede nerede 
- Kadıköy dedik ya 
Bir-iki dakika sonra yine aynı hikaye 
- Demek hayatta gittiğin ilk maç bir Galatasaray-Fenerbahçe maçıydı ha 
Bizimki sinirlenerek 
- Evet be, Fener maçı dedik ya 
Berber birkaç dakika sonra aynı konuyu bir daha açmaya kalkışınca bizimki isyan etmiş 
- Kardeşim, ilk gittiğim maçın Fener maçı olduğunu elli kere söyledim. Niye tekrar tekrar soruyorsun 
Berber açıklamış 
- Fener deyince saçların diken diken oluyor da, daha rahat kesiyorum. 



Maç ne zaman Abi 
Bolton yenilmeyecek takım değil, biz bunları deplasmanda yeneriz. 
Beşiktaş Basın Sözcüsü Kemal Gencer 

Niye ki Balığa mı çıkacaklar 
Song ile Tomas'ı biraz da Hasan Şaş'ı çıkarın gerisini koyun tekneye salın boğaza. 
Aziz Üstel - Pas Fotomaç 

Biraz geç anlamışsın 
Beşiktaş'ın kadrosu bayağı genişmiş. Bugün anladık bunu. 
Güntekin Onay - 100 Futbol, NTV 

Sen de geç anlamışsın 
Bu yönetim anlayışıyla anlaşıldı ki, Beşiktaş'a skorbord teknik direktörü gelecek. 
Rıdvan Dilmen- 100 Futbol, NTV 

Di mi 
Seyirci hakemi protesto etti. Etmekte de haklı. Böyle bir hakemi nereden bulmuşlar. Lüksemburg'un futbolu ne ki, hakemi ne olacak. 
Can Bartu - Hürriyet 

Uğraşma şu çocukla 
G.Saray ilk 45 dakikada bulduğu ilk pozisyonu gol yapmayı başardı. Bulduğu ilk pozisyonu neden attığını sorarsanız, "Necati yoktu da ondan" derim. 
Ümit Aktan - Türkiye 

Ümit Aktan'a da soracaklar mı 
Yaa akıl var, mantık var. Yoldan geçen 100 kişiye Necati mi, Iliç mi diye sorsanız, 99'a 1 Necati çıkar. O oyu da Türkiye'de yaşayan bir Sırp verir. 
Rıdvan Dilmen-Milliyet 

Akılları Malatya maçındaymış... 
F.Bahçe gibi bir takım son maçlarda sergilediği güzel oyunlar varken, Shalke karşısında bu kadar kötü oynayabilir mi, akıl mantık almıyor. Can Bartu - Hürriyet 

Aslan için çok para istemişler 
Galatasaray yönetimi koskoca aslanı alıp 100. yıl logosunda kirpiye döndürdü 
Aziz Üstel - Futbolmania, CNN Türk 

Buna dua et 
Kandırdı Beşiktaş beni... Herkes gibi fena aldandım... Farklı galibiyete soyunurken, avucuma tek puan bıraktılar, sadaka gibi... 
Korkut Göze - Hürriyet 



</TEXT>
</DOC>
