<DOC>
<DOCNO> 383507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun05.html </URL>
<DATE> 2005/10/03/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Straw Kendimi Avusturya karşısında çaresiz hissediyorum 
</HEADLINE>
<TEXT>

     Avrupa Birliği dönem başkanı İngiltere Dışişleri Bakanı Jack Straw, bu akşam yapılan görüşmelerde, ''biraz ilerleme'' sağlandığını, ancak bunun sonuca ulaşmak için ''yeterli olmadığını'' söyledi. 
     AB Genel İşleri'nin bu akşam düzenlenen toplantısından sonra Straw, AB Komisyonu'nun genişlemeden sorumlu temsilcisi Olli Rehn ile ortak bir basın toplantısı düzenledi. 
     Türkiye'ye verilen sözlere AB'nin sadık kalması gerektiğini belirten Straw, 24 ülke Müzakere Çerçeve Belgesi'nin bu haliyle yayınlanması isterken 1 ülke karşı çıkıyor diyerek, Avusturya'yı üstü kapalı bir biçimde eleştirdi. 
     Straw, Avusturya'ya karşı tepkisini, ''kendimi çaresiz hissediyorum'' diyerek dile getirdi. 
     Müzakerelerde sonucu ulaşmak için hala yeterli zamana sahip olduklarını kaydeden Straw, ''Normal olarak yarın saat 17.00'a kadar vaktimiz var, ancak garanti değil'' dedi. 
     Straw, Avusturya ve AB Komisyonu temsilcileri ve dönem başkanı İngiltere'nin sabaha kadar sorunu çözmek için görüşmeleri sürdüreceklerini söyledi. 
     İngiliz bakan, sabahki görüşmenin Türkiye ile başlayacağını belirtti ve Hırvatistan konusunun tartışılmasının ertelendiğini ifade etti. 

     
</TEXT>
</DOC>
