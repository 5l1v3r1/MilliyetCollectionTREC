<DOC>
<DOCNO> 399849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/spor/yguven.html </URL>
<DATE> 2005/12/02/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Neden istifa etmediler 
</HEADLINE>
<TEXT>


Sayın bakanımız Mehmet Ali Şahin, istediği kadar vazgeçsin dile getirdiği tespitlerinden ben ve benim gibi birkaç yorumcu, yorulmayacağız sormaktan 
"Başarısız Federasyonlar niye istifa etmediler" 
Başta halter... Birçoğu dopingle kirlendiler. 
Başta halter, birçoğu uluslararası kepazelik örnekleri verdiler. 
Bakanımız istifa istedi. 
Kafayı futbola takmış kamuoyu ve medya, anlamamazlığa geldi. 
Zaten sayın Şahin de pişman oldu dile getirdiklerinden... Üstelemedi. 
Mesele kalmadı .. Öyle mi 

Bakın, açık açık yazıyorum sayın bakanımızın istifasını istediği federasyonların sıralamasında şayet Futbol Federasyonu varsa, dördüncü-beşinci sırada olmalı. 
Neden İsviçre maçında yaşadığımız skandal çok büyüktü değil mi .. 
Lakin dikkat edin o skandalın büyük bir yüzdesi Futbol Federasyonu yetki alanı dışındaki eylemlerdendi... 
Mesela İsviçrelileri körükte karşılayan hava alanı çalışanlarından Federasyon mu sorumluydu, Vali Yardımcısı düzeyindeki hava alanı emniyet müdürü mü 
Sonra, şehrin sokaklarında otobüse atılan yumurtalar kimi ilgilendirirdi İstanbul emniyetini mi, İçişleri'ni mi, Federasyonu mu 
Stat soyunma odaları koridoru... Tamamen Federasyon'un boşluğu. 
Sayın Bakanımız, koridorda meydana gelen olaylar yüzünden istifa istiyor da direkt söyleyemiyor ve "Başarısız Federasyonlar istifa etsin" diyor öyle mi 
Güldürmeyin beni. 
Başta halter ve birçok federasyon yüzünden artık yurt dışına çıkan sporcularımızın K 9 köpeklerine koklatılacak hale geldiği şu günlerde, spordan sorumlu Devlet Bakanı kafasını bu kadar futbola takmış olamaz. 
Bence istediği istifa belki içinde Futbol Federasyonu'nun da olduğu- en az dört, en çok altı Federasyon için olmalı. 

Geçtiğimiz günlerde yazdım ses çıkmadı. 
Futbol da dahil, tüm federasyon seçimlerinde -geçiniz özerklik laflarını- siyaset baş rolü oynadı. Yani Hükümetin spordaki temsilcisi Gençlik Spor Genel Müdürü Mehmet Atalay ve diğerleri. 
Sayın Bakanımız istifa isterken, aslında içinde yer aldığı hükümetin spor politikasını da eleştiriyordu ki, bumerangı hissettiğinde geri adım attı. 
Sayın bakanımız Mehmet Ali Şahin istediği kadar vazgeçsin dile getirdiği tespitlerinden ben ve benim gibi birkaç yorumcu yorulmayacağız sormaktan. 
Mesela Vedat Bayram... Üstelik kendisi GSGM teşkilatında çeyrek yüzyıl dirsek çürütmüş biri. Eski bir bürokrat. İstanbul il müdürlüğü gibi en üst düzey spor yöneticiliği yapmış bir zat... Açık açık yazdı geçen hafta 
"Başarısız diye nitelenen federasyonların seçimini GSGM yaptırmadı mı" 
"Futbol Federasyonu seçiminde, yönetime hükümete yakın isimler sokulmadı mı 
Sordum, ona da yanıt gelmemiş. 
Kimse "ne diyorsun kardeşim" de dememiş, "haklısın" da... 

Ama bugün dün bir tür yanıt aldım ben. 
Bir gazetede sayın Bakanımız ile sayın Genel Müdürümüz yan yana. Ellerinde boks eldivenleri şakalaşıyorlar. 
Birisi Federasyonları kurduran, diğeri istifalarını isteyen iki değerli insan... Belli ki anlaşmışlar. 
Ama ben ve benim gibi birkaç yorumcu, sormayı sürdüreceğiz 
Neden başarısız federasyonlar istifa etmedi 
"O Federasyonların başarısız olmasını sağlayan güç, aynı zamanda görev alacak insanları belirleyen güç değil mi. O da Hükümet'e bağlı değil mi. 
Yani sayın Bakan kimi kime şikayet etti" 

Anket ve Halk 

Milliyet Yılın sporcusu anketi 52. defa tekrarlanıyor işte... 
Yarısında ben de vardım bu meslekte. 
Ve neler gördüm. 
Hatırlıyorum... Şükrü Gülesinli, Atlan Erbulaklı serviste çömezim. Sonuçların açıklanmasına üç gün var ve daha üç çuval oy var tasnif edilmemiş. İşleri bitirip bizler de geçiyoruz çuvalların başına. Aramızda bugünün servis müdürleri hatta duayenleri. Son kupona kadar sınıflandırıyoruz, sayıyoruz. Sabahın ilk ışıklarında bitiyor işimiz. 
Ve birkaç yıl önce bir yazar kardeşimiz, kendi gazetesinin "jüri kolaycılığını" aklayabilmek için yumurtluyor 
"Milliyet, yılın sporcusunu halka seçtirerek popülizm yapıyor". 
Çok gülmüştük. 
Ve bu milletin kimlerin yazılarını okumaya mahkum edildiğini düşünmüştük. 
Aslında bir gün Milliyet Yılın Sporcusu adaylarından ve yılın sporcusu olanlardan yola çıkarak Türk Spor Tarihi'ne bakmak istemişimdir hep. 
İncelemek ve yazmak. 
Günlük hayat, gündelik uğraşlar, bilmiyorum ne zaman fırsat bırakacak. 
Dün listeyi koydum önüme. 
Adaylara baktım. 
Bu çocukların babaları bile doğmamıştı anket başladığında. Rahmetli Namık dayım benden gençti. Güreşçiden başka uluslararası başarılı sporcu adayı bulmak kim bilir ne zordu o zamanlar... 
Ve Milliyet okurları 1954 yılında yüzücü Murat Güler'i seçmişti. 
Hani derler ya "Halka dayanan ve halka inananın sırtı yere gelmez"... Bu anketi 51 yıldır ihya etmişti halk... 
Her yılın sporcusu yıldönümünde tuhaf duygulara kapılırım ben. 
Coşarım... Milliyet'in gururundan kendime pay çıkarırım. Hafif bir ukalalık kokusu siner üzerime. Kimyam bozulur. Böyle yazılar yazarım. 

'Avrupalı' meslektaşlara havale 

"Günün haberi" nedir 
Sayın Levent Bıçakcı ve Fatih Terim'in yaptığı ortak basın toplantısı değil mi 
Haftada üç gün köşe yazısı yazan bir yorumcu için kaçırılmayacak fırsat .. İstersen konu konu, istersen cümle cümle al.... Yorumla, koca haftayı atlat 
Lakin bana hiç faydası olmadı inanın. 
Basın toplantısında söylenenleri, ben günlerdir yazdım. 
"Kavga tek taraflı olmaz" dedim. 
"Muhabir başka, muhbir başkadır" dedim. 
"Avrupa yalakalığında ölçüyü kaçırmayın" dedim. 
"Dünyanın önünde kol kola duralım, suçluları kendimiz cezalandıralım" dedim. 
"Linçin sonu, linççileri linç etmektir" dedim. 
Basın toplantısında bunların dışında bir şey izlemedim... 
Aynı tespitler ve kaçınılmaz hesaplaşmaya doğru ilerlemeler. 
Nedir o .. Medya - Terim - Federasyon muhasebesi. 
"Büyük krizi" daha da büyütmek için en çok kimlerin emeği geçti 
Bu yüzden yorumunu da "kendini Avrupalı hisseden" meslektaşlarımıza bırakıyorum. 
Kolay gelsin. 



</TEXT>
</DOC>
