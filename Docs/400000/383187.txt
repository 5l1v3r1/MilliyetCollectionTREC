<DOC>
<DOCNO> 383187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur16.html </URL>
<DATE> 2005/10/01/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Van'da PKK, uzaktan kumandayla mayın patlattı... 
</HEADLINE>
<TEXT>

     Van'ın Başkale İlçesi'nde terör örgütü PKK üyelerince Köy Hizmetleri Şube Şefliği girişine bırakılan mayın, uzaktan kumandayla patlatıldı. Patlamada, can ve mal kaybı olmadı. 
     AA muhabirine açıklama yapan Başkale Kaymakamı Aslan Yurt, saat 11.00 sıralarında Van-Hakkari karayolu üzerinde bulunan Köy Hizmetleri Şube Şefliği'ne bırakılan mayının uzaktan kumandayla patlatıldığını söyledi. 
     Yurt, saldırının Şube Şefliği yakınlarında bulunan polis noktasına yönelik olabileceğini kaydederek, patlamada can ve mal kaybı olmadığını bildirdi. 
     Yurt, polislerin çevrede geniş güvenlik önlemi alarak ikinci bir patlayıcı ihtimaline karşılık çalışmalarını sürdürdüğünü kaydetti. 
     
</TEXT>
</DOC>
