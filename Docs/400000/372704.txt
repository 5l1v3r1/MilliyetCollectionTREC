<DOC>
<DOCNO> 372704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yazar/altan.html </URL>
<DATE> 2005/08/25/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Her şey ne güzel çatırdaya çatırdaya sallanıyor... 
</HEADLINE>
<TEXT>


Bir Emniyet müdür yardımcısının 2 Rus kadınıyla -tabii çırılçıplak- banyo lemine bir erkek olarak içinizden imrenseniz de, dışınızdan çatılmış kaşlarla şöyle demeniz gerekir 
- Bu ne biçim rezalet .. 

Valilerden biri, kameralar önünde, personel yokluğu gerekçesiyle bir aydır hasta kabul etmeyen bir hastane başhekimine şöyle bağırıyor 
- Devlet mi sahtek r, ben mi sahtek rım, yoksa sen mi sahtek rsın 
Ne zarif bir tartışma... 

Henüz daha Türkiye'de devletin sınırları içinde, devletin temsil edilemeyeceğini pek kimse bilmiyor. 
Valiler, ancak gönderildikleri sömürgelerde temsil ederler, mensup oldukları sömürgeci devleti. 
Vaktiyle İngiliz valisinin kendi devleti bulunmayan Hindistan sömürgesinde, İngiltere devletini temsil etmesi gibi. 

Şayet Ankara da, Şırnak'ta bir vali ile temsil ediliyorsa, biz buna ne diyebiliriz ki 
Olsa olsa TBMM'de, gerçekle pek de el sıkışmadığı anlaşılan, Anayasa hukukuna ait bir ilke gelir aklımıza 
"Egemenlik kayıtsız şartsız ulusundur." 

Ankara'da Tabipler Birliği ile Sağlık Bakanlığı arasında tartışma... Tabipler Birliği 
- Ankara'da kolera salgını var, diyor. 
Bakanlık 
- Yok, diyor. 
- Var... 
- Yok... 
- Var efendim, var... 
- Hayır yok... 
Demokrasilerde olur böyle tartışmalar. 

Rumeli folkloruyla ilgili "Deli Dılaca" öyküleri de, örnek olarak gösterilebilir bizim ballı petekli demokrasimize. 
Deli Dılaca, bekar bir kızdır. Bir gün görücüler gelir Deli Dılaca'nın evine kapıyı açan Deli Dılaca'ya 
- Kızım, derler, annen evde mi 
Deli Dılaca 
- Evde yok, der komşuya kavgaya gitti... 
- Neden kavgaya gitti 
- Komşu, kuyularının içine yestehlediğimi iddia ediyor. Annem de, kuyunun içine yestehlemedi, kıyısına yestehledi sonra ayağıyla itti içine, diyor. Şimdi saç saça baş başa dövüşüyorlar. 

Radikal'in dünkü manşeti 
"Asker, Başbakan'a Diyarbakır'da ne demek istediğini sordu - MGK'da zorlu tartışmalar - Askerler MGK'da Erdoğan'ın 'Kürt sorunu'na ilişkin mesajlarını sordu. Erdoğan, 'Halkı kazanmalıyız' diye yanıtladı. Toplantı sonrası hükümete 'öncelikli anayasal hedeflerini' hatırlatan bildiri yayımlandı." 
Aynı gün Ankara Mogan Gölü'nde, gölün doğal niteliğini bozan atıklar nedeniyle ölüp su yüzüne çıkan binlerce balık... 

Turşu kurar gibi, yeni bir devlet kurmaya kalktığın zaman başkenti de tarih değil, lider saptıyor. 
Bir gün İsmet Paşa'ya sormuştum 
- Neden Ankara'yı başkent yaptınız, diye... 
İsmet Paşa, baş başa konuşmalarda demagojiye sığınmazdı. Ya hiç yanıt vermez, ya perde arkasındaki gerçeği söylerdi. 
Benim de sorumu 
- Senden yana olanlara bir şeyler vermezsen, neden senden yana olsunlar ki, diye yanıtlamıştı. 
Ankara başkent olunca, öyle bir artmıştı ki, arazi fiyatları da... 

Türkiye'de 48 siyasal parti var... 
Atanmışlar, bu arada MGK üyeleri de dahil seçilmişler de dahil parti liderleri de dahil kim biliyor ki, bu partilerin programlarını ve programları arasındaki farkları 
Şayet programlar arasında aşırı bir fark da yoksa neden bu kadar çok siyasal parti var ki 

Her ne kadar "İmtiyazsız sınıfsız birleşmiş bir kitleyiz" isek de gerçek şu ki, bir "ayrıcalıklı vatandaşlar" var bir de "sokaktaki vatandaş", "sıradan vatandaşlar"... 
Parti lideri olmak, kolayından bir olanak mı sağlıyor acaba "ayrıcalıklı vatandaş" olmaya 
Kim bilir 

Bireyler ipekböcekleri gibi kendi kozaları içinde yaşasalar ve kimse pek farkında olmasa da her şey o kadar güzel çatırdaya çatırdaya sallanıyor ki... 
Altyapıdan yoksun, oligarşik bir imaj devletinin, akıl almaz bir hıza kavuşan evrensel bir iletişim ve ulaşım karşısında kendi içi boş kutsal sloganlarının dört tarafından çerçevelediği bir portre olarak, hiç değişmeden olduğu gibi kalması mümkün müdür 

MGK'daki dostlar, "portre"yi olduğu gibi muhafaza etme eğiliminde görünmedeler... 
Ola ki, Hazine'den geçinmelilerin üst kesimi, kendi mübarek saltanatları açısından biraz da muhtaç buna... 
Direnebildikleri kadar direnecekler elbet ayrıca Cumhurbaşkanlığı seçimlerinin gizli adayları da, şimdiden depara hazırlanmakta... 
Tanrı korusun, idam sehpaları da bir yerlerde duruyor olmalı... 

Son toplamda Türkiye değişmek zorunda... Bileşik su kaplarına dönmekte dünya... 
Türkiye, ülkeler arası sıralamada silah alımlarında 14'üncü bireylerin "yaşam kalitesi" açısından 86'ncı sırada kalamaz. Böyle bir "portre" kıyamete dek dondurulamaz. 

Dondurulamayacağı için de, her şey çatırdaya çatırdaya sallanıyor. Tam bir türbülans dönemi... 
Unutmamak gerekir ki, bir de İstanbul depremi var ufukta... 
Gönül, genç kuşakların, aşırı fire vermeden geçmesini diler 21. yüzyılın küresel saydamlaşmasına... 

Banyoda çırılçıplak 2 Rus kadınıyla lem harika yahu... Yok yok 
- Bu ne biçim rezalet .. 



</TEXT>
</DOC>
