<DOC>
<DOCNO> 389270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo11.html </URL>
<DATE> 2005/10/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gurbetçilerin önünü kesmek isteyen İsviçre'den kurayla bilet 
</HEADLINE>
<TEXT>

     İsviçre Futbol Federasyonu yetkilileri, 12 Kasım'daki Türkiye maçında gurbetçilerin önünü kesmek için, satışların yazılı başvuru karşısında yapılacağını açıkladı. Ev sahibi ekip, 12 Kasım'daki maç öncesi Türk seyircilerin tribünlerde üstünlük kurmaması için bilet satışlarının yazılı başvuruyla yapılacağına karar verdi. 
     İsviçreli yetkililer ayrıca yoğun bilet talebi nedeniyle başvurulardan sonra bilet sahiplerinin kurayla belirleneceğini duyurdu. 
     İsviçre Futbol Federasyonu'nun bu kararı, seyirci desteğini elinde bulundurmak amacıyla aldığı öğrenildi. 
     İşte başvuru kuralları 
     1- Bir başvuruda en fazla 4 bilet alınabilecek. 
     2- Bir kişi sadece bir başvuru formu doldurabilecek. 
     3- Başvuru yapanlar mutlaka İsviçre'de ikamet edecek. 
     4- Tam veya eksik doldurulan başvurular kabul görmeyecek. 
     5- Başvuru formları en geç 29 Ekim tarihinde ulaşması gerekecek. 
     6- Başvuru formlarını kapalı bir zarf içinde Ticketcomer AG Schweiz - Türkei Postfach 81 Rümlang adresine göndermeniz gerekecek. 
     7- E-mail veya faksla yapılan başvurular kabul görmeyecek. 
     8- Kura sonunda bilet hakkı olmayanlara haber verilmeyecek. 
     9- Kurada bilet hakkı kazananlara maçtan 1 hafta önce haber verilecek. 
     10- Kurada bilet kazanan şahıslar, bu biletleri başkalarına veremeyecek. 
     11- Başvuru yapanlar kura ve kura sonuçları hakkında bilgi edinemeyecek. 
     12- Üstteki kurallara karşı itirazda bulunulmayacak. 

     
</TEXT>
</DOC>
