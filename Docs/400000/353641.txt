<DOC>
<DOCNO> 353641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun45.html </URL>
<DATE> 2005/06/20/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
GQ'nun Saddam haberinden Kurşun deliği bulanan Kur'an-ı Kerim okuyor 
</HEADLINE>
<TEXT>

     ABD'de yayımlanan GQ magazin dergisi, Irak'ın başkenti Bağdat'ta havalimanına yakın gizli yerde tutuklu bulunan devrik Irak Devlet Başkanı Saddam Hüseyin'in tek kişilik özel tutukevindeki yaşantısını aksettirdi. 
     ABD Savunma Bakanlığı'nın Pentagon yorum yapmadığı GQ'nun haberinde, Saddam Hüseyin'in temizlikte çok titiz biri olduğu aktarılıyor. 
     Habere göre, 13 Aralık 2003'ten beri kendi ülkesinde Amerikalıların elinde tutuklu bulunan Saddam Hüseyin, kendi iktidar dönemlerinde hizmet veren ''ABD başkanlarından Ronald Reagan ve Bill Clinton'ı takdir ettiğini'' belirtiyor ve üç koruma görevlisi erle hayat üzerine çeşitli alanlarda konuşuyor. 
     Saddam, ABD Başkanı George Bush ile 41. Başkan baba George Bush hakkında, ülkesine savaş açtıkları ve BM ambargosu uygulattıkları için ''sertçe söz ediyor'', ancak hala ''gerekirse onlarla yüz yüze görüşebileceğini'' belirtiyor. 
     Haberde, beş vakit namaz kılan Saddam'ın, kurşun deliği bulunan Kur'an-ı Kerim okuduğu kaydediliyor. 
     
</TEXT>
</DOC>
