<DOC>
<DOCNO> 377863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur25.html </URL>
<DATE> 2005/09/12/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Polis, gözaltına direnen zanlıları ayaklarından vurdu 
</HEADLINE>
<TEXT>

     Hatay’ın Reyhanlı İlçesi’nde, aileleriyle birlikte polise mukavemet gösteren çeşitli suçlardan aranan 2 kişi, ayaklarından vurularak etkisiz hale getirildi. 
     Alınan bilgiye göre, güvenlik güçleri, Esentepe Mahallesi’nde haklarında çeşitli suçlardan yakalama kararı bulunan H.K. ve A.Ç’yi gözaltına almak istedi. 
     Bu sırada, zanlıları teslim etmemek için polise mukavemet gösteren yakınları, taş ve sopalarla güvenlik güçlerine saldırarak, polis otosunun camlarını kırdı. 
     Önce uyarı ateşi açan ekipler, tutumlarını değiştirmemeleri üzerine H.K. ile A.Ç’yi ayaklarından vurarak etkisiz hale getirdi. 
     Yetkililer, hastaneye kaldırılan 2 yaralının durumunun iyi olduğunu, olayla ilgili M.K, H.K. ve G.K’nin gözaltına alındığını bildirdiler. 
     
</TEXT>
</DOC>
