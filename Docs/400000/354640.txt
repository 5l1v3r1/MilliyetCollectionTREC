<DOC>
<DOCNO> 354640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/yasam/yas01.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gelin, orucunuzu Türkiye'de tutun' 
</HEADLINE>
<TEXT>


Kültür ve Turizm Bakanı Koç, Müslümanların ramazanı İstanbul'da geçirmeleri için çağrı yapacağını açıkladı 

GÜRKAN AKGÜNEŞ İstanbul 

İstanbul Armada Otel'de önceki akşam düzenlenen bir toplantıya katılan Kültür ve Turizm Bakanı Atilla Koç, ramazan ayında arabesklikler oluşmasına rağmen güzel bir sünnetin ortaya çıktığını söyledi. 
Koç, şöyle konuştu "Müslümanlara, bu topraklarda ve bu İstanbul'da ramazan nasıl geçiriliyor, göstermeliyiz. Bunu gösterirken, bunun turizm imk nlarından da faydalanacağız. Ama esas ruhumuz, bu topraklarda ramazanın nasıl geçirildiğini bütün Müslümanlara göstermek, büyük bir turizm ve kültür hareketini başlatmak. Kazan'daki camisine yeni kavuşan Müslüman Tatar da burada olmalı, Senegalli, bizim oradaki okullarımızda okuyan çocuklarımızın babaları da..." 
Kitle turizminin faydalarından bahseden Koç, salonda bulunanlara "Hoşunuza gitmeyecek bir örnek vereceğim" diyerek şunları söyledi 

'Umutluyum' 
"Türkiye'de üretilen içkilerin yüzde 70'i orada ama meyve sularının yüzde 55'i de kitle turizminde. Ama riskleri var. Ülkemden umutluyum. Nereden umutluyum İslam dünyasından umutluyum. Rusya'dan, İran'dan, Vietnam'dan umutluyum." 
Koç ayrıca, 70 milyon YTL'lik kitap almayı düşündüğünü ancak, dedikodusuz nasıl alabileceğinin içinden çıkamadığını ifade etti. 



</TEXT>
</DOC>
