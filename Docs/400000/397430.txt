<DOC>
<DOCNO> 397430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur28.html </URL>
<DATE> 2005/11/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Sultanbeyli'de 9 internet kafe kapatıldı 
</HEADLINE>
<TEXT>

     Sultanbeyli’de öğrencilerin ders saatinde kullandıkları belirlenen 9 internet kafe, İlçe Belediyesi Zabıta Müdürlüğü ekiplerince geçici olarak kapatıldı. 
     Sultanbeyli Belediyesi’nden yapılan açıklamaya göre, Zabıta Müdürlüğü ekiplerince ilçede gerçekleştirilen kontrollerde 9 internet kafe, Ruhsat Yönetmeliği’ne aykırı çalışmalarından dolayı mühürlenerek geçici süreyle faaliyetlerine son verildi. 
     Belediye yetkilileri, internet kafelerin ağırlıklı olarak çocuklar tarafından kullanıldığını belirterek, söz konusu kafelerde ders saatinde okul kıyafetli öğrencilerin görüldüğünü ve bu nedenle geçici olarak kapatıldıkları bildirdiler. 
     Yetkililer, ayrıca kapatılan internet kafelerde, çocuklar için sakıncalı web sitelerine ulaşılmasının engellenmediğinin de tespit edildiğini kaydettiler. 
     
</TEXT>
</DOC>
