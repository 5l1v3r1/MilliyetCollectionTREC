<DOC>
<DOCNO> 376842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur31.html </URL>
<DATE> 2005/09/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Tunceli'de PKK yandaşları yürümek istedi, 10 kişi gözaltında 
</HEADLINE>
<TEXT>

     Mardin’in Nusaybin İlçesi’nde, Tunceli’de ölü ele geçirilen teröristin cenazesinin defnedilmesinin ardından, bir grup izinsiz yürüyüş yapmak istedi. 
     Polisin engellediği gruptan, DEHAP Mardin İl Başkanı Cemal Veske’nin de aralarında bulunduğu 10 kişi gözaltına alındı. 
     Tunceli kırsalında 3 gün önce güvenlik güçleriyle girdiği çatışmada ölü ele geçirilen terör örgütü PKK mensubu Ziver Demirbağ’ın cenazesi, ailesi tarafından Elazığ Araştırma Hastanesi’nden alınarak Nusaybin’e getirildi. 
     Bu sırada ilçenin girişinde bekleyen bir grup, terör örgütü lehine slogan atarak Hacılar Mezarlığı’na kadar yürüdü. Burada kılınan cenaze namazına aralarında Belediye Başkanı Dr. Mehmet Tanhan’ın da bulunduğu çok sayıda DEHAP’lı katıldı. 
     Teröristin cenazesinin defnedilmesinden sonra, grup, teröristin ailesinin evine yürümek istedi. 
     Polisin engellediği gruptan, aralarında DEHAP Mardin İl Başkanı Cemal Veske’nin de bulunduğu 2’si kadın toplam 10 kişi gözaltına alındı. 
     
</TEXT>
</DOC>
