<DOC>
<DOCNO> 388358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sontur23.html </URL>
<DATE> 2005/10/20/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Çalınan ATM cihazı boş bir şekilde bulundu 
</HEADLINE>
<TEXT>

     İzmir’in Bozyaka semtinde, 2 gün önce çalınan bir bankanın ATM cihazı, parçalandıktan sonra içindeki paralar alınarak otoyol kenarına atılmış olarak bulundu. 
     Alınan bilgiye göre, İzmir Aydın otoyolunun Eskiizmir mevkiinde devriye gezen jandarma ekibi, yol kenarında parçalanmış bir ATM cihazı buldu. İçinde para bulunmayan ATM cihazının, 2 gün önce Bozyaka semtinden çalınan cihaz olduğu belirlendi. Parçalanmış ATM cihazı, bankaya teslim edildi. 
     ATM cihazını parçalayarak içinde bulunan yaklaşık 38 bin YTL’yi aldıktan sonra otoyol kenarına atan kişilerin belirlenerek yakalanması için çalışmaların sürdürüldüğü bildirildi. 
     İzmir’in Bozyaka Semti Halide Edip Adıvar ile Eskiizmir caddelerinin kesiştiği yerde bulunan bir bankaya ait ATM cihazı, 2 gün önce, kimliği bilinmeyen kişilerce çalınmıştı. 
     
</TEXT>
</DOC>
