<DOC>
<DOCNO> 396178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonyas12.html </URL>
<DATE> 2005/11/18/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Dünya erken soğudu, 'kabuk' belirdi 
</HEADLINE>
<TEXT>

     ABD'nin Colorado Üniversitesi Yerbilim uzmanı Dr. Stephen Mojzsis, Dünya gezegeninin sanılandan erken soğuduğunu ve hayatı ''rahminde oluşturmuş'' olabileceğini söyledi. 
     Dr. Mojzsis'in İngiliz Reuters ajansına verdiği bilgiye göre, batı Avustralya'da Jack Hills bölgesinde tortul katmanlarında bulunan nadide element ''ziryonyum'' ve ''hafniyum'', erken soğumanın olduğunu gösteriyor ve 4,4 milyar yaşındaki tektonik levla kalıntıları kanıt oluşturuyor. 
     Dünya ateştopundan soğurken, kaymaoluşumsal tektonik levhalar yüzmilyonlarca yılda büyük değişiklikler geçirdi ve zirkonyum ile hafniyum gibi radyoaktif element kalıntıları, bugüne dek kanıt sağladı. 
     Buluşu yapan bilimadamı Mojzsis'e göre, hayat hızla muhtemelen birkaç yüz milyon yılda doğmaya başladı. Yer katmanlarının enerjisiyle temel molekül su ve ilk bakterilerle diğer organik bileşikler doğdu. Bu, kabaca, 4,5 milyar yıl önceye işaret ediyor. 
     Yerbilim uzmanı Mojzsis, ''Hayat nasıl başladı, bunu insan bilmiyor. Ancak gezegenin ilk oluşum evresinin ilk 100 milyon yılında kabuk bağlamasının ve hayatın doğuşu için koşullar uygun olduğunda bunun pekala hızlı olabileceğini düşünüyoruz. Yer'de su yokken, onun Ay gibi kraterle delik deşik çok erken evre geçirmiş olduğunu da düşünüyoruz'' dedi. 
     Dr. Mojzsis ve çalışma arkadaşları, 2001 yılında yayımladıkları bildirilerinde, Dünya'da 4 milyar 300 milyon yıl önce su bulunduğunu kaydetmişlerdi. Bilimadamlarına göre, okyanuslarla atmosfer tahmin edilenden çok daha erken evrede doğmuş olmalı. Dr. Mojzsis, ''Anladığımız kadarıyla Dünya 'patlama' gibi hızlı evreyle doğmuş olmalı ve ilk 100 milyon yılda Yer katmanlarının ilk oluşumu, kıtasal kabuklar doğmuş olmalı'' dedi. 
     
</TEXT>
</DOC>
