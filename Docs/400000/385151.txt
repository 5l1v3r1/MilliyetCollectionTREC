<DOC>
<DOCNO> 385151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonyas02.html </URL>
<DATE> 2005/10/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Rusya'dan mini uzay aracı denemesi 
</HEADLINE>
<TEXT>

     Rusya, Uluslararası Uzay İstasyonu’ndan UUİ Dünya’ya yük ve yolcu taşıyabilecek yeni bir mini uzay aracının denemesini yaptı. 
     İnterfax ajansının bildirdiğine göre, Rusya uzay tasarım bürosu, yeni mini uzay aracının bugün Barents Denizi’nde nükleer bir denizaltıdan balistik Volna füzesiyle fırlatıldığını açıkladı. 
     Kullanımdaki Soyuz uzay araçlarına düşük maliyetli alternatif olarak tasarlanan yeni uzay aracının daha sonra planlandığı gibi Rusya’nın uzakdoğusundaki Kamçatka yarımadasında bulunan Kura test sahasına indiği belirtildi. 
     Ancak tüm aramalara karşın, mini uzay aracının test sahasında henüz bulunamadığı ve temasın kurulamadığı kaydedildi. 
     Yeni mini uzay aracının Rus yük gemisi Progress ile UUİ’ye taşınması ve buradan Dünya’ya yük ve yolcu getirmesi planlanıyor. 
     
</TEXT>
</DOC>
