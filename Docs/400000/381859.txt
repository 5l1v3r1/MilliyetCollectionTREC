<DOC>
<DOCNO> 381859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun33.html </URL>
<DATE> 2005/09/27/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Tayland'da 4 asker ve 1 öğretmen öldürüldü 
</HEADLINE>
<TEXT>

     Tayland'ın Müslümanların çoğunlukta olduğu güney eyaletlerinde, 4 asker pusuya düşürülerek öldürüldü. 
     Ordu sözcüsü, askerlerin Yala eyaletinde öğretmenlere eskortluk yapmak için bir okula giderken ormanda gizlenmiş kişiler tarafından vurularak öldürüldüğünü belirtti. 
     Aynı eyalette 2 Müslüman sivilinse camiden evlerine giderken kimliği belirsiz kişilerin açtığı ateş sonucu yaralandığı bildirildi. 
     Pattani eyaletindeyse arabasıyla evine giden bir öğretmen vurularak öldürüldü. 
     Budistlerin çoğunlukta olduğu Tayland'ın Müslümanların çoğunlukta bulunduğu Narathiwat, Pattani ve Yala eyaletlerinde, geçen yıl Ocak ayında isyancıların bir ordu kampını basıp, 4 askeri öldürerek yüzlerce silaha el koymasından sonra başlayan çatışmalar sonucunda şimdiye kadar binden fazla kişi öldü. 
     
</TEXT>
</DOC>
