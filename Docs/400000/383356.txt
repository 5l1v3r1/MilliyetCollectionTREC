<DOC>
<DOCNO> 383356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo10.html </URL>
<DATE> 2005/10/02/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Denizlispor Başkanı Can Çobanoğlu, yarın imzaya geliyor 
</HEADLINE>
<TEXT>

     Denizlispor Kulübü Başkanı Zafer Katrancı, menajer Can Çobanoğlu'nun pazartesi günü imza atmak için Denizli'ye geleceğini söyledi. 
     Katrancı, yaptığı açıklamada, hafta içinde Denizli'de görüştükleri Çobanoğlu ile İstanbul'da tekrar biraraya gelerek görüşmede bulunduklarını belirtti. 
     Çabonoğlu ile 8 saat süren görüşmenin olumlu geçtiğini ifade eden Katrancı, şöyle dedi 
     ''Çobanoğlu, pazartesi günü imzaya eliyor. Çok büyük bir sürpriz olmazsa Çobanoğlu, Denizlispor ile çalışacak. Anlaşma sağlanırsa, teknik direktör seçimini de kendisi yapacak. Şu anda menajer transferine odaklandık. Antrenör olarak Ünal Karaman, Nurullah Sağlam ve Hüseyin Kalpar isimleri üzerinde duruyoruz, ancak teknik adam konusunda son sözü Can Çobanoğlu söyleyecek.'' Takımı Sivasspor maçına hazırlayan Antrenör Kenan Atay ise maçın son 20 dakikasında tek kale oynadıklarını kaydederek, ''Galibiyet için çok çaba harcadık. Son vuruşlardaki şanssızlık sonucu sahadan mağlup ayrıldık. Sivas deplasmanından en az bir puanla dönmeliydik, ama olmadı'' dedi. 
     
</TEXT>
</DOC>
