<DOC>
<DOCNO> 377890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas04.html </URL>
<DATE> 2005/09/12/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ankara Devlet Opera ve Balesi 40 yıl sonra Pakistan'da... 
</HEADLINE>
<TEXT>

     Ankara Devlet Opera ve Balesi 40 yıllık bir aradan sonra 28 Eylül’de İslamabad’da bir balet gösterisi sunacak. 
     Pakistan Gönüllü Kadınlar Örgütü VWO ile Türk Büyükelçiliği’nin işbirliğiyle 28 Eylül’de İslamabad’da dans edecek olan topluluk, 1966 yılında bir ilke atarak Pakistan’da bir balet gösterisini sunan ilk yabancı topluluk olmuştu. 
     1966 yılında Karaçi kentinde Pakistan’ın Bağımsızlık 
     Günü kutlamaları çerçevesinde bir bale gösterisi yapan Topuluk, bu defa TBMM’nin kuruluşunun 85’inci yıldönümü etkinlikleri kapsamında "Dostum Akdeniz" ve "Bach Orientale" adlı baleleri sahneleyecek. 
     Bu arada, 1966 yılında Pakistan’da dans eden toplulukta genç bir balerin olarak yer alan Meriç Sümen’in, bu defa Devlet Opera ve Balesi Genel Müdürü olarak Ankara Devlet Opera ve Balesi’nin İslamabad gösterisinin düzenlenmesinde kilit bir rol oynadığına dikkat çekildi. 
     
</TEXT>
</DOC>
