<DOC>
<DOCNO> 362573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/ekonomi/eko08.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol devi IOC, Tüpraş'ta ısrarlı 
</HEADLINE>
<TEXT>



Tüpraş'ın yüzde 51 hissesinin blok satışı için açılan ihalede ön elemeyi geçen 13 şirket arasında bulunan Hindistan'ın petrol devi IOC, Avrupa pazarına açılmak açısından Tüpraş'ın cazip olduğunu bildirdi. 
Hindistan'da yayımlanan Economic Times gazetesine konuşan üst düzey IOC yetkilisi, özelleştirme sonucunda Tüpraş'ın kontrolünün de el değiştireceğine dikkati çekerek, Repsol, ENI, Shell ve diğer şirketlerle birlikte yarışa katıldıklarını açıkladı. 
IOC için Tüpraş'ın "jeopolitik öneminin yüksek olduğunu" kaydeden üst düzey yetkili, ihalede başarılı olurlarsa Avrupa'ya açılmak yanında Hazar petrollerine de ulaşma imk nına kavuşacaklarını vurguladı. IOC yetkilisi, Tüpraş'ın iç pazardaki hakim konumunun da önemini bildiklerini anlattı. 


</TEXT>
</DOC>
