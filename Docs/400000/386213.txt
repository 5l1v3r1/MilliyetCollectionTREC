<DOC>
<DOCNO> 386213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/ekonomi/eko04.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatilciler yurtdışını sanatçıya tercih etti 
</HEADLINE>
<TEXT>


18 aya kadar taksit imk nı, yurtiçi tatilinden yeni dönenleri bayramda yurtdışına yöneltti. 299 eurodan başlayan yurtdışı turlar, sanatçıların sahne aldığı yurtiçi otellerden daha fazla talep görüyor 

Dilek Taş 

Tur şirketlerinin '18 ay taksit' uygulaması Ramazan Bayramı'nda yurtdışı turlara ilgiyi artırdı. Tur şirketleri yurtdışı turlarında geçen yıla oranla yüzde 30 ile 50 arasında artış bekliyor. Bu beklentide fiyatlar da etkili oluyor. 299 euroya 484 YTL bile dört günlük tur var. Oysaki 'sanatçılı, konserli' yurtiçi tur fiyatları da 400 YTL'den başlıyor. 
Yurtdışında en çok tercih edilen yerler arasında Roma, Paris, Prag, Madrid, Barcelona, Budapeşte gibi Avrupa şehirleri geliyor. Bunun yanında turizmciler bu yıl Tunus ve Moskova turlarına da rağbet olduğunu belirtiyor. Tur şirketi yetkilileri kasım ayının Avrupa turları için en ideal ay olmasının fiyat avantajı ile biraraya gelince turlara olan talebi artırdığını söylüyor. 

299 euroya Prag turu 
Orta Avrupa ülkelerine tur düzenleyen Pronto Tour'un Satış Pazarlama Müdürü Sarp Özkar yurtdışı turlara talebi, 'Ekonominin istikrarı ve AB konusundaki olumlu gelişmeler'le açıklıyor. 
Bu bayramda tatilini yurtdışında geçirmek isteyen bir kişi 299 euroya Prag ya da Budapeşte'ye 320 euroya otobüsle Yunanistan'a, 369 euroya Venedik'e, 399 euroya Floransa'ya gidebiliyor. 

Kısa turlar gözde 
etstur Yurtdışı Turlar Müdürü İ. Cenk Okumuş tatilin kasım ayına denk gelmesinin yurtdışı turlar açısından avantaj olduğunu kaydetti. Okumuş, özellikle İtalya, İspanya, Çek Cumhuriyeti, Fransa ve Tunus turlarının satıldığını söyledi. 
Setur Yurtdışı Turlar Müdürü Ramela Avetyan ise 400 euroluk bir yurtdışı turunu yurtiçi bir tura tercih edildiğini kaydetti. Avetyan, özellikle charter seferli uçaklarla yapılan turların uygun fiyatları nedeniyle satıldığını söyledi. 

Tur fiyatları Yurtdışı turlar Prag 299 euro Pronto Tour Floransa 399 euro Pronto Tour Yunanistan 320 euro Setur Budapeşte 299 euro etstur Varşova 399 euro etstur Moskova 399 euro etstur Tunus 499 euro Setur 

Yurtiçi turlar Titanic Otel Ebru Gündeş - Özcan Deniz 950 YTL etstur Kervansaray Otel Nükhet Duru - Cenk Eren 850 YTL etstur Sungate Port Royal İbrahim Tatlıses - Petek Dinçöz 1020 YTL etstur Concorde Otel Emrah - Gülben Ergen 600 YTL Setur Silence Beach Sibel Can - Gülşen - Mehmet Ali Erbil 480 YTL Setur 
Üç gecelik taksitli fiyatlardır 


</TEXT>
</DOC>
