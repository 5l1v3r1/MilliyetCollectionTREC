<DOC>
<DOCNO> 359219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/spor/spo15.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
MyPa zirveyi bırakmaz 
</HEADLINE>
<TEXT>


Veikkausliiga'nın sürpriz lideri MyPa, 11 gün içindeki üst üste üçüncü iç saha maçında Kotkan'ı ağırlıyor. İlk 6 dışındaki takımlara evinde puan vermeyen MyPa, zirveyi bu maçta da bırakmayacaktır 


Son 8 maçında sadece 1 kez kazanabilen ve hızla dibe doğru yol alan Kotkan'ın lider MyPa karşısında tutunması zor. 

HJK Helsinki - Inter Turku 
HJK Helsinki 6 iç saha, Inter Turku da 5 deplasman maçında 3'er beraberlik almışlar. Ligin en az yenilen iki takımının mücadelesinde en muhtemel sonuç beraberlik gibi gözüküyor. 

RoPS Rovaniemi - Jaro 
Ligin dibindeki iki takımın da şiddetle puana ihtiyaçları var. Çok zor gol atan Jaro, kalesini kapatabilirse maçın en muhtemel sonucu gözüken 0-0 gerçek olabilir. 

KuPS - TP-47 Tornion 
8 puanının 7'sini deplasmanlarda toplayan Tornion'un, iç sahada bir kez kazanan Kuopion'a yenilmesi sürpriz olur. 

IFK - TPS Turku 
Mariehamn son 4 maçta sadece 1 puan alabildi. Ama TPS'nin deplasmanlarda henüz sevinebileceği tek bir golü var. Ev sahibi az farkla galibiyete yakın. 

RoPS Rovaniemi - FC Lahti 
Rovaniemi'nin dipten kurtulmak için tek şansı iç sahada bu tip maçları kazanmak. Deplasmanlarda başarısız olan Lahti, Rovaniemi'nin dişine göre bir rakip. 



</TEXT>
</DOC>
