<DOC>
<DOCNO> 359049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo16.html </URL>
<DATE> 2005/07/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Fenerbahçe, antrenmanda kondisyon çalışması ve çift kale maç yaptı 
</HEADLINE>
<TEXT>

     Fenerbahçe, yeni sezon hazırlıklarını Samandıra Tesisleri'nde yaptığı antrenmanla sürdürdü. 
     Teknik direktör Christoph Daum yönetiminde gerçekleştirilen ve yaklaşık 1.5 saat süren idmana kondisyon çalışması ile başlayan sarı-lacivertli futbolcular, daha sonra yan sahada istasyon çalışması yaptı. 
     Antrenmanın son bölümünde 3 gruba ayrılan futbolcular yarı sahada çift kale maç oynadı. Antrenmana henüz ülkesinden dönmeyen Alex, Almanya'dan bugün dönecek olan Servet ile sakatlıkları bulunan Anelka ve Semih katılmadı. 
     Bu arada sıcak hava, antrenmanda futbolcuları bir hayli etkiledi. Futbolcular her verilen arada su içerek, hararetlerini giderdiler. 
     Öğleden sonra salonda çalışacak olan sarı-lacivertliler, akşam da Samandıra Tesisleri'nde yeni sezon hazırlıklarını sürdürecek. 
     
</TEXT>
</DOC>
