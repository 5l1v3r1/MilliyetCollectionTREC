<DOC>
<DOCNO> 387747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur30.html </URL>
<DATE> 2005/10/18/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
ÖSYS Ek Yerleştirme programına 87 bin 211 aday yerleştirildi 
</HEADLINE>
<TEXT>

     ÖSYM 
2005 ÖSYS Ek Yerleştirme Sonuçları 
18 10 2005 
Numaranızı yazıp "Gönder"i tıklayınız. T.C. Kimlik Numarası 2005-ÖSYS yüksek öğretim programlarına ek yerleştirmeye 168 bin 77 adayın başvurduğu, adaylardan 87 bin 211’inin yükseköğretim programlarına yerleştirildiği bildirildi. ÖSYM’den yapılan yazılı açıklamaya göre, 2005-ÖSYS genel yerleştirme sırasında açık kalan, kaydolmama nedeniyle boş kalan ve genel yerleştirme sonrası yeni açılan yükseköğretim programlarının kontenjanlarına ek yerleştirme işlemleri tamamlandı. 2005-ÖSYS ek yerleştirmeye 168 bin 77 aday başvururken, adaylardan 87 bin 211’i boş kontenjanlara yerleştirildi. Devlet üniversitelerine ait meslek yüksek okullarına 32 bin 540, 4 ve daha fazla yıllık programlara 3 bin 556 olmak üzere 36 bin 96 öğrenci, vakıf üniversitelerine ait meslek yüksek okullarına 4 bin 518, 4 ve daha fazla yıllık programlara 2 bin 101 olmak üzere 6 bin 619, KKTC üniversitelerindeki meslek yüksek okullarına 249, 4 ve daha fazla yıllık programlara bin 485 olmak üzere bin 734, yurtdışındaki üniversitelere ait 4 ve daha fazla yıllık programlara ise 56 öğrenci yerleştirildi. Açıköğretim programlarında bulunan boş kontenjanlar ise meslek yüksek okullarına 13 bin 791 ve 4 ve daha fazla yıllık programlara da 28 bin 915 öğrenci yerleştirilerek dolduruldu. 2005-ÖSYS programlarına yapılan ek yerleştirme sonucunda 13 bin 943 meslek yüksek okulu ile 4 ve daha fazla yıllık 2 bin 620 yıllık program boş kaldı. Ek yerleştirme sınav sonuç belgeleri, adayların adreslerine 20 Ekim 2005 tarihinden itibaren postalanmaya başlanacak. Adaylar, 24-28 Ekim 2005 tarihleri arasında üniversitelere başvurarak kayıtlarını yaptırabilecekler. Ek yerleştirme sonuç belgesi 24 Ekim 2005 tarihine kadar ellerine geçmeyen adaylar, bu belgeyi üniversitelerine daha sonra teslim etmek şartıyla kayıt olabilecekler. Ayrıca, adaylar, ek yerleştirme sonuçlarını, "http www.osym.gov.tr" internet adresinden öğrenebilecekler. 
     
</TEXT>
</DOC>
