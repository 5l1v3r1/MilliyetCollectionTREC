<DOC>
<DOCNO> 370755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/ekonomi/eko08.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtdışı bankalara 27 milyar YTL yatırıldı 
</HEADLINE>
<TEXT>



Türkiye'de yerleşiklere ilişkin olarak bankaların yurtdışı şubelerinde 27 milyar YTL'ye yakın mevduat hesabı açıldı. Bu hesaplar yedi ayda 7 milyar YTL büyüdü. Yurtdışındaki şubelerin kredi ve mevduat olarak Türkiye'ye aktardıkları kaynaklar ise 28.6 milyar YTL oldu. 

7 milyar YTL büyüdü 
Merkez Bankası'nın verilerine göre, Türkiye'de yerleşikler adına bankaların yurtdışı şubelerinde açılan mevduat hesaplarının tutarı, 29 Temmuz itibariyle 26 milyar 824.5 milyon YTL olarak gerçekleşti. 
Bu hesaplarda, yılbaşından bu yana yüzde 35.2 oranında 6 milyar 983.4 milyon YTL'lik büyüme gözlendi. 
2004 sonu itibariyle bu şubelerde Türkiye'de yerleşiklere ilişkin olarak 19 milyar 841 milyon YTL'lik mevduat hesabı açılmıştı. Bankaların yurt dışı şubelerinde açılan mevduat hesaplarının 718 milyon YTL'si gerçek, 6 milyar 188.1 milyon YTL'si tüzel kişilere ait bulunuyor. 
Vatandaşın yurtdışı banka şubelerindeki mevduat hesapları, yılın ilk yedi ayında 416.9 milyon YTL azaldı. Tüzel kişilerin yurtdışındaki mevduat hesaplarında yedi ayda 2 milyar 349.4 milyon YTL'lik hızlı bir büyüme gözlendi. 


</TEXT>
</DOC>
