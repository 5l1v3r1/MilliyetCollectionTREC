<DOC>
<DOCNO> 385159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/ekonomi/aeko.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhafazak r residence 
</HEADLINE>
<TEXT>


Bugüne dek yaptığı konutlar, genellikle muhafazak r kesimlerden yoğun talep gören KİPTAŞ, bu kez residence lüks apartman inşa edecek. 27 katlı binada dairelerin metrekaresi bin 900 dolar olacak 

TEBERNÜŞ KİREÇCİ 

İstanbul Büyükşehir Belediyesi'nin konut üretim şirketi KİPTAŞ, ilk muhafazak r residence'ı lüks apartman inşa etmeye hazırlanıyor. 
Anadolu Yakası'nda Ümraniye'de Çekmeköy sapağında yer alan Yeşil Vadi Konakları'na inşa edilecek olan Yeşil Vadi Residence 750 metrekare taban oturumlu ve 27 katlı olacak. Toplam 129 dönüm arazi içerisinde yaklaşık 10 bin metrekarelik alanda inşa edilecek olan Yeşilvadi Residence'ın metrekaresi bin 900 dolara satılacak. KİPTAŞ projeden 35 - 40 milyon dolar ciro elde etmeyi planlıyor. 

'Parayı bastıran alır' 
KİPTAŞ Genel Müdürü İsmet Yıldırım, "Biz alacak olanlara alma diyemeyiz. Sağcılara, solculara, liberallere veya muhafazak rlara, 'alın' ya da 'almayın' diyemeyiz. Biz nihayetinde bir şirketiz. Böyle bir hakkımız yok. Parayı bastıran, satın alır. Bu proje residence fiyatları bazında incelendiğinde İstanbul'da şimdiye kadar satışa sunulan en ucuz residence olacak. Merkezi konumu da göz önünde bulundurulduğunda prim potansiyeli taşıyor" diye konuştu. 

Dubaililer Levent'e 'sarmal' kuleler yapacak FEHİM GENÇ 
Türkiye'de 5 milyar dolarlık gayrimenkul yatırımı yapmak için anlaşma imzalayan Dubai International Properties'in Levent'teki İETT garajına 'sarmal' biçimli iki kule inşa edeceği öğrenildi. Binalar residence daire, ofis, otel ve alışveriş merkezi katlarından oluşacak. Türkiye'nin en yüksek binası olması öngörülen projenin bir benzeri İsveç'in Malmö şehrinde yer alıyor. Mimar Santiago Calatrava'nın yaptığı 'Turning Torso - Dönen Vücut' adlı 190 metre yüksekliğinde 54 katlı olan ve kendi ekseninde 90 derece dönen bina, "Mimari ve statik formları altüst eden bir yapı" olarak tanımlanmıştı. 
Detayları 11 Ekim'de açıklanacak olan Levent'teki ikiz kulelerin de bu binaya benzediği kaydediliyor. Levent'teki projenin reklamlarında da koltuk, klavye, alışveriş paketi ve yemek servis tabağı 'bükülerek' binaların sarmal yapıda olduğuna gönderme yapılıyor. 


</TEXT>
</DOC>
