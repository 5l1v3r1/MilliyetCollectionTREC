<DOC>
<DOCNO> 358302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sondun40.html </URL>
<DATE> 2005/07/05/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Coca Cola geri döndü 
</HEADLINE>
<TEXT>

     BBC 

      İngiliz The Guardian'da bugün yayınlanan Irak'ta savaş haberinde patlayan toplar tüfekler yok reklam savaşı var 'Coca Cola, Bağdat'a vardı'. 
     Guardian, Coca Cola şirketinin neredeyse 40 yıllık bir aradan sonra Irak'a tekrar geri döndüğünü yazıyor. Şirket geçen hafta bir şişeleme firmasıyla ortaklık kurarak Irak'a adım atmış ve Pepsi'yle piyasa savaşını başlatmış bulunuyor. 
     Guardian hatırlatıyor 'Coca Cola, şirketin İsrail'le bağlantısını öne süren Arap Birliği'nin 1968 yılındaki boykot kararı ardından Irak'tan geri çekilmiş ve Orta Doğu'nun meşrubat piyasasını Pepsi'ye bırakıp gitmişti.' 
     
     Meşrubat vahası 
     Guardian, boykotun 1991 yılında kaldırılmasına karşın, yaptırım ve savaş yıllarının Coca Cola'yı bugüne değin Irak'tan uzak tuttuğunu yazıyor. 
     Peki bundan sonra Guardian'a göre, süregiden direnişin ikmal yollarını tehlikeye atmasına karşın, Irak'ın 26 milyonluk tüketici pazarı Coca Cola şirketi için çok kıymetli olabilir. 
     'Çünkü' diyor Guardian, 'hem insanı susatan bir iklimi, hem de alkol yasaklayan İslamcıların artan nüfuzu bir arada'... 
     
</TEXT>
</DOC>
