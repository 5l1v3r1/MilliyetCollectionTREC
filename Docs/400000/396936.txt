<DOC>
<DOCNO> 396936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yasam/ayas.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kar gidiyor hava ısınıyor 
</HEADLINE>
<TEXT>


Türkiye'nin bazı bölgeleri haftaya kar yağışı ve soğuk havayla girdi ancak yarından itibaren tüm yurtta sıcaklık hissedilir derecede artacak 

HABER MERKEZİ 

Şiddetli yağmur geliyor 
YURDUN birçok bölgesine yılın ilk karı düşerken, bugün etkili olacak kar yağışından sonra şiddetli yağmur geliyor. İstanbul, Ankara, İzmir, Antalya yarın ve perşembe günleri yağmur altında... Bugün Batı Karadeniz kıyıları, Anadolu'nun doğusu, Orta ve Doğu Karadeniz, Doğu Anadolu, Güneydoğu Anadolu'nun doğusu ve Adıyaman çevreleri ile akşam saatlerinden sonra Marmara'nın batısı ve Kıyı Ege'yi yağış bekliyor. 

Buzlanma uyarısı 
DOĞU Karadeniz kıyıları, Marmara'nın güneybatısıyla Kıyı Ege'de yağmur bekleniyor. Sabah saatlerinde de yurdun iç kesimlerinde sisle birlikte buzlanma ve don olayı gerçekleşecek. Hava sıcaklığı yurdun doğu kesimlerinde 3 - 5 derece azalacak, batı kesimlerinde biraz artacak. Yarından itibaren tüm yurtta sıcaklık hissedilir derecede artacak. Marmara, Batı Karadeniz ve Batı Akdeniz'in batısında da rüzg r kuvvetlenerek fırtınaya dönüşecek. 

İstanbul'a yılın ilk karı düştü 

İSTANBUL Milliyet 
HAVA sıcaklığının ani düşüşünün ardından İstanbul'a yılın ilk karı yağmaya başladı. İstanbul Meteoroloji Bölge Müdürü Mustafa Yıldırım, İstanbul'da bugün karın etkisini kaybedeceğine dikkat çekti ve "Sabah saatlerinde sis bekliyoruz. Yağış olmayacak. Yarından itibaren sıcaklık hissedilir derecede artacak" dedi. 


</TEXT>
</DOC>
