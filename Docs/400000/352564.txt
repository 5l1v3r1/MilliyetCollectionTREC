<DOC>
<DOCNO> 352564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/soneko27.html </URL>
<DATE> 2005/06/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Fon ve portföy yöneticileri toplanıyor... 
</HEADLINE>
<TEXT>

     Avrupa Yatırım Fonları ve Portföy Yöneticileri Birliği'nin EFAMA Genel Kurul Toplantısı, yarın İstanbul'da yapılacak. 
     Türkiye Kurumsal Yatırımcı Yöneticileri Derneği'nin TKYD ev sahipliğinde gerçekleştirilecek toplantıda, birliğin başkan ve başkan yardımcısı seçilecek. 
     Almanya, Avusturya, Belçika, Çek Cumhuriyeti, Danimarka, Finlandiya, Fransa, Hollanda, İrlanda, İspanya, İsveç, İsviçre, İtalya, Liechtenstein, Lüksemburg, Macaristan, Norveç, Polonya, Portekiz, Slovakya, Türkiye ve Yunanistan'da bulunan kurumsal yatırımcı birliklerini çatısında toplayan EFAMA, üye birlikleri aracılığıyla 900'den fazla kurumsal yatırımcı, 41 binden fazla yatırım fonu ve 5 trilyon avro civarında bir yatırım fonu portföy büyüklüğünü temsil ediyor. 
     
</TEXT>
</DOC>
