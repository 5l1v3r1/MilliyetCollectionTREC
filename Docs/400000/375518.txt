<DOC>
<DOCNO> 375518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yazar/asik.html </URL>
<DATE> 2005/09/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Danimarka'ya jest 
</HEADLINE>
<TEXT>


Danimarka muhabirimiz İrfan Kurtulmuş telefonda 
- Abi ben Danimarka Mmilli Takımı'yla İstanbul'a geldim... 
- Hoş geldin İrfan... 
- Danimarkalılarla birlikte Swissotel'de kalıyorum. Burada çok tatsız bir şey oldu, onu anlatmak istiyorum... 
Anlatıyor... Danimarka Futbol Federasyonunda görevli iki hanım Sussane Aabo ve Dorthe Pederssen, önceki gün Kapalıçarşı'da alışveriş yaptıktan sonra taksi tutup Swissotel'e geliyorlar. Şoför, bugün maç var, orası kalabalık, diyerek hanımları otele 200 metre mesafede indiriyor. Hanımlar 50 YTL çıkarıyorlar. "Yetmez, daha" diyor şoför. Hanımlar biraz da korkuyor. Üç tane 50'liklerini 150 YTL alıyor şoför. Üstüne 2 adet 1 milyon liralık, bir de demir 50 kuruş veriyor... Aynı gün bir başka taksi macerası daha yaşıyorlar... Bu defa şoför kapıları kilitliyor, hareket etmiyor, hanımların bacaklarını seyre koyuluyor. Kadınlar telefonla bir Türk arkadaşlarını arıyorlar. O zaman korkuyor, kadınları salıveriyor. Danimarka heyeti maçtan çok bu olayları konuşuyormuş dün... 
Bu taksi düzeni vatandaşa verdiği zarar bir yana yabancıların gözünde Türkiye'yi rezil ediyor. Turist kılığında birkaç polisin yapacağı denetim çok şeyi düzeltebilir. Ne var ki kentin valisi ve emniyet müdürü bu konuyla ilgilenmiyor. Yazık oluyor. 

Dışişleri Bakanı Gül, "AB yeni koşullar getirirse çeker gideriz" demiş. 
Avrupalılar telaşlanmıştır, arkamızdan "Kıbrıs'ı vermeden nereye " diye seslenebilirler. 
Haldun Ertem 

Neden atıcı yok Silaha en meraklı milletlerden biriyiz... En küçük olayda silaha sarılırız... Olur olmaz yerlerde ateş ederiz. Ülkemizde her 5 kişiden birinin cebinde silah olduğu söyleniyor. Bir dostumuz soruyor 
- Buna rağmen neden Dünya Atıcılık Şampiyonaları'nda dereceye giren bir Türk atıcısı yok 
Bir başka dostumuz yanıt veriyor 
- Bırak hedefi vurmayı... Halkımız havayı bile vuramıyor. Havaya atıyor, kurşun gidip insanı buluyor. 
Aslında belki de en zor olanı başarıyoruz Havaya ateş edip yerdeki insanı vurmak en zor şey değil mi 

Bizi sıkanları affedebiliriz, bizi sıkıcı bulanları asla... 
Rochefoucault 

Tekirdağ yolunda Bir dostumuz önceki gün geçtiği İstanbul - Tekirdağ - Çanakkale yolunu anlatıyor "TEM'den ayrıldıktan sonra Şarköy sapağına kadar, yani yaklaşık 200 km bir tek trafik levhası bile görmedim. Yolda gidiyorsunuz ama önünüzde hangi il- ilçe var, varacağınız yere kaç km kaldı, bilmiyorsunuz. Tekirdağ'a yaklaşırken sorun çözüldü. Meşhur Köfteci Ali Usta neredeyse 2-3 km'de bir Tekirdağ'a kaç km kaldığını belirten tabela koymuştu. Karayolları İdaresi, Köfteci Ali Usta kadar olamamıştı. 

Cami avlusunda İstanbul Fatih Camii'nin avlusunda cuma günü öğle vakti kadınlı - erkekli 500 kişilik bir grup toplanıyor... Hizb - ut Tahrir pankartı açılıyor. Grubun lideri Atatürk'e "mücrim", Cumhuriyet'e "kıytırık" gibi sıfatlarla sövüyor. Hilafetin geri gelmesini istiyor. Grup sık sık tekbir getirip hilafetin kaldırılmasını protesto ediyor. O sırada polisler olayı cami dışından izliyor. Gerisini gazetelerden okuyalım 
"Daha sonra avludan çıkan grup slogan atıp yürüdü. Zam isteyen memura gaz sıkan, Kadınlar Günü'nde eylem yapan kadınları coptan geçiren polis, bu izinsiz eylemi seyretmekle yetindi. Atatürk'e hakaret ederek açıkça suç işleyen grup lideri elini kolunu sallayarak gitti..." 
Polis görevini yapmamış. Polis müdürleri kanunsuz olaya göz yummuş... 
Peki bütün sorumluluk onların mı Yoksa polis neye müdahale edip neye etmeyeceği konusunda tembihli mi Siz bu tür olaylara iktidar ve hükümetten tepki geldiğini görüyor musunuz Eğer siyasi irade çeşitli zaman ve yerlerde laikliğe başkaldırıyı umursamaz hatta destekler tavır alıyorsa, polis bu tür olaylara müdahale etmekte tereddüt etmez mi 
Bu arada AB'ye giriş sürecinin ülkeyi demokratlaştıracağını sananların kulağı çınlasın. Tam tersine, irtica AB şemsiyesi altında daha hızlı serpilip gürbüzleşiyor. İşte misali yukarıda... 

Başbakan geldi Karşılama genelgesi değiştirildi... Başbakan Erdoğan, yurtiçi gezilerde bundan böyle hükümet binası önünde değil, il sınırında mülki amirlerce karşılanacak. Eskişehirli dostumuz Tarık Erden küçük bir hesap yapıyor 
"Eskişehir'in Ankara il sınırı yaklaşık 120 km... Karşılamaya yalnızca vali, 3 belediye başkanı, emniyet müdürü, il jandarma komutanı gitseler... 6 araç eder... Birer tane de koruma araçları olsa 12 araç. Karşılama git gel 240 km... Yolcu ederken de 240, etti 480 km... 12 aracın benzin masrafını kabaca hesaplıyorum. 1.5 milyar lira ediyor... Mülki amirlerin kaybettikleri vakit cabası... Ne diyelim... Vatana millete hayırlı olsun... 



</TEXT>
</DOC>
