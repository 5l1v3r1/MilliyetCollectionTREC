<DOC>
<DOCNO> 396091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo06.html </URL>
<DATE> 2005/11/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hakan Şükür Biraz düşündükten sonra bırakabilirim... 
</HEADLINE>
<TEXT>

     İsviçre maçı sonrası milli takımdan ayrılacağı sinyallerini veren Hakan, 'Sağlıklı bir şekilde düşündükten sonra bırakabilirim' dedi. 
     
     Biraz kafamı dinleyeceğim’ 
     Tarihi İsviçre maçı sonrası A Milli Takım’la yollarını ayırabileceğini ima eden Hakan Şükür, kararını önümüzdeki günlerde vereceğini söyledi. Sakatlığı nedeniyle sağ dizinden MR çektiren golcü futbolcu, Maç sonrasında, takım arkadaşlarımdan helallik istedim. Çünkü benim büyük başarılar elde etmemde payları olmuştur'' dedi. Şükür, Ay-Yıldızlı formaya veda edip etmeme kararını henüz vermediğini söyleyerek, şöyle devam etti Milli takım bırakılmaz. Ülkemiz Ben Milli takımı bırakıyorum’ sözlerini kaldıracak bir yapıya sahip değil. Biraz kafamı dinleyip, önümüzdeki günlerde sağlıklı bir karar vereceğim.'' 
     
     H l tartışılıyorum’ 
     Maçta yaşanan olaylarla ilgili görüşlerini de aktaran Hakan, İsviçre kombine olarak olayları provoke etti. Basınları Türkiye’ye hakaret etti. Futbolcuları bizim yedek kulübemize küfür yağdırdı. Futbol dışı herşeyi sergilediler. Ayrıca verilmeyen bir penaltımız var. Hakem çaldığı düdüklerle bizi İsviçre ceza alanına yaklaştırmadı. Bize yapılan büyük bir yanlış var'' dedi. Türk basınının iki maç arasındaki dört günlük süreyi iyi değerlendiremediğini ileri süren Şükür, Benim bu forma altında neler yaptığım ortada. Şans verildiği zaman elimden geleni yapan biriyim. H l tartışılmam, beni olumsuz etkiliyor'' diye konuştu. 
     
     Bizi yerden yere vuruyorlar’ 
     Galatasaray’da oynamanın dezavantaj olduğunu da iddia eden Hakan Şükür, sözlerini şöyle noktaladı Bu kadar önemli başarılara imza atmış bir takımı yerden yere vuruyorlar. Galatasaray’ı kıskananlar çok. Beni ve takımımı yıpratmak için uğraş veren bir kitle var. Bunlara karşı mücadele etmek oldukça güç. Bir yerde taraftarlar da etkileniyor. Bugüne kadar arkadaşlarımın, ailemin ve hocalarımın desteği ile buraya geldim. Bundan sonra da iyi şeyler yapacağım. Önümüzdeki hafta oynanacak Fenerbahçe derbisi de çok zor geçecek. Bu maçı kazanıp, devreyi lider bitirmek istiyoruz.'' 
     
     Milli Takım serüveni 
     
     102 maç, 46 gol 
     
     İlk maçı 
     25 Mart 1992. 
     Lüksemburg-Türkiye 2-3 Özel maç . 
     
     İlk golü 
     8 Nisan 1992. 
     Türkiye-Danimarka 2-1 dk.87 Özel maç . 
     
     İlk resmi maçı 
     23 Eylül 1992. 
     Polonya-Türkiye 1-0 94 Dünya Kupası Grup Eleme . 
     
     İlk resmi golü 
     28 Ekim 1992. 
     Türkiye-San Marino 4-1 dk.38 ve 88 . 
     94 Dünya Kupası Grup Eleme . 
     
     Son golü 
     18 Ağustos 2004. 
     Türkiye-Belarus 1-2 dk.13 Özel maç . 
     
</TEXT>
</DOC>
