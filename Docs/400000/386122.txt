<DOC>
<DOCNO> 386122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo17.html </URL>
<DATE> 2005/10/12/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Kayseri Erciyesspor, Galatasaray'ı bekliyor 
</HEADLINE>
<TEXT>

     Kayseri Erciyesspor Kulübü Başkanı Enver Kemaloğlu, Galatasaray ile yapacakları maçtan 3 puan almayı hedeflediklerini belirterek, ''Futbolcuların hırsı, bizleri umutlandırıyor'' dedi. 
     Enver Kemaloğlu, maç hazırlıklarını sürdüren Kayseri Erciyesspor'un taraftar desteğiyle Galatasaray'dan puan alacağına inandıklarını belirterek, şunları söyledi 
     ''Sivasspor maçında sakatlanan Agali, koşu yaparak bu maça hazırlanıyor. Agali, Galatasaray karşısında oynayamayacak olursa bizim için önemli bir eksik değil. Kadro sıkıntımız yok. Futbolcuların hırsı, bizleri umutlandırıyor. Aldığımız başarılı sonuçların tesadüf olmadığını göstereceğiz.'' Kemaloğlu, Galatasaray taraftarları için de 6 bin kişilik yer ayırdıklarını belirterek, ''Kale arkasının Erciyes bölümünü Galatasaray taraftarları için ayırdık. Giriş ücretleri de açık trübün 20 YTL, kale arkası 10 YTL olarak belirlendi. Dostça bir maç olacak. Hedefimiz 3 puan'' diye konuştu. 
     
</TEXT>
</DOC>
