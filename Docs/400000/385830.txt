<DOC>
<DOCNO> 385830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo02.html </URL>
<DATE> 2005/10/11/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Altay'da teknik direktör arayışları 
</HEADLINE>
<TEXT>

     Teknik Direktör Ercan Ertemçöz ile sözleşmesini fesheden İkinci Futbol Ligi A Kategorisi ekibi Altay'da teknik direktörlük için Feyyaz Uçar'ın adı geçiyor. 
     Kulüp Başkanı Mehmet Erdoğan, Ertemçöz ile yolların ayrılması konusunun iki haftadır gündemde bulunduğunu belirtti. 
     Ertemçöz'ün takımı iyi bir yere getirdiğini, ancak Yönetim Kurulu'nda böyle bir karar alınmasının uygun bulunduğunu anlatan Erdoğan, ''Hedefe giden bir takım olarak teknik direktörümüzü vakit geçirmeden belirlemeliyiz'' dedi. 
     Siyah-beyazlı yöneticilerin takımın başına Malatyaspor'dan ayrılan Feyyaz Uçar'ı getirmeyi düşündüğü öğrenildi. 
     Geçen sezon Karşıyaka'yı çalıştıran Feyyaz Uçar'ın ani bir kararla yeşil-kırmızılı takımdan ayrılarak, Malatyaspor'a gitmesi İzmir'de tepkilere yol açmıştı. 
     
</TEXT>
</DOC>
