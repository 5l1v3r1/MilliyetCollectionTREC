<DOC>
<DOCNO> 397650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy06.html </URL>
<DATE> 2005/11/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
DYP'den "şarkılar" dinleyeceksiniz 
</HEADLINE>
<TEXT>

     Doğru Yol Partisi DYP , bir ilke imza atarak Türk Sanat Müziği Korosu kuruyor. 
     DYP Ankara İl Başkanlığı bünyesinde oluşturulacak korunun yeni yılla birlikte faaliyete geçmesi bekleniyor. 
     TRT Ankara Radyosu emekli sanatçılarından Yüksel Bozbay yönetiminde kurulacak DYP TSM korosunun 40’a yakın profesyonel ve amatör sanatçıdan oluşması bekleniyor. 
     DYP Ankara İl Başkanı Bülent Kuşoğlu, koro kurma amaçlarını "Biz kültür milliyetçisi bir partiyiz" sözleriyle dile getirdi. 
     Kuşoğlu, ANKA’ya, "İçinde yaşadığımız toplumda bu tür ihtiyaçlar artıyor" derken, resim sergisi de açacaklarını vurguladı. Kuşoğlu, sanata ağırlık veren çalışmalar yaptıklarını kaydetti. 
     Kuşoğlu, "TSM koromuz ’Beraber yürüdük biz bu yollarda’ yerine ’Yolun sonu görünüyor’ şarkısını söyleyecek" diyerek Başbakan Recep Tayyip Erdoğan’a ve AKP’ye taş attı. 
     Koro için başvuruların ise 15 Aralık’a kadar yapılabileceği belirtildi. 
     
</TEXT>
</DOC>
