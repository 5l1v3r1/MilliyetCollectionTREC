<DOC>
<DOCNO> 353097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas11.html </URL>
<DATE> 2005/06/17/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Asansörlü musalla taşı 
</HEADLINE>
<TEXT>

     Ercan YILDIZ DHA 

DÜZCE’de cenaze namazı kılmak için avlusu bulunmayan camide ilginç bir sistem geliştirildi. Caminin dışına yapılan asansörle tabun mihrap yanındaki pencere hizasına çıkartılırken, imam ve cemaat caminin içinden cenaze namazını kılıyor. 
     Düzce merkeze bağlı Aydınpınar Köyü Camii’nde cenaze namazı kılmak için avlunun bulunmaması üzerine çare aranmaya başlandı. Aydınpınar Köyü Camii Derneği, cemaatten gelen istek üzerine cenazenin asansöre konularak, cami dışyından mihrap yanındaki pencere hizasına çıkarılmasını, cenaze namazının da içeride kılınmasını istedi. 
     Bunun üzerine Düzce’de yük asansörleri yapan Lütfi Şimşek’ten tabutun konulacağı bir asansör yapması istenildi. Musalla taşı görevi yapmak üzere hazırlanan asansör caminin kıbleye bakan kısmına monte edildi. Lütfi Şimşek asansörün 17 milyar liraya mal olduğunu belirterek, Caminin dışarısına monte edilen yük asansörüne konulan cenaze, hocanın namaz kıldığı mihrabın bulunduğu kısımın yanındaki pencere önüne çıkarılıyor. Camlar açılarak cemaatin cenazeyi görmesi sağlanıyor. Böylelikle cemaat cenaze namazını içeride kılıyor. 3 cenazenin sığabildiği asansör 2.5 ton ağırlığı kaldırabiliyor'' dedi. 
     Aydınpınar Köyü Camii Derneği yetkilileri ise, Bizim cenazelerimiz kalabalık oluyor. Avlunun da yeterli olmaması nedeniyle böyle bir karar aldık. Bundan sonra cemaatimiz içeride cenaze namazını kılacak'' dedi. 
     
</TEXT>
</DOC>
