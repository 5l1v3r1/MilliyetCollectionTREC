<DOC>
<DOCNO> 387837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/spor/spo02.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gerekeni yapacağız' 
</HEADLINE>
<TEXT>


YUSUF KOBAL 


Fenerbahçe Teknik Direktörü Daum, Schalke maçı için iddialı açıklamalar yaptı. Alman hoca, "Grubumuz dengeli ama güçlü ekiplerden oluşuyor. Favori Milan. Biz de ikincilik için mücadele ediyoruz. Geçen sezon topladığımız 9 puan ikinci tur için yetmedi ama bu sene aynı puan ile gruptan çıkabiliriz. Bu tip maçlarda detaylar önemlidir. Galip gelerek deplasmandaki maçta onların üzerindeki baskıyı artırmayı amaçlıyoruz. Schalke'den dört veya altı puan almaya çalışacağız. PSV maçındaki futbolu sahaya yansıtırsak istediğimizi elde ederiz" dedi. 
Avrupa seviyesine gelmek ve büyük kulüplerle boy ölçüşmek hedefini taşıdıklarını söyleyen Daum, "Schalke'yi iyi inceledik. Oturmuş bir kadroları var. Onları kesinlikle küçümsemiyoruz. Ancak neler yapmamız gerektiğini biliyoruz. Son haftaların başarılı takımı ile sahaya çıkacağız. Tuncay hazır değil. İki yıldır Fenerbahçe ile bir oluşum ve gelişim içindeyiz. 100. yılda Fenerbahçe'nin Şampiyonlar Ligi'nden birinci olarak çıkacak güce sahip olması için uğraşacağız. Bu kulübü layık olduğu yere getirmek istiyoruz" diye konuştu. 

Serkan oynuyor 

HÜSEYİN YAVUZ 

Ankaragücü maçında sakatlanan Fenerbahçe'nin genç savunma oyuncusu Serkan Balcı'nın iyi durumda olduğu ve PSV'ye karşı forma giyebileceği öğrenildi. Sarı - lacivertli ekibin dün yaptığı son çalışmaya katılan Serkan çift kalede de yer aldı. Teknik Direktör Daum taktik ağırlıklı bir program uygularken, çalışma sonrası Schalke'nin maç kasetlerini bir kez daha izlettirdi. 

Açgözlü Schalke 

Teknik Direktör Rangnick, bir puanın mantıklı olmadığını söyledi, "Kazanmamız şart. Fenerbahçe hakkında bilmemiz gereken bilgilere sahibiz" diye konuştu 

Schalke Teknik Direktörü Ralf Rangnick, Fenerbahçe'yi çok iyi etüt ettiklerini söyledi. 
Sarı - lacivertli ekibin dört maçını canlı izlediklerini dile getiren Rangnick, "Şu an için Fenerbahçe'nin artı ve eksi yönlerinden bahsetmek istemiyorum. Ama bilmemiz gerekenleri biz biliyoruz. Fenerbahçe karşısında bir puan için mücadele etmemiz mantıklı olmaz. Mutlaka kazanmamız gerekiyor" dedi. 
Schalke'nin hocası, Hamit'in satılık olmadığını da belirtti, "Kendisinden çok memnunum. Kimseye vermeyi düşünmüyorum" yorumunu yaptı. 
Hamit Altıntop ise "Fenerbahçe'ye karşı oynayacak olmaktan ötürü heyecanlıyım. Rakibimizin Alex ve Anelka gibi starları var ama biz kendi oyunumuza bakacağız" ifadelerini kullandı. 

FENERBAHÇE 
Volkan 
Serkan 
Önder 
Luciano 
Ümit 
Appiah 
Selçuk 
Aurelio 
Alex 
Nobre 
Anelka 

SCHALKE 04 
Rost 
Bordon 
Rodriguez 
Rafinha 
Krstajic 
Poulsen 
Kobiashvili 
Hamit 
Lincoln 
Larsen 
Kuranyi 

STAT Şükrü Saracoğlu 
HAKEM Alain Hamer Lüksemburg 
TV Star TV - Naklen 

Şansı tutmuyor 

Fenerbahçe Alman takımlarıyla yaptığı altı maçı da kazanamadı. Sarı - lacivertliler, 1961 - 1962'de Şampiyon Kulüpler Kupası'nda Nurnberg'e 2-1 ve 1-0, 1970 - 71'de aynı kupada Carl Zeiss Jena'ya 4-0 ve 1-0, 2001 - 2002'de ise Şampiyonlar Ligi'nde B.Leverkusen'e iki maçta da 2-1'lik skorlarla mağlup oldu. 

Milan-PSV 

Diğer karşılaşmada Milan ile PSV Eindhoven karşı karşıya gelecek. Milano'daki mücadelede lider Milan, geçen yıl yarı finalde elediği ve Fenerbahçe deplasmanından da yara alan PSV'yi konuk edecek. 21.45'teki maçı Avusturyalı Plautz yönetecek. 

115. randevu ORGANİZASYON O G B M UEFA Kup. 46 15 7 24 Şam.Kup. 33 9 4 20 Şam.L.Ö.E. 6 2 2 2 Şam.Ligi 20 6 1 13 Kupa Gal. 9 3 1 5 Toplam 114 35 15 64 

E GRUBU O G B M A Y P Milan 2 2 0 0 5 3 4 Fenerbahçe 2 1 0 1 4 3 3 PSV 2 1 0 1 1 3 3 Schalke 2 0 1 1 2 3 1 

ŞAMPİYONLAR LİGİ'NDE BUGÜN 

A GRUBU O G B M A Y P B.Münih 3 3 0 0 4 1 9 Juventus 3 2 0 1 6 3 6 C.Brugge 3 1 0 2 2 3 3 R.Vienna 3 0 0 3 0 5 0 
SONUÇLAR B.Münih - Juventus 2-1, R.Vienna - C.Brugge 0-1 

B GRUBU O G B M A Y P Arsenal 3 3 0 0 6 2 9 Ajax 3 1 1 1 4 3 4 Thun 3 1 0 2 2 4 3 S.Prag 3 0 1 2 1 4 1 
SONUÇLAR Ajax - Thun 2-0, Sparta Prag - Arsenal 0-2 

C GRUBU O G B M A Y P Barcelona 3 2 1 0 6 1 7 Udinese 3 1 1 1 5 5 4 Panathinaikos 3 1 1 1 2 4 4 W.Bremen 3 0 1 2 2 5 1 
SONUÇLAR Panathinaikos - Barcelona 0 - 0, Udinesse - W.Bremen 1-1 

D GRUBU O G B M A Y P M.United 3 1 2 0 2 1 5 Benfica 3 1 1 1 3 3 4 Villarreal 3 0 3 0 1 1 3 Lille 3 0 2 1 0 1 2 
SONUÇLAR M.United - Lille 0-0, Villarreal - Benfica 1-1 

F GRUBU O G B M A Y P O.Lyon 2 2 0 0 4 0 6 Rosenborg 2 1 0 1 3 2 3 R. Madrid 2 1 0 1 2 4 3 Olympiakos 2 0 0 2 2 5 0 
PROGRAM O.Lyon - Olympiakos, R.Madrid - Rosenborg 

G GRUBU O G B M A Y P Liverpool 2 1 1 0 2 1 4 Chelsea 2 1 1 0 1 0 4 R. Betis 2 1 0 1 2 2 3 Anderlecht 2 0 0 2 0 2 0 
PROGRAM Anderlecht-Liverpool, Chelsea - R.Betis 

H GRUBU O G B M A Y P Inter 2 2 0 0 2 0 6 G.Rangers 2 1 0 1 3 3 3 Artmedia 2 1 0 1 3 3 3 Porto 2 0 0 2 4 6 0 
PROGRAM Porto - Inter, G.Rangers - Artmedia 


</TEXT>
</DOC>
