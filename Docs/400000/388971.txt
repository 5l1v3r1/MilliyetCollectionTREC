<DOC>
<DOCNO> 388971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sondun02.html </URL>
<DATE> 2005/10/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Nijerya'da kaybolan uçak düştü, kurtulanlar var 
</HEADLINE>
<TEXT>

     Lagos kentinden havalandıktan kısa süre sonra radardan kaybolan Nijerya yolcu uçağının düştüğü açıklandı. 
     Nijerya devlet radyosu, 116 kişi taşıyan Boeing 737-200 tipi yolcu uçağında birkaç üst düzey yetkilinin de bulunduğunu bildirdi. 
     
     KAZADAN KURTULANLAR VAR 

     Uçak kazasından kurtulanlar olduğu bildirildi. 
     Oyo eyaleti sözcüsü, Lagos kentinden havalandıktan kısa bir süre sonra düşen uçaktan yaklaşık 50 kişinin kurtulduğunu söyledi. 
     Sözcü, "Kurtulanlar var. Bu yüzden acil yardım ekiplerini bölgeye gönderdik" dedi. 
     
     ENKAZI BULUNDU 

     Nijerya yolcu uçağının düştüğü yer saptandı. 
     Polis yetkilileri, uçağın, Lagos yakınlarındaki Oyo'da düştüğünü, kazadan kurtulan olup olmadığının henüz bilinmediğini söylediler Bellview havayollarına ait uçakla dün TSİ 23.45'de, başkent Abuja'ya havalanmasından 5 dakika sonra irtibat kesilmiş, uçağın pilotunun, kalkıştan kısa süre sonra uçakta teknik bir arıza olduğunu belirten çağrı gönderdiği belirtilmişti. 
     
</TEXT>
</DOC>
