<DOC>
<DOCNO> 389954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur58.html </URL>
<DATE> 2005/10/26/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
PTT'den bayram önlemleri 
</HEADLINE>
<TEXT>

     PTT Genel Müdürlüğü'nün, Ramazan Bayramı'nda tebrik ve gönderilerin zamanında alıcılara ulaştırılabilmesi için önlemler aldığı bildirildi. 
     Genel müdürlükten yapılan yazılı açıklamada, bayram nedeniyle posta trafiğinin artabileceği belirtildi ve posta trafiğine kolaylık sağlamak üzere vatandaşların da bazı hususlara dikkat etmesi gerektiği kaydedildi. 
     Tebriklerin önceden postaya verilmesi istenilen açıklamaya göre, zarf içinde gönderilen tebrik kartlarının ağızlarının kapatılmaması, postaya verilen tüm gönderilere posta kodunun yazılması gerekiyor. 
     Çok sayıda tebrik gönderen kişi ve kuruluşların, tebriklerini ücret alma makinası bulunan gişelere vermeleri istenilen açıklamada, şunlar kaydedildi 
     ''Gişelerde satılan pul baskılı tebrik zarfları ile resimli kartlar tercih edilmeli, gönderici ve alıcı adresleri tam, doğru ve okunaklı yazılmalı, çok miktarda tebrik gönderen firma ve kuruluşlar ücret ödeme makinalarından geçirdikleri gönderilerini il bazında ayrılmış, bağlanmış ve üzerine etiket yazılmış olarak postaya vermeli, hediyelik eşya ve paketlerin gönderilmesinde APG servisleri, Ankara, İstanbul, İzmir, Bursa, Kocaeli, Konya illerinde münhasıran kapıdan kapıya teslim ALO 169 hizmetleri tercih edilmeli, posta ile gönderilecek hediyelik eşyaların ambalajlarının sağlam yapılması ve bunun için gerekli olan posta gişelerinde ucuz fiyatla satılan koli yollama kutu ve torbalarından istifade edilmeli.'' 
     
</TEXT>
</DOC>
