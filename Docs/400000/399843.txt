<DOC>
<DOCNO> 399843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/spor/spo08.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker'e şok final 69-85 
</HEADLINE>
<TEXT>


Turuncu - yeşilliler, Euroleague C Grubu'ndaki beşinci maçında, galibiyeti bulunmayan Partizan'a son çeyrekte teslim oldu, Sırbistan Karadağ ekibinden 16 sayı fark yiyen temsilcimiz dördüncü yenilgisini aldı 


Ülkerspor, Euroleague C Grubu'ndaki kötü gidişine Partizan deplasmanında da 'dur' diyemedi, üçüncü çeyrekte yakaladığı dokuz sayılık avantajını koruyamadı, son periyotta teslim bayrağını çekti 85 - 69 
Başa baş geçen ilk yarıyı 53 - 51 önde kapayan, ikinci devrenin hemen başında İbrahim ve Ömer'in sayılarıyla dokuz sayılık üstünlük yakalayan turuncu - yeşilliler, 25. dakikadan sonra durdu. 
Alan savunmasına karşı hücumda organize olamayan, peş peşe top kayıplarıyla rakibine fast-break şansı tanıyan Ülkerspor, 53 - 51 önde girdiği son periyotta iyice oyundan düşerek, üstünlüğü rakibine kaptırdı. 
Milojevic, Loncar ve Perovic'in pota altından üst üste ürettiği sayılara karşı çaresiz kalan ve oyundan iyice kopan turuncu-yeşilliler, henüz grupta galibiyeti bulunmayan rakibine karşı sahadan 16 sayı farkla mağlup ayrıldı 85 - 69 

Maçın karnesi 
HAKEMLER Stelios Koukoulekidis Yunanistan , Luciano Tola İtalya , Spiros Gontas Yunanistan 
PARTİZAN Bogdanovic 4 3, Loncar 9 21, Perovic 7 12, Milojevic 9 20, Brown 6 7, Pekovic 7 11, Tripkovic 3 , Suput 6 7, Bakic 4 2, Velickovic 4 2 
ÜLKERSPOR Stefanov 6 14, Pasalic 4 4, İbrahim 7 19, Trepagnier 4 4, Haislip 4 4, Mirsad 5 6, Ömer 7 14, Cüneyt 3 1, Oğuz 4 3 
1.PERİYOT 19 - 19, 2.PERİYOT 19 - 23 Ülker , DEVRE 38 - 42 Ülker , 3.PERİYOT 13 - 11 Partizan , 4.PERİYOT 34 - 16 Partizan , MAÇ SKORU 85 - 69 Partizan 
ÜÇ SAYI İbrahim 4 , Loncar 3 , Stefanov, Ömer 2 , Trepagnier, Bogdanovic 1 


</TEXT>
</DOC>
