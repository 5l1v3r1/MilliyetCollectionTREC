<DOC>
<DOCNO> 393391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko29.html </URL>
<DATE> 2005/11/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ekim'de 8 banka kredi kartı faizini indirdi 
</HEADLINE>
<TEXT>

     Türkiye’de Ekim ayında 8 banka, kredi kartı faizini indirirken, 2 banka faiz artırdı. 
     Bankacılık Düzenleme ve Denetleme Kurumu BDDK verilerine göre, 11 banka ise Ekim ayında bir önceki aya göre kredi kartlarına 
     uyguladığı faiz oranlarında bir değişikliğe gitmedi. 
     BDDK, 31 Aralık 2005 tarihi itibarıyla 22 bankanın, kredi kartına uyguladığı faiz oranlarını açıkladı. 
     Verilere göre, 22 bankanın kredi kartlarına uyguladığı faiz oranları yüzde 2.75 ile yüzde 7.15, yıllık bileşik faiz oranı da yüzde 38.5 ile yüzde 129 arasında değişiklik gösteriyor. 
     Eylül ayı sonu itibarıyla 21 bankanın kredi kartlarına uyguladığı aylık faiz oranı yüzde 3.75- 7.27, yıllık bileşik faiz oranı da yüzde 55.5-132.1 arasında seyrediyordu. 
     Ekim ayı sonu itibarı ile 8 bankanın kredi kartlarında yaptığı indirimin ardından söz konusu ayda aylık ortalama kart faizinin ağırlıklı ortalaması yüzde 5.82’den yüzde 5.50’ye, aritmetik ortalaması da yüzde 5.54’den yüzde 5.14’e indi. 
     Söz konusu ayda yıllık bileşik ortalama kart faizinin ağırlıklı ortalaması yüzde 97.7’den yüzde 91’e, aritmetik ortalaması da yüzde 91’den yüzde 82.5’e geriledi. 
     
</TEXT>
</DOC>
