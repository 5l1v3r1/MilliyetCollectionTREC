<DOC>
<DOCNO> 356218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko22.html </URL>
<DATE> 2005/06/28/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
OECD Türkiye işsizlikte beşinci 
</HEADLINE>
<TEXT>

     Ekonomik İşbirliği ve Kalkınma Örgütü’nün OECD 
     istihdama ilişkin 2005 yılı raporuna göre, Türkiye yüzde 10.2’yle, OECD ülkeleri arasında, Polonya, Slovakya İspanya ve Yunanistan’dan sonra beşinci yüksek işsizlik oranına sahip ülkesi konumunda bulunuyor. Türkiye ekonomisinin bu yıl yüzde 6.3, gelecek yıl da yüzde 6.1 büyüyeceğini öngören OECD buna karşın işsizlik oranında artışın devam ederek bu yıl yüzde 10.4’e, gelecek yıl da yüzde 10.5’e çıkacağını, böylece işsiz sayısının 2 milyon 600 bine ulaşacağını tahm etti. OECD’nin "İstihdamın Genel Görünümü 2005" raporunda, 1992-2002 yıllarında Türkiye’de ortalama yüzde 1.1 olan işgücü artışına karşılık istihdam artışının yüzde 0.9’da kaldığı belirtildi. Rapora göre istihdamın bu yıl yüzde 1.5, gelecek yıl da yüzde 1.7 oranında artması öngörülüyor. Buna karşın işgücündeki artışın bu yıl ve gelecek yıl yüzde 1.8 düzeyinde gerçekleşeceği tahmin ediliyor. 
     
     İŞSİZ SAYISI 2 MİLYON 600 BİNE YÜKSELECEK 
     Raporda, 1992-2002 ortalamasında yüzde 7.7 olan Türkiye’nin işsizlik oranının, 2003 yılında yüzde 10.3, 2004 yılında yüzde 10.2 olduğu belirtilirken, bu yıl bu oranın yüzde 10.4’e, gelecek yıl da yüzde 10.5’e çıkacağı öngörüldü. 
     Bu projeksiyona göre 1992-2002 ortalamasında 1 milyon 800 bin, 2003 ve 2004 yılında 2 milyon 500 bin olan işsiz sayısı, bu 
     yıl ve gelecek yıl ise ortalama 2 milyon 600 bine yükselecek. 
     Rapora göre 2003 yılı itibarıyla OECD ülkelerinde toplam 509 milyon 91 bin olan istihdamda Türkiye’nin yüzde 4.25, 
     toplam işgücünün de yüzde 4.4 payı bulunuyor. 
     
     NÜFUSA GÖRE EN DÜŞÜK İSTİHDAM TÜRKİYE’DE 
     Rapora göre, Türkiye yüzde 46.1 olan istihdamın, çalışabilir yaştaki nüfusa oranıyla, istihdam oranı en düşük ülke konumunda bulunuyor. Türkiye’de 1990 yılında yüzde 54.5 düzeyinde bulunan bu oran yıllar itibarıyla azalarak 2003 yılı itibarıyla yüzde 45.5’e kadar geriledi. Geçen yılda yüzde 46.1 oldu. İşgücüne katılım oranı açısından da yüzde 51.5 ile tüm OECD ülkeleri ve AB ortalamasının da gerisinde kalan Türkiye, yüzde 10.2’yle olan işsizlik oranıyla 2004 yılında işsizlik sırılamasında beşinci oldu. 
     İşsizliğin en yüksek düzeye ise yüzde 19.3 oranıyla Polonya’da ulaştı. Polonya’yı yüzde 18.1 ile Slovakya, yüzde 11 ile İspanya izliyor. 
     
     İŞSİZ KALMA SÜRESİ UZADI 
     Rapora göre 2003 yılında Türkiye’deki toplam işsizlerin yüzde 39.9’u 6 ay ve daha fazla, yüzde 24.4’ü de 1 yıl ve daha fazla süredir işsiz konumunda bulunurken, bu oranlar 2004 yılında yüzde 56.9 ve yüzde 39.2’ye çıktı. 
     
     GENÇ İŞSİZLER 
     Yaş grupları açısından değerlendirme yapıldığında ise, 15-24 yaşındaki istihdamın aynı yaş grubundaki nüfus içindeki 
     payının 1990 yılında yüzde 45.9 düzeyinde bulunurken, 2003 yılında yüzde 30.5’e düştüğü, 2004 yılında yüzde 31.6’ya yükseldiği görülüyor. Aynı yaş grubunun 1990 yılında yüzde 54.7, 2003 yılında yüzde 38.4 olan işgücüne katılım oranı 2004 yılında yüzde 39.3’e düştü. Bu grupta 1990 yılında yüzde 16 olan işsizlik oranı 2003 yılında yüzde 20.5’e çıktı, 2004 yılında yüzde 19.7’ye indi. 25-54 yaş grubundakilerin işsizlik oranı ise 2004 yılı itibarıyla yüzde 8.7, işgücüne katılım oranını yüzde 59.2, istihdamın nüfusa oranının da yüzde 54.1 olduğu görülüyor. Yaşları 55-64 arasında olan grup için işsizlik oranının geçen yıl itibariyle yüzde 3.1, işgücüne katılım oranı yüzde 34.1, istihdamın nüfusa oranı da yüzde 33.1 oldu. 
     
     OECD’DE İŞSİZLİK ORANI AZALDI 
     OECD, 2004 yılında OECD ülkelerindeki ortalama işsizlik oranını ise yüzde 6.y’ye indiğini hesapladı. Söz konusu oran 2003 yılında yüzde 6.9 olarak açıklanmıştı. OECD genelindeki 
     işsizlik oranının bu yıl yine yüzde 6.7, gelecek yıl ise yüzde 6.4 olacağı tahmin edildi. Raporda 2004 yılı işsizlik oranı 15 AB ülkesi için yüzde 8.1 olarak tahmin edilirken. Bu oranın bu yıl yüzde 8.2’ye çıkacağı, 2006 yılında ise yüzde 8’e ineceği tahmininde bulunuldu. OECD ülkeleri arasında 2004 yılında en düşük işsizlik oranı yüzde 3’le Meksika’da yaşandı. İşsizlik geçen yıl Fransa’da yüzde 10, Almanya’da yüzde 9.3, ABD’de yüzde 5.5, İtalya’da yüzde 8.1, İsveç’te yüzde 5.5, İngiltere’de yüzde 4.7, İrlanda’da yüzde 4.4, İzlanda’da yüzde 3.1, Macaristan’da yüzde 6.2, Finlandiya’da yüzde 8.9, Danimarka’da yüzde 5.7, Çek Cumhuriyetinde yüzde 8.3, Kanada’da yüzde 7.2, Belçika7da yüzte 7.8, Hollanda’da yüzde 5, Norveç’te yüzde 4.5, Portekiz’de yüzde 6.7 oldu. 
     
</TEXT>
</DOC>
