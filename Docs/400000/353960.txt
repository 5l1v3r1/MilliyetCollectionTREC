<DOC>
<DOCNO> 353960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun41.html </URL>
<DATE> 2005/06/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
İtalya Senato Başkanı Pera AB'de kimlik krizi var... 
</HEADLINE>
<TEXT>

     İtalya Senato Başkanı Marcello Pera, ''Avrupa Birliği'nin içinde bulunduğu sorunlu dönemde, kimlik krizinin de belirleyici bir rol oynadığını'' söyledi. 
     Pera, Vatikan Radyosu'na verdiği demeçte, ''Fransa sendromu, Hollanda sendromu diyoruz, ama başka sendromlar da mevcut Avrupa'da kimlik krizi de var. Avrupa, sadece refah, güvenlik ve himaye peşinde değil, kendisine bir kimlik ve ruh da istiyor. Ruhsuz bir Avrupa, bence krize mahkumdur'' dedi. 
     Türkiye'nin AB'nin parçası olup olmadığı konusundaki tartışmalara da atıfta bulunan Pera, sözlerini şöyle sürdürdü 
     ''Su yüzüne çıkma eğilimindeki kimlik ruhu, günümüz Avrupa'sının sınırlarının da bulunmadığını gösteriyor. Türkiye Avrupalı mı, değil mi Dahası Ukrayna ve daha başka ülkeler de söz konusu. Bu tartışmalar, Avrupa kimliği konusunda net bir bilinç bulunmadığını gösteriyor. Bunun neticesinde de coğrafi olarak Avrupa'da yer alan veya AB'ye komşu olan her ülkenin birliğe dahil edilmesi mümkün hale gelebiliyor.'' 
     
</TEXT>
</DOC>
