<DOC>
<DOCNO> 362273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/siyaset/siy03.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda ağıt 
</HEADLINE>
<TEXT>


Kuşadası'nda patlayan bombayla hayatını kaybeden Deniz Tutum, son yolculuğuna gözyaşları içinde uğurlandı. Tutum'un tabutunun üzerine gelinliği serildi 

Aydın DHA 


Kuşadası'nda cumartesi günü minibüse bırakılan bombanın patlaması sonucu hayatını kaybeden Deniz Tutum son yolculuğuna gözyaşları içinde uğurlandı. Tutum'un olay yerinden geçirilerek evine götürülen tabutuna nik hında giyeceği gelinlik sarılırken, anne Sevim Tutum, "Sana gelinlik yerine terör kefeni giydirdiler" diyerek ağıt yaktı. 
Tutum'un 21 cenazesi, dün sabah saatlerinde yakınlarınca Kuşadası Devlet Hastanesi'nden alındı. Bu yıl liseyi bitirdikten sonra ÖSS'ye giren ve tek hayali öğretmenlik olan Tutum'un cenazesi evine götürüldü. Tutum'un düğününde giyeceği gelinliği getiren baba Tutum, tabutun üzerine koyarak, "Kızım sana çok yakışacaktı. Neden giymene izin vermediler" diyerek gözyaşı döktü. 

Turistler ağladı 
Binlerce kişinin katıldığı cenaze yürüyüşünde sloganlarla terör lanetlendi. Cenaze geçerken bazı yabancı turistlerin ağladıkları görüldü. Tutum, öğle namazının ardından gözyaşları arasında toprağa verildi. 


İrlanda'da üzüntü 


Kuşadası'nda minibüsteki patlama sonucu hayatını kaybeden 17 yaşındaki Tara Whelan'ın Waterford Mercy Convent Okulu'ndan arkadaşları, olayın üzüntüsünü yaşıyor. İrlanda'nın Waterford şehrinde yaşayan Tara, Türkiye'deki tatilinin son günündeydi. 


</TEXT>
</DOC>
