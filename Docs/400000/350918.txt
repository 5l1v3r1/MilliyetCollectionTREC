<DOC>
<DOCNO> 350918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/siyaset/siy06.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Osman Öcalan örgütünden ayrıldı 
</HEADLINE>
<TEXT>


ANKARA ANKA 


PKK'dan ayrılarak "Yurtsever Demokrat Parti" PWD adını taşıyan kendi örgütünü kuran Osman Öcalan, aktif siyasetten çekildi. Öcalan'ın örgütünün "Parti Meclisi", kişisel tercihinin "oybirliğiyle" onaylandığını açıkladı. 
Abdullah Öcalan'ın "dönek" olarak nitelendirdiği ve evlendiği için "Karıyı alıp kaçtı" ifadesini kullanarak suçladığı kardeşi Osman Öcalan, aktif siyasetten çekilme kararını örgütünün "Parti Meclisi"ne iletti. 8 Haziran'da toplanan organ da Öcalan'ın durumunu görüşerek karara bağladı. 
Örgütün açıklamasında, "PWD'nin kurucu üyelerinden olan Öcalan'ın PWD ile resmi ilişkisi kesildiğinden dolayı, bundan böyle savunacağı düşüncelerden ve faaliyetlerinden partimiz sorumlu değildir" denildi. 



</TEXT>
</DOC>
