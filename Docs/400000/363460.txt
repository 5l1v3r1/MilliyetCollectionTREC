<DOC>
<DOCNO> 363460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonspo33.html </URL>
<DATE> 2005/07/22/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Diyarbakırspor, G.Saray'ın genç oyuncusu Sinan Turan'ı transfer etti 
</HEADLINE>
<TEXT>

     Diyarbakırspor, Galatasaray'ın genç oyuncusu Sinan Turan'ı transfer etti. 
     Diyarbakırspor Futbol Şube Sorumlusu Felat Hevedanlı yaptığı açıklamada, genç oyunculara büyük önem verdiklerini belirterek, teknik heyetin talebi doğrultusunda Galatasaray'ın altyapısında yer alan Sinan Turan'ı 4 yıllığına transfer ettiklerini söyledi. 
     Transfer çalışmalarının sürdüğünü, özellikle forvet oyuncu arayışında olduklarını ifade eden Hevadanlı, şöyle konuştu 
     ''Kızılcahamam kampında denemeye aldığımız bir Nijeryalı ve bir Gineli 2 forvet oyuncuyu hazırlık maçında oynattık. İstediğimiz performansı sergilemedikleri için kamptan gönderdik. 2 yabancı oyuncu arayışımız sürüyor. Artık kampa denemek için futbolcu davet etmeyeceğiz. kendini ispatlamış ülkesinde milli takımda yer almış kaliteli oyuncu alacağız. Transfer ettiğimiz Sinna Turan bu akşam kampa katılacak. 
     Kamp çalışmalarında futbolcuların performansı bizi sevindiriyor. 29 Temmuz'a kadar sürecek kamp çalışmalarının ardından İstanbul'da Cumhuriyet Kupası Turnuvasına katılacağız.'' 
     
</TEXT>
</DOC>
