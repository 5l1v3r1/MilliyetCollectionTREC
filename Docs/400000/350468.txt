<DOC>
<DOCNO> 350468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur47.html </URL>
<DATE> 2005/06/09/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Lise öğrencisinden 1 aydır haber alınamıyor... 
</HEADLINE>
<TEXT>

     Adana’nın Ceyhan İlçesi’nde, yaklaşık bir ay önce "okula gidiyorum" diyerek evinden ayrılan lise 2. sınıf öğrencisi Yusuf Keleş’ten haber alınamadığı bildirildi. 
     Sarımazı Beldesi’nde yaşayan baba Remzi Keleş, AA muhabirine yaptığı açıklamada, Ceyhan Endüstri Meslek Lisesi öğrencisi oğlu Yusuf Keleş’in bir ay önce okula gideceğini söyleyerek evden ayrıldığını, ancak o günden sonra kendisinden haber alamadıklarını söyledi. 
     Oğlunun bulunması için polis ve savcılığa başvurduğunu belirten Keleş, "Oğlumun hayatından endişe ediyorum" dedi. 
     Oğlunun kendileriyle hiçbir sorunu olmadığını ifade eden Keleş, "Oğlum derslerinde gayet başarılı bir öğrenciydi. Annesi Emine ile birlikte oğlumuzdan gelecek sevinçli haberi dört gözle bekliyoruz" diye konuştu. 
     
</TEXT>
</DOC>
