<DOC>
<DOCNO> 372948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun10.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali yapmadı, asaleten atadı 
</HEADLINE>
<TEXT>


TOLGA ŞARDAN Ankara 

Cumhurbaşkanı Ahmet Necdet Sezer, vali olmasına onay vermediği İçişleri Bakanlığı bürokratının, vek leten yürüttüğü göreve asaleten atanmasına yönelik kararnameyi onayladı. Sezer, bir süre önce İçişleri Bakanlığı'nca hazırlanarak Köşk'e gönderilen vali kararnamesi taslağında, aralarında İçişleri Bakanlığı Teftiş Kurulu Başkan Vekili Kerem Al'ın da bulunduğu 3 vali adayına onay vermedi. Sezer, bakanlığın Al ve diğer 2 bürokratın ismini çıkarıp yeni isimlerle gönderdiği kararnameyi ise onayladı. İçişleri Bakanlığı, sadece Bakan Abdülkadir Aksu'nun onayıyla Teftiş Kurulu Başkanlığı görevini "vekaleten" yürüten Mülkiye Başmüfettişi Al'ın aynı göreve asaleten atanmasıyla ilgili üçlü kararnameyi geçen hafta Köşk'e gönderdi. Sezer, talebi hemen onaylayınca Al, aynı göreve asaleten başladı. 


</TEXT>
</DOC>
