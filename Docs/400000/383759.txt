<DOC>
<DOCNO> 383759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/spor/spo10.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşayan efsane 
</HEADLINE>
<TEXT>


İki olimpiyat, yedi Avrupa derken Macaristan'da 3. kez dünya şampiyonluğuna ulaşan Hamza Yerlikaya, Dünya güreşinin yaldızlı sayfalarına adını altın harflerle yazdırdı 

HAMİT TURAN 


Bugün hangi ülkeye giderseniz gidin, Türk güreşi denince ağızlardan çıkan ilk laf, "Hamza Yerlikaya" oluyor. Yani bir zamanlar Türk futbolu denince akla Galatasaray'ın gelmesi gibi... Şimdi o Galatasaray'ın yerinde yeller esiyor. Ama Hamza Yerlikaya h l 1 numara olmayı sürdürüyor. Elbette onun da inişli-çıkışlı dönemleri oldu ama, tam 12 yıldır dünya arenasında bir fenomen olarak kalmayı başarmış ender sporculardan biri. Budapeşte'de 3. kez Dünya Şampiyonu olan Hamza Yerlikaya 10 yıldır yerli-yabancı, bir takım güç odakları tarafından önünün kesilmeye çalışıldığını belirterek, "Ama şimdi hepsinin başı önünde, ama ben h l dik duruyorum, sel gider kum kalır" ifadelerini kullandı. 

"Bırakmamı istediler" 
Başta Rus lobisi olmak üzere güreşte söz sahibi ülkelerin kendisini saf dışı bırakmak için FILA'ya baskı yaparak kural ve sıklet değişikliklerine zorladıklarını kaydeden Yerlikaya, şu çarpıcı açıklamaları yaptı "Minderden Hamza Yerlikaya'yı silmek için el ele verdiler. Sıklet değiştirdiler olmadı, kural değiştirdiler yine olmadı. İşte gördünüz bir yıl içinde iki kez kökten değişikliklere gittiler ama ben ayrı ayrı kurallarla hem Avrupa, hem de Dünya Şampiyonu oldum. Böyle bir şey güreş tarihinde görülmüş şey değil. Benim üzüntüm, yabancı güç odaklarının yerli işbirlikçi bulması. Olimpiyattan sonra benim güreşi bırakmam için kampanya açtılar. Bazı yazarlar bilmeden, anlamadan ahkam kestiler. 28 yaşındaki bir sporcuya 'yaşlı' dediler. Hatta bunu dile getiren resmi ağızlar bile oldu. Fakat bugün onlar ne durumda, ben ne durumdayım, her şey ortada. Benimle içeriden-dışarıdan uğraşanların hiçbiri bugün makamında-mevkisinde kalamadı, ama ben yerimdeyim yani zirvede. Ben hancıyım onlar yolcu." 

"Bu nasıl yasa " 
Bu başarının gecikmesinde kendisinin de bir hatası olduğunu ifade eden milli güreşçi şöyle konuştu "84 kiloda ısrar etmem benim hatamdı. Her şampiyonada 12-14 kilo düşüyordum. Bu da beni hem bedenen, hem de ruhen yıpratıyordu. Eğer 2001, 2002'de 96 kiloya çıksaydım, şimdi belki 3. olimpiyat altınını da boynuma takmıştım." 
Bir yıl içerisinde iki büyük başarıya imza atmasına rağmen hiçbir yerden sponsorluk teklifi almadığını dile getiren Yerlikaya yeni sponsorluk yasasına da tepki göstererek, "Bu ne biçim yasa Kimin yasası bu Bu ülkede güreşi seven bir tane işadamı yok mu Hamza Yerlikaya'nın sponsor bulamadığı bir ülkede, genç güreşçiler nasıl bulacak " diye konuştu. 

"Karam benden korktu" 
Son olarak kilosunda olimpiyat şampiyonu olan ve Türkiye'ye transferi sık sık gündeme gelen Mısırlı İbrahim Karam konusuna değinen Hamza Yerlikaya sözlerini şöyle tamamladı "Varna'da Avrupa Şampiyonu olduktan sonra ona meydan okudum ve burada randevu verdim. Budapeşte'ye geldi, kilosunu da ayarladı ama karşıma çıkmaya yüreği yetmedi. Benden korktu. Türkiye'de h l onun peşinden koşanlar var. İşin asıl trajik yanı bu." 



</TEXT>
</DOC>
