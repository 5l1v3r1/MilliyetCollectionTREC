<DOC>
<DOCNO> 374945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo12.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumartesi ateşi 
</HEADLINE>
<TEXT>


2006 Dünya Kupası için Avrupa Elemeleri'nde son viraja girilirken, heyecan doruk noktaya ulaştı. 8 grupta oynanacak 22 maçta takımlar Almanya'da olabilmek için varını yoğunu ortaya koyacaklar 


Almanya'da yapılacak 2006 Dünya Kupası için 10 aydan az bir süre kala gruplar yavaş yavaş şekillenmeye başlıyor. Yarın 8 grupta oynanacak 22 maçta alınacak sonuçlara göre kimi takımlar Almanya'ya bir adım daha yaklaşırken, kimileri için belki de bu defter büyük ölçüde kapanacak. 
Hollanda ve Çek Cumhuriyeti'nin müthiş bir mücadaleye girdiği 1. grupta bu iki ekip de deplasman sınavlarına çıkıyor. Portakallar, Ermenistan'a karşı ter dökecek. Çekler de Bükreş'te rakibine göre daha zor bir mücadele verecek. Ancak 2. olma şansı mucizelere kalan Romanya'nın, Çek Cumhuriyeti karşısında pek şansı yok. Bu gruptaki düğüm 8 Ekim'de Prag'da yapılacak Çek Cumhuriyeti - Hollanda maçıyla çözülecek gibi gözüküyor. Gecenin en kritik mücadelesi bizim de yer aldığımız 2. grupta Ay - Yıldızlı ekibimizle Danimarka arasında İnönü'de oynanacak. Beraberlik halinde bizim ikincilik şansımız devam edecek. Ancak kazanmamız halinde Play - Off için büyük avantaj yakalayacağız. 

Kilit maç İsviçre-İsrail 
3. grubun favorisi Portekiz, Almanya'ya çok yakın. Güçsüz Lüksemburg karşısında gol şov yapacaklardır. 2004 Avrupa Şampiyonası'nın sürpriz ekibi Letonya, Dünya Kupası şansını sürdürebilmek için Estonya deplasmanında kazanmak zorunda. Adeta bir gayya kuyusunu andıran 4. grupta neyin ne olacağı belli değil. İlk 4 sıradaki ekibin henüz kaybetmediği bu grupta İsviçre - İsrail maçından çıkacak sonuç bu iki ülkeyi olduğu kadar S.İrlanda ve Fransa'yı da çok ilgilendiriyor. Zidane, Makalele ve Thuram'ın milli takıma dönüşüyle eski havasını yakalayan Fransızlar için Faroe Adaları rakip olamaz. İtalyanlar, 2006 yolunda 5. grubun en avantajlı takımı konumunda. Gök Mavililer, İskoçya deplasmanına bu avantajını pekiştirmek amacıyla gidiyor. Slovenya - Norveç mücadelesi ise grupta Play - Off'a gidecek takımı belirleme açısından büyük önem taşıyor. 6. grupta bir Ada derbisi var Galler - İngiltere... Cardiff'e mutlak 3 puan parolasıyla giden İngilizler'e birçoğu Premier Lig'de top koşturan oyuncuları bulunan ve aynı futbol ekolüne sahip olan Galliler bir sürpriz yapabilir. Maç fazlasıyla zirvede bulunan Polonya evinde ağırlayacağı Avusturya önünde zorlanmayacaktır. 

Sırplar'ın sırrı savunma 
7. grupta Bosna Hersek deplasmanı Belçika'nın 2.'lik umudunu koruması adına bir dönüm noktası konumunda. Belçika kazanırsa şansını canlı tutacaktır. Iliçli Sırbistan evinde Litvanya'yı konuk edecek. Avrupa Elemeleri'nin tek gol yemeyen takımı olan Sırplar'ın Litvanya karşısındaki en güçlü silahı, başarılı savunma anlayışı olacak. 8. grupta mücadele eden Galatasaraylı Tomas'ın forma giydiği Hırvatistan, Avrupa'nın en kuzeyine gidiyor. İzlanda maçı Hırvatlar'ın mutlaka kazanmaları gereken bir deplasman. İsveç, Bulgaristan karşısında Macaristan da Malta önünde kolayca 3 puana uzanacak güce sahip. 

GRUP 1 TAKIMLAR O G B M A Y P Hollanda 8 7 1 0 20 3 22 Çek Cumhuriyeti 8 7 0 1 28 7 21 Romanya 10 6 1 3 17 10 19 Finlandiya 8 4 0 4 16 14 12 Makedonya 10 2 2 6 10 19 8 Ermenistan 9 1 1 7 5 20 4 Andorra 9 1 1 7 4 27 4 
3 Eylül Cumartesi 
Andorra - Finlandiya, Romanya - Cek Cumhuriyeti, Ermenistan - Hollanda 

GRUP 2 TAKIMLAR O G B M A Y P Ukrayna 9 7 2 0 15 3 23 Türkiye 9 4 4 1 19 7 16 Yunanistan 9 4 3 2 12 7 15 Danimarka 8 3 3 2 13 8 12 Arnavutluk 9 3 0 6 7 16 9 Gürcistan 8 2 2 4 12 17 8 Kazakistan 8 0 0 8 3 23 0 
3 Eylül Cumartesi 
Arnavutluk - Kazakistan, Gürcistan - Ukrayna, Türkiye - Danimarka 

GRUP 3 TAKIMLAR O G B M A Y P Portekiz 8 6 2 0 24 4 20 Slovakya 9 5 3 1 22 7 18 Rusya 8 4 3 1 16 11 15 Letonya 9 4 2 3 16 15 14 Estonya 9 3 2 4 12 15 11 Liechtenstein 9 1 2 6 9 19 5 Lüksemburg 8 0 0 8 4 32 0 
3 Eylül Cumartesi 
Estonya - Letonya, Rusya - Liechtenstein, Portekiz - Lüksemburg 

GRUP 4 TAKIMLAR O G B M A Y P S.İrlanda 7 3 4 0 11 4 13 İsviçre 6 3 3 0 13 4 12 İsrail 7 2 5 0 10 8 11 Fransa 6 2 4 0 5 1 10 K.Rum Kesimi 7 1 1 5 6 12 4 Faroe Adaları 7 0 1 6 3 19 1 
3 Eylül Cumartesi 
İsviçre - İsrail, Fransa - Faroe Adaları 

GRUP 5 TAKIMLAR O G B M A Y P İtalya 6 4 1 1 9 5 13 Norveç 6 2 3 1 6 3 9 Slovenya 6 2 3 1 6 5 9 Belarus 6 1 4 1 10 7 7 İşkoçya 6 1 3 2 3 4 6 Moldova 6 0 2 4 1 11 2 
3 Eylül Cumartesi 
İskoçya - İtalya, Moldova - Belarus, Slovenya - Norveç 

GRUP 6 TAKIMLAR O G B M A Y P Polonya 7 6 0 1 22 5 18 İngiltere 6 5 1 0 13 3 16 Avusturya 6 3 2 1 11 8 11 Kuzey İrlanda 6 0 3 3 5 13 3 Galler 6 0 2 4 5 11 2 Azerbaycan 7 0 2 5 1 17 2 
3 Eylül Cumartesi 
Galler - İngiltere, Kuzey İrlanda - Azerbaycan, Polonya - Avusturya 

GRUP 7 TAKIMLAR O G B M A Y P İspanya 7 3 4 0 10 2 13 Sırbistan 6 3 3 0 10 0 12 Litvanya 6 2 3 1 7 3 9 Belçika 6 2 2 2 7 7 8 Bosna Hersek 6 1 4 1 7 8 7 San Marino 7 0 0 7 2 23 0 
3 Eylül Cumartesi 
Bosna Hersek - Belçika, Sırbistan - Litvanya 

GRUP 8 TAKIMLAR O G B M A Y P Hırvatistan 6 5 1 0 16 3 16 İsveç 6 5 0 1 23 2 15 Macaristan 6 3 1 2 9 11 10 Bulgaristan 6 2 2 2 11 11 8 İzlanda 7 1 1 5 10 18 4 Malta 7 0 1 6 2 26 1 
3 Eylül Cumartesi 
İsveç - Bulgaristan, İzlanda - Hırvatistan, Macaristan - Malta 


</TEXT>
</DOC>
