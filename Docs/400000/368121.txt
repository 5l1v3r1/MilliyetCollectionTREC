<DOC>
<DOCNO> 368121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur11.html </URL>
<DATE> 2005/08/08/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
"Meriç Nehri taşacak" uyarısı... 
</HEADLINE>
<TEXT>

     Edirne Valiliği, Meriç Nehri’nin taşma ihtimaline karşı, vatandaşları taşkın alanlarını boşaltması konusunda uyardı. 
     Edirne Valiliği’nden yapılan yazılı açıklamada, DSİ 11. Bölge Müdürlüğü ekiplerinin Bulgaristan’ın Plovdiv kentinde yaptığı inceleme sonucu, Meriç Nehri’ndeki su seviyesinin artacağının ve nehir yatağından taşacağının belirlendiğini bildirildi. 
     Açıklamada, vatandaşlar, bölgedeki alanların boşaltılması konusunda uyarıldı. 
     Açıklamada, DSİ 11. Bölge Müdürlüğü ekiplerinin incelemesi sonucu son günlerde meydana gelen yoğun yağışlar nedeniyle nehrin debisinin 1000 metreküp saniyeye çıktığı ve bu suyun bugün akşam saatlerinde 
     Edirne’ye ulaşmasının beklendiği belirtildi. 
     Meriç Nehri yatağının 800 metreküp saniye debi geçirecek kapasitede olduğu, bu nedenle bu kapasitenin üzerindeki suların yatak dışına çıkabileceği kaydedilen açıklamada, şöyle denildi 
     "DSİ 11. Bölge Müdürlüğü ekipleri, Bulgaristan’ın Plovdiv şehrinde yapılan incelemelerde, Meriç Nehri’ndeki su seviyesinin artacağı ve nehir yatağından taşacağını belirledi. Bu nedenle, sedde ile nehir yatağı arasında kalan taşkın sahalardaki ekili alanlar ile hayvan ağıllarının muhtemelen sudan etkilenebileceği ve dolayısıyla buradaki alanların boşaltılmasının uygun olacağı anlaşılmıştır. Bu konuda valiliğimiz bünyesinde oluşturulan Kriz Masası görevlilerince gerekli tedbir alınarak, bölgede bulunan vatandaşlarımıza gerekli uyarılar yapılmıştır." 
     
</TEXT>
</DOC>
