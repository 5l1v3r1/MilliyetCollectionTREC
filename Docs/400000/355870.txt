<DOC>
<DOCNO> 355870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko34.html </URL>
<DATE> 2005/06/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rusya, 109 üründeki ithalat yasağını kaldırdı... 
</HEADLINE>
<TEXT>

     Rusya'nın, Türkiye'ye 30 Mayıs tarihinden itibaren 136 ürün grubunda koyduğu ithalat yasağına ilişkin çalışmalar devam ederken, 109 ürün grubundaki yasağın bugün itibariyle kaldırıldığı bildirildi. 
     Tarım ve Köyişleri Bakanlığı'ndan yapılan açıklamaya göre, Tarım ve Köyişleri Bakanı Mehmet Mehdi Eker'in Rusya'ya gerçekleştirdiği ziyaretin ardından, bu ülkenin sebze ve meyvelere koyduğu Türkiye'den ihracat yasağının büyük oranda kalkmasıyla, birlikte hizmet içi eğitim çalışmalarına hız verildi. 
     Bu çerçevede, Rusya'nın koyduğu yasak ve yaşanan sorunlar, karantina kontrolleri, Akdeniz Meyve Sineği gibi konularda bugün Bakanlık Personel Eğitim Merkezi Müdürlüğü'nde, Zirai Karantina Müdürlükleri ve ilgili uzmanlar ile Bitki Koruma Şube Müdürleri, inspektörlere müfettiş bir eğitim semineri verildi. 
     Açıklamaya göre, toplam 2 gün sürecek seminerde, Rusya Federasyonu zirai karantina etmenleri listesi, ülkeye giden yaş meyve sebze ürünlerinde zirai karantina kontrolleri ve bitki sağlık sertifikası düzenlenmesi, Rusya Federasyonu'na ihracatta hastalıklar, ihracatta sorun olan böcekler ve kontrolleri, karantina uygulamaları ve numune alma yöntemleri gibi konularda bilgi verilecek. 
     Toplantının açılışında konuşan Koruma ve Kontrol Genel Müdürü Nihat Pakdil de, Rusya'da yapılan görüşmelerde 109 ürün grubunda yasağın bugün itibariyle kalktığını bildirdi. 
     Geri kalan 27 üründe grubunda da ihracatın açıldığı ancak sertifikasyon işlemlerinde de Rus uzmanlarla bir müddet beraber çalışılacağını ifade eden Pakdil, herkesin bu konuda daha dikkatli davranmaya çağırdı. 
     
     İHRACAT YASAĞI KALKAN ÜRÜN GRUPLARI 

     Açıklamaya göre, bugün itibariyle ihracat yasağı kalkan ürün grupları şöyle 
     -Balıklar tütsülenmiş balıklar, insanların yemesine elverişli balık unları, Hıyarlar ve kornişonlar, kurutulmuş sebzeler, kuru baklagiller, Hindistan cevizi, Brezilya cevizi, Kaju cevizi, muz, diğer kabuklu meyveler, kavunlar ve papatya, meyveler bu fasıldaki ser kabuklu meyvelerin veya kurutulmuş meyvelerin birbirleriyle olan karışımlar -Kaplamalık yapraklar ve kontrplak için yapraklar ve uzunlamasına testere ile biçilmiş dilimlenmiş veya yaprak halinde açılmış kalınlığı 6 mm. yi geçmeyen ağaçlar, herhangi bir kenarında veya yüzünde sürekli olarak şekli verilmiş ağaçlar, ahşap büyük ve küçük sandıklar, kafes sandıklar, silindir sandıklar ve benzeri ambalajlar ahşap kablo makaraları, ahşap paletler, palet sandıkları ve diğer yük tabaları, ahşap variller, fıçılar, kovalar, gerdeller ve bunların aksam ve parçaları, bina ve inşaat için marangozluk mamulleri ve doğrama parçaları, tabii mantar, örgüler ve örülmeye elverişli maddelerden benzeri eşya, mekaniksel odun hamurları, oluklu kağıt ve kartonlar, oluklu kağıt veya kartonlar kutu ve muhafazalar. 
     -Çekilmeye elverişli ipek böceği kozaları, ipek döküntüleri, yün ve yaprağı, ince veya kaba hayvan kılları, yün, ince veya kaba hayvan kıllarının döküntüleri, pamuk, pamuk döküntüleri, pamuk, Keten keten kıtık ve döküntüleri, kendir, kendir kıtık ve döküntüleri, jüt ve bitki iç kabuklarının dokumaya elverişli diğer lifleri, bu liflerin kıtık ve döküntüleri, Sisal ve Agave cinsi dokumaya elverişli diğer lifleri, bu liflerin kıtık ve döküntüleri, hindistan cevizi, abaka, rami ve tarifenin başka yerine belirtmeyen veya yer almayan dokumaya elverişli diğer bitkisel lifler, bu liflerin kıtık, tarama ve diğer döküntüleri, zooloji botoniğe ait paleontolojik, etnoğrafik veya nümizmatik bir değeri bulunan koleksiyon ve örnekler. 
     -Kahve, çay, Paraguay çayı, baharat, buğday ve mahlut, çavdar, arpa, yulaf, mısır, pirinç, tane darı, kara buğday, darı, kuş yemi, diğer hububat, buğday unu, mahlut unu, hububat unları, hububat bulgurları, irmikleri ve pelletleri, diğer şekilde işlenmiş hububat taneleri, pataten usun, ezmesi ve flokon halinde patates, 07.13 pozisyonuna giren kuru baklagillerin unları ve ezmeleri, malt, soya fasulyesi, yer fıstığı, kopra, keten tohumu, pep veya kolza tohumları, ayçiçeği tohumu, diğer yağlı tohumlar ve meyvalar, yağlı tohum ve meyvelerin un ve küspeleri, şerbetçi otu kozalakları, bitki ve bitki kısımları, keçiboynuzu, dezin otları ve diğer algler, şeker pancarı ve şeker kamışı, tarifenin başka yerinde belirtilmeyen veya yer almayan insanların yemesine elverişli cinsten meyve çekirdekleri ve çekirdek içleri ve diğer bitkisel ürünler, lak, tabi sakızlar, reçineler ve sakız reçineler, pelesenkler, özellikle örgü için kullanılan türdeki bitkisel maddeler, dolgu veya vatka olarak kullanılan tipteki bitkisel maddeler, özellikle fırça ve süpürge imalinde kullanılan bitkisel maddeler, tarifenin başka yerinde belirtilmeyen veya yer almayan bitkisel ürünler, -Kamış şekeri, pancar şekeri, kakao dane ve kırıkları, Tapyoka ve nişastadan hazırlanan tapyoka benzerleri, hububat ve baklagilleri elenmesi, öğütülmesi veya başka işlemlere tabi tutulması sonucu elde edilen kepek, kavuz ve diğer kalıntılar, soya fasulyesi yağı üretiminden arta kalan küspe ve diğer katı artıklar, Tarifenin başka yerinde belirtilmeyen veya yer almayan ve hayvan gıdası olarak kullanılan neviden olan bitkisel maddeler ve bitkisel döküntü, artık ve yan ürünler, yaprak tütün, tütün döküntüleri, mikroorganizma kültürleri, sadece hayvansal veya bitkisel gübreler birbirleriyle karıştırılmış olsun olmasın, bitkisel veya hayvansal menşeli gübrelerin karıştırılmasından elde edilen gübreler, sığırların ve atların, keçi ve oğlakların ham derileri, -Ahşap çemberler, yarılmış sırıklar, uçları sivriltilmiş fakat uzunlamasına biçilmemiş ağaçtan büyük ve küçük kazıklar, baston, şemsiye, alet sapları veya benzeri eşya imaline elverişli ahşap çubuklar, kasnak tahtaları ve şerit halinde ağaçlar.'' 
     
</TEXT>
</DOC>
