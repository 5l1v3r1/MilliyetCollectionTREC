<DOC>
<DOCNO> 370538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun26.html </URL>
<DATE> 2005/08/17/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Rusya, İran'dan yana... 
</HEADLINE>
<TEXT>

     Rusya'nın, İran'a nükleer programı sorunun çözümü için baskı yapılmasına karşı çıktığı bildirildi. 
     Rusya Dışişleri Bakanlığı Sözcüsü Mihail Kamunin, İnterfaks ajansına yaptığı açıklamada, ''İran'ın nükleer programıyla ilgili sorunların, propaganda veya çatışmalarla değil, danışmalar ve diplomatik görüşmeler yoluyla çözüleceğine inanıyoruz'' diye konuştu. 
     Bu sorunun çözümü için diyalogun daha da artırılmasını önerdiklerini ifade eden Kamunin, ''Baskı yapılması sonuç verici olmayacağı gibi tehlikeli ve tahmin edilemeyecek sonuçlara yol açabilir diye düşünüyorum'' dedi. 
     İran'ın nükleer programıyla ilgili tüm sorunların diplomatik yöntemlerle çözülmesi gerektiğini kaydeden Kamunin, soruna çözümün uluslararası hukuk temelinde ve İran'ın Uluslararası Atom Enerjisi Kurumu UAEK ile güçlü işbirliğiyle bulunması gerektiğini vurguladı. 
     Kamunin, UAEK Yönetim Kurulu'nun yakın zamanda İran'ın hassas nükleer programları konusunda gönüllü moratoryumu askıya alma başlatması konusunda bir kararı kabul ettiğini hatırlatarak, ''Kararda ülkelerin elektrik üretimli gibi barışçıl amaçla nükleer program geliştirme hakkına sahip olduğu teyit ediliyor'' diye konuştu. 
     
</TEXT>
</DOC>
