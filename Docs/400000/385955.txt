<DOC>
<DOCNO> 385955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/siyaset/siy05.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB'ye çok sevindim çünkü değişeceğiz' 
</HEADLINE>
<TEXT>


Avrupa Birliği'ni ve AKP'yi destekleyen yazılar yazan, Eski Türkiye Komünist Partisi TKP Genel Sekreteri Nabi Yağcı, CHP'nin AB yaklaşımı için "Üzüntü verici" değerlendirmesi yaptı 

Belma Akçura - İstanbul 


Eski Türkiye Komünist Partisi TKP Genel Sekreteri Nabi Yağcı Haydar Kutlu , daha önce "emperyalist blok" olarak gördüğü Avrupa Birliği'ni AB ve AKP hükümetini destekleyen yazılar kaleme alıyor. 
Referans gazetesindeki yazısında, müzakerelerle ilgili tutumunu eleştirdiği CHP lideri Deniz Baykal'a, "Sayın Baykal, istersen sevinme, ama bırak biz sevinelim" diyen Yağcı ile AKP hükümetini ve solu konuştuk. 

AB sizin için ne ifade ediyor. Neden sevindiniz 
Sevindim çünkü AB'nin benim açımdan Türkiye'de köklü, demokratik değişimler için motive edici bir gücü var. Bu da şu demektir Uzun yıllar köklü değişim yaşayamamış bir ülke olarak AB ile birlikte değişeceğiz. 

'CHP şoven çevre içinde' 
Yazılarınızda neden CHP'ye daha fazla yükleniyorsunuz 
Solda, sosyal demokrat görünen, o hizada olan parti açısından üzüntü verici. Bir yandan "AB'yi istiyoruz" deyip diğer yandan böyle tehlikeli bir politika gütmek ne bize yarıyor ne de AB içinde Türkiye'yi savunanlara yarıyor. Tam tersi Türkiye karşıtlarının elini güçlendiriyor. AB'ye "rejim, toprak bütünlüğümüz tehlikede" diye karşı olan milliyetçi şoven çevreler içinde CHP'yi görmek üzüntü verici. 

Solun AB'ye bakışını nasıl buluyorsunuz 
Sağlıklı değil, nedeni solun kendisini yenileyememesi, dünkü yanlışlarını görememesi. Bizim için AB, ABD bunlar birer emperyalist bloktu. Sol hep değişimden söz eder. Ama değişimi de, belki değişimin diyalektiğini de en az biz anladık. 

Geçmişte AB'ye karşı mıydınız 
Çok önceleri emperyalist blok olarak gördük. Bugün söylediklerim aslında dün içinden geldiğim sol geleneğe bağlı şeyler. Bugün düşünüyor değilim bunları. Ama sol maalesef bu çabaya giremedi. Ne dünü tam olarak eleştirebiliyor, ne bugünü yeni gözle değerlendirebiliyor. Solun açmazı bence burada. 

'AKP kimliğini kazanıyor' 
AKP'yi nasıl değerlendiriyorsunuz 
AKP politikasını "değişim" ve "AB" olarak ele alıyorum. İkincisi AKP kendi kişiliğini, kimliğini zaman içinde kazanıyor, giderek daha da iyi olacağını düşünüyorum. Üçüncüsü AKP'nin içinden geldiği o tarihsel geleneğe baktığımda gerçek muhalefet vesayet rejimine karşı, yani bürokratik, merkezi, devletçi siyasete karşı ciddi bir muhalefet yarattığı için farklı bakıyorum. AKP'yi değiştirme potansiyeli olan siyasi oluşum olarak görüyorum. 

Daha önceki bir yazınızda AKP'ye ikirciksiz destek verdiğinizi söylemiştiniz. 
Evet, AB ile ilgili adımları konusunda demiştim, yanılmadığımız da ortaya çıktı. Çünkü hep şu iddia vardı AKP bir yerde maraza çıkartacak masadan kalkacak, görüşmeleri kesecek. Ben de samimi olarak AKP'nin AB'ye tam üye olmamızı istediğini düşünüyordum. Son gelişmeler de bunu gösteriyor zaten. 

Nabi Yağcı kimdir 

İstanbul Üniversitesi Hukuk Fakültesi'nde okudu. DİSK'e bağlı Basın-İş'te çalışırken, 12 Mart muhtırası verildi. 3 yıl kaçak yaşadı. 12 Eylül olduğunda TKP'nin İstanbul komitesi sekreteriydi ve Doğu Almanya'ya gitmek zorunda kaldı. 1987'de Birleşik Komünist Partisi'ni kurmak amacıyla eski Türkiye İşçi Partisi Genel Sekreteri Nihat Sargın'la Türkiye'ye döndü. Gözaltına alındı ve 2 yıl cezaevinde kaldı. Türkiye Sosyal Tarih Vakfı Başkanı da olan Yağcı, Türkiye sol hareketinin devrimci geçmişini "Neyse O " diyerek arşivledi. İzmir Foça'ya yerleşti ve Referans gazetesinde köşe yazarı oldu. 


</TEXT>
</DOC>
