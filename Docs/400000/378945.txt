<DOC>
<DOCNO> 378945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/soneko18.html </URL>
<DATE> 2005/09/16/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Chavez'in Venezüellası, Arjantin'i kurtaracak... 
</HEADLINE>
<TEXT>

     Venezuela Devlet Başkanı Hugo Chavez, dayanışma için hükümetinin, Arjantin'den 1 milyar dolara kadar tahvil alacağını belirtti. 
     Birleşmiş Milletler'in BM New York'taki Milenyum Zirvesi'nden dönüşünde açıklamalarda bulunan Chavez, ABD Başkanı Bush'un da ''dünya için bir tehdit'' olduğunu söyledi. 
     Chavez, Venezuela devlet televizyonundan da yayınlanan açıklamasında, bugüne kadar Arjantin tahvillerinden 500 milyon dolarlık alım yaptıklarını ve kısa zamanda 1 milyar dolara kadar yeni bir alım konusunda kararlı olduklarını belirterek, ''Buradaki amacımız, Uluslararası Para Fonu IMF gibi emperyalist ABD destekli kuruluşları Latin Amerika'dan kovmaktır'' dedi. 
     ABD Başkanı Bush'u da hedef alan Chavez, ''Sayın Bush, tüm dünyayı tehdit eden en büyük kabalığı ve en vahşi kapitalizmi temsil ediyor'' şeklinde konuştu. 
     BM zirvesini de değerlendiren Chavez, ''hakkın kötüye kullanımı, terörizm ve BM reformu gibi konulardaki görüş ayrılıklarının giderilememesi nedeniyle diplomatlar tarafından belgelerin sulandırıldığını'' belirterek, ''Bu belgeler gayrimeşru. Çünkü birçok ülkeye danışılmadı. Sanırım güçlü emperyalist mürekkeple zarflanmış belgeleri Irak'taki savaşı meşru göstermek için kullanacaklar'' dedi. 
     
</TEXT>
</DOC>
