<DOC>
<DOCNO> 380507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun14.html </URL>
<DATE> 2005/09/22/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Eşcinsellere papazlık izni yok 
</HEADLINE>
<TEXT>

     Eşcinsellerin, Katolik kilisesinin yakında koyacağı sıkı kurallar çerçevesinde papaz olmalarının yasaklanacağı bildirildi. 
     New York Times'ın adını açıklamadığı bir kilise yetkilisine dayanarak verdiği habere göre, Papa Benediktus'un imzasını bekleyen yasakları içeren belge, muhtemelen gelecek 6 hafta içinde yürürlüğe konulacak. 
     Kilise yetkilisi, yasağın halen papaz olanlar için değil, papaz adayları için geçerli olduğunu söyledi. 
     Yetkili, erkeklerle çevrili papaz okulu atmosferinin kışkırtıcı olabileceği gerekçesiyle, yeni yasağın, homoseksüel dürtülere sahip, ancak bir ilişkisi bulunmayanlar için de geçerli olacağını söyledi. 
     Kilise yetkilisi, ''Farklılık papaz okulunun özel atmosferinde. Burada kadınlarla değil, erkeklerle çevrilisiniz'' dedi. 
     
</TEXT>
</DOC>
