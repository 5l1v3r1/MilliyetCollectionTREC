<DOC>
<DOCNO> 392348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yazar/saglam.html </URL>
<DATE> 2005/11/05/ </DATE>
<TIME>  </TIME>
<AUTHOR> Erdoğan SAĞLAM  </AUTHOR>
<HEADLINE>
2006'da vergiler yüzde 9.8 artacak 
</HEADLINE>
<TEXT>


2006 enflasyon hedefi yüzde 5. Ancak 2006'da vergiler yaklaşık yüzde 10 artacak. Vergilerin ne kadar artacağını bir önceki yıla ilişkin yeniden değerleme oranı belirliyor. Yeniden değerleme oranı olarak da ekim ayı itibariyle TEFE'de meydana gelen ortalama artış, yani 12 aylık ortalamalara göre hesaplanan değişim oranı ilan ediliyor. Bu oran 2 Kasım günü belli oldu. 
Oran geçtiğimiz yıl yüzde 11.2 olarak oluşmuştu, bu yıl yüzde 9.78 olarak gerçekleşti. Bu nedenle Maliyenin 2005 yılı yeniden değerleme oranını yüzde 9.8 olarak ilan etmesi bekleniyor. 

Hedef enflasyonun iki katı 
Bu yıl yeniden değerleme oranı hedeflenen enflasyonun çok üzerinde gerçekleşti. Bakanlar Kurulu yetkisini kullanmazsa 2006'da vergilerde beklenen enflasyonun iki katı artış yaşanacak. 
Yeniden değerleme oranı, birçok vergi ve benzeri mali yükümün artışında ölçü olarak kullanılıyor. Bunlardan bazıları şöyle 
Kira 2 bin YTL olarak uygulanan konut kira istisnası tutarı 2 bin 100 YTL olacak. Vergi cezaları Yüzde 9.8 artacak.Motorlu taşıtlar vergisi Yeniden değerleme oranı kadar artacak.Damga vergisi Yeniden değerleme oranında artırılarak tespit ediliyor. Emlak vergisi Her yıl, bir önceki yılın yeniden değerleme oranının yarısı kadar artırılarak hesaplanıyor. Ancak 2006'da yeni takdir edilen değerler vergi hesabına esas alınacağı için yeniden değerleme oranı kullanılmayacak. 2007'de emlak vergisi ise 2006 yeniden değerleme oranının yarısı kadar artırılacak. Trafik cezaları Trafik para cezaları da her yıl yeniden değerleme oranında artıyor.Fatura amortisman sınırı 2005'te 480 YTL'ydi, 500 YTL olarak uygulanacak. Teşvik belgeleri Eski teşvik belgelerine dayanılarak hak kazanılmış yatırım indirimi tutarları, izleyen yıllarda yeniden değerleme oranında artırılarak dikkate alınıyor.Finansal araçlar Finansal enstrümanlardan sağlanan bazı gelirlerin vergiye tabi tutarının tespitinde enflasyon indirimi yapılıyor. Yeniden değerleme oranı bu indirim oranını etkiliyor. Bono faizleri 26.07.2001 - 31.12.2005 arasında ihraç edilen Hazine bonosu ve Devlet tahvillerinin faiz gelirleri ile bunların elden çıkarılmasından sağlanan kazançların belli bir kısmı 31.12.2007 tarihine kadar gelir vergisinden müstesna. 2005'te 177 bin 33 YTL olan istisna, 2006'da 191 bin 88 YTL olarak uygulanacak.Gelir vergisi Gelir vergisindeki dilimler her yıl yeniden değerleme oranında artırılarak belirleniyor. Bakanlar Kurulu yetkisini kullanılıp, artışı beklenen enflasyon düzeyinde tutabiliyor. Artışın düşük tutulması ücretlilerin aleyhine, çünkü daha çabuk bir üst gelir dilimine geçiyorlar. Yemek çeki Eğer Bakanlar Kurulu bir belirleme yapmaz ise, 2005 yılında 7.5 YTL olarak uygulanan vergiden muaf yemek çeki bedeli 2006'da 8 YTL KDV dahil 9.44 YTL . 



</TEXT>
</DOC>
