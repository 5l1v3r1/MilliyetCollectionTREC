<DOC>
<DOCNO> 386963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur02.html </URL>
<DATE> 2005/10/15/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
İzmit'te komşu kavgası 1 ölü, 2 yaralı 
</HEADLINE>
<TEXT>

     İzmit’te, çocukları yüzünden kavga eden iki aileyi ayırmaya çalışırken saldırıya uğrayan apartman yöneticisinin polis damadının açtığı ateş sonucu 1 kişi öldü, 2 kişi yaralandı. 
     AA muhabirinin edindiği bilgiye göre, Gündoğdu Beldesi’ndeki Dünya Bankası kalıcı konutları 24. Ada’da meydana gelen olayda, Emin Eldeş 35 çocuğunun kavga ettiği arkadaşının ailesiyle tartıştı. Apartman içerisinde bağrışmaları duyan yönetici Nizamettin H. 38 olaya müdahale ederek, tarafları sakinleştirmek istedi. 
     Emin Eldeş, evinde konuk olarak bulunan Tayfun 26 ve Ayhan B. 
     22 ile tartıştığı komşusunun evinin kapı ve camlarını kırdıktan sonra yönetici Nizamettin H.’nin katına çıkarak kapıyı zorladı. Bunun üzerine Nizamettin H. ve Kocaeli Adliyesi Polis Noktası’nda görevli polis memuru damadı C.K. 36 ile Emin Eldeş ve arkadaşları arasında kavga çıktı. 
     Kavga sırasında, "Ben polisim. Sakin olun" diyerek, beylik tabancasıyla, havaya uyarı ateşi açan C.K, Eldeş ve arkadaşlarının kendisini tartaklaması üzerine bu kişilere ateş etti. 
     Polis memurunun çağrısı üzerine olay yerine gelen takviye kuvvet ile 112 Acil yardım ekiplerince ağır yaralı olarak Kocaeli Devlet Hastanesi’ne kaldırılan Emin Eldeş kurtarılamadı. Ayak ve ellerinden yaralanan Tayfun ve Ayhan B. de aynı hastanede tedavi altına alındı. 
     Bu arada, olayda darp edilen polis memuru C.K. da Kocaeli Üniversitesi Tıp Fakültesi Hastanesi’nde ayakta tedavi edildikten sonra gözaltına alınarak, Kocaeli Emniyet Müdürlüğü’ne götürüldü. 
     Polis yetkilileri, kavgaya karışan diğer komşunun da gözaltına alındığını,e olayla ilgili soruşturmanın sürdürüldüğünü bildirdiler. 
     
</TEXT>
</DOC>
