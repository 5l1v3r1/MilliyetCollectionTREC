<DOC>
<DOCNO> 354337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun46.html </URL>
<DATE> 2005/06/22/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
HRW raporu Masum sivilleri öldüren İsrail askerleri cezalandırılmıyor 
</HEADLINE>
<TEXT>

     İnsan hakları örgütü ''Human Rights Watch'' HRW , İsrailli yetkililerin, Filistinli sivilleri öldüren askerleri cezalandırmadıklarını vurguladı. 
     Merkezi New York'ta bulunan örgüt tarafından bugün yayınlanan raporda, İsrail askerlerinin, Filistin ayaklanmasının başladığı 2000 eylülünden bu yana binlerce Filistinli ve yabancı masum sivili öldürdükleri ya da yaraladıkları belirtildi. 
     Raporda, yetkililerin, yasadışı kuvvet kullanımının üzerine yeterince eğilmediği, vak'aların yüzde beşinin bile soruşturma konusu yapılmadığı vurgulandı. 
     Raporu hazırlayan örgüt yetkilisi Sarah Lea Whitson, ''İsrail'in sivillerin öldürülmesiyle ilgili soruşturmalarının çoğu utanç verici'' dedi ve hükümetin masum sivillerin ölümlerini gerektiği şekilde soruşturmamasının, askerleri yeni cinayetlere teşvik eden bir kültür yarattığına işaret etti. 
     
</TEXT>
</DOC>
