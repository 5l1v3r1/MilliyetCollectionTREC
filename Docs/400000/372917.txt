<DOC>
<DOCNO> 372917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonyas11.html </URL>
<DATE> 2005/08/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Anne, baba ve çocuğun doğum günü aynı 8 Haziran 
</HEADLINE>
<TEXT>

     Konya'nın Çumra İlçesi'nde yaşayan 3 kişilik bilgi ailesinin fertlerinin doğum tarihinin 8 Haziran olması, bu ilginç tesadüfü öğrenenleri şaşırtıyor. 
     Mustafa Yunus Bilgi 23 , Çumra Şeker Fabrikası'nda işçi olarak çalıştığını ve yaklaşık 2 yıl önce hayatını Şerife Bilgi 22 ile birleştirdiğini söyledi. 
     Evlilik işlemleri sırasında eşinin kendisi gibi 8 Haziran doğumlu olduğunu öğrendiğini anlatan Bilgi, şunları kaydetti 
     ''Bu durum önce bana şaka gibi geldi. Eşime bu tarihin gerçek doğum tarihi olup olmadığını sordum. Çünkü kırsal kesimde kimliğe doğduğu tarih yerine başka bir tarih de yazılabiliyor. Ancak eşim babasının kendisini nüfusa tam doğduğu gün olan 8 Haziran'da kaydettirdiğini, doğum tarihinde bir yanlışlık olmadığını söyledi. Ancak bizi bekleyen yeni sürprizden ikimiz de habersizdik. Bebeğimiz de 8 Haziran'da dünyaya geldi.'' Doğum tarihlerini öğrenen herkesin şaşırdığını anlatan Bilgi, ''Adını Sami Hilmi koyduğumuz çocuğumuz dünyaya geldiği gün eşimle doğum günümüzü kutlamaya hazırlanıyorduk. Eşimin sancıları başlayınca kutlamayı, doğumdan sonra bebeğimiz, eşim ve ben hep birlikte hastanede kutladık. Bundan sonra birbirimizin doğum gününü unutma diye bir durum olmayacak'' diye konuştu. 
     
</TEXT>
</DOC>
