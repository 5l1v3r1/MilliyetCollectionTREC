<DOC>
<DOCNO> 377836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo44.html </URL>
<DATE> 2005/09/12/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Beşiktaş, Malmö maçı hazırlıklarını sürdürdü... 
</HEADLINE>
<TEXT>

     Beşiktaş, İsveç’in Malmö takımı ile 15 Eylül Perşembe günü yapacağı UEFA Kupası 1. tur ilk maçının hazırlıklarını sürdürdü. 
     BJK İnönü Stadı’nda, teknik direktör Rıza Çalımbay yönetiminde gerçekleştirilen ve 1,5 saat süren antrenmanda, futbolcular pas çalışması ve taktik ağırlıklı çift kale maç yaptı. Teknik direktör Çalımbay’ın, özellikle kanatlardan yapılan ortalarda oyuncularına golle buluşmasında ısrar etmesi dikkat çekerken, oyunu sık sık durdurup, yapılan hatalar konusunda sporcularını sık sık uyardığı da görüldü. 
     Beşiktaş’ta, sakatlığı nedeniyle dün antrenmana çıkmayan ve dinlendirilen Tümer de bugün takımla birlikte çalıştı. Sakatlıkları süren Ailton ve Adem Dursun ise antrenmana katılmadı. 
     Siyah-beyazlılar, yarın akşam yapacakları antrenmanın ardından Malmö maçı için BJK Nevzat Demir Tesisleri’nde kampa girecek. 
     
</TEXT>
</DOC>
