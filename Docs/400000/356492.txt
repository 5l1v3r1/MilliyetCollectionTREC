<DOC>
<DOCNO> 356492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/spor/spo12.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerden sirtaki 78-69 
</HEADLINE>
<TEXT>


12 Dev Adam, Akdeniz Oyunları'ndaki kritik sınavında Yunanistan'ı zorlu bir mücadele sonunda saf dışı bıraktı. Grubu ikinci sırada tamamlayan millilerimiz yarı final biletini kaptı, İtalya'yı beklemeye başladı 

MURAT AĞCA 


Akdeniz Oyunları'nda Türkiye, güçlü rakibi Yunanistan'ı çekişmeli bir mücadele sonunda 78-69 dize getirdi, Komşu'nun ardından grup ikincisi olarak yarı finale yükseldi. Milliler, yarın 19.00'da A Grubu birincisi İtalya ile final için mücadele edecek. 
Yunanistan önünde maça kontrollü başlayan Milli Takım, özellikle Iliadis'in basketlerine engel olamayınca ilk periyodu 20 - 17 geride kapadı. İkinci periyotta Kaya ve Ermal'ın devreye girmesiyle Ay - Yıldız ekip, ilk yarıda 41 - 33'lük üstünlüğü sağladı. 
Üçüncü çeyrekte Milliler sayı bulmakta zorluk çekerken, Iliadis ve Koumpouras'ın basketleriyle skorda dengeyi sağlayan Yunanistan, bu bölümü 54 - 52 önde geçti. 
Son çeyrekte Milli Takım, Reha ve Ender'in sayıları ve Kaya'nın savunmadaki başarısıyla tekrar üstünlüğü yakaladı ve maçtan galip ayrılmayı başardı. 

Maçın karnesi 
HAKEMLER A.Coelho Portekiz , Paolo Taurinho İtalya 
TÜRKİYE Kerem 6 4, Ender 8 14, Reha 8 13, Ermal 9 18, Kaya 9 18, Erkan 4 , Hüseyin 5 4, Fırat 3 , Barış 5 6, Valentin 4 1 
YUNANİSTAN İliadis 8 22, Georgallis 5 3, Kafkis 4 , Tsiakos 6 5, Charitopoulos 5 3, Barlos 7 9, Koumpouras 8 13, Papanikolopoulos 4 3, Charismidis 6 11, Dedas 3 
1.PERİYOT 20 - 17 Yunanistan , 2.PERİYOT 41 - 33 Türkiye , 3.PERİYOT 54 - 52 Yunanistan , MAÇ SKORU 78-69 Türkiye 
BEŞ FAUL Hüseyin 29.23 , Ermal 36.24 

Boğa'yı silkeledik 

Bayan Basketbol Milli Takımı'mız Akdeniz Oyunları'ndaki ikinci randevusunda ev sahibi İspanya'yı zorlanmadan 74-65 devirdi, B Grubu'nu yenilgisiz lider bitirerek yarı finale yükseldi. Ay-Yıldızlı ekibimiz, özellikle 28 sayı atarak yıldızlaşan Nevriye'nin skorer oyunu ile galibiyete ulaştı. Bayanlarımız yarın TSİ 11.30'da yarı finalde Yunanistan ile karşılaşacak. 

Maçın karnesi 
HAKEMLER I.Zacahara Çek Cumhuriyeti , Samir Abaakil Fas 
İSPANYA Camps 6 8, Antoja 4 2, Palomares 4 , Gallego 6 16, Jordana 6 7, Montanana 6 15, Zurro 4 2, Montesdeoca 6 9, Blanco 5 6 
TÜRKİYE Nilay 7 7, Şaziye 7 11, Müjde 6 4, Esmeral 5 3, Nevriye 8 26, Serap 6 8, Korel 5 4, Aylin 7 9, Gülşah 5 2, Birsel 5 , Yasemin 5 
1. PERİYOT 25 15 Türkiye , 2.PERİYOT 43-30 Türkiye , 3. PERİYOT 56-44 Türkiye , MAÇ SKORU 74-65 Türkiye 

Golfçüler zirvede 

15. Akdeniz Oyunları'nda golfte ikinci gün geride kalırken Erkek Milli Takımımız ilk sıraya yerleşti. Mustafa Hocaoğlu, Hamza Sayın ve Gencer Özcan'dan oluşan Ay - Yıldızlı ekibimiz 292 puana ulaşarak liderliği ele geçirdi. Millilerimizi 294 puanla İspanya, 301 puanla Fransa takip ediyor. İlk gün 161 puan toplayan Bayan Milli Takımımız ise dünkü müsabakaları da aynı puanla kapatarak toplamda 322 puana ulaştı. 

Efeler stop etti 0-3 

Akdeniz Oyunları'ndaki ilk maçında Fas'ı mağlup eden Erkek Voleybol Milli Takımı'mız ikinci sınavında Yunanistan'a 3-0 yenilmesine rağmen çeyrek finale yükseldi. Ay-Yıldızlı ekibimiz karşılaşmanın setlerini 25-19, 25-20 ve 25-21 kaybetti, Grubu ikinci sırada tamamlayan millilerimiz yarın çeyrek finalde ev sahibi İspanya ile karşı karşıya gelecek. 

Maçın karnesi 
HAKEMLER S.Amara Tunus , S.Abou Mısır 
TÜRKİYE Soner 6 , Osman 5 , Ulaş 5 , Özkan 6 , Hakan 5 , Barış 5 Cengizhan 5 , Arslan 5 , Ömer 5 , Cem 5 
YUNANİSTAN Ntonas 6 , Karipidis 7 , Roumeliotis 6 , Kalaitsidis 7 Andreadis 6 , Papadimitriou 6 Soultanopoulos 6 
SETLER 19-25, 20-25, 21-25 

Futbolda takım olduk 

Malta'yı tarihi farkla yenen Olimpik Milli Takım'ın antrenörü Turan Mesçi, takım olduklarını gösterdiklerini söyledi, "Yunanistan karşısına vatan-millet edebiyatı ile çıkmak bize zarar verir" dedi 

15. Akdeniz Oyunları'nda Malta'yı 5 - 0 yenip, grup lideri olarak çeyrek finale yükselen Olimpik Milli Takım, gözünü zirveye dikti. Milliler bu skorla, aynı zamanda tüm oyunlar tarihinde Türkiye'ye en farklı galibiyetini de kazandırdı. 
Milli Takım antrenörü Turan Mesçi, bu ekibin ilk kez bir araya geldiğini ve Almeria'ya gelmeden ancak birkaç gün önce toplanabildiğini belirterek, "Hazırlık maçı bile yapamadan oyunlara katıldık. İlk maçta İspanya karşısında istediğimiz oyunu tam olarak sahaya yansıtamadık. Ancak Malta önünde çocuklar takım olduklarını kanıtladılar" dedi. Çeyrek finalde bugün karşılaşacakları Yunanistan'ın iyi bir takım olduğunu da belirten Mesçi, "Futbolcularımıza sporun milliyeti olmadığını ve Yunanistan karşısına farklı bir zihniyetle çıkmamaları gerektiğini söyledik. Çünkü bu tip duygularla çıktığımız A ve Ümit maçlarında aldığımız son sonuçlar hep bu baskının sonucu oluştu. Bizim için Yunanistan'ın diğer rakiplerden farkı yok. Biz hesabımızı final üzerine kuruyoruz" dedi. 

Rakip Yunanistan 

Akdeniz Oyunları'nda, grubundaki 2. ve son maçında Malta'yı 5-0 yenerek birinci olan ve çeyrek finale yükselen Olimpik Milli Futbol Takımı, yarın Yunanistan ile yarı finale yükselmek için kapışacak. Almeria kentine 35 kilometre uzaklıktaki El Ejido Stadı'ndaki karşılaşma, TSİ 20.30'da başlayacak. 

Son maçta ilk galibiyet 35-30 

15. Akdeniz Oyunları'nda Bayan Hentbol Milli Takımı, grubundaki 3. ve son maçında, Yunanistan'ı 35-30 yenerek, ilk galibiyetini aldı ve 2 puanla grup üçüncüsü oldu. Milli takım, diğer grubun üçüncüsü olacak takımla 5.'lik maçı yapacak. Yunanistan maçının son anlarında belinden sakatlanan Yeliz Yılmaz hastanaye kaldırıldı. Hastanede önemli bir şeyi olmadığı anlaşılan Yılmaz, taburcu edildi. Erkek takımımız ise İtalya'ya 25-24 yenilerek oyunları 10. sırada tamamladı. 

Günün programı 
OKÇULUK 
10.10 Çeyrek ve yari finaller 
Bayanlar ve Erkekler 
ATLETİZM 
11.00 Elemeler 
MASA TENİSİ 
11.00 Elemeler 
GÜREŞ 
11.00 Elemeler 
60 Kg - Tevfik Odabaşı, 
74 Kg - Fahrettin Özata 
SUTOPU 
11.20 Türkiye - Sırbistan 
Karadağ 
OKÇULUK 
16.10 Finaller 
JUDO 
17.00 66 Kg - Bektaş Demirel 
BOKS 
17.00 57 kg Yakup Kılıç, 
64 Kg Önder Sipal, 
69 Kg Bülent Ulusoy, 
81 Kg İhsan Yıldırım Tarhan 
BİNİCİLİK 
17.00 Elemeler 
VOLEYBOL 
17.30 Türkiye - İspanya B 
ATLETİZM 
19.00 Finaller 
BİSİKLET 
19.30 Yol yarışı 
JUDO 
20.00 Elemeler 
HALTER 
21.00 85 Kg İzzet İnce 
FUTBOL 
23.00 Türkiye - Yunanistan 

Madalya durumu ÜLKE A G B TOP. 1. İtalya 32 22 30 84 2. Fransa 29 20 24 73 3. İspanya 16 33 29 78 4. TÜRKİYE 11 11 15 37 5. Mısır 8 6 7 21 6. Tunus 7 2 8 17 7. Slovenya 6 5 6 17 8. Cezayir 5 3 5 13 9. Yunanistan 4 7 16 27 10. Sırbistan 4 5 4 13 


</TEXT>
</DOC>
