<DOC>
<DOCNO> 395108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/soneko30.html </URL>
<DATE> 2005/11/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Faizdeki düşüş sürüyor... Hazine ihalesinde faiz 14.17'ye geriledi 
</HEADLINE>
<TEXT>

     Faizdeki düşüş sürüyor. Hazine'nin düzenlediği 588 gün vadeli Yeni Türk Lirası YTL cinsinden iskontolu tahvil ihalesinde, bileşik faiz yüzde 14.17'ye geriledi. 
     Hazine, net yaklaşık 4.2 milyar YTL borçlandı. 
     Hazine'nin bugünkü ihalesine nominal 5 milyar 142.4 milyon YTL teklif gelirken, nominal 1 milyar 827.1 milyon YTL, net ise 1 milyar 475 milyon YTL'lık satış yapıldı. İhalede basit faiz ise yüzde 14.78 oldu. 
     Hazine, piyasa yapıcı bankalar ve kamu kuruluşlarına yapılan net 2 milyar 703.4 milyon YTL'lik satışla birlikte, toplam 4 milyar 178.4 milyon YTL net borçlanmaya gitti. 
     Tahvillerin geri ödemesi 27 Haziran 2007'de yapılacak. 
     
     FAİZDEKİ GERİLEME 

     Hazine en son, 27 Eylül 2005'de düzenlediği 588 gün vadeli Yeni Türk Lirası YTL cinsinden iskontolu tahvil ihalesinde yüzde 15.06, 4 Ekim 2005'de düzenlediği 581 günlük ihalede de yüzde 14.57 bileşik faiz ile borçlanmıştı. 
     Buna göre, Hazine bugünkü tahvil ihalesinde yüzde 14.17'lik oranla en düşük faizle borçlanmış oldu. 
     Hazine yarın, 4 milyar 118 milyon YTL'si piyasaya, 212 milyon YTL'si de kamu kurumlarına yapılan satışların geri ödemesi olmak üzere ve tamamı YTL cinsiden 4 milyar 330 milyon YTL iç borç ödemesi yapacak. 

     
</TEXT>
</DOC>
