<DOC>
<DOCNO> 360515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur41.html </URL>
<DATE> 2005/07/12/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Bankada staj yapan genç kızı kaçırdılar 
</HEADLINE>
<TEXT>

     Aydın’ın Çine İlçesi’nde, bir banka şubesinde staj yapan genç kızın kaçırıldığı iddia edildi. 
     AA muhabirinin Aydın Emniyet Müdürlüğü yetkililerinden aldığı bilgiye göre, polise başvuran T.T, bir banka şubesinde staj yapan kızı H.T’nin 20 Cumhuriyet Mahallesi’ndeki evlerinden dün "işe gidiyorum" diyerek ayrıldığını, ancak geri dönmediğini belirtti. 
     Kızının bir süre sonra cep telefonundan kendisine çektiği mesajda, "Anneciğim, babacığım beni Bafa Gölü’nde ölüme terk ettiler korkuyorum" dediğini bildiren T.T, kızının erkek arkadaşı olmadığını, kaçırılmış olabileceğinden şüphe ettiklerini kaydetti. 
     H.T’den şu ana kadar haber alınamadığı, Milas jandarma ekipleri ve Çine İlçe Emniyet Müdürlüğü ekiplerinin olayla ilgili soruşturma başlattıkları öğrenildi. 
     
</TEXT>
</DOC>
