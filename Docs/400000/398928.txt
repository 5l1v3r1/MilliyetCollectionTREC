<DOC>
<DOCNO> 398928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun50.html </URL>
<DATE> 2005/11/29/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
AİHM, Türkiye aleyhine açılan 3 davayı karara bağladı... 
</HEADLINE>
<TEXT>

     Avrupa İnsan Hakları Mahkemesi AİHM , Türkiye aleyhine açılan üç ayrı davayı bugün karara bağladı. 
     Nuri Kurt isimli vatandaşın başvurusunu değerlendiren mahkeme, Türkiye'nin, Avrupa İnsan Hakları Sözleşmesi'nin AİHS etkili başvuru hakkıyla ilgili 13. maddesini ihlal ettiği görüşüne vardı. 
     Türkiye, karar gereği Kurt'a, mahkeme masrafları dahil toplam 6 bin avro ödeyecek. 
     Mersin'den toplu başvuruda bulunan 11 kişinin yaptığı şikayeti inceleyen AİHM, AİHS'nin mal ve mülkiyetin korunmasıyla ilgili 1. protokolünün 1. maddesinin ihlal edildiğine hükmetti. 
     AİHM, bu kararında Türkiye'nin maddi tazminat ödemesine gerek görmedi. 
     Evrim Çiftçi ve Öncü soyadında bir vatandaşın ortak başvurusuyla ilgili olarak da, Türkiye'nin AİHS'nin adil yargılanma hakkıyla ilgili 6. maddesini ihlal ettiği görüşüne varıldı. 
     Bu davada maddi tazminat kararı alınmazken, Türkiye'nin başvuru sahiplerine 1500 avro mahkeme masrafı ödemesi istendi. 
     
</TEXT>
</DOC>
