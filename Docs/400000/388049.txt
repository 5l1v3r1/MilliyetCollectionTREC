<DOC>
<DOCNO> 388049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur13.html </URL>
<DATE> 2005/10/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Yağışlı hava etkisini gösterecek 
</HEADLINE>
<TEXT>

     Batı ve Orta Karadeniz kıyıları ile Doğu Karadeniz’de bugün ve gece saatleri ile yarın, kuvvetli kuzeybatılı rüzgarla birlikte "etkili ve sürekli" yağış bekleniyor. 
     Devlet Meteoroloji İşleri Genel Müdürlüğü’nden yapılan Meteorolojik Uyarı’ya göre, yağışlı hava yurdun kuzey, iç ve doğu kesimlerinde etkili olmaya devam edecek. 
     Bugün ve gece saatleri ile yarın batı ve orta Karadeniz kıyıları ve doğu Karadeniz bölgesinde etkili ve sürekli yağış bekleniyor. 
     Zonguldak, Bartın, İnebolu, Sinop, Düzce ve Karabük çevreleri ile Trabzon, Rize, Giresun, Artvin, Gümüşhane, Bayburt, Samsun ve Ordu çevrelerinde iki gün boyunca, kuvvetli kuzeybatılı rüzgarla birlikte sağanak şeklinde görülecek yağışların, etkili ve sürekli olması bekleniyor. 
     Yağışların oluşturacağı sel, su baskını ve heyelan gibi olumsuz şartlara karşı ilgililerin ve vatandaşların tedbirli olmaları istendi. 
     
</TEXT>
</DOC>
