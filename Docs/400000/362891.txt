<DOC>
<DOCNO> 362891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/astro/index.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolunay altındayız 
</HEADLINE>
<TEXT>


Bugün öğle saatlerinde 14.00 dolunay gerçekleşiyor. Geçmişe ait konularla ilgili kararlar yeniden gündeme gelebilir. Bu arada duygusal açıdan kendimizde güvensizlik hissedebiliriz. İlişkilerde daha uzlaşıcı olmalıyız. 
Koç'lar iş hayatında yenilik ararken acele karar vermemeli. İşle ilgili yükler açısından ise iyimser ve verimli bir gün geçirecekler. Boğa'lar olumlu düşünceler içinde olmalılar. Akıcı enerjileriyle değişik konulara ilgileri artıyor. Eğitimle alakalı konularda önemli başlangıçlar yapabilirler. İkizler duygusal olarak rahatlamaya çalışmalı. Birçok konuda net düşünmek ve gerçekçi planlar yapmak durumundalar. Ortaklaşa konularda önemli kararlar alabilecekler. Yengeç'ler oldukça iyimser sayılırlar. Duygusal alanda rahatlık söz konusu olurken, ikili ilişkilerinde pozitif gelişmeler var. Aslan'lar düzenli ve pratik olduklarında birçok işin üstesinden gelebilirler. Aksi halde terslikler yaşanabilir. Detaylara dikkat etmeleri gerekiyor. Başak'lar için olumlu enerjiler söz konusu. Duygularını rahat ifade etmeye çalışmaları hayattan daha fazla keyif almalarını sağlayacak. 
Terazi'ler bugün planlı olmaya çaba göstermeli. Pratik davranarak eve ait uğraşların üstesinden daha kolay gelebilirler. Akrepler sözleriyle ilgi uyandırabilirler. Yakınlarla ilgili konular bugün de söz konusu olurken, diğer sorumluluklar unutulmamalı. Yay'lar maddi konularda olumlu kararlar peşinde. Kişisel konularda ve kendi fikirlerini ortaya koymakta oldukça başarılılar. Oğlak'lar son derece ön planda olacaklar. Acele hareket etmeleri ve planlarını hemen uygulamaları faydalı olacak. Kova'lar sabırlı olmaya çalışmalı. Duygusal olarak hassas olsalar bile, olaylara iyimser bir gözle bakabilmeliler. Balık'lar değişik fikirlere karşı iyimser yaklaşıyorlar. Gün boyunca arkadaşlıklar ve grup çalışmaları içinde bulunmaktan ise memnunlar. 



</TEXT>
</DOC>
