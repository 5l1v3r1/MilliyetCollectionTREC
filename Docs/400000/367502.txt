<DOC>
<DOCNO> 367502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun15.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali konvoyuna mayınlı saldırı 
</HEADLINE>
<TEXT>


ADİL ÖNAL DHA 

AKP Bingöl milletvekilleri ve Vali Vehbi Avuç'un bulunduğu konvoy, dün Bingöl merkeze bağlı Servi Beldesi yakınlarında uzaktan kumandalı mayınla saldırıya uğradı. Konvoyun büyük bölümünün geçişinden hemen sonra meydana gelen patlamada ölen ya da yaralanan olmadı. Vali Avuç ile AKP Bingöl Milletvekilleri Fevzi Berdibek, Mahfuz Güler, Abdurrahman Anık ile Emniyet Müdürü Mehmet Gürnaz, dün sabah Servi beldesine gitti. Bir açılışa katılan Avuç ve milletvekillerinin bulunduğu konvoy, saat 16.20 sıralarında döndü. Konvoy, Servi - Genç arasındaki Geyd Mezrası yakınlarından geçtikten hemen sonra, yola önceden döşenen mayın PKK'lı teröristlerce uzaktan kumandayla patlatıldı. Bingöl Emniyet Müdürü Mehmet Gülnaz, patlamada, konvoydaki araçlardan sadece ikisinin camlarının kırıldığını bildirdi. 


</TEXT>
</DOC>
