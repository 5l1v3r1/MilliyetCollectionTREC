<DOC>
<DOCNO> 382525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun29.html </URL>
<DATE> 2005/09/29/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Roth Avusturya, Türkiye konusunda tehlikeli bir oyun oynuyor 
</HEADLINE>
<TEXT>

     Alman Yeşiller Partisi Eşbaşkanı Claudia Roth, Türkiye ile ilgili Müzakere Çerçeve Belgesi'nde uzlaşma sağlanamamasından sorumlu tutulan Avusturya'nın ''tehlikeli bir oyun'' oynadığını söyledi. 
     Alman Haber Ajansı'na DPA açıklamalarda bulunan Roth, müzakerelere başlanmadan kısa bir süre önce, müzakerelerin tartışma konusu yapılmasının Türkiye'ye ve Ortadoğu'ya verilen yanlış bir mesaj olacağını belirterek, ''Avusturya tehlikeli bir oyun oynuyor'' dedi. 
     Roth, Avusturya'nın Türkiye'nin AB ile yapacağı müzakereleri engellemeye çalıştığını ve bununla AB'nin inanınırlığını zedelediğini kaydetti ve ''Türkiye müzakerelerin başlaması için gerekli şartları yerine getirdi'' dedi. 
     Avusturya, müzakerelerin olumsuz gelişmesi halinde, Türkiye için ''imtiyazlı ortaklık'' formülünün belgeye sokulmasında ısrar ediyor. 
     
</TEXT>
</DOC>
