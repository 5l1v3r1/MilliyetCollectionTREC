<DOC>
<DOCNO> 358732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur16.html </URL>
<DATE> 2005/07/06/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Antalya'yı en çok Almanlar tercih ediyor... 
</HEADLINE>
<TEXT>

     Antalya’ya gelen turistler arasında ilk sırayı Almanlar alırken, Almanları, Ruslar, Hollandalılar, Avusturyalılar ve İsviçreliler izledi. 
     Antalya Kültür ve Turizm Müdürlüğü’nden alınan bilgiye göre, bu yılın Ocak-Haziran dönemlerinde Antalya’ya 143 bin 876’sı "gurbetçi Türkler" olmak üzere 160 ülkeden 2 milyon 906 bin 174 turist geldi. 
     Aynı dönemde Antalya’ya gelen turistler arasında ilk sırada, 1 milyon 150 bin 182 ile Almanlar yer aldı. Almanları, ikinci sırada 470 bin 43 
     ile Ruslar, üçüncü sırada 219 bin 691 ile Hollandalılar, dördüncü sırada 93 bin 328 ile Avusturyalılar, beşinci sırada ise 88 bin 785 ile İsviçreliler takip etti. Öte yandan, ABD’den gelen Antalya’ya turist sayısı, geçen yılın aynı dönemine göre yarı yarıya azalma gösterdi. Geçen yıl Ocak-Haziran döneminde 6 bin 777 Amerikalı turist Antalya’ya gelirken, bu yılın aynı döneminde gelen ABD’li turist sayısı 3 bin 697 oldu. Yunanistan ve İran’dan gelen turist sayısında da geçen yıla göre azalma görüldü. Aynı dönemlerde, Ukrayna, Danimarka, Norveç, Polonya, Finlandiya, Belarus, Çek Cumhuriyeti, Litvanya, Macaristan, Kazakistan, Letonya, Sırbistan-Karadağ, Slovakya, Romanya, İspanya, Bosna-Hersek ve Slovenya’dan gelen turist sayısında ise artış oldu. 
     
</TEXT>
</DOC>
