<DOC>
<DOCNO> 393972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/spo11.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlı meşale 
</HEADLINE>
<TEXT>


Samsung'un 2006 Torino Kış Olimpiyatları meşalesini taşıyacak tüm isimler belirlendi. Türkiye dışından kayakçı Klammer, buz pateninden Lu Chen, efsanevi basketbolcu Menengin ünlü yıldızlar arasında yer alıyor. 


Dünyanın önde gelen elektronik devlerinden Samsung, 2006 Torino Kış Olimpiyatları öncesi olimpiyat meşalesini taşıyacak tüm isimleri belirledi. 
Samsung adına olimpiyat meşalesini taşıyacak sporcular arasında, "Kayak İmparatoru" olarak bilinen alp disiplininde altın madalyalı Avusturyalı Franz Klammer, buz pateninde Çin'e altın kazandıran ve "Buzlar üstündeki kelebek" diye tanınan Lu Chen, İtalyan basketbolunun efsanevi ismi Dino Meneghin ve 50 kilometre yürüyüşte üç kez olimpiyat şampiyonu olan Polonyalı Robert Korzeniowski başı çekiyor. Yine kayak dünyasının yaşayan efsanelerinden İtalyan Alberto Tomba da meşaleyi taşıyacak isimler arasında bulunuyor. Tomba, "Dünya'nın en önemli sporcularını ülkemizde ağırlayacak olmamızdan dolayı çok sevinçliyiz" dedi. Meşale, 8 Aralık'ta Roma'dan yola çıkacak, 11 bin 300 kilometre yol aldıktan sonra 10 Şubat'ta, olimpiyatlara ev sahipliği yapacak Torino'ya varacak. 


</TEXT>
</DOC>
