<DOC>
<DOCNO> 354179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonyas13.html </URL>
<DATE> 2005/06/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Aydın Doğan Karikatür Yarışması'nı Alman Gross kazandı 
</HEADLINE>
<TEXT>

     Aydın Doğan Vakfı tarafından düzenlenen 22. Aydın Doğan Uluslararası Karikatür Yarışması'nda birinciliği Alman sanatçı Friederike Gross kazandı. 
     Önseçiciler Kurulu, serbest konulu yarışmada, 90 ülkeden 1199 sanatçının 2 bin 996 çalışmasını inceledi ve seçtiği 44 ülkeden 200 sanatçının 228 çalışmasını, Seçiciler Kurulu'na sundu. 
     Karikatür dünyasının otoritelerinden oluşan Seçiciler Kurulu, Antalya'da yaptığı toplantıda Alman sanatçı Friederike Gross'u, birinci seçti. Sanatçı, Aydın Doğan Vakfı Birincilik Ödülü, Kültür Bakanlığı Plaketi, Hürriyet Gazetesi Altın Plaketi ve 8 bin dolar alacak. 
     Yarışmada ikincilik ödülüne layık görülen Polonyalı sanatçı Mariusz Stawarski'ye 5 bin dolarla Aydın Doğan Vakfı İkincilik Ödülü ve Milliyet Gazetesi Altın Plaketi verilecek. 
     Bu yıl üçüncülük ödülünü paylaşan 2 sanatçı İranlı Majid Amini ve Ukrayna'dan Dmitriy Skazhenik, 3 bin 500 dolar, Aydın Doğan Vakfı Üçüncülük Ödülü ile Radikal Gazetesi Gümüş Plaketi'ni alacaklar. 
     
      Seçiciler Kurulu'nun 500'er dolarlık Başarı Ödülü'ne değer gördüğü diğer sanatçılar ise şunlar 
     ''Bahman Abdi İran , Oleh Derhachov Ukrayna , Muhamed Djerlek Sırbistan , Manuel Alvarez Junco İspanya , Jozef Jurczyszyn Polonya , Muhittin Köroğlu Türkiye , Ghasem Lotfi İran , Alexsander Muzikantov Ukrayna , Jose Antonio Garli Nieto Meksika , Şevket Yalaz Türkiye , Necdet Yılmaz Türkiye .'' Yarışmanın ilk sergisi, 22-29 Haziran arasında IC Hotels Airport'da Antalya açılacak. 
     22. Aydın Doğan Uluslararası Karikatür Yarışması'nda dereceye giren sanatçılara ödülleri, kasım ayında İstanbul'da yapılacak törenle verilecek. 
     
</TEXT>
</DOC>
