<DOC>
<DOCNO> 385868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur14.html </URL>
<DATE> 2005/10/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Traktör kullanma kavgası 2 ölü, 5 yaralı 
</HEADLINE>
<TEXT>

     Kayseri’de iki kardeş arasında traktör kullanma yüzünden çıkan kavgayı ayırmak isteyen 1 kişi ile seyreden 1 kişi öldü, 5 kişi yaralandı. 
     AA muhabirinin aldığı bilgiye göre, Talas İlçesi’ne bağlı Kuruköprü Köyü’nde, Yusuf Tuaç 18 , ağabeyi Halil İbrahim Tuaç’tan 26 ortak kullandıkları traktörü istedi. Yusuf Tuaç, traktörün anahtarını vermemesi üzerine, ağabeyi Halil İbrahim Tuaç’la tartışmaya başladı. Tartışmanın kavgaya dönüşmesi sonucu, Tuaç ailesinin yakınları, iki kardeşi ayırmak istedi. 
     Yusuf Tuaç’ın ağabeyine av tüfeğini doğrultması üzerine araya giren Yusuf ve Halil İbrahim Tuaç’ın enişteleri Mehmet Demirali 56 , başından vurularak olay yerinde hayatını kaybetti. Olayı seyrederken vurularak ağır yaralanan komşu Ayşe Memiş 68 ise tedavi için kaldırıldığı Erciyes Üniversitesi Tıp Fakültesi Hastanesi’nde öldü. 
     Saçma isabet etmesi sonucu çeşitli yerlerinden yaralanan Halil İbrahim Tuaç, Servet Özden, Alpay ve Hafize Simer ile Dudu Külek, Kayseri Devlet Hastanesi’nde tedavi altına alındı. 
     Olaydan sonra traktörle kaçan sanık Yusuf Tuaç, jandarma ekiplerince yakalanarak gözaltına alındı. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
