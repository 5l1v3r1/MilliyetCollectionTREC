<DOC>
<DOCNO> 368739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur33.html </URL>
<DATE> 2005/08/10/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Tutuklu memuru, dışarıda’ gösterip, 8 sağlık raporu vermişler 
</HEADLINE>
<TEXT>

     
     Murat SANDIKÇI SAMSUN, DHA 
     
SAMSUN Sivil Savunma Arama ve Kurtarma Birlik Müdürlüğü’nde teknisyen olarak 6 yıldan bu yana görev yapan 31 yaşındaki Hasan Yılmaz, 2 Ağustos ile 26 Aralık 2002 tarihleri arasında üzerinde ruhsatsız silah bulundurmak suçundan 1 yıl 1 ay hapis cezasına çarptırılarak tutuklanırken, 6 aydan fazla hapis cezası aldığı için işten atılmaması ve maaşlarını düzenli alması amacıyla dışarıda’ gösterilirken, adına 3'ü heyet olmak üzere 8 sağlık raporu verildi. Olayla ilgili 11 doktor ile Yılmaz'ın 3 arkadaşı hakkında yasal inceleme başlatıldı. 
     Samsun Sivil Savunma Arama ve Kurtarma Birlik Müdürlüğü’nde görevli teknisyen Hasan Yılmaz, 2002 yılında üzerinde ruhsatsız silah yakalanınca gözaltına alındı. Samsun Asliye Ceza Mahkemesi’ndeki yargılama sonucu kendisine, 6 bin 136 sayılı yasaya göre ruhsatsız silah bulundurmak suçundan 1 yıl 1 ay hapis cezası verildi. Yılmaz, 2 Ağustos ile 26 Aralık 2002 tarihleri arasında Samsun Cezaevi’nde tutuklu kaldı. 657 sayılı Devlet Memurları Kanunu’na göre 6 aydan fazla ceza alması nedeniyle Yılmaz’ın memuriyetinin düşürülmesi gerekirken, bu durum gizlendi. Birlik Müdürü Sinan Ünsaler’in imzasını taşıyan hasta sevk kağıtları ile yaklaşık 5 aylık mahkumiyet süresi içerisinde 20 gün yıllık izin ile 3 ayrı heyet raporu, 5 ayrı da değişik tarihlerde 20 güne kadar olan sağlık raporları alındı. Raporlu gözükmesinden dolayı Hasan Yılmaz’a maaşı da düzenli olarak bankadaki hesabına yatırıldı. 
     Olay, ihbar üzerine 20 Haziran 2005 tarihinde müfettiş incelemesi sonucu ortaya çıktı. İçişleri Bakanlığı Teftiş Kurulu Başkanlığı’na bağlı Mülkiye Başmüfettişleri Mustafa Çiçek ve M.Hilmi Dülger tarafından yapılan incelemede teknisyen Hasan Yılmaz’ın cezaevinde kaldığı ve bu arada kendisine sahtek rlık yolu ile rapor düzenlendiği tespit edildi. 2002 yılında yaşanan bu olayın ortaya çıkması ile birlikte Hasan Yılmaz açığa alındı. Arama ve Kurtarma Birlik Müdürü Sinan Ünsaler ile Müdür Yardımcısı Ömer Faruk Yazıcı hakkında, cezaevinde bulunan memur hakkında gerekli işlemleri yapmayarak, hasta sevk k ğıdı düzenledikleri, sağlık kurullarından alınmasını sağladıkları, sağlık raporlarını yetkili makamların onayına sunarak kendisinin memuriyetinin devamını sağlayıp, maaş ile diğer ödemelerinin yapılmasını sağladıkları için gerekli yasal işlemlerin yapılması talep edildi. 
     Samsun Valiliği İl İdare Kurulu dosyayı ilgili kişilerin yargı önüne çıkması talebiyle hemen Bölge İdare Mahkemesi’ne gönderdi. Ancak müfettiş raporunda adı geçen Kısım Amiri Serdar Akçakaya ile Teknisyen Aydın Çan’ın yargılanmasına gerek olmadığı vurgulandı. Buna göre, Bölge İdare Mahkemesi valiliğin Sinan Ünsaler, Hasan Yılmaz ve Ömer Faruk Yazıcı hakkında Yargılama izni verilmesi’ istemini onaylarsa zanlılar Ağır Ceza Mahkemesi’nde Resmi Belgede Sahtecilik’ suçundan 4 yıla kadar hapis cezası istemiyle hakim önüne çıkacak. 
     
     11 DOKTOR DA SORUŞTURULUYOR 
     Bu arada cezaevinde bulunun Hasan Yılmaz’a Nöroloji, Ortopedi, Genel Cerrahi servislerinden 3 ayrı heyet ile 5 ayrı sağlık raporu veren doktorlar da yargılanacak. Heyet raporu veren Devlet Hastanesi doktorları Emin Dinççağ, Fatih Yılmaz, Yılmaz Karagöz, Sibel Kuruoğlu, Şakir Aydoğan, Sedat Bulut, Abdurrahman Akbaş ile sağlık raporu veren, Kamil Yener, Muammer Gündoğdu, Mustafa Deniz ve Şakir Güven hakkında da valilik soruşturma başlatıp, konunun yine yargıya intikal ettirilmesi isteminde bulundu. Doktorlar hakkında dava açılırsa, TCK’nın 210’ncu maddesine göre Sahte rapor düzenlemek’ suçundan 3 aydan 1 yıla kadar hapis cezası istemiyle yargılanacaklar. Yapılacak yargılama sonucunda doktorlar, 657 sayılı kanunun 48’inci maddesine göre, sahtecilik suçlarından 1 gün bile hapis cezası alırsa, memur olmanın şartlarını kaybedeceklerinden memuriyetleri bitecek. 
     
     ATILMA’ KORKUSUYLA YAPTIM 
     Olayın ortaya çıkmasıyla birlikte DHA muhabirinin telefonla ulaştığı Hasan Yılmaz, memur olduktan sonra ruhsatsız tabanca taşımaktan dolayı mahkemece verilen cezasının kesinleştiğini belirterek, Memuriyetten atılacağım korkusuyla böyle bir şeye kalkıştım. Çok üzgünüm'' demekle yetindi. 
     Olayı gizlediği öne sürülen Arama ve Kurtarma Birlik Müdürü Sinan Ünsaler yıllık izine çıkarken, kendisine telefonla ulaşılamadı. Müdür Yardımcısı Ömer Faruk Yazıcı da bu konuda görüşmek istemediğini söyledi. 
     Sağlık İl Müdürü Mehmet Kılınç ise, rapor veren doktorların yargılanacağını söyleyip, Olay yargıya intikal etti. Haklarında bizim açımızdan gerekli işlem yapılmış demektir. Başka herhangi birşey bu aşamada söylemem mümkün değildir'' diye konuştu. 
     
     RAPOR TARİHLERİ 
     Hasan Yılmaz’ın 2 Ağustos 2002 ve 26 Aralık 2002 tarihlerinde cezaevinde kaldığı sürede Devlet Hastanesi’nden aldığı sağlık raporları ve verildikleri tarihler şöyle 
     5 Ağustos 2002 20 günlük yıllık izin, 22 Ağustos 2002 10 gün sağlık raporu Devlet Hastanesi 4 Eylül 2002 15 günlük sağlık raporu Devlet Hastanesi 19 Eylül 2002 10 gün sağlık raporu Devlet Hastanesi 27 Eylül 2002 30 gün heyet raporu Devlet Hastanesi 5 Kasım 2002 20 gün sağlık raporu Devlet Hastanesi 25 Kasım 2002 20 gün heyet raporu Devlet Hastanesi 18 Aralık 2002 7 gün sağlık raporu Devlet Hastanesi 26 Aralık 2002 20 gün heyet raporu Devlet Hastanesi 
     
</TEXT>
</DOC>
