<DOC>
<DOCNO> 361257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/spor/spo20.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlığa gel, başlığa 
</HEADLINE>
<TEXT>


YAKAN TOP Nilay YILMAZ 


Maç sonuçlarını verirken dikkat çekmek için, takımlara takılan lakaplardan ya da bulundukları şehrin en meşhur yiyeceği, giyeceği... vb.'nden yararlanarak başlık atılır spor camiamızda. 2003-2004 sezonunda Vatan gazetesi, Fenerbahçe'nin Çaykur Rize'ye 1-0 mağlup olmasının ardından oynanan Beşiktaş-Gençlerbirliği maçının 2-2 bitmesi üzerine 12 Nisan 2004 tarihinde "Rize 'demledi' Kartal içmedi" diye başlık atmıştı, biz de arkadaşlarla yılın başlığı seçmiştik onu. Ancak sonradan bu başlığın bir klasik olduğunu farkettik. Çünkü 13 Şubat 2005'te aynı gazete Çaykur Rizespor-Galatasaray maçından sonra "Cem demledi Hakan içti" diyerek, bizim orijinal sandığımız başlığı klasikleştirdi. 
İşte klasik başlıklardan bazıları 
Futbol 
- Rize'den 5 çayı. 
- Bu kayısı ekşi çıktı. 
- Horoz bu sefer erken öttü. 
- Boğalar duvara tosladı. 
- Gakkoşlar için tehlike çanları çalıyor. 
- Kartallar yüksek uçar. 
- Karpuz kelek çıktı. 
- Aslan kükredi. 
- Kanarya şakıdı. 
- Timsah acımadı. 
- Bu horon çok güzel. 
- Arjantin tango yaptı. 
- Biracılar bir dikişte. 
- Samba rüzgarı bütün dünyayı sardı. 
- Panterler Gaydacılara geçit vermedi. 
- Komşu Viyana'da vals yaptı. 
- Vikingler Portakalların suyunu çıkardı. 
- Makarnacılar Boğa'yı devirdi. 
- Kanguru'yu tutmak imkansız. 
- Votkacılara Karpatlar'da soğuk işlemedi. 
Basketbol 
- Efes köpürdü. 
- Telekom hala meşgul çalıyor. 
- Pınar süt gibi. 
- Tekel'in başı dumanlı. 
- Bu Ülker çok tatlı. 
- İTÜ Banvit'i anfide kızarttı. 
- Tuborg sarhoş etti. 

Stadyum, bir cemaatin kendisini hem bir bütün olarak hem de ayrışmışlığıyla yansıtabildiği yerlerden biridir. 
C. Bromberger 


Haberiniz var mı 

1890 yılında İngiliz futbol muhabirleri, Manchester United takımının hep sular altında kalan sahası nedeniyle, kulüp çalışanlarının cankurtaran eğitimi almaya başladıklarını yazmışlardı. 

"Alex" harikalar diyarında 
Bu sezonki hedeflerimiz üçüncü şampiyonluk, Avrupa'da iyi bir başarı ve Türkiye Kupası'nı kazanmak. Alex de Souza 

Dikkat et, siyah Fener'i bozar 
Bugün sadece Afrika Kıtası'nda derneğimiz yok. İnşallah yeni sezonda Afrika Kıtası'nda da bir dernek kuracağız. - Fenerbahçe İkinci Başkanı Nihat Özdemir 

Kapital-izm 
Paranın olduğu her yerde mutlaka şike vardır. Denizlispor Teknik Direktörü Giray Bulak 

Rakı çarpmıştır 
Anadolu takımlarından tüyenlerle, 4 büyüklerden diğer kaçanların tam listesini yapmağa kalksak burdan Ardahan'a yol olur. Niye kaçarlar Hani 'Raki... Şarap... Boğaz... Şiş kebap nefis'ti... Ali Sami Alkış - Star 

Çakar diyor ki 2 
Adnan tam bir katalizördür. Her kimyasal reaksiyona girer çıkar. Adnan önemli bir televizyon yıldızıdır. Ha ağırlığı var mıdır, yok mudur, o tartışılır. Ama enteresan bir katalizördür. Ahmet Çakar - Futbol Extra 

Aman bunu da kaçırmayalım 
İliç, transfer bombası Galatasaray'ın. Avrupa takımları demek ki İliç'i hiç görememişler. Şanslıyız ki Galatasaray'a kalmış... Turgay Şeren - Akşam 

Bırak dağınık kalsın 
Türk futboluna bir çekidüzen vermenin zamanı geldi. Mehmet Ali Yılmaz - Dünden bugüne Tercüman 

Zayıflayacak abisi 
Sergen'in eni İsmail kardeşimin eninden daha fazla. İsmail de hatırı sayılır kilo sahibidir ama Sergen ondan daha enli... Deniz Gökçe - Akşam 

Ordan, burdan, her yerden... 

- Maldonado alındı bomba patlamak üzere. 
- Kimdir o ya Gazetede okudum. 
- Çok iyi bir orta saha oyuncusu diyorlar. Kulüp de reddetmiyor. Şu anda Cruzeiro'da oynuyor. Yaşı genç. 
- Şili Milli Takımı'nda oynuyor mu 
- Oynuyor. Brezilya siteleri adama övgü diziyorlar. 
- Hayırlısı olsun 
- Cümlemize. Sanırım bu hafta üç transfer birden patlayacak. 
- Başka kimi alacaksınız 
- Nihat da gelirse şaşırma. 
- Zengin olacağız desene, Fener'in parasını yiyeceğiz. 
- Biz de Beşiktaş'a para yedirecek göz var mı Rüştü'yü bile bedava alacağız. 


</TEXT>
</DOC>
