<DOC>
<DOCNO> 397210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yasam/yas01.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nun simgesi Galatasaray Lisesi 
</HEADLINE>
<TEXT>


Ünü Türkiye'yi de aşan İstanbul'un eğlence ve kültür merkezi Beyoğlu hakkındaki araştırma, semte en çok ilkokul mezunu erkekler ile üniversiteli kadınların gittiğini ortaya çıkardı. Beyoğlu denince de İstiklal'den önce Galatasaray Lisesi akla geliyor... 

Şükran Pakkan 

İSTANBUL'UN eğlence ve kültür merkezi Beyoğlu'nda çalışan, ziyaretçi ve işyeri sahipleriyle yapılan araştırma, semtin kimliğini ortaya çıkardı. Buna göre, Beyoğlu'nun simgeleri Galatasaray Lisesi, İstiklal Caddesi ve Çiçek Pasajı... Semti gezenler ise çoğunlukla ilkokul mezunu erkekler ile üniversite mezunu kadınlar. 
BEYOĞLU Güzelleştirme ve Koruma Derneği'nin AC Nielsen Araştırma Şirketi'ne hazırlattığı Kasım 2005 tarihli 'Beyoğlu Tutum ve Beklenti Araştırması' İstiklal Caddesi'nde yüz yüze görüşme yöntemiyle yapıldı. Araştırmaya 50'si işyeri sahibi, 202'si çalışan, 453'ü de ziyaretçi olmak üzere 705 kişi katıldı. 

İstiklal Caddesi anılmadan olmaz 

Beyoğlu'nda çalışan her 10 kişiden sekizi erkek. Her üç kişiden ikisi 35 yaşın altında. 
Çalışanların yüzde 13'ünün Beyoğlu denildiğinde akıllarına ilk olarak Galatasaray Lisesi geliyor. Kadınların ve ilkokul mezunu çalışanların ilk aklına gelen yer ise İstiklal Caddesi. 
Ziyaretçilere bakıldığında da Beyoğlu denildiğinde akla ilk gelen mek n Galatasaray Lisesi. Çiçek Pasajı ikinci, İstiklal Caddesi üçüncü sırada. 'İstiklal Caddesi' diyenlerin çoğunluğu 36-45 yaş grubu ilkokul mezunları. 

Gelen 10 kişiden yedisi erkek 

Beyoğlu'na gelen her 10 kişiden 7'si erkek. Ziyaretçilerin yüzde 46'sı 16-25 yaş grubundaki gençler. Yaş ortalaması ise 29. 
Semti gezen erkeklerin büyük çoğunluğu ilkokul ve ortaokul mezunu. Kadınlarda ise lise ve üniversite mezunları ağırlıkta. 
İşyeri sahipleri, ortalama 12.3 yıldır orada çalışıyor ortalama 9 kişi çalıştırıyorlar. Tekstil ve hazır giyim sektörü ağırlıkta. 

'Halı saha yok ' 

Beyoğlu'yla en çok özdeşleşen mek n yüzde 32 ile Galatasaray Lisesi. Çiçek Pasajı ikinci sırayı alırken, onları Tünel, Taksim Meydanı, Emek Sineması ve Nevizade takip ediyor. 46 yaş üzeri çalışanlarda ise Çiçek Pasajı, Beyoğlu ile özdeşleşen ilk mek n. 
Araştırmaya katılan her dört çalışandan üçü yüzde 72 Beyoğlu'nda yer almayan ancak bulunmasını istediği bir mek n olmadığını söyledi. Geri kalanlar, çay bahçesi ve yeşil alan isterken, bir kısım da kültür merkezi, kütüphane ve halı saha gibi isteklerde bulundu. 
Beyoğlu ziyaretçilerinin semtte en çok bulunmasını istediği mek n ise 'havuz'. Ardından yeşil alan ve parklar geliyor. 


</TEXT>
</DOC>
