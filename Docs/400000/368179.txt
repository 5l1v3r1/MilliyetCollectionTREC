<DOC>
<DOCNO> 368179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/ekonomi/eko03.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme direnişi erken seçim getirdi 
</HEADLINE>
<TEXT>



Japonya Başbakanı Junichiro Koizumi, ülkesinin posta teşkilatının özelleştirilmesi planı reddedilince erken seçim çağrısında bulundu. Hükümet de çağrıya olumlu yanıt verdi. Erken seçimlerin 11 Eylül'de yapılacağı belirtildi. 
Japon Posta Teşkilatı'nın özelleştirilmesi teklifi kabul edilseydi, teşkilat yaklaşık 7.5 trilyon YTL ile dünyanın en büyük bankası haline gelecekti. Ancak Japon meclisinin alt kanadından geçen teklif, meclin üst kanadına takılınca Koizumi ülkesini erken seçime götürdü. Zira Japon Başbakanı'nın kendi partisi Liberal Demokratik Parti milletvekillerinden bazıları da ret oyu kullandı. 
Öte yandan Koizumi, seçimlerden galip çıksa bile sadece bir yıl görevde kalacak. Japonya Başbakanı daha önce 2006 yılı Eylül ayında görevi bırakmaya söz vermişti. 


</TEXT>
</DOC>
