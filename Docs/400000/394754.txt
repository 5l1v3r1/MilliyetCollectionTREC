<DOC>
<DOCNO> 394754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko09.html </URL>
<DATE> 2005/11/14/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hazine yarın iskontolu tahvil ihalesi düzenleyecek... 
</HEADLINE>
<TEXT>

     Hazine, yarın, 588 gün vadeli Yeni Türk Lirası YTL cinsinden iskontolu Devlet Tahvili ihalesi düzenleyecek. 
     Hazine, yarın düzenleyeceği tahvili ihalesinde satılacak kağıtlar 16 Kasım Çarşamba günü ihraç edilirken, geri ödeme tarihi olarak 27 Haziran 2007 olarak belirlendi. 
     Hazine en son 8 Kasım Salı günü biri 329 gün vadeli iskontolu bono diğeri de 5 yıl vadeli 6 ayda bir sabit kupon ödemeli tahvil olmak üzere iki ihale birden düzenlemişti. 
     Her iki ihalede net yaklaşık 4 milyar YTL borçlanırken bono ihalesinde bileşik faiz yüzde 14.28, 5 yıl vadeli 6 ayda bir sabit kupon ödemeli YTL cinsinden tahvil ihalesinde ise yüzde 12.29 olmuştu. 
     İhalelere toplam nominal 2 milyar 999.6 milyon YTL teklif gelirken, nominal 2 milyar 155.2 milyon YTL, net ise 2 milyar 37.9 milyon YTL'lik satış yapılmıştı. 
     Hazine, piyasa yapıcı bankalar ve kamu kuruluşlarına yapılan net 1 milyar 984.2 milyon YTL'lik satışla birlikte, toplam 4 milyar 22.1 milyon YTL net borçlanmaya gitmişti. 
     Hazine bu hafta, 4 milyar 118 milyon YTL'si piyasaya, 212 milyon YTL'si de kamu kurumlarına yapılan satışların geri ödemesi olmak üzere ve tamamı YTL cinsiden 4 milyar 330 milyon YTL iç borç ödemesi yapacak. 
     
</TEXT>
</DOC>
