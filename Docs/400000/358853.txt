<DOC>
<DOCNO> 358853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/spor/yozer.html </URL>
<DATE> 2005/07/07/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Yaramazlar 
</HEADLINE>
<TEXT>



Belçikalı hocanın Hollanda'dan yaptığı açıklama biraz akıllara zarar. Oysa futbolculuktan gelme hocanın söylediklerinde daha dikkatli olması gerekirdi. Peki ne dedi "Takviye yapılmazsa bu takım şampiyon olamaz." Bu sözü nasıl yorumlamak gerekir. Eldekilerin hiç birisi yaramaz mı, yoksa bu yaramazları alacağı bir ya da iki kişi adam eder mi Ya da almazsanız başarı beklemeyin diye üstü kapalı bir tehdit mi Ne demek istediği çok açık değil. Ancak tek açık olan nokta var. Eldeki futbolcuların hiç bir işe yaramadığı. Evet, söylemin en açık yönü bu. 
Şimdi kendinizi bir futbolcu yerine koyun ve hocanız da böyle konuşuyor. Baştan herkes komplekse girecek. "Ben bir işe yaramam." Mutlaka düşünürler. Peki bu takıma alınacak yabancı futbolcu mu her şeyi değiştirecek Bu işe yaramazları o gelen mi oynatacak Elinde sihirli değneği mi kafalarına vurup "oynayın bak karışmam mı" diyecek. Birde şu aklıma geliyor. Tercüme hatası olabilir mi acaba Ona da bakmak lazım. Çünkü yeni bir teknik direktörün ilk günlerinde takımı hakkında böyle bir gaf yapacağını pek sanmıyorum. Ama tercüme hatası yoksa bu gaf baş yarar. 
Şimdi bir futbolcu Gerets'in kapısına dayansa "Yahu hoca biz ya da ben işe yaramıyorsam burada niye çalışıyoruz " diye sorsa Gerets ne yanıt verecek Belki hoca yönetime mesaj gönderdi ama bu mesaj virajlı yollardan U dönüşü yapıp futbolculara gitti. Zaten yönetime böyle mesajlar göndermenin anlamı yok. Oradaki set yüzünden mesaj gitmez. Dünya yıkılsa "İşler yolunda, Seyrantepe bitiyor, borçlarımız temizledik, artık çekimiz var "yanıtı gelir. Tepki çıkmaz. O yüzden bu mesajlara hiç gerek yok. Sivrisineğin fili sokması gibi bir şey yani. 
Şimdi bir başka yöne bakalım. Bu takım işe yaramaz. Tamam bu satırlar için kabul edelim. O zaman Hagi bu yaramazlarla geçen sene kupayı nasıl kazandı Şampiyonluğu son hafta kaybetti. Sakın Ribery demeyin. Zıp zıp iki ya da üç maç doğru dürüst oynadı. Hepsi o. Diğerlerini o yaramazlar yaptı. Peki bu nasıl oldu o zaman Hagi'nin mi sihirli değneği vardı Hayır o sadece bir arada tuttu, diğerleri onca sıkıntıya rağmen tecrübesini, mücadelesini, ortaya koydu. Gerets'in sözleri acaba şimdi bu özellikleri kaybettirir mi Onu zaman gösterecek. 
Bu söz acaba bizi başka hangi yönlere götürüyor Örneğin Gerets Da Vinci şifresi gibi sözlerinin arkasında "Transferi yapmazsanız elveda" sözü yatabilir mi Bunu ancak kendisi bilir. Sorarsan elbette "hayır" der. 
Ona da kızmanın pek anlamı yok. Düşünsenize bir takıma gelmişsiniz. Elinizdeki kadroyu soruyorsunuz Yanıt aynen şöyle 
"Baba elimizde bir Ribery var. Canavar. Bir kalecimiz var. Uçan canavar. Transferler sırada. Figo'yu alacağız. Alamazsak İnsua sırada. Alexandromu, emrin olur." 
Ve aradan bir ay geçiyor. Şimdi ortama bakın. Adamada biraz hak vermek gerekir. 


</TEXT>
</DOC>
