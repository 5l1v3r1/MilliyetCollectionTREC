<DOC>
<DOCNO> 358084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy21.html </URL>
<DATE> 2005/07/04/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
AKP Iğdır il ve merkez ilçe teşkilatı feshedildi 
</HEADLINE>
<TEXT>

     AK Parti Iğdır İl ve Merkez İlçe Teşkilatı’nın, feshedildiği bildirildi. 
     Halfeli Belde Belediye Başkanı Mehmet Sarıtaş, AA muhabirine yaptığı açıklamada, AK Parti Iğdır İl ve Merkez İlçe başkanlarıyla uyum içinde çalışamadıklarını söyledi. 
     Teşkilatlarında uzun zamandır huzursuzluk bulunduğunu, AK Parti İl Başkanı Eyüp Karaçelik ve Merkez İlçe Başkanı Mehmet Timur hakkında birçok şikayet aldıklarını ifade eden Sarıtaş, yönetimin değişmesi için ildeki AK Partili 6 belediye başkanının, Parti Genel Merkezi’ne bu kişilerle ilgili dilekçeler verdiğini bildirdi. 
     Bu doğrultuda teşkilat yönetiminde değişikliğe gidildiğini belirten Sarıtaş, yeni dönemde daha verimli bir çalışma sergilemeyi hedeflediklerini söyledi. 
     AK Parti Iğdır İl Başkanı Eyüp Karaçelik ise konuyla ilgili yorum yapmaktan kaçınarak, kararın kendilerine sözlü olarak tebliğ edildiğini, ancak henüz yazılı bir bildirimde bulunulmadığını söyledi. 
     
</TEXT>
</DOC>
