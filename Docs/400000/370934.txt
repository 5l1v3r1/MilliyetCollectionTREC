<DOC>
<DOCNO> 370934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo06.html </URL>
<DATE> 2005/08/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Aslan yaralarını sarıyor 
</HEADLINE>
<TEXT>

     Sakat oyuncu sayısının fazla olması nedeniyle keyifsiz olan G.saray’da, Altan’ın rahatsızlığı sona erdi . 
     Milli takımlarda bulunan futbolcuların çokluğunun yanısıra, sakat oyuncu sayısının fazla olması nedeniyle keyifsiz olan Cim Bom’da, olumlu gelişmeler yaşanmaya başladı. 
     Bademciklerindeki problem nedeniyle iki günden bu yana takımdan uzak kalan Altan’ın rahatsızlığının sona erdiği bildirildi. Yıldız futbolcu, dün takım arkadaşlarıyla birlikte çalışarak, tamamen hazır hale geldiğinin mesajını verdi. Yaklaşık 2.5 aydan bu yana sakatlığı süren ve Almanya’da ameliyat olan Ayhan Akman ise bugün İstanbul’a dönecek. Sol ayak bileğinden sakatlık geçiren orta saha oyuncusunun, bugün teknik direktör Eric Gerets’le görüşeceği, ardından tedavisini Florya Metin Oktay Tesisleri’nde sürdüreceği kaydedildi. Ayhan’ın, iki, üç haftalık süre içerisinde oynayabilecek duruma geleceği ifade edildi. 
     
</TEXT>
</DOC>
