<DOC>
<DOCNO> 397140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/astro/index.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay yine boşlukta 
</HEADLINE>
<TEXT>


Sabah saatlerinden itibaren gelişmeler bizi bir ölçüde kararsız ve askıda bırakabilir. Israrcı olmak fayda getirmeyebilir. Süregelen koşullara takılı kalmaktan dolayı da huzursuzluk yaşayabiliriz. 
Koç'lar rahat enerjilere sahipler fakat, risklere girmekten kaçınmalılar. Hayal gücünü olumlu şekilde yaratıcı konulara yöneltebilir ve çocuklarla ilgili konularla ilgilenmekten hoşnut olabilirler. Boğa'lar bugün aynı anda pek çok konuyla ilgilenecek. Planlı hareket ederek özellikle, evlerine ait işlerin yoluna girmesini sağlamalılar. Yeni alacakları sorumluluklar onları zorlayabilecek. İkizler yakın çevrelerindeki hareket ve iletişimin içindeler. Kardeşlerle olumlu bir hava esebilir ancak, sözlerine dikkat etmeliler. Yengeç'ler parasal konularda kontrollü olmalı. Yaşanan birtakım kayıplar onları dikkatli davranmaya zorluyor. Birikimlerini yatırıma dönüştürmenin yollarını aramalılar. Aslan'lar pek çok konuda kendilerini gösterebilirler. Yeni başlangıçlar ve önemli kararlardan yana olacaklar. Sadece ilişkilerde aşırı iddialı olmaktan uzak durmalılar. Başak'lar huzursuz bir gün geçirebilirler. Kontrol edemedikleri gelişmelere fazla direnmemeli ve ileriye dönük planlarında sabırlı olmalılar. 
Terazi'ler olası yeni projeler içinde yer alabilirler. İyimser enerjileri sayesinde ortaklaşa çalışmalarda başarı var ve destek görmeleri çok kolay. Akrep'ler bugün dikkatli olmalılar. Çok yoğun iş ve sorumluluklar onları yorabilecek. Amaçları konusunda ise kararlılık gerekiyor. Yay'lar için düşündükleri yolculuklar bugün de gündemde olacak. Yabancılarla temasları olumlu sonuçlar sağlayabilir ama, inatçılıktan kaçınmalılar. Oğlak'lar yeniliklerden yana hareketli bir gündeler. Ortaklaşa alanda riskten kaçınarak yeni fırsatları da görmek durumundalar. Birtakım engeller onların moralini bozmamalı. Kova'lar ortaklıkla ilgili konularda temkinli hareket etmeli ve eleştirilere açık olunabilmeli. Sakin ve sabırlı olmalarında fayda var. Balık'lar günlük işlerinde kendini toparlamalı ve ayrıntıları önemsemeli. İş ortamında ilişkilere özende göstermeliler. Bugün sağlık konusu ihmal edilmemeli. 


</TEXT>
</DOC>
