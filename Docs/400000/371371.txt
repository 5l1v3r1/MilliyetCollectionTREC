<DOC>
<DOCNO> 371371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/siyaset/siy02.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli'den Erdoğan'a Seçim barajını indirme 
</HEADLINE>
<TEXT>


Erdoğan'a mektup yazan Bahçeli, "Öcalan cezasını tecrit şartlarında, F tipi cezaevinde çekmelidir" dedi 

ANKARA Milliyet 


Başbakan Recep Tayyip Erdoğan'a mektup göndererek, "Kürt sorunu" konusunda bir dizi uyarıda bulunan MHP Genel Başkanı Devlet Bahçeli, seçim barajının indirilmemesini istedi. Türkiye'nin ağır bir bunalıma sürüklendiğini belirten Bahçeli'nin mektubundan satırbaşları şöyle 
Terörle mücadelede güvenlik güçlerimizin zaafa uğratılması sonucu şehit kanı dökülmesinin siyasi sorumluluğunu taşıyanların, şehit kanı üzerinden siyaset yapılıyor suçlamasında bulunurken bu gerçeği hatırlamalarını beklemek en doğal hakkımızdır. Kuzey Irak'a sınırötesi askeri harek t dahil, gerekli olan her şey yapılmalıdır. PKK teröristleri için siyasi af çıkarılmamalı. Muhatap alınmamalı. Etnik ayrımcılığa dayalı siyaset yapılması için Türk mevzuatıyla oynanmamalı. Bu çevrelerin etnik bölücülüğün Meclis'te temsili sorunu olarak gördükleri yüzde 10 seçim barajı aynen muhafaza edilmelidir. Teröristbaşı Öcalan, İmralı özel misafirliğini terör örgütünü alenen sevk ve idare etmek için kullanmaktadır. Hükümet, bu caninin yararlandığı ayrıcalıklı misafir statüsüne bir an önce son vermeli ve fazlasıyla hak ettiği cezasını tecrit şartlarında çekeceği bir F tipi cezaevine nakletmelidir. 

</TEXT>
</DOC>
