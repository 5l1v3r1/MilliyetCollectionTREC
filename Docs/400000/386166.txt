<DOC>
<DOCNO> 386166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur28.html </URL>
<DATE> 2005/10/12/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Servis kazasında yaralanan TED Koleji öğrencisi Nazlı hayatını kaybetti 
</HEADLINE>
<TEXT>

     Ankara’da geçen ay meydana gelen trafik kazasında ağır yaralanan Türk Eğitim Derneği TED Ankara Koleji öğrencisi Yılpar Nazlı Ergülen 12 tedavi gördüğü Gazi Üniversitesi Hastanesi’nde yaşamını yitirdi. 
     21 Eylül sabahında Haymana yolu girişinde ekmek dağıtımı yapan 
     kamyonetin çarptığı TED Koleji servis aracındaki 2 öğrenciden biri olan Nazlı Ergülen, beyin kanaması nedeniyle kaldırıldığı Gazi Üniversitesi Hastanesi’nde dün saat 15.30’da hayata gözlerini yumdu. Vücudunda çok sayıda kemiği kırılan Ergülen, 20 gün yaşam mücadelesi verdi. Nazlı Ergülen’in cenazesi yarın Kocatepe Camii’nde kılınacak öğle namazını takiben, Karşıyaka Mezarlığı’nda toprağa verilecek. Haymana Yolu Mogan Gölü kavşağında meydana gelen trafik kazasında, Mehmet Akkoç yönetimindeki 06 LZT 20 plakalı ekmek dağıtımı yapan kamyonet, Halis Arman idaresindeki 06 BF 128 plakalı TED Koleji’nin öğrencilerini taşıyan minibüs ile çarpışmıştı. 
     
</TEXT>
</DOC>
