<DOC>
<DOCNO> 379301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonyas04.html </URL>
<DATE> 2005/09/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Prens William, İngiltere Futbol Federasyonu Başkanı oluyor... 
</HEADLINE>
<TEXT>

     İngiltere Kraliyeti'nin babası prens Charles'tan sonraki ikinci varisi olan 23 yaşındaki Prens William'ın, gelecek dönemde İngiltere Futbol federasyonu başkanlığı yapacağı açıklandı. 
     Prens Charles'ın resmi ikametgahı olan Clarance House'dan yapılan açıklamada, Prens Willam'ın gelecek yıl Dünya Kupası'nın oynandığı dönemde federasyon başkanlığı koltuğunda olacağına dikkat çekildi. 
     Koyu bir Aston Villa taraftarı olduğu bilinen Prens William'ın, daha ziyade temsili bir görev yapacağına ve başkanlığı amcası olan York Dükü Prens Andrew'dan devr alacağına dikkati çeken futbol yorumcuları ise, genç Prens'in bu görevi layıkıyla yerine getirebileceğini belirtiyor. 
     Prens William da yaptığı açıklamada, bu göreve layık görülmesinden büyük heyecan duyduğunu belirtirken, futbolun hem oynamayı, hem de seyretmeyi çok sevdiği bir spor dalı olduğunu ifade etti. 
     Prens Willam, futbolun İngilizlerin milli sporu olduğunu da kaydederek, başkanlığı döneminde İngiliz futbolunun büyük başarılar kazanmasını umduğunu söyledi. 
     
</TEXT>
</DOC>
