<DOC>
<DOCNO> 380121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/guncel/gun01.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yapabileceğim tek şey istifa etmekti ettim' 
</HEADLINE>
<TEXT>


Eski Bayındırlık ve İsk n Bakanı Topçu'nun davasında eski Hazine Müsteşarı Eğilmez, 55. hükümetin dış kredilerle iş yapma isteği üzerine istifa ettiğini söyledi 

Türker Karapınar - Ankara 

Eski Bayındırlık ve İsk n Bakanı Yaşar Topçu'nun, Karadeniz Sahil Yolu İhalesi'ne fesat karıştırdığı iddiasıyla Yüce Divan'da yargılandığı davanın tanığı eski Hazine Müsteşarı Mahfi Eğilmez, kriz dönemindeki bütçe imk nsızlıklarına rağmen 55. hükümetin dış kredilerle iş yapma isteği üzerine istifa ettiğini söyledi. 
Sanık Topçu ve avukatı Ömer Asım Livanelioğlu'nun katıldığı duruşmada, müteahhit Mehmet Ali Çebi ile Eğilmez tanık olarak dinlendi. Eğilmez, o dönemde Uzakdoğu'da yaşanan finansal kriz nedeniyle dış krediyle iş yapılmaması, hatta iç borçlanma dahi yapılmaması gerektiği yönünde görüşe sahip olduğunu söyledi. 
Ancak 55. Hükümet'in, bütçe imk nsızlıkları nedeniyle dış krediyle iş yapılması yönünde bir görüşe sahip olduğunu anlatan Eğilmez, "Ben göreve gelirken de Başbakan'a bu görüşümü belirtmiştim. Daha sonra zaten 4.5 ay görev yaptıktan sonra istifa ettim. Nükleer enerji projesine de karşıydım. Dış krediler ilave borçlanma getiriyordu. O zaman yapabileceğim tek bir şey vardı, o da istifa etmekti, ettim" diye konuştu. 
Topçu'nun, "Eğilmez'le konuştum. Siz ihaleye çıkın, onay gelir" yönündeki açıklamasının hatırlatılması üzerine Eğilmez, şöyle konuştu "Hayır, böyle bir konuşma hatırlamıyorum. Böyle bir konuşma yapmam mümkün değil." 

'Bakan yalan söylemez' 
Bunun üzerine söz alan Topçu, Eğilmez'in sözlerini hatırladığını belirterek, "'Siz çıkın, onay gelir' dedi. Sizi temin ederim ki, konuşma aynen böyle geçti. Bakan yalan söylemez" dedi. 
Topçu, "Bu işin uzamaması için suçlamayı da kabul edebilirim. Yargılama hakkını kötüye kullandığınızı söylemeyeceğim ama bu iş uzamasın, yargılama bitirilsin" diye konuştu. 
Yüce Divan Başkanı Tülay Tuğcu, duruşmayı 7 Kasım'a erteledi. 


</TEXT>
</DOC>
