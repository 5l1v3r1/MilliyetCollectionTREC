<DOC>
<DOCNO> 360114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy15.html </URL>
<DATE> 2005/07/11/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Meclis RTÜK için toplanıyor 
</HEADLINE>
<TEXT>

     RTÜK üyelikleri ile ilgili Anayasa değişikliği ve RTÜK Yasası’nın ardından, TBMM Çarşamba veya Cuma günü, yeni RTÜK üyeliklerinin seçimi için olağanüstü toplanacak. 
     AKP Grubu, RTÜK üyeliklerinin seçimi için TBMM’yi olağanüstü toplantıya çağıracak. AKP Grubu’nun bugün akşam saatlerinde olağanüstü toplantı için TBMM Başkanlığı’na başvuracağı bildirildi. 
     Öte yandan olağanüstü toplahtı için temaslar bugün öğlen saatlerinde başladı. AKP Ağrı milletvekili Mehmet Melik Özmen’in cenazesi için TBMM’ye gelen Başbakan Tayyip Erdoğan, TBMM Başkanı Arınç ile görüştü. Daha sonra AKP’liler CHP Genel Başkanı Deniz Baykal’ı telefonla aradılar ve Baykal’dan olumlu yanıt aldılar. Bu gelişmeler üzerine AKP Grubu Meclis’i olağanüstü toplantıya çağırma kararı alırken, Meclis’in RTÜK üyeliklerinin seçimi için büyük olasılıkla Çarşamba günü toplanacağı belirtildi. 
     Bu arada iki partinin RTÜK üyelikleri için adaylarını da bugün akşam saat 18.00’e kadar TBMM Başkanlığı’na bildirecekler. 
     
</TEXT>
</DOC>
