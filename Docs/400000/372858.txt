<DOC>
<DOCNO> 372858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur07.html </URL>
<DATE> 2005/08/25/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Mezun oldukları okulu soydular 
</HEADLINE>
<TEXT>

     Kartal’da bir ilköğretim okulundaki elektronik eşyayı çaldıkları iddia edilen, 3’ü okuldan mezun 5 kişi yakalandı. 
     Yakacık’taki Hesna Gündeş İlköğretim Okulu’ndan mezun olan G.Y. 
     17 , Ş.T. 17 ve E.A. 17 ile İsmail Çetin 30 ve Salih And 35 , önceki gece okul binasına girerek, Bilgi Teknolojisi ve Okul Müdürü Leyla Gürbüz’ün odalarındaki projektör, bilgisayar, video, faks cihazı ve fotokopi makinesini aldıktan sonra bir kamyonete yükledi. 
     Daha sonra okuldan uzaklaşan zanlılar, polisin aracı şüphe üzerine durdurarak kontrolü sırasında yakalandı. 
     Yakacık Polis Merkezi’ne götürülen zanlılardan G.Y, Ş.T. ve E.A, burada Okul Müdürü Leyla Gürbüz’ü karşılarında görünce, kendilerini İsmail Çetin ve Salih And’ın hırsızlığa teşvik ettiğini, çok pişman olduklarını söyledi. 
     Okul Müdürü Gürbüz, gazetecilere, hırsızlığa karışanların eski öğrencileri olduğunu duyunca onlarla konuşmak için polis merkezine geldiğini söyleyerek, "Çocuklar beni görünce ağladılar. 
     Onlara yaptıklarının yanlış olduğunu anlattım" dedi. 
     Gürbüz, çocukların kendisine kandırıldıklarını söylediklerini belirterek, "Bir tanesi ’Çok üzülüyorum. Yüzünüze bakamıyorum’ diye çok ağladı. Hepsi çok mahcup oldular" diye konuştu. 
     Çocuk Bürosu’nda ifadeleri alınan G.Y, Ş.T. ve E.A. ile diğer zanlılar Çetin ve And polisteki sorgularının ardından Kartal Adliyesi’ne çıkarıldı. 
     Kartal Cumhuriyet Savcısı Yılmaz Abaşoğlu tarafından ifadeleri alındıktan sonra mahkemeye sevk edilen G.Y, Ş.T. ve E.A. serbest bırakılırken, İsmail Çetin ve Salih And tutuklanarak cezaevine gönderildi. 
     
</TEXT>
</DOC>
