<DOC>
<DOCNO> 373269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/magazin/axmag01.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayaller gerçek oluyor 
</HEADLINE>
<TEXT>


İLKNUR GÜLMEZ 

Kanal D'de 24 Eylül'de "Hayaller Gerçek Oluyor" adlı yeni bir yarışma programı başlıyor. Yapımcılığını Pelin Akat'ın, sunuculuğunu ise Ebru Akel'in üstlendiği yarışmaya 5 damat, 5 kaynana ve 12 gelin adayı katılacak. 
Yarışmanın 9 ay süreceğini belirten Pelin Akat, "Damat adayları Türkiye'nin gözleri önünde özel şoförlük yaparak, gelin ve kaynana adayları ise pişirecekleri pastaları, börekleri satarak para kazanacak. İzleyiciler ekranda verilecek telefon numaralarını arayıp özel şoför isteyecek ya da yiyecek siparişi verecek" dedi. Programa katılmak isteyenlerin 10 Eylül'e kadar "www. hayallergercekoluyor.tv" ya da Posta gazetesinde yer alan formları doldurması gerekiyor. 
Program devam ederken evlenen çiftler, yüzlerce altının yanı sıra 50 bin YTL para ödülü, bir otomobil, muhteşem bir düğün ve balayı kazanacak. 


</TEXT>
</DOC>
