<DOC>
<DOCNO> 385248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sondun17.html </URL>
<DATE> 2005/10/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
ABC Atatürk'ün rüyalarını Erdoğan gerçekleştirdi 
</HEADLINE>
<TEXT>

     İspanya’nın önde gelen gazetelerinden ABC, Başbakan Recep Tayyip Erdoğan’ın Atatürk’ün en iyi rüyalarını gerçekleştirdiğini, Türkiye’yi Avrupa kapılarına yerleştirdiğini belirtti. Gazete, "Atatürk’ü gölgeleyen tarihi bir şahsiyet çıkması çok zor ancak buna yaklaşabilecek biri varsa o da Erdoğan’dır" yorumunu yaptı. ABC, Erdoğan için, "yeni Atatürk mü " ifadesi kullandı. 
     İspanya’nın önde gelen gazetelerinden ABC, "Erdoğan, yeni Atatürk mü " başlıklı yazısında Başbakan Recep Tayyip Erdoğan’ı Atatürk ile karşılaştırdı. "Şeriat’a dönüşü isteyerek siyasi kariyerine başlayan İslamcı bir lider, Türkiye’yi Avrupa’nın kapılarına koydu" yorumunu yapan gazete, Erdoğan’ın kendisini "Hristiyan demokrasisinin müslüman versiyonu olarak tanımladığı"na dikkat çekti. 
     "Atatürk, hiç bir zaman ülkenin Avrupa’ya demir atmasını sağlayanın, bir İslamcı lider olacağına inanmazdı" yorumunu yapan gazete, buna karşın, "Türkiye’de Kemal Atatürk’ü gölgeleyen tarihi bir şahsiyetin çıkması çok zordur" ifadesini kullandı. Gazete, "Ancak bütün bu yıllarda buna yaklaşabilecek biri varsa o da Türkiye’de izin verilmeyen bir alan olan dinde büyümeyi bilen 51 yaşındaki bir siyasi lider olan Tayyip Erdoğan’dır" değerlendirmesini yaptı. 
     
     ATATÜRK’ÜN EN İYİ RÜYALARINI GERÇEKLEŞTİRDİ 
     Erdoğan’ın yetiştiği ortam açısından Atatürk’e hiç benzemediğini kaydeden gazete, ancak Atatürk’ün en iyi rüyalarını gerçekleştirenin Erdoğan’ın olduğunu belirtti. 
     ABC, Erdoğan’ın çok sıkı ınançları olan bir politikacı olduğunu belirterek, Erdoğan’ın, 12 Eylül darbesinin sonra İstanbul kamu taşınma şirketinde sıradan bir memur iken bıyığını traş etmeyi reddetmesi nedeniyle işten atıldığına dikkat çekti. 
     14 yıl sonra ve hala "bıyıklı" olarak Erdoğan’ın 
     İstanbul Belediye Başkanlığını üstlendiğine dikkat çeken gazete, Erdoğan’ın siyasi olarak kendisini "Hristiyan demokrasinin müslüman versiyonunun bir militanı" olarak tanımlandığını kaydetti. Buna karşın, bir şiirin "tehdit edici" mısralarını söylediği için yargılandığını belirten gazete, şöyle devam etti 
     "O zaman Erdoğan bir demokrat müslüman gibi anlayabileceğimiz bir politikacı mıdır Yoksa Marmara Üniversitesi’nde ülkede ’Şeriat’a dönüşü talep ettiği dönemde savunduğu ilkelere inanmayı sürdüren İslamcı bir militan mıdır ." İspanyol gazetesi, Erdogan’ın kişisel davranışlarına bakmak gerektiğini belirterek, bu çerçevede eşinin resmi etkinliklere başörtülü olarak katıldığını, kızlarının da üniversitelerde türbanı yasaklayan yasaya uymamak için ABD’de okuduklarını kaydetti. 
     Erdoğan’ın siyasi istikametine asıl damga vuran dönemin İstanbul Belediği Başkanlığı dönemi olduğunu yazan gazete, bu görevde spektaküler bir popülariteyi sağladığını belirterek "1995’de İslamcı bir parti olarak ilk kez seçim kazanan Erbakan’ı askerler durdurabildiler. Ancak İstanbul belediye başkanını iktidar yolunda hiç kimse durduramadı" yorumunu yaptı. 
     
</TEXT>
</DOC>
