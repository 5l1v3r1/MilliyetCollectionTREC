<DOC>
<DOCNO> 368126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur16.html </URL>
<DATE> 2005/08/08/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Para vermeyen babasının kafasını yardı 
</HEADLINE>
<TEXT>

     
     Recep İSTEK KAYSERİ, DHA 
     
KAYSERİ’de emekli işçi 55 yaşındaki Vahdi Öktem, kendisinden para isteyen ve olumsuz yanıt verdiğini öne sürdüğü oğlu 35 yaşındaki Orhan tarafından kafasından sopayla yaralandı. 
     Melikgazi İlçesi Mimarsinan Beldesi Mimsin Toplu Konutları Kültür Apartmanı’nda oturan Vahdi Öktem, kendisinden sürekli para isteyen oğlu Orhan ile tartıştı. Çıkan tartışma büyüdü. Orhan Öktem, kendisine para vermeyen babasının kafasını sopayla vurarak sağ tarafından yardı. Oğlu tarafından dövülen Öktem, komşuların yardımı ile Kayseri Devlet Hastanesi Acil Servisi'ne götürüldü. Baba Öktem’in kafasına 6 dikiş atıldı, ardından beyin tomoğrafisi çekildi. 
     Oğlundan davacı ve şikayetçi olmadığını belirten Vahdi Öktem, Bunlar her zaman olan şeyler. Oğlum her zaman benden para istiyordu. Yine istedi, vermedim, kafama vurdu. Davacı ve şikayetçi değilim'' dedi. Baba Öktem, yapılan tedavisinin ardından taburcu edildi. 
     
</TEXT>
</DOC>
