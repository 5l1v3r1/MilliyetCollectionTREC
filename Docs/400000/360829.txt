<DOC>
<DOCNO> 360829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur39.html </URL>
<DATE> 2005/07/13/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Fosseptik çukuru iki can aldı 
</HEADLINE>
<TEXT>

     Kars’ta fosseptik çukuruna düşen kişi ile kendisini kurtarmaya çalışan yakını öldü. Söz konusu kişileri kurtarmak için çukura inen ve metan gazından zehirlenen 3 akrabaları hastaneye kaldırıldı. 
     AA muhabirinin edindiği bilgiye göre, Arpaçay İlçesi’ne bağlı Gülyüzü Köyü’nde fosseptik çukurunun kapağını açan Mehmet Taşlıova, dengesini kaybederek içeri üştü. 
     Taşlıova’nın yakını Nurettin Söğütlü de akrabasını kurtarmak için çukura indi. Taşlıova ve Söğütlü’nün bir süre çukurdan çıkmalarını bekleyen yakınları Vedat ve Ergün Taşlıova ile İbrahim Söğütlü de çukura indiler. 
     Fosseptik çukurundaki 5 kişinin çıkmamaları üzerine bazı köylüler, bez parçalarından yaptıkları maskeleri takarak kuyuya indiler ve bu kişileri çıkardılar. 
     Mehmet Taşlıova 43 ve Nurettin Söğütlü’nün 32 metan gazından zehirlenerek öldükleri belirlendi. 
     Gazdan zehirlenen Ergün Taşlıova, Vedat Taşlıova ve İbrahim Söğütlü ise Kars Devlet Hastanesi’nde tedavi altına alındı. 
     
</TEXT>
</DOC>
