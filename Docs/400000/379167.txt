<DOC>
<DOCNO> 379167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/yazar/akyol.html </URL>
<DATE> 2005/09/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Mesela Erzurum... 
</HEADLINE>
<TEXT>


ERZURUM, imk n ve problemleriyle bölgesel kalkınmanın bir örneği... 
Bu sene Erzurum'a ikinci defa geldim. 1987'de Başbakan Turgut Özal'la geldiğim zamanki Erzurum'u hatırlıyorum çok değişmiş, gelişmiş... 
Ama problemleri de bir hayli fazla... "Yerliler", yani okumuş, yazmış, varlıklı, gelenekli kesimler Batı illerine göçüyor, piyasa ekonomisi onları çekiyor. 
Köylerden de Erzurum'a göç var. Okutmamız, sağlık hizmeti sunmamız, iş bulmamız zor bu kırsal nüfus, aynı zamanda çok doğurgan 
Doğu'nun sert coğrafyasının ekonomiyi zorlaştırmasını da dikkate alırsanız... 
Nüfusuyla ve ekonomisiyle Türkiye'nin "Doğu sorunu" ortaya çıkıyor. 
Atatürk Üniversitesi, başta Erzurum, bütün Doğu için çok önemli bir imk n. 
Atatürk'ün 1936 Meclis açış konuşmasında, vilayet adı vermeden bahsettiği "Şark Üniversitesi" yani... Menderes iktidarının Türkiye'de kurduğu dört üniversiteden biri, 1957'de açılan Atatürk Üniversitesi... 

ANADOLU bozkırdır. Erzurum bölgesinde de sadece akarsu kenarlarında ve yerleşim yerlerinde ağaç ve yeşil var. 32 bin dönümlük muazzam arazisiyle Atatürk Üniversitesi yemyeşil, orman gibi... 
Üniversite, bu arazide tahılla birlikte sebze ve meyve tarımını da geliştiriyor. Erzurum'un dokuz ayı kış olan iklimine uygun çilek türü geliştirmiş mesela... 
Bozkır kültüründe olmayan meyvecilik, sebzecilik geliştiriliyor. 
Rektör. Prof. Yaşar Sütbeyaz'ın verdiği bilgiye göre, Atatürk Üniversitesi bugüne kadar 109 bin öğrenciyi mezun etmiş. 1200 akademisyen yetiştirmiş 
Halen 39 bin lisans öğrencisi, 3 bin de lisans üstü öğrencisi var. 
Erzurum, 2011 yılı Dünya Üniversiteler Kış Olimpiyatları'na ev sahipliği yapmaya hazırlanıyor. 
Bu tabloyu genişletin Doğu illerimiz Asya ve Kafkasya'daki komşularımıza tarımsal ve sınai ürünler ihraç edebilir, yükseköğretim merkezi olabilir, kış turizmi için dünyanın ilgisini çekebilir. 
Bunların hepsi için huzur ve güvenlik lazım. Bir de "girişimci sınıf" lazım köylülükle olmaz. 

NÜFUS konusunda Türkiye, çok büyük, mutlu ve dehşet verici bir devrim sürecinden geçiyor Artık bizde de tarımsal üretimi nüfusun yüzde 10'u gibi bir kesim yapacak kalan yüzde 90 şehirlerde olacak İşte şehirlerimiz hem gelişiyor, hem bir süre için köylüleşiyor. 
İyi eğitimli, hali vakti yerinde olanlarda doğurganlık düşüyor... İyi eğitim ve iş verilmeyen kırsal kesimde ise doğurganlık azalmaya başlasa da h l yüksek 
Bu, nüfusumuzun kalitatif dengesini olumsuz etkiliyor. Erzurum'da da böyle. 
Rektör Prof. Sütbeyaz şunu şöyledi 
- Çok doğuran kadın da artık bundan şik yetçi. Tıp fakültemizin desteğiyle, Çağdaş Eğitim Vakfı, Erzurum çevresinde 150 bin kişiye 'üreme sağlığı' götürmek için bir proje başlattı. Çok etkili oluyor. 
Buna çok sevindim. Hedef kalabalık ve sağlıksız değil, sağlıklı ve yeterli nüfus. 
Lokomotif, üniversite ve eğitim... 
Doğan Holding Yönetim Kurulu Başkanı Aydın Doğan'ın orta ve ilköğretim düzeyinde yaptığı tesislerden birini, Atatürk Üniversitesi bünyesindeki ilköğretim okulunu açmak için buraya geldik. Kızları okutma bilinci çok gelişmiş, Aydın Bey'den kız yurdu istediler, bir de kız yurdu yaptıracak. 
Eğitimli kadın ve sağlıklı nüfus... 
Yarınki Türkiye'ye güvenim tazelenmiş olarak döndüm Erzurum'dan. 



</TEXT>
</DOC>
