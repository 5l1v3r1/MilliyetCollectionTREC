<DOC>
<DOCNO> 360534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas07.html </URL>
<DATE> 2005/07/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Sutyen kopunca konser karardı 
</HEADLINE>
<TEXT>

     Almanya'nın Karlsruhe kentinde konser veren ünlü sanatçı Mariah Carey iş kazası geçirdi. 
     Mariah Carey konseri esnasında dans ederken sutyeni kopunca yönetmen devreye girdi. Bir anda sahnede yer alan dev video ekranı karartıldı ve Carey'in göğüslerinin gözükmesi engellendi. Açık hava konserindeki bu karartma, sanatçının 4 bin 500 hayranını şaşkına çevirdi. 
     
     Kulise kaçtı 

     Alman Bunte dergisinin İnternet sitesinde yer alan habere göre Carey'in sutyeninin kopmasıyla göğüslerinin açıkta kalacağını fark eden yönetmen yıldırım hızıyla kulisteki şalteri kapatarak olaya engel oldu. Karartma harekatının ardında hızla kulise koşan sanatçı bir süre sonra başka bir sutyenle seyircilerinin karşısına çıktı. 
     Yeni albümü 'The Emancipation of Mimi'den parçalar seslendiren 35 yaşındaki sanatçı bu yıl şarkılarıyla her zamankinden çok daha iddialı olduğunu söylüyor. 
     
</TEXT>
</DOC>
