<DOC>
<DOCNO> 364820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur37.html </URL>
<DATE> 2005/07/27/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
ÖSYM Başkanı yeni ÖSS sistemini açıkladı... 
</HEADLINE>
<TEXT>

     Emine DALFİDAN 

Öğrenci Seçme ve Yerleştirme Merkezi ÖSYM Başkanı Ünal Yarımağan, Öğrenci Seçme Sınavı'nda ÖSS yaklaşık 1 milyon 100 bin adayın Fen testinden, 350 bin adayın da Sosyal Bilimler testinden hiç soru yapmadığını belirterek, bu testlerin standart puanlarının çarpılacağı katsayıları bir miktar yükselteceklerini bildirdi. 
     Yarımağan, Yabancı Dil Sınavı YDS puanları hesaplanırken de Matematik ve Fen Bilimleri sorularının hiç etkisi bulunmadığını belirterek, ''Bir aday yabancı dil puanıyla bir yere giriyorsa, bu kişinin Matematiğe, Fen'e ihtiyacı yok mu O nedenle Yabancı Dil'e Fen ve Matematik sorularının da etki ettirilmesini düşünüyoruz'' dedi. 
     ÖSYM Başkanı Yarımağan, A.A muhabirine, gelecek yıl uygulanacak ÖSS sistemine ilişkin bilgi verdi. 
     Yarımağan'ın verdiği bilgiye göre, ÖSS'de her öğrenciye toplam 240 sorunun yer aldığı test kitapçığı dağıtılacak. Sınavda her bir aday, mevcut uygulamada olduğu gibi yine 180 soru yanıtlayacak. 
     
</TEXT>
</DOC>
