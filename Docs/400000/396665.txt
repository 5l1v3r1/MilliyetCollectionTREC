<DOC>
<DOCNO> 396665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun16.html </URL>
<DATE> 2005/11/21/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Japonya'da kadınlara tahta çıkma yolu açılıyor 
</HEADLINE>
<TEXT>

     Japon hükümetinin danışma kurulu, kadınların da tahta çıkmasına imkan tanıyan bir öneri sundu. 
     Kyodo haber ajansının bildirdiğine göre, danışma kurulu cinsiyetine bakılmaksızın ilk doğan çocuğun tahtın varisi olması gerektiği konusunda görüş birliğine vardı. 
     Danışma kurulu, sadece erkeklerin tahta çıkmasına izin verilen Japon geleneğini ele almak için Ocak ayından bu yana toplantılar yapıyor ve tavsiyelerde bulunuyor. 
     Japon sarayında 40 yıldır erkek bebek dünyaya gelmediği ve kız çocuklar tahta çıkamadığı için, İmparatorluk Yasası değiştirilmezse veliaht sorunu ortaya çıkacak. 
     1947 tarihli yasa, sadece baba tarafında imparator akrabaları bulunan kişilerin imparator olabilmesini öngörüyor. 
     
</TEXT>
</DOC>
