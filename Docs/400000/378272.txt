<DOC>
<DOCNO> 378272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yasam/yas06.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hukuk elbisesi kimine dar geldi' 
</HEADLINE>
<TEXT>


KADİFE ŞAHİN 

Sözleşmesi feshedilmesine rağmen pazar akşamı Lig TV'de Şansal Büyüka ile birlikte yayına çıkan Erman Toroğlu'nun hukuka aykırı davrandığını belirten Digitürk Yönetim Kurulu Başkanı Ali İhsan Karacan, olaydan sorumlu tutulan Digitürk Genel Müdürü Ertan Özerdem'in yerine mali işlerden sorumlu Sedat Gümüşoğlu'nun atandığını bildirdi. 
Suç duyurusunda bulunma kararını daha sonra değerlendireceklerini belirten Karacan, Digitürk'te 2 yıl içinde yapılan her işlemin hukuka ve yönetim kurulu kararlarına uygun olduğunu ifade etti. 

'Gasptır, işgaldir' 
Karacan, kendisi yurtdışındayken, Lig TV'de Galatasaraylı Ümit Karan'a yönelttiği soru nedeniyle tepki toplayan ve sözleşmesi feshedilen Toroğlu'nun programa çıkarılmasına izin veren kişileri ima ederek, "Hukuk elbisesi bazılarına dar geldi" dedi. 




</TEXT>
</DOC>
