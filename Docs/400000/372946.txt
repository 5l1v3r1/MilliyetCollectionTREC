<DOC>
<DOCNO> 372946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun07.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel organına bakan günaha girer 
</HEADLINE>
<TEXT>



Konya'da, Yakutlu Tahsildeki Öğrencileri Himaye Derneği'nce 10 - 18 yaşındaki erkek öğrencilere dağıtılan rehberde, cinsel organlarına kağıt veya pamuk tıkamaları tavsiye edildi. Kendi cinsel organına bakmanın ve çıplak yıkanmanın günah olduğunun öne sürüldüğü rehberde, kurallara uymayanları cin çarpacağı iddia edildi. 
Kim tarafından hazırlandığı bilinmeyen ve bin adet bastırılan 16 sayfalık kitapçıkta, İslami usulde, tuvalete sol ayakla ve dua okunarak girilmesi gerektiği belirtildi. Kitapçıkta idrarın tamamen boşaltılması ise "40 adım yürüyüp, öksürmek, yan yatmak ve kişi kaç yaşında ise yaşı kadar adım atarak idrar boşaltılır" ifadeleriyle anlatıldı. Ayrıca, "Tuvalet k ğıdından küçük bir top yapılır ve idrarın çıktığı kanalın ucuna tampon olarak tıkanılır. Bu korunma işini k ğıt sarma sureti ile yapanlar da vardır" denildi. 

Kim hazırladı belli değil 
Dernek yetkilileri, rehberin halktan gelen talep üzerine hazırlandığını iddia ederken, uzmanlar cinsel organa tampon koymak gibi yöntemlerin enfeksiyona neden olacağı uyarısında bulundu. 


</TEXT>
</DOC>
