<DOC>
<DOCNO> 368004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun37.html </URL>
<DATE> 2005/08/08/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Amerikan askerleri bombalı araç yapılan imalathane buldu... 
</HEADLINE>
<TEXT>

     Irak’taki Amerikan deniz piyadelerinin, bombalı araç yapılan bir imalathane bulduğu bildirildi. 
     Amerikan ordusundan yapılan açıklamada, başkent Bağdat’ın batısındaki Anbar vilayetinin Haklaniye kasabasında bulunan imalathanede patlayıcılarla donatılmış 6 aracın ele geçirildiği belirtildi. 
     Açıklamada, patlayıcı yüklü araçların imha edildiği, ayrıca aynı bölgede 5 adet yola yerleştirilmiş bombanın bulunduğu kaydedildi. 
     Bu arada Amerikan deniz piyadelerinin, geçen hafta 20 Amerikan askerinin öldürüldüğü Haklaniye’de operasyonlarını sürdürdüğü bildiriliyor. 
     Anbar vilayeti, Iraklı direnişçiler ve yabancı militanların kalelerinden biri olarak biliniyor. 
     
</TEXT>
</DOC>
