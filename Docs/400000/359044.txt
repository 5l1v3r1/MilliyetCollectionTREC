<DOC>
<DOCNO> 359044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo11.html </URL>
<DATE> 2005/07/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fıkra değil gerçek 
</HEADLINE>
<TEXT>

     Türkiye Vücut Geliştirme Şampiyonası’nda birinci olan Hazar İşcan, iki hafta sonra yanlışlık oldu diye ünvanı geri alınıp, kargoyla kendisine gümüş madalya gönderilince federasyonu mahkemeye verdi. 
     
     Pardon, ikincisiniz 

     Adı sık sık skandallarla gündeme gelen vücut geliştirme sporunda bu kez fıkralara taş çıkartacak bir olay yaşandı. 18-20 Mart tarihlerinde Kütahya’da yapılan Türkiye Şampiyonası’nda 75 kiloda birinci olan Hazar İşcan, 16 gün sonra Merkez Hakem Komitesi MHK sonuçları yanlış açıkladı'' gerekçesiyle ikinci ilan edilip, evine kargoyla altın yerine gümüş madalya gönderilince soluğu mahkemede aldı. 
     
     Madalyalar kargoyla... 

     Doping nedeniyle seremoniden sonra madalyaları toplayıp kontrol sonucuna göre temiz çıkan'' sporcuların adresine yollayan federasyon, Kütahya’da da aynı uygulamayı yaptı. Ancak MHK’nın 75 kiloda hata yaptığı 16 gün sonra saptanabildi. İşcan, 5 Nisan’da evine gönderilen kargodan gümüş madalya çıkması üzerine federasyonu görevi ihmal suçundan mahkemeye verdi. 
     
</TEXT>
</DOC>
