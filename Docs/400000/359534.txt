<DOC>
<DOCNO> 359534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/siyaset/asiy.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecdadımız yapmadı 
</HEADLINE>
<TEXT>


California'daki konuşmasında Ermenistan'ı eleştiren Erdoğan, "Tarihimizle yüzleşmemiz gerekiyorsa yüzleşiriz. Ama, ecdadımızın soykırım yapmış olması mümkün değil" dedi 

Sema Emiroğlu - S.Francisco 


Başbakan Recep Tayyip Erdoğan ABD'ye, Ermenilerin soykırım propagandasına kulak asmama çağrısında bulunurken, "Eğer tarihimizle yüzleşmemiz gerekiyorsa yüzleşiriz. Ama alnımız ak, başımız dik. Tarihimize güveniyoruz. Ecdadımızın böyle bir şey yapmış olması mümkün değil" dedi. 
ABD gezisinin son durağı San Francisco'ya geçen ve Ermenilerin en yoğun yaşadığı California'nın önde gelen düşünce kuruluşlarının düzenlediği toplantıya katılan Erdoğan, kalabalık bir davetli topluluğuna hitap etti. Erdoğan, yaklaşık 2.5 saat süren konuşmasında özetle şunları söyledi 

ERMENİSTAN ÇEKİLMELİ 
ABD'deki Ermeni toplumunun daha yapıcı bir tavır içinde olmasını istiyoruz. İlişkilerimizi yıpratan iddiaların açıklığa kavuşturulması yönünde Türkiye olarak getirdiğimiz açılımın olumlu karşılık bulmasını umuyoruz. Kendine has bir tarih anlayışından hareketle, tarihten husumet çıkarılmasını, geleceği kin üzerine inşa etmek suretiyle genç nesillere nefret aşılanmasını asla doğru bulmuyoruz. 
İçimizde kin yok. Fakat konuyla ilgisi olmayan birçok ülkede alınan siyasi kararlar çözüm değildir. Ayrıca Avrupa Konseyi Karabağ'da Ermenistan'ı işgalci ilan etti. Önce bu işgalden çekilsinler. Bunu yapmayacaksınız, sürekli oluşturduğunuz lobilerle kendinizi haklı çıkarmaya çalışacaksınız. Yok böyle bir şey. İyi komşuluk ilişkilerimizden istifade etmek cesaretini gösteremeyen tek ülke Ermenistan. Ermenistan'ı uzak görüşlü, sağduyulu çizgiden uzak tutan dinamiklerin bu halka zaman kaybettirdiğini düşünüyorum. 

KIBRIS 
Güney Kıbrıs, Annan Planı'na "hayır" demesine rağmen 1 Mayıs'ta AB üyesi oldu, ama h l Kuzey Kıbrıs'a dünyanın hiçbirinde uygulanmayan bir izolasyon uygulanmaktadır. Ne yaptı Kuzey Kıbrıs, neden bu uygulanıyor Bu cezalandırma niçin Bunun hangi insan haklarıyla bağdaşır yanı var 

AVRUPA BİRLİĞİ 
Önümüzde uzun ve zorlu bir yolculuk var, bunu biliyoruz. 10 yıl sonra hangi iktidar Fransa'nın başında olacak, bunu şimdiden bilemeyiz. Biz önce müzakere süreci içinde üzerimize düşen neyse, bunu yapmakla görevliyiz. 

ASKERİ ANLAYIŞLA ÇÖZÜLEMEZ 
Terörün 2 önemli sebebi var Yoksulluk ve cehalet. Militarist bir anlayışla bunu önlemek mümkün değildir. Yoksulluğun ve cehaletin giderilmesine kaynak ayırmış olsak, terör dünyada böyle bir zemin bulamazdı. 

Laiklik bizim de sigortamızdır 

Laik toplumda din, laik yönetimin güvencesindedir. Laiklik, tüm inanç gruplarına eşit mesafede olmak şeklinde tanımlanmıştır ve zaten bu temin edildiği içindir ki, laiklik bizim için bir yerde sigortadır. Kamusal alanın henüz tanımı yoktur. Sıkıntı biraz buradan kaynaklanmaktadır. Bizdeki sorun, üniversitelerde başörtülü kızlara yer verilmemesi sorunudur. Tabii bu sorunu burada dile getirmem de, hemen sanki bunu burada şik yet etmiş gibi ifade ediliyor. Benim böyle bir şik yete ihtiyacım yok. 

Bölünmeye, Irak halkı karar verir 

Irak'ın 3 ayrı devlete bölünmesi, kesinlikle Irak'ta yeni bir sıkıntılı dönemin habercisi olur. Şüphesiz bunun kararını verecek olan yine Irak halkıdır. Ama biz, en yakın komşumuz durumunda olan, hatta akrabalık ilişkilerimizin olduğu Irak'a bu noktada 'topyek n bir Irak' olarak bakıyoruz. 
Şu anda hazırlanmakta olan anayasa, etnik ve dini unsurların birbirlerine egemenlik sağlamalarını ortadan kaldırmalı, tüm Irak'ın zenginliklerinin Irak halkına ait olduğunu teyit etmelidir. Saddam dönemindeki bir yanlış eğer bu defa da yapılacak olursa, farklı bir sıkıntının kaynağı olacaktır. 


</TEXT>
</DOC>
