<DOC>
<DOCNO> 360898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/siyaset/axsiy02.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıya Sezer desteği 
</HEADLINE>
<TEXT>


Sezer, avukatlıktan yargıçlığa geçenlerin Adalet Bakanlığı'nın sınavıyla belirlenmesini veto etti, bakanın partisinin görüşünü gerçekleştirmek zorunda olduğunu vurguladı 

ANKARA Milliyet 


Cumhurbaşkanı Ahmet Necdet Sezer, yargı organlarının zincirleme tepkisine neden olan H kimler ve Savcılar Kanunu'nun, avukatlıktan yargıçlığa geçenlerin Adalet Bakanlığı'nca yapılacak sınavla belirlenmesine ilişkin maddesini veto etti. Bakanın, partisinin görüşünü gerçekleştirmek zorunda olduğunu vurgulayan Sezer, yargı bağımsızlığını gölgeleyecek düzenlemenin değiştirilmesini istedi. 
Sezer, avukatlıktan mesleğe geçişleri düzenleyen yasanın 1. maddesinin "b" bendini veto etti. 

Mahkeme iptal etti 
Yasada sınav koşullarının yönetmelikle düzenleneceğinin anlatıldığını belirten Sezer, Anayasa Mahkemesi'nin, avukatlardan mesleğe alınacakların bakanlıkça yapılacak sınavla belirleneceğine ilişkin yasa maddesini iptal ettiğini anımsattı. 
Anayasa'da, yargıç bağımsızlığının yasa koyucuya karşı korunduğu anımsatıldı. 

Kuşku olur 
Mesleğe alınacakların belirlenmesinde yürütmenin etkili olamayacağı mülakat sınavlarının HSYK'ca objektif ölçme esaslarına göre yapılmasının zorunluluk olduğunu ifade eden Sezer, Adalet Bakanı'na bağlı yöneticilerin yapacağı sınavın avukatların kendilerini özgür hissetmelerini zorlaştıracağını kaydetti. 
Gerekçede, bakanlıkça yazılı yarışma sınavı ve mülakat yapılmasının Anayasa'ya aykırı olduğu ifade edildi. 


</TEXT>
</DOC>
