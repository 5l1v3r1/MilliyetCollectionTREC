<DOC>
<DOCNO> 392293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/magazin/yazdud.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram starlara yaradı amma .. 
</HEADLINE>
<TEXT>


Margaux iddialı geliyor, Şamdan çok renkli, Divan kalitesi, Müzeyyen Senar'la Faslı-ı Muhabbet, Hüseyin Emre, Sibel Can ve Aşkın Nur Yengi ile yeniden, Seda ile Nihat'ın Paris kaçamağı... 



Efendim, kısmetse perşembe mübarek Ramazan Bayramı. Şimdiden kutlu ve mutlu olsun. Bu bayram ünlüler açısından hayli hareketli ve bereketli geçecek. Özellikle Antalya'nın beş yıldızlı otelleri ünlü isimlerden geçilmiyor. Yani bayram bir bakıma onlara yaradı. Ancak 15 ile 75 milyar lira arasında ücret alan ünlülerimiz ne yazık ki aldıkları parayı pek hak etmediler. Neden mi Valla pek çok tur şirketi ile yaptığım görüşmede, bu yıl halkın büyük çoğunluğu özellikle de mürekkep yalamış, yutmuş olan kısmı tatilin biraz da uzun olması nedeniyle tercihlerini yurt dışından yana kullandılar. Aslına bakarsak doğru da yaptılar. Antalya'da beş yıldızlı bir otelde diyelim İbrahim Tatlıses ya da Sibel Can veya Gülben Ergen ile bir bayram tatili geçirmek, uçak, konaklama dahil 1 milyardan başlıyor. Halbuki Paris, Milano, Amsterdam, Dubai, Mısır, Prag, Sicilya, Sardunya, Venedik, Floransa, Viyana, Budapeşte gibi pek çok seçenek, konaklama ve uçak dahil, kişi başı 600 milyon ila 1 milyar arasında değişiyor. Üstelik 10 taksit. Hoş yurt içi turlarda da taksit var ama bilgi, görgü ve belki de AB müzakereleri başladı diye şu günlerde yurt dışı turları daha cazip geliyor... Bu konuda Yeşil Elma'nın patronu Kaya Südoğan, bakın ne diyor "Özellikle bizim gibi tur operatörleri, aynı organizasyon içerisinde hem yurt içine yabancı müşteri getirmekte, hem de aynı uçaklarla Türk misafirlerini yurt dışına götürmekte. Dolayısıyla ana maliyet unsuru olan uçak en alt düzeye indirilmekte, bu şekilde ekonomik tur paketleri yapılabilmekte. Yurt içi konaklama gibi masrafların artış göstermesi de yurt dışına olan eğilimin artmasındaki ana faktör". 

Ve kim nerede sahne alıyor... 
Gelelim bu bayramda hangi ünlü, hangi beş yıldızlı otelin sahnesinde yer alacak. Deniz Seki, Tanyeli ve Ahmet Özhan bayramın ikinci günü Sheraton Çeşme'de. Extra gala yemeği ve limitsiz yerli içki dahil tek gece 145 YTL. Titanic Hotel Antalya'da ise bayramın birinci günü Ebru Gündeş, üçüncü günü Özcan Deniz sahne alıyor. Fiyatlara gelince peşin, minimum gecelik 184 YTL. Nükhet Duru ve Cenk Eren ise Kervansaray Lara'da, bayramın birinci günü, sevenleri ile birlikte olacak. Onları dinlemek ise tek gecelik peşin 148 YTL'den başlıyor. Silence Beach Resort Side'de ise bayramın birinci günü Sibel Can, ikinci günü ise Gülşen ve Mehmet Ali Erbil var. Burada Şeker Bayramı süresince 'club' bölümü gecelik 149 YTL'den başlıyor. Bu bayram Of Aman Nalan yeni albümü ile, Aykut Alpat ve orkestrasıyla birlikte bayramın ikinci günü Miracle Resort Lara'da. Sahnelerin imparatoru İbrahim Tatlıses'in bayramın birinci günü sahne aldığı Kemer Sungate Hotel'de, bayramın üçüncü günü Petek Dinçöz yer alıyor. Fiyatlara gelince gala dahil gecelik 212 YTL'den başlıyor. Tabii ki peşin... Antalya WOW Kremlin Palace, bayramın birinci günü Muazzez Ersoy'u, ikinci günü Serdar Ortaç'ı, üçüncü günü ise Candan Erçetin'i sevenleriyle buluşturuyor. Kremlin Palace Hotel'de 3 gece 650 YTL'den başlıyor. Antalya Porto Bello Hotel'de, bayramın üçüncü günü Altay sahne alıyor. Gecelik peşin fiyatı ise 124 YTL. Antalya Özkaymak Falez Otel'de Emel Sayın ve Fulden Uras bayramın ikinci günü sahnede. Otelin gecelik peşin fiyatı ise 135 YTL'den başlıyor. Afyon Thermal Resort Oruçoğlu'nda ise Müşerref Akay bayramın üçüncü günü sahne alacak. Gecelik konaklama fiyatı 106 YTL'den başlıyor. Tüm meslektaşları bu bayramı çalışarak geçirirken Seda Sayan milyonları teperek, sevgilisi Nihat Doğan'la Paris'e gidiyor... 

Divan, Şamdan ve Margaux 
Evet efendim, çarşamba arefe, yani Ramazan'ın son günleri artık. Ben ne yazık ki iftarı çoğunlukla gazetede yaptım. Ama hafta sonları dostlarımla turladım. Yakışıklı kavalyem ve bu yıl Margaux'un işletme ortağı olan sevgili Ali Sayar ve Divan Otelleri Halkla İlişkiler Sorumlusu dünya şekeri sevgili Esra Ekşi ile bir akşam Elmadağ'daki Divan Lokantası'ndaydık. Burası artık bir klasik. Lokanta Müdürü Hande Çepni, salon şefi Soner Erdem ve ekibi Ahmet Akçagöz, Hüseyin Yücel ve İsmet Bozaoğlu çok başarılılar. Divan'ın kalitesi personelle bütünleşmiş yani. Yemekte hayli zengin bir iftariyelik tabağı, ardından seçmeli sebze ezme ve yayla çorbası, kıymalı, lahanalı kol böreği ve ana yemekte de dana külbastı aldık. Finali ise bademli keşkül ile yaptık. Yemek piyanist Ayhan Yankuş müziğiyle renklendi. Çıkışta Divan Pub'a uğradık. Anılarım tazelendi. Özellikle Divan Bar 1980'li yıllarda acayip popülerdi. Sinema, sahne, iş ve cemiyet hayatının pek çok ünlü ismi oradaydı. Bu arada Divan Pub yenilenmiş, çok da sıcak olmuş. Divan Lokanta tel 0212 315 55 00. Yemek sonrası biraz Şamdan'a geçtik. Ben burayı özlüyorum. Evim gibi. Güzel patroniçe Şehnaz Tuna ve sevgili Memo Mehmet Tuna konuklarını ağırlıyorlardı. Onlar da bayramda Antalya Hillside Su'da olacaklar. Salon şeflerinden sevgili Mustafa Balcı ağır grip olmuş, Erdinç sağolsun hemen bir masa ayarladı. İçerde Yağmur Ünal ve arkadaşları vardı. Ayrıldığı sevgilisi Barış Yaman ise turluyordu. Dilruba Sarıyer ve Sinem Babacan, Serdar Çümbüş, ekranların güler yüzü, sevgili Saba Tümer'i gördüm. Bu arada Saba h l niye ana haberlerde değil, merak ediyorum. Çünkü çok başarılı ama bu işler galiba pek başarıyla orantılı değil. Neyse... Ali, büyük patron Burak Türeci ile bu sezon Margaux'da büyük değişiklikler olduğunu söyledi. Bayramda bomba patlıyor yani... Evet efendim bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun. Hoş kalın... 



Müzik dünyasından... 

Müzik dünyasının beyefendisi, Emre Müzik'in patronu sevgili Hüseyin Ağbim Emre 2006'da da yine büyük oynuyor. Sibel Can ve Aşkın Nur Yengi ile yeniden anlaşan ünlü yapımcı sayesinde de müzik sektörü canlanacak bana göre. Bu arada Emre Müzik etiketiyle şu an müzik marketlerde satılan Müzeyyen Senar'la Fasl-ı Muhabbet'i ise mutlaka satın alın. Özellikle müzik arşiviniz için önemli. Dünyadaki Neo Klasik akımının Türkiye'deki büyük temsilcisi ünlü tenor ve benim de sevdiğim, çok takdir ettiğim sevgili Dr. Ferhat Göçer'in yeni albümü 'Ferhat Göçer'i dinlemediyseniz yazık, onu da mutlaka alın 






</TEXT>
</DOC>
