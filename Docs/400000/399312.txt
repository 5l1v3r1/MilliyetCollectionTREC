<DOC>
<DOCNO> 399312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy02.html </URL>
<DATE> 2005/11/30/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
CHP'nin Roj TV incelemesinde Mumcu da var 
</HEADLINE>
<TEXT>

     EZELHAN ÜSTÜNKAYA Ankara 

CHP Hakk ri Milletvekili Esat Canan’ın Roj TV'ye yaptığı açıklamaları incelemeye alan CHP yönetimi, daha önce bu televizyona açıklama yapan isimleri belirledi. Adalet Bakanlığı'ndan alınan bilgiler doğrultusunda hazırlandığı belirtilen ve CHP Genel Başkanı Deniz Baykal'a da sunulan isim listesinde ANAP Genel Başkanı Erkan Mumcu da yer alıyor. Canan'ın da, hakkında grup yönetiminin başlattığı inceleme sonucuna göre partiden istifa edebileceği öğrenildi. 
     Canan'ın Roj TV'ye yaptığı açıklamayla ilgili incelemesini sürdüren CHP Grubu'nun ilk çalışması Baykal'a iletildi. CHP'nin çalışmasına göre, Roj TV'ye katılan isimler arasındaki Mumcu'nun ise, yakın çevresine, televizyona ne zaman konuştuğunu hatırlamadığını söylediği öğrenildi. 
     CHP listesindeki diğer isimler arasında CHP'den ANAP'a geçen Mersin Milletvekili Hüseyin Güler ile Hatay Milletvekili Züheyir Amber, AKP Bursa Milletvekili Ertuğrul Yalçınbayır, CHP'den AKP'ye geçen Ağrı Milletvekili Naci Aslan, AKP Diyarbakır Milletvekili Cavit Torun ve eski Yargıtay Başkanı Sami Selçuk yer alıyor. 
     Şemdinli’deki olaylara görgü tanığı olduğu için üzerine kasıtlı olarak gelindiğini ifade eden Canan, derin devlet kalemşorları'' olarak tanımladığı grup tarafından hedef gösterildiğini söyledi. 
     Türkiye televizyonlarında ifade ettiği şeyleri Roj TV’de de söylediğini kaydeden Canan, Hakkımdaki inceleme, CHP’nin bölge halkına ve bölge sorununa bakış açısını da ortaya koyacaktır" dedi. 
     
     AKP işlem yapmıyor 

     AKP Genel Başkan Yardımcısı Dengir Mir Mehmet Fırat ise, Roj TV yayınına katılan AKP Adıyaman Milletvekili Faruk Ünsal hakkında işlem yapılmasının söz konusu olmadığını açıkladı. Bu arada, TBMM İnsan Haklarını İnceleme Komisyonu Başkanı AKP'li Mehmet Elkatmış'ın da Roj TV'ye konuştuğu ortaya çıktı. 
     
</TEXT>
</DOC>
