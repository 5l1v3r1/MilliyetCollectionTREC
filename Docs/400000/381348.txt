<DOC>
<DOCNO> 381348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sondun18.html </URL>
<DATE> 2005/09/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Schröder, koalisyon görüşmelerinde taviz vermiyor 
</HEADLINE>
<TEXT>

     Almanya Başbakanı Gerhard Schröder'in koalisyon görüşmelerinde başbakanlık konusunda taviz vermediği bildirildi. 
     Schröder, Alman televizyon kanalı ARD'nin başbakanlık konusundaki sorusunu ''Birlik partileri ve medyanın bir kısmından büyük baskı var diye harekete geçmek için bir neden yok'' diye yanıtladı. 
     Gerhard Schröder, başbakanlık konusunun ancak partiler birlikte hareket etme kararı aldığında görüşüleceğini belirterek, ''O zaman bu konuyu konuşuruz. Eminim ki bu sorun çözülür'' dedi. 
     Alman Haber Ajansı DPA , Schröder'in, Bild am Sonntag gazetesinde yayımlanan, sadece bir yıl başbakanlık yapmak istediğine ilişkin haberi yalanlamadığını duyurdu. 
     Birlik partilerinin liderleri Angela Merkel CDU ve Edmund Stoiber CSU , Çarşamba günü SPD Genel Başkanı Franz Müntefering ve Başbakan Gerhard Schröder ile ikinci kez bir araya gelerek koalisyon ön görüşmesi yapacaklar. 
     
</TEXT>
</DOC>
