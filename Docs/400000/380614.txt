<DOC>
<DOCNO> 380614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonsiy21.html </URL>
<DATE> 2005/09/22/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Erdoğan ''Vatanı satıyorlar diyorlar, ayıptır ayıp'' 
</HEADLINE>
<TEXT>

     Başbakan Recep Tayyip Erdoğan, "Vatanı satıyorlar, peşkeş çekiyorlar diyorlar. Ayıptır, ayıp. Bu ülkenin bir çivisini satamazsınız" dedi. 
     Başbakan Erdoğan, Toplu Konut İdaresi tarafından Eryaman’da yaptırılan konutların anahtar teslim törenine katıldı. Erdoğan, törende yaptığı konuşmada hükümetin icraatlarından örnekler verdi. 
     "Ayinesi iştir kişinin lafa bakılmaz" ve "Eşek ölür kalır semeri, insan ölür kalır eseri" sözlerini hatırlatarak laf değil iş ürettiklerini, yıl sonuna kadar 150 bin konutun temelinin atılacağını söyledi. 
     "Allah aşkına anayasamızdaki demokratik, laik, sosyal bir hukuk devleti anlayışı bu döneme kadar oldu mu Biz eserlerimizle konuşuyoruz. Sosyal bir hukuk devleti demek vatandaşı kendi başına terk etme demek değildir. Vatandaşın tüm ihtiyaçlarıyla ilgilenen devlet demektir" diyen Erdoğan, 1.5 milyon aileye kömür yardımı yaptıklarını, öğrencilere ücretsiz kitap ve karşılıksız burs dağıttıklarını hatırlattı. Erdoğan, "Türkiye Cumhuriyeti devletinin halkıyla bütünleşmesinin gereğini yapıyoruz. Eskiden devletin imkanları hortumculara gidiyordu. Şimdi halkın cebine gidiyor" diye konuştu. 
     Başbakan Erdoğan, sözlerine şöyle devam etti 
     "Biz bu işlerle uğraşırken muhalefet başka işlerle uğraşıyor. İşi gücü yok ne yapsın. Ülke için ne yaparız, nasıl güzel şeyler söyleriz diye dertleri yok. 
     Şimdi bilişim teknolojileri sınıfı açacağız. Bu sınıfları açmak için işadamlarının desteğini istiyoruz bilgisayar noktasında. Bazı köşe yazarları bu noktada bizim dilencilik yaptığımızı yazıyorlar. 
     Dilencilik yapmak buysa ben ülkem için dilencilik yapıyorum ve bu süreç aynen devam edecek. Ben bu ülkede işadamlarını hayra teşvik ediyorum, şerre değil. Bizden öncekiler şerre teşvik ettiler. Farkımız bu." SSK hastanelerinde kuyrukları bitirdiklerini kaydeden Başbakan Erdoğan, Bu yaptıklarımızı unutturmak isteyen muhalefete ben ne diyeyim Bunlara en önemli dersi vakti saati geldiğinde sandıkta siz vereceksiniz. Ben buna inanıyorum" diye konuştu. 
     Erdoğan, sözlerini şöyle sürdürdü 
     "Bugüne kadar hep laf ürettiler. Lafla peynir gemisini yürütmek istediler. Yürümez. Hep kaybettik. Şimdi de aynı şeyi maalesef attığımız farklı adımlarda yapıyorlar. Adımları biz atıyoruz. Bunların başaramadıklarını biz başarıyoruz. Şimdi bunların önüne set koymak istiyorlar. 
     Şimdi özelleştirme olayı var. Vatanı satıyorlar, peşkeş çekiyorlar diyorlar. Ayıptır, ayıp. Bu ülkenin bir çivisini satamazsınız. Bugüne kadar Türkiye’de çakılı olan neyi söktüler de götürdüler ya Mümkün mü Böyle bir şey var mı dünyada yani Benim vatandaşıma ekmek kapısını açacak yatırımlar için niye kalkıp da bunun karşısına dikiliyorsun 
     Eğer bugün fiyatları artıyorsa, yüksek fiyat veriliyorsa, bu bizim bu tesisleri karlı duruma getirmemizden kaynaklandı. Telekom’da da böyle oldu, Tüpraş’ta da böyle oldu. Şu anda radyolar da satılıyor onda da böyle. Ama şimdi bunların önünü nasıl keseriz diye gayret ediyorlar. Efendim yabancıya şu kadarı satılamazmış... Ya niye satılamasın ya kardeşim Yabancı bir yatırım yapacaksa kendisi için kar görecekse gelecek. Üstelik buraya geliyorsa senin yasalarına, her şeyine teslim olarak geliyor. Bunun aynısını kendimiz için niye düşünmüyoruz Onca işadamımız yabancı bir ülkede gidip de yatırım yaptığı zaman hangi imkanlarla, hangi garantilerle çalışıyorsa aynı garantileri sağlayacaksın. Bunları görmezlikten gelmek yanlış olur. 
     Biz bir dünya ülkesiyiz ve dünyayla rekabete açık bir ülkeyiz ve yarışıyoruz." Şu anda 20 yıl önce temeli atılan eserleri bitirdiklerini belirten Erdoğan, "20 yıl önce atılan temelleri ele alıyor, biz bitiriyoruz. 
     Bunlar beceriksiz, bunlarda hırs yok. kararlılık yok. Bunların geçmişini biz çok iyi biliriz. Bunların cemaziyel evvelleri bizce malumdur" dedi. 
     
     "NERELİSUN" 

     Başbakan Erdoğan, konuşmasının sonlarına doğru kendisine verilen bir notu okuyarak, Sincan Sanayici ve İşadamları Derneği’nin SİSİAD 
     toplu konut alanında bulunan ilköğretim okuluna 100 bilgisayar bağışladığını duyurdu. SİSİAD Başkanı Selahattin Sağlam’a, "Bu kadar insanın arasında Başbakan’a 100 bilgisayar teklif etmek az olmuyor mu " diye seslenen Başbakan Erdoğan, bu sayının artırılmasını istedi. 
     SİSİAD Başkanı Sağlam’a Doğu Karadeniz şivesiyle, "Sen nerelisun " diyen Erdoğan’a SİSİAD Başkanı "Rizeliyim" yanıtını verdi. Başbakan Erdoğan da bunun üzerine, "Ula Rizeliye hiç yakışmaz" diyerek bilgisayar sayısını pazarlıkla 250’ye çıkardı. 
     Başbakan Erdoğan daha sonra, ev sahiplerine konutlarının anahtarlarını dağıttı. 
     
</TEXT>
</DOC>
