<DOC>
<DOCNO> 383841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun56.html </URL>
<DATE> 2005/10/04/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
"Türkiye, Avrupalılar'ın kalbini ve aklını kazanmak zorunda" 
</HEADLINE>
<TEXT>

     AB Komisyonu Başkanı Jose Manuel Barroso, Türkiye'nin, Avrupalılar'ın kalbini ve aklını kazanmak zorunda olduğunu söyledi. 
     Barroso, İspanyol haber ajansı Europa Press'e verdiği demeçte, AB'nin Türkiye ile müzakereleri ''adil ve sert'' bir şekilde yürüteceğini belirtti. 
     AB Komisyonu Başkanı, ''AB, Türkiye hakkında daha fazla şey öğrenmek zorunda. Türkiye de katılım müzakerelerini başarıyla sonuçlandırmak için Avrupalılar'ın kalbini ve aklını kazanmak zorunda. Çünkü, sonunda Türkiye'nin AB'deki durumuna onlar karar verecek'' diye konuştu. 
     ''Türkiye'ye tüm katılım şartlarını yerine getirme kapasitesine sahip olduğunu gösterme fırsatı verilmeli. Diğer tüm adaylarla aynı şekilde muamele görmeli'' diyen Barroso, Türkiye'nin AB'ye girmesi için ''özellikle demokrasiye, insan haklarına ve hukuka saygı göstermesi gerektiğini'' ifade etti. 
     Barroso, müzakerelere başlamanın amacının ''istikrarlı, modern ve demokratik bir Türkiye yaratmak'' olduğunu kaydetti. 
     
</TEXT>
</DOC>
