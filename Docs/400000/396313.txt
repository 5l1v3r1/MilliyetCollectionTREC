<DOC>
<DOCNO> 396313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonsiy02.html </URL>
<DATE> 2005/11/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Ağar'a bu kez de "kontörüm bitti, beni ara" telefonu geldi... 
</HEADLINE>
<TEXT>

     DYP Genel Başkanı Mehmet Ağar’a bu sefer "Kontörüm bitti, beni ara" telefonu geldi. 
     Geçen hafta içinde Şemdinli’den bir polis memurunun telefonla ulaşarak yardım istediği Ağar’a bir süre önce yine ilginç bir "alo" geldiği ortaya çıktı. 
     "Telefonunu dağdaki çobanın bile bildiğini" söyleyen Ağar, Genel Başkan Yardımcısı Mahmut Nedim Bilgiç’le makam aracında yolculuk yaparken gerçekleşen bu olayı, şöyle anlattı 
     "Geçen gün karayolunda Afyon-Denizli arasında gidiyorduk. Telefon çaldı. Konuşuyorum, gülüyor. ’Ben ararım’ dedim. 
     Yanımdaki Genel Başkan Yardımcısı arkadaş sordu, ’ne’ dedi. 
     Antalya’dan bir köyden birisi arıyor, ’Beyim kontörüm bitti, şu numaradan ara’ diyor. ’Baş üstüne deyip’ arıyorsunuz." 

AHMA 
     
</TEXT>
</DOC>
