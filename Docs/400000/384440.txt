<DOC>
<DOCNO> 384440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sondun18.html </URL>
<DATE> 2005/10/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fransız sağının Türkiye takıntısı 
</HEADLINE>
<TEXT>

     Sabetay Varol CNN TÜRK Paris 

Fransa'da sağcı parlamenterler AB’nin 3 ekimde Türkiye ile açtığı tam üyelik müzakerelerini yakından izlemek istiyor. 
     Türkiye’nin AB üyeliğine muhalif Fransız milletvekilleri, bu amaçla Chirac’tan bir parlamento teakkuz komitesi’ kurma talebinde bulundu. 
     Fransa Cumhurbaşkanı Jacques Chirac’a 23 eylülde bir mektup yazan 43 sağcı milletvekili, müzakere açma kararı verilmesini takiben eylemlerine son verme niyeti taşımadıklarını vurguladı. 
     Türkiye’yle müzakereye şiddetle karşı çıkan ve bu durumu içtenlikle itici’ bulduklarını söz konusu mektupta itiraf eden bu milletvekillerini temsilen bir heyet Cumhurbaşkanı Chirac’ın bir danışmanı tarafından kabul edildi. 
     Le Figaro gazetesinin haberine göre, milletvekilleri bir parlamento teakkuz komitesi’ kurulmasını istedi. 
     Komitenin görevi müzakereleri yakın takibe almak ve gelişmelerden kamuoyunu bilgilendirmek olacak. 
     Türkiye karşıtı bu milletvekili heyetini kabul eden Elys e Sarayı Genel Sekreteri Fr d ric Salat-Baroux, görüşmenin şeffaflık ve parlamentelerin bilgilendirilmesi’ mantığina uygun olarak yapıldığını söyledi. 
     Gazete, teakkuz komitesi talebinin bu görüşme sırasında ortaya atıldığını yazdı, ancak Chirac’in buna yanaşıp yanaşmaycağı konusuna açıklık getirmedi. 
     
     Chirac, Blair’le AB’nin geleceğini görüşecek 
     Fransa Cumhurbaşkanı Chirac yarın sabah Elys e Sarayı'nda İngiltere Başbakanı Tony Blair’i kabul edecek. Yapılması bir hafta öncesinden açıklanan bu görüşmenin gündemi Avrupa’nın geleceği olacak. 
     Görüşmede, Londra ile Paris arasında derin ihtilaf konusu olmaya devam eden AB bütçesi konusunun yanı sıra Türkiye’yle müzakerelerin başlamasının da ele alınması bekleniyor. 
     Türkiye ile müzakerelerin başlaması konusunda iki lider görüş birliği içinde olmasına rağmen Fransız kamuoyu çoğunluğunun karşı çıkması Chirac’ın işini ciddi olarak zorlaştırıyor. 
     
     Tarama süreci 20 ekimde başlayacak 
     Avrupa Birliği Türkiye ile tarama sürecine 20 ekimde başlayacak. Tarama sürecinin ilk başlığı bilim ve araştırma olacak. AB’nin genişlemeden sorumlu üyesi Olli Rehn, tarama sürecinin bir yıl alabileceğini söyledi. 
     AB ile müzakerelerin en az 10 yıl sürmesi bekleniyor. AB uzmanları, her aday ülkenin kendi koşulları ve hazırlığı sonucunda farklı sürelerde müzakereleri tamamladığını belirtiyor. 
     Örneğin, bu süre Avusturya, İsveç ve Finlandiya için sadece 13 ay olurken, İspanya ve Portekiz katılım müzakerelerini yedi yılda tamamladı. 
     Müzakere sürecinde aday ülke için oldukça önemli kabul edilen bir diğer nokta da kamuoyu desteği. Aday ülkede üyelik konusunda büyük ölçüde uzlaşı bulunması, sürece de olumlu etki yapıyor. 
     
</TEXT>
</DOC>
