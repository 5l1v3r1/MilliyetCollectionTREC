<DOC>
<DOCNO> 368392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo12.html </URL>
<DATE> 2005/08/09/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Konyaspor, Kharazi ile yollarını ayırdı... 
</HEADLINE>
<TEXT>

     Konyaspor, sakatlığı süren Kharazi ile olan sözleşmeyi feshetme kararı aldı. 
     Konyaspor Basın Sözcüsü Sefa Ortaç, Kulüp Başkanı Ahmet Şan ile Yönetim Kurulu Üyeleri'nin yaptığı haftalık olağan toplantıda bazı kararlar alındığını söyledi. 
     Toplantıda ilk olarak Galatasaray maçıyla ilgili değerlendirme yapıldığını belirten Ortaç, ''Güçlü rakip karşısında ortaya konulan iyi futbolun, şanssızlık nedeniyle oyuna yansımadığı görüşünde birleşildi'' dedi. 
     Ankara'da düzenlenen TSYD Kupası ilk maçında kırmızı kart görerek, iki maç ceza alan Ceyhun için Tahkim Kurulu'na başvurulması kararı alındığını belirten Ortaç, şunları kaydetti 
     ''Kulüp yönetimi, sakatlığı devam eden Kharazi'nin gönderilmesine, İskender'in sözleşmesinin de feshedilmesini kararlaştırdı. Ayrıca, takımımız Trabzonspor maçı için cumartesi günü Konya Rixos Otel'de kampa girecek. Trabzonspor maçı için bilet fiyatları da belirledi. Buna göre, kale arkası 3, yeşil tribün 10, maraton 12, kapalı tribün biletleri ise 25 YTL'den satılacak.'' 
     
</TEXT>
</DOC>
