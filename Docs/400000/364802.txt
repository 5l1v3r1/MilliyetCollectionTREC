<DOC>
<DOCNO> 364802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur19.html </URL>
<DATE> 2005/07/27/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Nesim Malki cinayeti davası yeniden görülecek 
</HEADLINE>
<TEXT>

     Nesim Malki cinayeti davası yeniden görülecek. 
     Yargıtay 1. Ceza Dairesi, Bursa 2. Ağır Ceza Mahkemesi’nin verdiği kararlarla ilgili temyiz incelemesini tamamladı. 
     AA muhabirinin aldığı bilgiye göre, Yargıtay 1. Ceza Dairesi’nin verdiği kararlar şöyle 
     - Sanıklar Erol Evcil, Mine Sümbül, Ömer Eker, Hamide Aykaç ve Yusuf İlhan hakkında "suç işlemek amacıyla teşekkül oluşturmak" suçundan açılan davanın zaman aşımı nedeniyle ortadan kaldırılması ilişkin kararlar onandı. 
     - Cinayet suçlamasından beraat eden Emin Menge ve Mücahit Çakal hakkında verilen kararlar bozuldu. Emin Menge’nin cinayete yardım etmek, Çakal’ın ise cinayet suçundan mahkum edilmesi istendi. 
     - Evcil’e işkence yaptıkları iddiasıyla yargılanan ve beraat eden emniyet mensupları Sırrı Tuğ, Candemir Özdemir, Metin Soner Şentürk, Hakan Ünsal Yalçın, Ragıp Doğandemir, Harun Özkaya, Kemal Nayir, Mehmet Kaçmaz, Yaşar Usta ve Muzaffer Akın hakkındaki hükmün temyiz istemi süresinde yapılmadığı için reddedildi. Bu sanıklar hakkındaki temyiz istemini müdahil sıfatıyla Erol Evcil yapmıştı. 
     - Cinayet nedeniyle ömür boyu hapis cezasına çarptırılan sanıklar Erol Evcil, Burhanettin Türkeş ve Şükrü Elverdi hakkındaki hüküm 1 Haziran’da yürürlüğe giren 5237 sayılı yeni "Türk ceza Kanunu" uyarınca bozuldu. Kararın yeni TCK uyarınca yeniden değerlendirilmesi istendi. 
     - "Tetikçi" olarak hüküm giyen Türkeş’in "azmettirici" olarak yargılanması istendi. 
     - Erol Evcil’e kötü muamele yapılmadığına dair sağlık raporu veren Adli Tıp Kurumu doktorları Feridun Abdullah Karadağ ve Gündüz Sümeyya Döl’e TCK’nın görevi kötüyü kullanma fiilinden verilen para cezası ve bunun ertelenmesini ilişkin karar da yeni TCK’ya göre değerlendirilmesi istemiyle bozuldu. 
     
</TEXT>
</DOC>
