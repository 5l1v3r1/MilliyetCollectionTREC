<DOC>
<DOCNO> 398833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/siyaset/siy02.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Picasso sergisini gezdi 
</HEADLINE>
<TEXT>


KÜLTÜR SANAT 


Cumhurbaşkanı Ahmet Necdet Sezer ve eşi Semra Sezer, Sakıp Sabancı Müzesi'nde sergilenen "Picasso İstanbul'da" sergisini dün ziyaret etti. Sabancı Holding Yönetim Kurulu ve Sabancı Üniversitesi Mütevelli Heyeti Başkanı Güler Sabancı, Sakıp Sabancı'nın eşi Türkan Sabancı, Akbank Yönetim Kurulu Üyesi ve Murahhas Azası Suzan Sabancı Dinçer, Sabancı Holding CEO'su Ahmet Dördüncü ve Sakıp Sabancı Müzesi Müdürü Nazan Ölçer'in karşıladığı Sezer çifti, daha sonra Atlı Köşk ve Osmanlı Hat Sanatı Koleksiyonu'nu ziyaret etti. Sezer, Müze Şeref Defteri'ne şunları yazdı "Atlı Köşk Müzesi'nde Picasso'nun eserlerini görmekten büyük mutluluk duydum. Emeği geçen herkesi içtenlikle kutluyorum." 



</TEXT>
</DOC>
