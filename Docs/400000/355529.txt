<DOC>
<DOCNO> 355529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/guncel/gun02.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kızlar için destek verin' 
</HEADLINE>
<TEXT>


Başbakan Erdoğan, Trabzon'da işadamı ve vatandaşlardan, hükümetin Haydi Kızlar Okula ve Milliyet'in başlattığı Baba Beni Okula Gönder kampanyalarına destek istedi Kızların okutulmasında taviz veremeyiz 

ABDULLAH KARAKUŞ Trabzon 

Başbakan Recep Tayyip Erdoğan, Trabzon'da görüştüğü işadamı ve vatandaşlardan kızların okutulması kampanyalarına daha çok destek istedi. Okula gidemeyen 700 bin kız çocuğu tespit ettiklerini belirten Erdoğan, "Bunlardan 150 binini okula yerleştirebildik. Bu konunun üzerine daha çok gitmemiz lazım" dedi. 

Kaliteli eğitim için 
Erdoğan, 3 günlük Karadeniz turunda görüştüğü hemşerilerine, hükümetin Haydi Kızlar Okula kampanyası ile Milliyet gazetesinin "Baba Beni Okula Gönder" kampanyasının başını çektiği organizasyonlara destek çağrısı yaptı. Çocukların kaliteli eğitimi için yapmayacakları fedak rlık olmadığını dile getiren Erdoğan, şöyle konuştu 
"Kızların okuması da çok önemli. 'Haydi kızlar okula' dedik ve kampanya başlattık. Bu esnada 700 bin kızın okula gidemediği tespit edildi. Bunlardan 150 binini okula yerleştirdik. Temmuzda bunun daha da artırılması için çalışacağız. Biz ilimin, bilimin erkeğe de, kadına da öğretilmesinden yanayız. Bu konuda taviz vermemeliyiz ve veremeyiz. Bunun üzerine daha çok gideceğiz." 

Cahil işsiz olmasın 
"'Okutalım' denilince, üniversiteyi bitirince iş bulunmuyor" diyen ve bu sorunların zamanla aşılacağını söyleyen Erdoğan, "Cahil, işsiz olması mı iyi yoksa belli bir eğitimi alıp belli seviyeyi yakalayıp her an iş sahibi olmaya hazır olmak mı iyi Tabii ki eğitimli olmak" diye konuştu. 

Komünistlerde bile yüzde 100 
Erdoğan, annesi Tenzile Erdoğan adına yaptırılan Tenzile Erdoğan Güneysu Gün Hastanesi'nin açılış töreninde de, "Kadından erkeğe ilim ve bilim olmazsa olmaz. Beşikten mezara kadar eğitim önemlidir. Cehalet bize yakışmaz" dedi. İktidara geldiklerinde okuma - yazma oranının yüzde 80'lerde olduğunu belirten Erdoğan, "Komünist rejimlerde bile bu yüzde 100, ama şimdi yüzde 88'leri buldu. Hedefimiz tamamını gerçekleştirmek" ifadesini kullandı. 

Bu ilçede okumayan kız kalmadı 

YÜKSEL BALCI İzmir DHA 
İzmir'in Kiraz ilçesinde kaymakam ve daire müdürlerinin çabasıyla tüm kız çocukları okullu oldu, gelecek eğitim yılı için de umutlar tazelendi. Kaymakam Kadir Okatan, "Haydi Kızlar Okula" kampanyasının başarıya ulaşması için 349 kişilik ekip kurdu. 14 yaşına kadar okullaşmamış çocuklar tespit edildikten sonra, belediye başkanı, ilçe jandarma komutanı, emniyet müdürünün de bulunduğu ekip gruplara ayrılarak, tüm köyler tarandı. Okula gitmediği saptanan 80 öğrenciden 2'si erkek 74'ü, velilerle görüşmeler sonucu eğitime kazandırıldı. 6 kız öğrencinin ise gerçek yaşlarının büyük olduğu, evlendirildiği, çocuklu veya hamile olduğu saptandı. Okula kayıtlı olduğu halde çeşitli nedenlerle devam etmeyen 71 kız öğrenci de, aileleri ikna edilerek okula döndürüldü. 
Okatan, farklı bir yöntem uyguladıklarını belirterek, şöyle konuştu "6 - 14 yaş arası çocukları saptamak gerekirken, 0 - 14 yaş arasındaki çocukları tespit ettik. Böylece 6 yıl boyunca hiç araştırma yapmadan okul çağına girecek çocukları tespit etmiş olduk." 
Çalışmalarının Milli Eğitim Bakanlığı'na da gönderildiğini dile getiren Okatan, "Bakanlık birçok ile çalışmalarımızı örnek olarak gösterdi. UNICEF temsilcileri de takdirlerini bildirdi" diye konuştu. 

Kampanyaya bağış yapanlar 38. gün 

BURS HESABI 
Ayşe Güney Hennen, İrem Yağmurdereli, Elif Kurdoğlu, Aylin Karahan, Belgin Aras 

KIZ YURDU HESABI 
Ayşe Güney Hennen, Güray Halit Andaç, Sevim Kapucuoğlu, Gaziantep Koleji Vakfı, Aslı - Ayşegül Öztav 

Not Eğitim destekçilerinin listesi devam edecek. 


</TEXT>
</DOC>
