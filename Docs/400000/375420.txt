<DOC>
<DOCNO> 375420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur24.html </URL>
<DATE> 2005/09/03/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Uyurken kızımı kaçırdı iddiası 
</HEADLINE>
<TEXT>

     
     Ünal UZUN ÇAYCUMA Zonguldak , DHA 
     
ZONGULDAK'ın Çaycuma İlçesi'nde 35 yaşındaki Şenal K., 14 yaşındaki ilköğretim 8'inci sınıf öğrencisi kızı H.K.'nın, 3 gün önce evine gizlice giren evli 32 yaşındaki A.C. tarafından kaçırıldığını öne sürüp savcılığa suç duyurusnda bulundu. 
     Perşembe Beldesi Kızılbey Köyü Katırcıoğlu Mahallesi’nde oturan Şenol K., 3 gün önce evlerine gizlice giren A.C.'nin, Kızılbel Yunus Emre İlköğretim Okulu'nda okuyan kızı 14 yaşındaki H.K.'yı kaçırdığını öne sürüp savcılığa suç duyurusunda bulundu. 
     Şenol K. dilekçesinde şunları söyledi A.C., evimize gizlice girip biz uyurken kızımızı kaçırdı. Daha önce hiç görmediğimiz, tanımadığımız bu kişinin Gökçebey İlçesi’ne bağlı Kütükçüoğlu Mahallesi’nde oturduğunu öğrendik. Hatta 3 evlilik yapmış ve 3 çocuğu varmış. Son eşiyle ise birlikte yaşıyormuş. Yeni eğitim öğretim yılı yaklaşıyor. Kızımın biran önce bu adamdan teslim alınmasını istiyorum.'' Olayla ilgili soruşturma sürerken, A.C.'nin yakalanması için jandarma tarafından çalışma başlatıldı. 
     
</TEXT>
</DOC>
