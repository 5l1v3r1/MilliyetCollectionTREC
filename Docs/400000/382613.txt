<DOC>
<DOCNO> 382613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonspo03.html </URL>
<DATE> 2005/09/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Şampiyonlar Ligi'nde dün gece... 
</HEADLINE>
<TEXT>

     Futbolda Avrupa Şampiyonlar Ligi’nde 2. hafta mücadelesi, bu gece E , F , G ve H gruplarında yapılan maçlarla tamamlandı. 
     Şampiyonlar Ligi’nde Fenerbahçe’nin mücadele ettiği E Grubu’ndaki diğer karşılaşmada Schalke, yıldızlar topluluğu Milan’ı ağırladı. İlk maçta PSV’ye mağlup olan ve sahaya mutlak galibiyet parolasıyla çıkan Alman ekibi, Clarence Seedorf’un ilk dakikada gelen golüyle şoka girdi. Ancak Danimarkalı Larsen 3. dakikada skoru eşitlemesini bildi. Schalke, ilk 45 dakikada rakibine oranla daha atak gözüktüyse de devre 1-1 sonuçlandı. 
     
     35 metreden vurdu 

     İkinci yarıda ise mücadele ön plandaydı. Deplasmanda oynamasına karşın atak bir futbol sergileyen Milan, 59. dakikada Ukraynalı yıldızı Andriy Shevchenko ile öne geçti. Schalke Teknik Direktörü Ralf Rangnick 68. dakikada temsilcimiz Hamit Altıntop’u sahaya sürdü. Yıldız oyuncu, 70.dakikada attığı süper golle takımına beraberliği getirdi. Hamit, hem Alman ekibine 1 puan kazandırırken, hem de Fenerbahçe’nin yüzünü güldürdü. 
     
     Petrazalka tarih yazdı 

     Devler Ligi’nde dün büyük bir sürpriz yaşandı. Şampiyonlar Ligi’ne katılması bile büyük olay yaratan Slovakya temsilcisi Artmedia Petrazalka, deplasmanda Porto’yu 3-2’lik sonuçla mağlup etti. Kontraatak bir oyun anlayışını benimseyen Slovak ekibi, kaleyi bulan 3 şut çekip, 3 gol buldu. Temsilcimiz Serhat Akın’ın takımı Anderlecht ise Betis’e sahasında 1-0 yenildi. Serhat son 10 dakika şans buldu ancak etkili olamadı. John Carew’in formasını giydiği Olympique Lyon da, Rosenborg deplasmanından Cris’in attığı golle galip ayrıldı. Real Madrid ise kabus gördüğü karşılaşmada Olympiakos’u 2-1 yendi. Devlerin mücadelesinde, Liverpool ile Chelsea golsüz berabere kaldı. Inter’in cezası nedeniyle seyircisiz oynanan Inter-Glasgow Rangers müsabakası ise ev sahibi ekibin 1-0 galibiyetiyle sonuçlandı. 
     Alınan sonuçlar şöyle 
     E Grubu 
Fenerbahçe Türkiye -PSV Eindhoven Hollanda 3-0 
     FC Schalke 04 Almanya -AC Milan İtalya 2-2 

F Grubu 
Real Madrid İspanya -Pire Olympiakos Yunanistan 2-1 
     Rosenborg BK Trondheim Norveç -Olympique Lyon Fransa 0-1 

G Grubu 
RSC Anderlecht Belçika -Real Betis Sevilla İspanya 0-1 
     FC Liverpool İngiltere -FC Chelsea İngiltere 0-0 

H Grubu 
FC Internazionale Milan İtalya -Glasgow Rangers İskoçya 1-0 
     FC Porto Portekiz -FC Artmedia Bratislava Slovakya 2-3 
     
     E GRUBU PUAN DURUMU 

     

TAKIMLAR O G B M A Y P 1-AC Milan 2 1 1 - 5 3 4 2-Fenerbahçe 2 1 - 1 4 3 3 3-PSV Eindhoven 2 1 - 1 1 3 3 4-FC Schalke 04 2 - 1 1 2 3 1      

     
</TEXT>
</DOC>
