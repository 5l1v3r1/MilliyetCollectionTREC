<DOC>
<DOCNO> 381758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/guncel/gun08.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yıldızlar birbirine girdi 
</HEADLINE>
<TEXT>


GÖKSEL YAPAR Antalya DHA 

Hollywood'un iki ünlü aktörü Michael Madsen ve Woody Harrelson, festivalin ilk gecesi birbirine girerken, oyuncuları David Carradine ayırdı. 
Uluslararası Avrasya Film Festivali'nin açılış gecesi, cumartesi akşamı Antalya Kültür Merkezi'nde yapıldı. 
1. Uluslararası Avrasya Film Festivali jürisi sahneye davet edildi. Jüri üyelerinin duygularını anlatmasının ardından Carradine, Harrelson ve Black sahneye çağrıldı, kendilerine plaket verildi. 
Bu sırada Madsen ile Harrelson arasında tartışma çıktı. Madsen, Harrelson'ın üzerine yürümeye yeltenince, araya giren Carradine iki yıldızı sakinleştirmeye çalıştı. Carradine, Madsen'i sarılarak engellemeye çalışırken, Harrelson da salonu terk etti. 

Yine gerginlik 
Gerginlik burada bitmedi. "Yaşam Boyu Onur Ödülleri" törenine alkollü gelen Madsen, Büyükşehir Belediye Başkanı Menderes Türel'in konuşması sırasında salonu terk etti. 
Madsen ile salondan çıkan Elif Dağdeviren, "ABD'deki hamile eşi, doğum günü nedeniyle mesaj çekmiş. O da çok duygulanmış" dedi. 
Törende, "Yaşam Boyu Onur Ödülleri", David Carradine, Nebahat Çehre, Seyfi Havaeri ve geçen haftalarda kaybettiğimiz Efkan Efekan'a verildi. 


</TEXT>
</DOC>
