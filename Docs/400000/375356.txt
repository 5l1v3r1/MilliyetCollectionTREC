<DOC>
<DOCNO> 375356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/soneko02.html </URL>
<DATE> 2005/09/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Para arzı 223 milyar YTL'ye çıktı... 
</HEADLINE>
<TEXT>

     Para arzı M3YR , 3.8 milyar YTL’lik artışla 223 milyar YTL’ye çıktı. 
     ANKA’nın Merkez Bankası verilerinden yaptığı belirlemeye göre, para arzında 12-19 Ağustos haftasında 3 milyar 766 milyon YTL’lik bir artış yaşandı. Para arzı bu artışla birlikte 223 milyar 40.6 milyon YTL’ye çıktı. Söz konusu haftadaki dar anlamda para arzı M1 ise 1 milyar 410.5 milyon YTL’lik artışla 35 milyar 812 milyon YTL’ye ulaştı. Dolaşımdaki para ise 416 milyon YTL artarak 16 milyar 478.7 milyon YTL’den 16 milyar 894.7 milyon YTL’ye çıktı. Vadesiz ticari mevduat 271.6 milyon YTL’lik artışla 9 milyar 355.8 milyon YTL, vadesiz tasarruf mevduatı ise 723 milyar YTL’lik artışla 9 milyar 560.4 milyon YTL’ye ulaştı. 
     Merkez Bankası’ndaki mevduatta ise 148 bin YTL’lik azalma gözlendi. Merkez Bankası’ndaki mevduat 1.1 milyon YTL oldu. 
     M1’e vadeli mevduatların da dahil edildiği geniş para arzı M2 ise 305 milyon YTL’lik artışla 135 milyar YTL’ye ulaştı. Söz konusu dönemde vadeli ticari mevduatlar 16 milyar 361.2 milyon YTL, vadeli tasarruf mevduatları ise 82 milyar 793.1 milyon YTL düzeyinde gerçekleşti. Bir önceki haftaya göre vadeli ticari mevduatlar 850.8 milyon YTL, vadeli tasarruf mevduatlar da 254.6 milyon YTL geriledi. 
     Yurt içi kaynaklı döviz tevdiat hesapları ise 1 milyar 127.3 milyon YTL’lik artışla 74 milyar 105.7 milyon YTL’ye ulaştı. 
     Repo işlemleri ise 1 milyar 498.4 milyon YTL olarak gerçekleşti. Repo işlemlerinde bir haftalık süre içinde 667.4 milyon YTL’lik gerileme yaşandı. 
     12-19 Ağustos haftasında resmi mevduatlarda da gerileme yaşandı. Resmi mevduatlar 410.5 milyon YTL gerileyerek, 7 milyar 671.1 milyon YTL olarak gerçekleşti. 
     Merkez Bankası’ndaki diğer mevduatlarda rekor bir artış yaşandı. Söz konusu dönemde Merkez Bankası’ndaki mevduatlar 3 milyar 411.7 milyon YTL’lik artışla 4 milyar 799.2 milyon YTL düzeyine çıktı. 

ANKA 
     
</TEXT>
</DOC>
