<DOC>
<DOCNO> 379623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun41.html </URL>
<DATE> 2005/09/19/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Demokratik Kongo'da onlarca isyancı asker hapisten kaçtı... 
</HEADLINE>
<TEXT>

     Demokratik Kongo Cumhuriyeti’nde, ülkeye gizlice girdikten sonra yakalanan onlarca isyancı askerin tutuldukları hapishaneden kaçtıkları bildirildi. 
     Bukavu Valisi Didas Kaningini, Ruhambo’daki bir askeri kampta tutulan 48 askerin kapıyı kırarak silahları ele geçirdikten sonra kaçtıklarını söyledi. 
     Kaningini, kaçakların yakalanması için 250 askerin katıldığı bir operasyon başlatıldığını kaydetti. 
     Tutuklu askerlerin, isyancı komutan General Laurent Nkunda komutasında geçen yıl Bukavu’daki saldırılara katıldıktan sonra kaçtıkları Burundi’den geçen hafta ülkeye gizlice sızdıkları belirtildi. 
     Nkunda, geçen yıl Kongolu Tutsi azınlığı koruma iddiasıyla kısa süren bir isyan başlatmıştı. 
     
</TEXT>
</DOC>
