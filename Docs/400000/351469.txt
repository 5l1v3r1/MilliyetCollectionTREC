<DOC>
<DOCNO> 351469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun45.html </URL>
<DATE> 2005/06/13/ </DATE>
<TIME> 20.25 </TIME>
<AUTHOR>  </AUTHOR>
<HEADLINE>
ABD'de 3 kişiyi öldürmekle suçlanan eski örgüt üyesi Killen yargılanıyor 
</HEADLINE>
<TEXT>

     ABD’de 1964’te 3 kişiyi öldürmekle suçlanan eski Ku Klux Klan üyesi Edgar Ray Killen’ın davası görülmeye başlandı. 
     Mississipi eyaletindeki Philadelphia’da görülen davada, cinayetle suçlanan eski papaz Edgar Ray Killen 80 ilk duruşmaya tekerlekli sandalyeyle geldi. Killen, bu duruşmada söz almadı. Davada, savunma ve iddia makamları yaklaşık 400 kişiyi dinleyecek. 
     Mahkemenin bulunduğu bölgede geniş güvenlik önlemleri alındığı ve herhangi bir gösteri düzenlenmediği belirtiliyor. 
     
     DAVA 
     ABD’de 1964’te büyük bölümü beyaz binlerce yurttaşlık hakları savunucusu, siyahları seçim listelerine yazdırmak için ülkenin güneyindeki eyaletleri ziyaret etmişti. Bu kişilerden 21 yaşındaki James Chaney, 20 yaşındaki Andrew Goodman ve 24 yaşındaki Michael Schwerner, Ku Klux Klan üyeleri tarafından öldürülmüştü. 
     Killen, bu 3 gencin ölümünü planlamakla suçlanıyor. Olayın ardından 1964’te aralarında Killen’ın da bulunduğu 20 kadar Ku Klux Klan üyesi yakalanmış, 7 üye 1967’deki davada 3 ila 10 yıl hapis cezasına çarptırılmıştı. Killen, jürideki bir kadının, "bir papazı cezalandırmayı reddetmesi" üzerine serbest bırakılmıştı, 1998’de, davada mahkum olan kişilerden birinin Killen’ı suçlaması 
     üzerine eski papaz aleyhinde tekrar dava açıldı. 
     41 yıl önceki olayda öldürülen biri siyah, ikisi Yahudi 3 gencin 
     hikayesi, Willem Dafoe ile Gene Hackman’ın 1988’de birlikte oynadıkları "Mississippi Burning" filmine konu olmuştu. 
     
</TEXT>
</DOC>
