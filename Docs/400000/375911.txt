<DOC>
<DOCNO> 375911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/ekonomi/eko06.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell cep'e 'ünlü posteri' yükletecek 
</HEADLINE>
<TEXT>



Turkcell Genel Müdürü Muzaffer Akpınar, operasyonlarında h l en önemli tarafın ses hizmetlerinde olduğunu belirterek, çalışmalar sonucunda müşterileri hissettiklerini, his yönetiminde önemli adımlar attıklarını ve böylece başarıyı yakaladıklarını açıkladı. 
200'e yakın iş ortağı ile bine yakın servis verdiklerini belirten Akpınar, Cebit Bilişim 2005'te, Üçüncü Kuşak teknolojinin 3G bir adım ötesi olan ve şu an dünyada hiçbir operatörün kullanımına başlamadığı HSPDA 3.5G konusunda test yapacaklarını söyledi. 

Mobil akıllı ev 
Turkcell'in fuarda tanıtacağı diğer servisler arasında, Siemens'le birlikte geliştirilen Akıllı ev, posterden telefona içerik indirme, mobil ödeme, görsel radyo gibi hizmetler yer alıyor. Mobil akıllı ev, cep telefonu üzerinden evdeki aydınlatma, fırın, beyaz eşya, kapının içinde bulunduğu durum ve çalışma prensiplerinin yönetimini sağlıyor. 
Posterden içerik indirme ise, ünlülerin sokaklardaki ilan panolarında yer alan posterlerinin radyo frekansı aracılığıyla cep telefonuna yüklenmesini sağlıyor. Bu servisten özel bir çip takılı cep telefonu kullanıcıları yararlanacak. Turkcell, bu telefonların ise yakında pazara sunulacağını açıkladı. Turkcell'in tanıtacağı bir diğer servis ise telefona çağrı geldiğinde ünlülerin kullanıcıyı sesle uyarması olacak. 


</TEXT>
</DOC>
