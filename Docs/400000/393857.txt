<DOC>
<DOCNO> 393857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sontur11.html </URL>
<DATE> 2005/11/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Çalıntı cep telefonunda rekor patlama 
</HEADLINE>
<TEXT>

     Bahri KARATAŞ DHA 

      CEP telefonu hırsızlığında son zamanlarda büyük patlama yaşandığı ortaya çıktı. İzmir Cumhuriyet Savcılığı Muhabere Bölümü'ne, son 10 ayda 62 bin cep telefonu çalındığı başvurusunun yapıldığı belirtildi. 
     İzmir Cumhuriyet Savcılığı Muhabere Bölümü'nde çalışan bir görevli, Cep telefonu çalınanların sayısı çok arttı. Hırsızlar cep telefonunu çalıp, istedikleri yerde çok rahat satıyor. Hırsızlığı önlemek için yasa çıktı, ama yürürlüğe ocak 2006'da girecek. Yasa çıkınca çalıntı cep telefonuna rağbet düşecek. Çünkü çalınan cep telefonu görüşmeye kapatılacak'' dedi. 
     Çankaya Bitpazarı'nda ikinci el cep telefonu alıp satan Mustafa Tarakçı ise cep telefonu hırsızlarına karşı önlemini aldığını söyledi. Cep telefonu satmak isteyen kişilerin fotoğrafını çektiğini belirten Tarakçı şunları söyledi 
     Daha sonra emniyetin çalıntı cep telefonu sitesine girip telefonun çalıntı olup olmadığını tespit ediyorum. Telefon çalıntı çıkarsa polise haber veriyorum. Bugüne kadar bu şekilde çok kişiyi yakalattım. Vatandaşlar ikinci el telefonu alırken çok dikkatli olsun. Telefonu aldıkları kişinin mutlaka kimlik fotokopisini istesin. Almadıkları taktirde ileride başları derde girer. Ben teknolojiyi kullanıyorum. Hem müşteriler memnun hem de ben. Kimsenin başı ağrımıyor.'' 
     
</TEXT>
</DOC>
