<DOC>
<DOCNO> 378433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo36.html </URL>
<DATE> 2005/09/14/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Sivasspor'un satışa sunduğu kombine biletlerin büyük bir kısmı satıldı 
</HEADLINE>
<TEXT>

     Turkcell Süper Ligi'nin yeni takımlarından Sivasspor'un, yaklaşık 1 ay önce satışa sunulan kombine biletlerinin büyük bir bölümünün satıldığı bildirildi. 
     AA muhabirinin kulüp yetkililerinden aldığı bilgiye göre, Atatürk Kongre ve Etnografya Müzesi bahçesindeki Sivasspor Kulübü Bilet Satış Gişesi'nde satışa sunulan biletlere taraftarların yoğun ilgi gösterdiği belirtildi. 
     4 Eylül Stadı'nın maraton tribünü kombine biletlerinin 250, kapalı tribün biletlerinin ise 500 YTL'den satışa sunulduğunu kaydeden yetkililer, maraton tribünündeki 1100 biletten 891, kapalı tribünde ise 359 biletten 231'inin satıldığını söylediler. 
     4 Eylül Stadı'nın modernizasyon çalışmalarının tamamlanmasıyla birlikte kombine biletlerin tamamının satılmasını beklediklerini kaydeden yetkililer, Sivasspor'un ligde aldığı başarılı sonuçların ardından forma satışlarının da arttığını kaydettiler. 
     
</TEXT>
</DOC>
