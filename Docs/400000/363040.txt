<DOC>
<DOCNO> 363040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun36.html </URL>
<DATE> 2005/07/21/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
AB Komisyonu Londra'daki patlamalar karşısında şoke olduğunu açıkladı 
</HEADLINE>
<TEXT>

     AB Komisyonu, Londra’daki patlamaların ardından yaptığı yazılı açıklamada, Avrupa’da demokrasi ve ortak değerlere yönelik bu saldırılar karşısında şoke olduğunu bildirdi. 
     Londra halkına, terör kurbanlarına ve İngiliz hükümetine yönelik dayanışma ve dostluk mesajlarının verildiği açıklamada, İngilizlerin bu saldırılara sakin ve etkili bir şekilde tepki göstermelerinden övgüyle söz edildi. 
     Son saldırıların, terörizmin sürekli bir tehdit olduğunu kanıtladığı ifade edilen açıklamada, AB üyesi ülkelerden, terörizme karşı ortak mücadele amacıyla belirlenen önlemleri gecikmeden uygulamaları istendi. 
     Açıklamada, AB’nin terörizmle mücadele konusuna verdiği stratejik önem üzerinde de duruldu. 
     
</TEXT>
</DOC>
