<DOC>
<DOCNO> 354065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo14.html </URL>
<DATE> 2005/06/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Halil Altıntop’un Alman manken sevgilisi Nevşehir'de 
</HEADLINE>
<TEXT>

     Sinan KORKMAZER DHA 

      A Milli Futbol takımının golcülerinden, Almanya’nın Schalke 04 takımında top koşturan Halil Altıntop’un sevgilisi Alman manken 24 yaşındaki Stefhanie Harms, Halil’le sadece 1 haftadır birlikte olduklarını söyledi. 
     Alman manken Stefhanie, Nevşehir’de podyuma çıktı. Gülaylar Altın’ın 2005 yaz kreasyonu altın takılarını tanıtmak için Çağla Şikel ve yabancı mankenler ile birlikte podyuma çıkan Stefhanie, ilgi odağı oldu. Podyumda frikik vermemek’ için oldukça dikkatli davranan Stefhanie’nin cep telefonu da elinden hiç düşmedi. Stefhanie Harms, provalar sırasındaki aralarda sık sık cep telefonu ile Halil Altıntop ile konuştu. Stefhanie Harms, telefon konuşmalarının yanı sıra, sık sık mesaj gönderdi. 
     Futbolcu Halil Altıntop ile bir hafta önce tanıştıklarını anlatan Stefhanie, aralarındaki aşka ilişkin soruları yanıtlamaktan kaçınırken, Bu benim özel hayatım'' dedi. Stefhanie Harm, Halil ile bir haftadır tanışıyoruz. Zaten tanıştıktan sonra da Bodrum’da tatile gittik. Aramızda olup biten her şey bu. İleriye ilişkin bir söyleyemem. Bu konuda bana soru sormayın çünkü bu benim özel hayatım'' diye konuştu. 
     
</TEXT>
</DOC>
