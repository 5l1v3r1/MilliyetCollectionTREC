<DOC>
<DOCNO> 381597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonsiy02.html </URL>
<DATE> 2005/09/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
"Böyle rant görülmedi"... Milliyet'in manşeti TBMM gündeminde... 
</HEADLINE>
<TEXT>

     CHP İstanbul Milletvekili Berhan Şimşek, el konulan Pamukbank’tan, Tasarruf Mevduatı Sigorta Fonu’na TMSF geçen Giresun’daki arsanın, hangi yöntemle, kime satıldığını sordu. 
     Şimşek, Başbakan Recep Tayyip Erdoğan’ın yanıtlaması istemiyle TBMM Başkanlığı’na sunduğu önergede, TMSF’nin, Giresun’daki 5 bin 640 metrekarelik arsanın satışı yapmadan önce değer tespiti yapıp yapmadığına, bu arsanın özel şahsa satışından ne kadar bir süre sonra kamulaştırıldığı sorusuna yer verdi. 
     Önergesinde, satıldığı dönemde arsanın Karadeniz Otoyolu Projesi kapsamında kalacağının bilinip bilinmediğini öğrenmek isteyen Şimşek, "Arsayı alanların, 1 yıl gibi kısa bir sürede bir kamu kuruluşundan aldıkları arsayı, aldıkları bedelin 5 katına başka bir kamu kuruluşuna satmaları, kamu kurumu ve kuruluşları eliyle birilerinin zengin edildiğinin bir göstergesi midir " diye sordu. 
     Şimşek, önergesinde, şunları kaydetti 
     "Bir kamu kuruluşu tarafından satılan bir arsanın başka bir kamu kuruluşu tarafından satışının üzerinden henüz 1 yıl geçmeden kamulaştırılması ve bu satış ve alış arasında oluşan fiyat farkının devletin kasasından çıkarak özel şahısların cebine girmesi, kamu kurum ve kuruluşları arasında bir eşgüdüm ve bilgilendirme zafiyetinden mi kaynaklanmaktadır Devletin, bu alış ve satış işlemleri arasında yüksek miktarlarda para kaybetmesini engellemek için ne gibi çalışmalar yürütülmektedir " 
     
</TEXT>
</DOC>
