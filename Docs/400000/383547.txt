<DOC>
<DOCNO> 383547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun46.html </URL>
<DATE> 2005/10/03/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Avusturya geri adım attı Ortak hedef tam üyelik 
</HEADLINE>
<TEXT>

     Türkiye pazarlıklarının sürdüğü Lüksemburg'da Avusturya geri adım adım attı. Avusturya Dışişleri Bakanı Ursula Plassnik, ''ortak hedefimiz tam üyeliktir'' açıklamasını yaptı. 
     Avusturya Devlet Televizyonu’na ORF açıklama yapan Avusturya Dışişleri Bakanı Ursula Plassnik, "Türkiye’nin tam üyeliğinin ortak hedef olduğunu" söyledi. 
     Müzakere Çerçeve Belgesi’ndeki "ortak hedef tam üyelik" ifadesini artık tartışma konusu yapmayacaklarını belirten Plassnik, şu anda "AB’nin yeni üyeleri hazmetme kapasitesine ilişkin ifade üzerindeki tartışmanın temel sorunu oluşturduğunu" kaydetti. 
     Plassnik, "AB’nin yeni üyeleri hazmetme kapasitesi" ifadesinin ciddi bir şekilde vurgulanmasında ısrar edeceklerini bildirdi. 
     Avusturya Dışişleri Bakanı Plassnik, bir soru üzerine, "Türkiye ile müzakerelerin bugün başlayamayacağı ihtimalini göz ardı edemeyeceğini" de kaydetti. 
     
</TEXT>
</DOC>
