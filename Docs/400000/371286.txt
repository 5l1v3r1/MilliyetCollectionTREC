<DOC>
<DOCNO> 371286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur32.html </URL>
<DATE> 2005/08/19/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Polisin üzerine araç süren kişiler yakalandı 
</HEADLINE>
<TEXT>

     Antalya'da, araçlarını durdurmak isteyen güvenlik güçlerinin üzerine otomobil sürerek bir polis memurunun yaralanmasına neden olan zanlılar, yakalandı. 
     5 gün önce, Teomanpaşa Mahallesi Aşık Veysel Caddesi'nde takip ettikleri şüpheli aracı durdurmak isteyen Antalya Asayiş Şube Müdürlüğü Hırsızlık Büro Amirliği ekiplerinin üzerine, otomobili sürerek, bir polis memurunun yaralanmasına neden olan 4 zanlının kaldıkları eve operasyon düzenlendi. 
     Operasyonda, F.Ç 18 , F.Ç 20 , Ö.K 18 ve H.E.A 20 ile birlikte 2 ruhsatsız silah, çok sayıda MP3 çalar, cep telefonları, 52 kol saati ve ev malzemeleri ele geçirildi. 
     Zanlıların üzerlerinde yapılan aramada ise 2 sahte kimlik belgesi ele geçirildi. Antalya'da çok sayıda hırsızlık olayına karıştıkları belirlenen zanlıların, yankesicilik, darp, uyuşturucu malzeme bulundurma suçlarından sabıkaları bulunduğu belirlendi. 
     
</TEXT>
</DOC>
