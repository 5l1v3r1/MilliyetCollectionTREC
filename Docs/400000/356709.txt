<DOC>
<DOCNO> 356709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo40.html </URL>
<DATE> 2005/06/29/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Samsunspor'da, Tolga'nın sözleşmesi karşılıklı feshedildi... 
</HEADLINE>
<TEXT>

     Samsunspor'da transfer çalışmaları devam ederken, savunma oyuncusu Tolga'nın sözleşmesinin karşılıklı olarak feshedildiği bildirildi. 
     Samsunspor Kulübü Genel Menajeri Yücel Uyar, AA muhabirine yaptığı açıklamada, transfer çalışmalarının devam ettiğini söyledi. 
     Çalışmalar kapsamında savunma oyuncusu Tolga ile yaptıkları görüşmeler sonucunda anlaşmanın sağlanamadığını ifade eden Uyar, ''Tolga ile yaptığımız görüşmeler neticesinde ortaya çıkan bazı sorunlardan dolayı yönetim kurulu kararıyla bu oyuncunun sözleşmesini karşılıklı feshettik'' dedi. 
     Uyar, İvnov'un menajeri ile yapılan görüşmeler sonunda ise bu oyuncuya 5 Temmuz'da takıma katılması yönünde süre verdiklerini kaydetti. 
     Bu arada, alacaklarını bahane ederek geri dönmeyen Tunuslu oyuncu Kais ile ilgili ise bir gelişme sağlanamadığı öğrenildi. 
     
</TEXT>
</DOC>
