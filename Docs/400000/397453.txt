<DOC>
<DOCNO> 397453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas03.html </URL>
<DATE> 2005/11/23/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Vatikan, aktif homoseksüellerin rahipliğine karşı 
</HEADLINE>
<TEXT>

     Vatikan’ın, aktif homoseksüellerin rahipliğine karşı olduğu bildirildi. 
     İtalyan Katolik haber ajansı Adista, Vatikan’ın konuyla ilgili olarak gelecek hafta bugün açıklaması beklenen bir belgeyi internete yükledi. 
     Belgede, Katolik Kilisesinin, "konuyla ilgili kimselere derin saygı duymakla birlikte, cinsel olarak aktif olan homoseksüeller, köklü homoseksüel eğilimi gösterenler veya homoseksüel kültürü denen şeyi destekleyenleri", bu eğilimlerini en az 3 yıldır aşmış olmamaları durumunda, rahipliğe kabul edemeyeceği belirtiliyor. 
     Orjinal belgeyi okumuş olan bir kilise yetkilisinin, Adista ajansı tarafından internete yüklenen belgenin, gerçek belge olduğunu onayladığı belirtildi. 
     Daha önce, Vatikan’ın Katolik Eğitim Komitesi’nin, konuyla ilgili 16 sayfalık bir yönerge hazırladığı, Papa 16. Benediktus’un yönergeyi 
     yaz aylarında onayladığı bildirilmişti. 
     Vatikan daha önce 1961’de yayınladığı bir belgede de homoseksüellerin rahipliğe kabul edilmemesi gerektiğini açıkta belirtmişti. 
     Ancak son yıllarda ABD ve başka ülkelerde rahiplerin karıştığı cinsel taciz ve benzeri skandallar, bazı çevrelerin yasağın tekrarlanmasını istemesine yol açmıştı. 
     
</TEXT>
</DOC>
