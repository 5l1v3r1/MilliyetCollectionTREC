<DOC>
<DOCNO> 350950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/ykocaomer.html </URL>
<DATE> 2005/06/11/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Onlar ve biz 
</HEADLINE>
<TEXT>



Birkaç hafta önce Uluslararası Paralimpik Komitesi'nin daveti üzerine Hollanda Prensesi Margriet, Onur Meclisi Üyesi oldu. Diğer Batı ülkelerinin devlet başkanları seviyesindeki temaslar da sürüyor. 
Merak ettik, acaba bizden Uluslararası Paralimpik Komitesi'nin Onur Kurulu'na davet edilen bir devlet büyüğümüz var mı Hiç zannetmiyoruz. 
Geçtiğimiz yıl Eylül ayında Atina Paralimpikleri'nin açılış törenine Alman Cumhurbaşkanı, Alman Başbakanı, Hollanda Kralı gibi Avrupa devletlerinin büyükleri geldiler. 
27 - 29 Mayıs tarihleri arası İstanbul'da yapılan küçük bir Avrupa Şampiyonası niteliğindeki Uluslararası Tekerlekli Sandalye Basketbol Turnuvası'na ise Gençlik ve Spor Genel Müdürlüğü yetkilileri dışında kimse gelmedi. Onların da nasıl geldiklerini bir kendileri biliyor, bir de ben 
Oysa Şubat ayında, Spordan Sorumlu Devlet Bakanı ve Başbakan Yardımcısı Mehmet Ali Şahin'in danışmanı Murat Kul'a turnuvanın tarihini yazdırıp önemini belirtmiş, bir hafta kala bir pazartesi günü aradığımızda hemen döneceğini söylemiş idi. Ses çıkmayınca cuma günü yeniden arayarak bakan beyin gelemeyeceğini öğrendik. 
Aynı turnuvaya, önemi dolayısıyla, Uluslararası Tekerlekli Sandalye Basketbol Federasyonu Avrupa Genel Sekreteri Ron Coppenrath tekerlekli sandalyesiyle Hollanda'dan kalkıp gelmişti. 
Yukarıda yazılanları yorumladığımızda, ülkemizde futbolun dışındaki sporlara sorumlu bakan ve diğer yetkililerimizin nasıl baktığı kendiliğinden ortaya çıkıyor. "Lafla duyarlılık" ve "Spora hizmet ediyoruz" sözleri artık komik olmaya başlıyor. Bir süre sonra Spordan Sorumlu Devlet Bakanı Mehmet Ali Şahin'i, "Bir zamanlar Kasımpaşa'da oynayan, stili Galatasaray'lı Suat'a benzeyen futbolcu" olarak anmak istemiyoruz. Öyle anmak zorunda kalırsak da sorumlusu bizler olmayız. 
Not Bu konuya 13 Haziran 2005 Pazartesi günü Posta Gazetesi'ndeki "Çengelli İğne" köşemizde devam edeceğiz. 



</TEXT>
</DOC>
