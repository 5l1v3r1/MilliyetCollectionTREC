<DOC>
<DOCNO> 360756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sonsiy12.html </URL>
<DATE> 2005/07/13/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Erdoğan ile Prof.Dr.Yaşargil'in sağlık sohbeti... 
</HEADLINE>
<TEXT>

     Başbakan Recep Tayyip Erdoğan, "Nerede olursa olsun bilimi arayacağız, bulacağız ve insanımızın yetişmesine katkıda bulunacağız. Bedeli ne olursa olsun..." dedi. 
     Erdoğan, TBMM Milli Egemenlik Onur Ödülü’ne değer görülen bilim adamı Prof. Dr. Gazi Yaşargil ile iftihar ettiklerini belirtti. 
     TBMM Milli Egemenlik Onur Ödülü’nün Prof. Dr. Yaşargil’e verilmesi dolayısıyla TBMM’de düzenlenen törende konuşan Erdoğan, ilk kez verilen ödülün bir başlangıç olması nedeniyle önemini vurguladı. 
     
     SAĞLIK KONULU SOHBET... 

     Törene, katılan TBMM Başkanı Bülent Arınç, Başbakan Recep Tayyip Erdoğan, CHP Genel Başkanı Deniz Baykal ile Prof. Dr. Gazi Yaşargil’in sağlık konulu sohbeti ise şöyle gelişti 
     Başbakan Erdoğan Beyin sağlığı için ne yemek gerekir 
     Yaşargil Az yemek lazım. Ben yememeyi tercih ediyorum. Bu arada, hepinizi kutluyorum kilolarınıza dikkat ediyorsunuz. 
     Erdoğan Öyle yerlere gidiyoruz ki yemediğimiz zaman da "Beğenmediniz mi" diyorlar. Mehmet Öz, her gün bir avuç fındık öneriyor. 
     Yaşargil Bir avuç değil. 12 saatte 1-2 fındık, 2 badem yemek yeterlidir. Özal’a da söylemiştim bunu. Ama o dinlemedi, avuç avuç yemeye devam etti. 
     Erdoğan Benim kilo sorunum yok, çok rahatım. Spor yapıyor musunuz 
     Yaşargil Ben de kendime şaşırıyorum. 12 saat ayakta kalıyorum ameliyat yaparken... 
     Erdoğan O da tabii bir tür spor oluyor... 
     Yaşargil Hastane içinde bol bol yürürüm, hiç asansör kullanmam. 
     Her yere yürüyerek gider gelirim. 
     
</TEXT>
</DOC>
