<DOC>
<DOCNO> 350124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas07.html </URL>
<DATE> 2005/06/08/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Ünlü tiyatro yönetmeni Mehmet Ulusoy hayatını kaybetti 
</HEADLINE>
<TEXT>

     Saadet ORUÇ PARİS Fransa , DHA 

      FRANSA'nın başkenti Paris'te akciğer kanseri teşhisiyle tedavi gören ünlü tiyatro yönetmeni Mehmet Ulusoy hayatını kaybetti. 
     Paris'teki Saint Joseph Hastanesi'nde Nisan ayından bu yana tedavi gören tiyatro yönetmeni Mehmet Ulusoy'un, bugün ayağa kalkmaya çalışırken yere düştüğü ve kalp krizi geçirerek öldüğü açıklandı. Doktorları, son günlerde durumu iyice ağırlaşan ve önümüzdeki günlerde özel bir uçakla Türkiye'ye nakledilmesi planlanan Ulusoy'un, kalp krizi geçirerek yaşamını yitirdiğini söyledi. 
     Ulusoy, Paris'e Mart ayında İstanbul Devlet Tiyatroları ile Nazım Hikmet'in Benerci Kendini Niçin Öldürdü’ adlı oyununu sahnelemek için gelmişti. Paris'te ayrıca Antalya Devlet Tiyatroları ile Topor Party’ adlı oyunu sergilemeye hazırlanan Ulusoy, rahatsızlığı tespit edilince Saint Joseph Hastanesi'ne kaldırılmıştı. Tiyatro dehası’ olarak gösterilen Galatasaray Lisesi mezunu Ulusoy, Türk tiyatrosunu Fransa'da yıllardır başarıyla temsil ediyordu. 
     Ulusoy'un cenazesinin birkaç gün içinde İstanbul'a getirilmesi bekleniyor. 
     
</TEXT>
</DOC>
