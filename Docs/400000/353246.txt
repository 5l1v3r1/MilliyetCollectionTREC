<DOC>
<DOCNO> 353246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sondun36.html </URL>
<DATE> 2005/06/18/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Rice İsrail’in Filistinlilerin hayatını kolaylaştırmak ek önlem alsın" 
</HEADLINE>
<TEXT>

     ABD Dışişleri Bakanı Condoleezza Rice, "İsrail’in Filistinlilerin hayatını kolaylaştırmak için ek önlem almasını" istedi. 
     İsrail askeri radyosuna göre, Kudüs’te İsrail Savunma Bakanı Şaul Mofaz ile görüşen Rice, özellikle İsrail’de cezaevinde bulunan 7 bin Filistinli tutuklunun serbest bırakılmasını talep etti. 
     Habere göre Mofaz da görüşmenin ardından gazetecilere verdiği demeçte, "İsrail hükümetinin Gazze’den çekilme planını belirlenen tarihte uygulamaya kararlı olduğunu" söyledi. 
     Mofaz, "İsrail’in Filistin Yönetimi’nin iktidarını güçlendirmek istediğini, çünkü bunun tüm tarafların lehine olduğunu" kaydetti. 
     Ramallah’ta bugün Filistinli yetkililerle görüşen Rice’ın, yarın sabah İsrail Başbakanı Ariel Şaron ve Dışişleri Bakanı Silvan Şalom ile biraraya gelmesi bekleniyor. 
     
</TEXT>
</DOC>
