<DOC>
<DOCNO> 386338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/soneko05.html </URL>
<DATE> 2005/10/13/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kısa vadeli dış borç stoku 36 milyar doları buldu... 
</HEADLINE>
<TEXT>

     Yükselen cari işlemler açığıyla birlikte Türkiye’nin kısa vadeli dış borç stoku da 36 milyar dolarla rekor bir düzeye yükseldi. 
     ANKA’nın Merkez Bankası’ndan edindiği verilere göre Türkiye’nin geçen yıl sonunda 31.7 milyar dolar düzeyinde bulunan kısa vadeli dış borç stoku bu yılın ilk sekiz aylık döneminde 4.2 milyar dolarlık bir büyüme kaydetti. Bir yıldan daha kısa vadeli olarak alınan dış borçları kapsayan kısa vadeli borç stokundaki büyümenin 2.5 milyar doları bankalardan, 2.1 milyar doları ise özel sektörden kaynaklandı. Merkez Bankası’nın kredi mektuplu döviz tevdiat hesaplarından kaynaklanan kısa vadeli borçları ise 363 milyon dolar azaldı. Hazine’nin ise bir yıldan daha kısa vadeli borcu bulunmuyor. 
     YTL’de yaşanan değerlenme, kısa vadeli dış borçlanmanın maliyetini, YTL cinsinden borçlanmaya önemli ölçüde artırdığı için bankalar ve şirketler dış borçlanmaya yöneltiyor. 
     Kısa vadeli dış borçların 16 milyar 216 milyon dolarlık kısmı, bankalara, 16 milyar 811 milyon doları ise diğer sektörlere ait bulunuyor. Merkez Bankası’nın kısa vadeli borçları ise 2.9 milyar dolar düzeyinde seyrediyor. 
     Kısa vadeli dış borç stokunun 2004 yılı sonunda yüzde 59.1 olan bankalar ve Merkez Bankası’nın rezervinin 
     toplamından oluşan uluslararası rezerve oranı ağustos sonunda da aynı kalırken, tek başına Merkez Bankası’nın rezervine oranı ise yüzde 84.5’ten yüzde 84’e geriledi. 
     
</TEXT>
</DOC>
