<DOC>
<DOCNO> 395499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy27.html </URL>
<DATE> 2005/11/16/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Başbakanlık'taki Güvenlik Toplantısı sona erdi 
</HEADLINE>
<TEXT>

     Başbakan Recep Tayyip Erdoğan’ın başkanlığında gerçekleştirilen güvenlik zirvesi sona erdi. 
     Başbakanlık Merkez Bina’da yapılan ve yaklaşık 2.5 saat süren zirveye, Dışişleri Bakanı ve Başbakan Yardımcısı Abdullah Gül, Adalet Bakanı Cemil Çiçek, İçişleri Bakanı Abdülkadir Aksu, Jandarma Genel Komutanı Orgeneral Fevzi Türkeri, Başbakanlık Müsteşarı Ömer Dinçer, İçişleri Bakanlığı Müsteşarı Şahabettin Harput ve Adalet Bakanlığı Müsteşarı Fahri Kasırga katıldı. 
     Jandarma Genel Komutanı Orgeneral Türkeri, toplantıya başlamasından 15 sonra dakika iştirak etti. Zirvenin ilk 1 saatlik bölümüne, Türkeri ve bürokratlar katıldı. 
     Başbakan Erdoğan, Dışişleri Bakanı ve Başbakan Yardımcısı Gül, Adalet Bakanı Çiçek ve İçişleri Bakanı Aksu, bürokratların ayrılmasının ardından toplantıya devam etti. 
     
</TEXT>
</DOC>
