<DOC>
<DOCNO> 371205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy09.html </URL>
<DATE> 2005/08/19/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yurt dışında görevlendirilecek öğretmenlerin ücretleri belirlendi 
</HEADLINE>
<TEXT>

     Bakanlar Kurulu yurt dışında görevlendirilecek öğretim üyesi, öğretim görevlisi ve okutman ile öğretmen ve din görevlisi aylıklarını belirlendi. 
     Bakanlıklararası Ortak Kültür Komisyonunun Çalışma Esas ve Usulleri ile Bu Komisyon Tarafından Yurt dışında Görevlendirilecek Personelin Nitelikleri ile Hak ve Yükümlülüklerinin Belirlenmesine İlişkin Kararda Değişiklik Yapılmasına Dair Karar, Resmi Gazete’de yayımlanarak yürürlüğe girdi. Kararla yurt dışında görev alacak olan personelin aylıkları da belirlendi. 
     Kuzey Kıbrıs Türk Cumhuriyeti KKTC ’de görevlendirilecek öğretim üyesi, öğretim görevlisi ve okutman aylığı 1100 dolar, öğretmen ve din görevlisi aylıkları 1000 dolar olarak belirlendi. İngiltere’de görevlendirilecek öğretim üyesi, öğretim görevlisi ve okutman aylığı ise 1500 sterlin, öğretmen ve din görevlisi aylığı 1400 sterlin olacak. 
     Yurt dışında görev alacak personelin ülkelere göre alacağı aylıklar şöyle ABD’de öğretim üyesi, öğretim görevlisi ve okutman aylığı 1760 dolar, öğretmen ve din görevlisi aylığı 1600 dolar Almanya Berlin ’de öğretim üyesi, öğretim görevlisi ve okutman aylığı 1900 euro, öğretmen ve din görevlisi aylığı 1720 euro Fransa Paris Dışı ’nda öğretim üyesi, öğretim görevlisi ve okutman aylığı 1825 euro, öğretmen ve din görevlisi aylığı 1650 euro Suudi Arabistan’da öğretim üyesi, öğretim görevlisi ve okutman aylığı 6 bin 100 riyal, öğretmen ve din görevlisi aylığı 5 bin 500 riyal İsviçre’de öğretim üyesi, öğretim görevlisi ve okutman aylığı 3 bin 600 İsviçre Frangı, öğretmen ve din görevlisi aylığı 3 bin 250 İsviçre Frangı. 
     
     YURT DIŞINDA GÖREVLENDİRİLEN KADIN PERSONELE 16 HAFTA İZİN 

     Yurt dışında görevlendirilecek personele ilk gidişleri sırasında, ilk dört aylıklarından eşit olarak ve aldıkları yurt dışı aylıklarından mahsup edilmek üzere, iki aylıkları tutarında avans ödenecek. 
     Kararda yapılan bir diğer değişiklikle, yurt dışında görevlendirilen kadın personele doğum yapmasından önce 8 hafta ve doğum yaptığı tarihten itibaren 8 hafta olmak üzere toplam 16 hafta süreyle izin verilecek. Doğum sonrası izin süresinin bitiminden önce, talebi üzerine ve misyon şefinin onayıyla görevine geri dönen kadın personele ise bu tarihten itibaren yurt dışı aylığının ödenmesine devam edilececek. Ayrıca, eğitim öğretime ara verilen dönemlerde misyon şefliklerinde istihdamı mümkün bulunmayan öğretmenlerden talep edenlerin yıllık izin süreleri, Türkiye’de kullanılmak üzere misyon şefinin yazılı onayı ile bir kata kadar artırılabilecek. Artırımlı süreler için ise bu sürelere tekabül eden yurt dışı aylığının üçte biri ödenecek. 
     
</TEXT>
</DOC>
