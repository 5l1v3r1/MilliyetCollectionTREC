<DOC>
<DOCNO> 392044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonyas06.html </URL>
<DATE> 2005/11/03/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Lezbiyenler Angelina'yı, gayler Beckham'ı istiyor 
</HEADLINE>
<TEXT>

     HİLAL YILMAZ Londra DHA 

İNGİLTERE’de yapılan bir anket eşcinsellerin en çok hangi ünlüyle evlenmek istediklerini ortaya çıkardı. Gaydar Radio tarafından yapılan ankete göre, Amerikalı seksi aktris Angelina Jolie lezbiyenlerin en çok tercih ettiği isim seçilirken, gayler ise en çok ünlü İngiliz futbolcu David Beckham’ı eş olarak görmek istiyor. 
     Lezbiyenlerin en çok evlenmek istediği isim seçilen Anjelina Jolie’yi, yine Amerikalı aktrisler Jodie Foster ve Charlize Theron izledi. Gaylerin beyaz atlı prensi seçilen 30 yaşındaki İngiliz futbolcu David Beckham ise seksi İngiliz popçu Robbie Williams ile aktör Vin Diesel’i geride bırakmayı başardı. 
     ’En Zayıf Halka’ programının İngiliz sunucusu Anne Robinson ile bıyıklı ve erkeksi görünümüyle ün yapan aktör Tom Selleck de eşcinsellerin en çok beğendikleri isimler arasında gösterildi. İngiltere eşcinseller 21 Aralık’ta yasal olarak evlenme hakkına sahip olabilecek. 
     
</TEXT>
</DOC>
