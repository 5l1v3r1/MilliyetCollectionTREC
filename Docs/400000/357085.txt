<DOC>
<DOCNO> 357085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo32.html </URL>
<DATE> 2005/06/30/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Judoda Sezer Huysuz gümüş, Seda Karadağ ise bronz madalya kazandı 
</HEADLINE>
<TEXT>

     15. Akdeniz Oyunları’nda Bayan Milli Judo Takımı’ndan Sezer Huysuz gümüş, Seda 
     Karadağ ise bronz madalya kazandı. 
     Bayanlar 73 kiloda tatamiye çıkan Sezer Huysuz, Yunan rakibini ipponla, İtalyan rakibini de sayıyla yenerek finale yükseldi. Akşam seansında İspanyol rakibiyle finalde karşılaşan Huysuz, sayıyla yenilerek gümüş madalyada kaldı. 
     Bayanlar 78 kiloda Seda Karadağ ise ilk maçında Sırbistan-Karadağlı rakibini ipponla yendikten sonra, İspanyol rakibine sayıyla yenildi. Seda Karadağ, Yunan judocuyla yaptığı üçüncülük müsabakasını sayıyla kazanarak bronz madalyanın sahibi oldu. 
     Erkekler 81 kiloda Irakli Uznadze ilk maçında Sloven rakibine, ikinci maçında da İspanyol rakibine yenilerek elendi. 
     100 kiloda Murat Gemalmaz ise ilk maçında Sloven rakibine ipponla 
     yenildi. Gemalmaz, ikinci müsabakasında Hırvat sporcu tatamiye çıkmadığı için hükmen galip gelmesine rağmen, daha sonra İspanyol judocuyla yaptığı müsabakayı da kaybedince oyunlara veda etti. 
     
</TEXT>
</DOC>
