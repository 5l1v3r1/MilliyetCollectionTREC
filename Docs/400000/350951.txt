<DOC>
<DOCNO> 350951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/ysenay.html </URL>
<DATE> 2005/06/11/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Fatih hoca görev başına 
</HEADLINE>
<TEXT>


Hem Yanal'ı kazanıp, hem de ağır aksak gittiğini bildiğimiz Milli Takımlar bütünlüğünü yerli yerine koymak adına niçin Teknik Menajerlik görevine getirmiyoruz Fatih Terim hocamızı... Ne dersiniz 

Millilerimiz'in Kazakistan galibiyeti ve de Ukrayna'nın Yunanistan'ı kendi evinde devirmesi Ay - Yıldızlı formamızın 2006 Almanya'yı yakalaması adına çok geniş ufuklar açtı önümüze... 
Şimdi Ersun Yanal'a istifa nasihatları vermeyi bir kenara koyalım da, daha uygar düşüncelere yelken açalım hep birlikte... Şimdi genç ve istikbali açık olan Ersun hocanın, gruptaki maçlar başlarken, hem kadro tertibi, hem ilk on birleri sahaya sürerken, hem de yarışmalar anında taktik kabahatleri işlediğini hoca da dahil hepimiz bilmekteyiz... Şimdi altımızda Yunanistan ve Danimarka'yı oldukları sıraya kilitlemenin yollarını aramalıyız. Bunun için de 3 Eylül'de başlayacak üç maçlık seriyi ille de kazanmaktır konunun özü... Öyleyse Ersun hocayı kazanmak, hem ağır aksak gittiğini bildiğimiz Milli Takımlar bütünlüğünü yerli yerine koymak adına niçin Milli Takımlar Teknik Menajerliği görevine getirmiyoruz FATİH TERİM hocamızı... Terim'in dinlenmiş beyni, açlık içinde kıvranan futbol arzuları karşısında hocamızın fazla direnemeyeceği kanısındayım ben. Zaten B Genç'ten A Milli Takım'a kadar ki, tüm kategorileri kurgulamak, sonrasında denetleyip yarıştırmak başlı başına bir uğraş... İşte böylesine zevkli ve futbol planlarıyla dolu günler yaşayacağı için Terim ustanın bu işe EVET diyeceği inancındayım ben... 
Futbolun teknik patronluğuna soyunmak tabii ki, Futbol Federasyonu'nun yaşadığı sorunlarla ilişkili olamaz. Hatta FF değişse bile, bu ekip işine bakar ve yoluna devam eder... Futbolumuzda düzlüğe çıkışın tek yolu budur kaanatimizce. Beylerbeyi'ndeki teknik ekibin çalışmalarına yeni rotalar çizmek, eğitimin, planlamalarının, amatör kümelerdeki keşmekeşi çağdaş biçimlere getirmenin, profesyonelliklere çeki düzen vermenin keyfini düşünebiliyor musunuz Fatih hocam .. Tam da sizin hayallerini kurduğunuz bir iş değil mi bu .. Ayrıca Ersun Yanal hocamızın böyle bir yoğunluğun içinde yer alması kendisinin ustalaşmasına ne kadar da yardımlar getirecektir... Ayrıca Eylül'deki hayati maçlar serisindeki çalışmalar adına erken açılması gereken bir Milli Takım kampı, kadro ve oyun taktikleri adına başbaşa yapılacak çalışmalar sonrası alınacak doğru kararlar bizim işi ne denli ciddiye aldığımızı ortaya koymaz mı 
Haydi Sayın Levent Bıçakcı... Haydi Fatih Terim ve haydi Ersun Yanal kardeşim... En doğruyu yaratmak adına hepimiz kenetlenip, başarıyı yakalayalım. Ne dersiniz 


</TEXT>
</DOC>
