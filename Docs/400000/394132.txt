<DOC>
<DOCNO> 394132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo05.html </URL>
<DATE> 2005/11/11/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Türkiye yarın 416. milli maçına çıkıyor... 
</HEADLINE>
<TEXT>

     A Milli Futbol Takımı, İsviçre ile yarın Bern'de yapacağı 18. Dünya Kupası Avrupa Elemeleri play-off baraj ilk maçıyla birlikte 416. karşılaşmasına çıkacak. 
     Türk Milli Takımı, 82 yıllık tarihinde geride kalan 415 maçta, 142 galibiyet, 95 beraberlik alırken, 178 kez de rakiplerine yenildi. 
     Ay-yıldızlı ekip, bu maçlarda toplam 522 gol atarken, kalesinde 654 gol gördü. 
     Milliler, son oynadıkları maçta 12 Ekim'de, Tiran'da Arnavutluk'u, 18. Dünya Kupası Avrupa Eleme Grubu maçında 1-0 yenmişti. 
     
     RESMİ MAÇLAR 
     A Milli Futbol Takımı'nın 82 yıllık tarihinde yaptığı toplam 415 maçtan 218'ini resmi, 197'sini özel müsabakalar oluşturdu. 
     Ay-yıldızlı ekip, geride kalan 218 resmi maçta toplam 78 galibiyet, 43 beraberlik alırken, 97 kez de rakiplerine yenildi. 
     Resmi maçlarda 281 gol atan Türk Milli Takımı, kalesinde 344 gol gördü. 
     
     YURT DIŞINDAKİ MAÇLAR 
     Türkiye, İsviçre ile Bern'de yapacağı maçla birlikte, yurt dışında 232. sınavına çıkacak. 
     Milliler, Türkiye sınırları dışında yaptığı 231 maçta 65 galibiyet, 52 beraberlik, 114 de yenilgi aldı. 
     Deplasmanda 249 gol atan ay-yıldızlı ekip, kalesinde 417 gol gördü. 
     
     DÜNYA KUPASI ELEMELERİNDEKİ MAÇLAR 
     A Milli Futbol Takımı, daha önce 2 kez katıldığı Dünya Kupası Finalleri'nden önce yer aldığı elemelerde şimdiye dek 96 maç yaptı. 
     Elemelerde 33 galibiyet alan Türkiye, 17 kez beraberliği bozamadı, 46 kez de sahadan yenik ayrıldı. 
     Dünya Kupası elemelerinde toplam 126 gol atan milliler, kalelerinde 149 gol gördü. 
     
</TEXT>
</DOC>
