<DOC>
<DOCNO> 381817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/yazar/civaoglu.html </URL>
<DATE> 2005/09/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
'Burada' 
</HEADLINE>
<TEXT>


Demokrasilerde kuraldır... "Asker, siyaset konuşmaz." 
Bir soru Türkiye, AB Ortak Parlamento Komitesi Eşbaşkanı Andrew Duff'un Türk gazetecilere "Atatürk'ün resimlerinin devlet dairelerinden indirilmesi gerektiği" herzesine, sivil demokrasi odakları cevap verdi mi 
Asker, siyaset konuşmaz ama... 
Onun yerine konuşması gereken Milli Savunma Bakanı'dır. Bir ses verdi mi 
Hükümet Sözcüsü'nden bir cevap var mı 
Ya Başbakan'dan 
Parlamento Ortak Komite Eşbaşkanı konuştuğuna göre, Türk Eşbaşkanı'nın dili mi tutuldu 
TBMM Başkanı, oturduğu koltuğun ilk sahibi ve Cumhuriyet'in kurucusu Mustafa Kemal Atatürk'e bu saygısızlık üzerine karşı tavır koydu mu 
................ 
Duyarlığın yitirildiği sanıları üreten ortamda Kara Kuvvetleri Komutanı Org. Yaşar Büyükanıt, asker adına Atatürk'ün yanında yer alıyorsa, önce "suskunları" sorgulamak gerekir. 
Büyükanıt, "doğru yerde, doğru zamanda" konuşmuştur. 
Yer ve gün, konunun duyarlığıyla ve önemiyle örtüşmektedir. 
Harbiyelinin ders yılının başlama töreninde ve Mustafa Kemal'in yetiştiği ocak olan Harbiye'de... 
O günler, -bildiğim kadarıyla- simgesel bir yoklama yapılır. 
"1 numara," Mustafa Kemal Atatürk'e aittir. 
Yürekleri Atatürk sevgisi ve inancıyla dopdolu gençler, gür ve yiğit sesleriyle "1 numara" anonsu yapıldığında, "aramızda" diye bağırırlar. 
Kendi aralarında ve kendi yüreklerinin ta içinde, beyinlerinin tüm dokularında hissettikleri Atatürk'ü, koruma çemberi içine almaları doğal değil mi 
............... 
Postmodern entelektüel takımının -bir bölümü için- geçerli olan ortak özellik, "Atatürk'e cephe almak -hiç kusura bakmasınlar- züppeliğidir." 
Atatürk'ü yeterince tanımayan AB siyasetçilerine de kendi zihniyetlerinin aynalarında çarpıtılmış Atatürk imajları yansıtıyorlar. 
Andrew Duff ve onun gibiler gerçeği değil, böyle çarpık yansıtılmış bir Atatürk'ü algılamaktalar. 
................ 
Atatürk, ülkeyi h l bir bütün halinde tutabilecek en büyük ve yaygın ortak payda. 
Kamuoyu araştırmaları, nüfusun yüzde 90'ından fazlasının Atatürk'e bağlılığını ortaya koyuyor. 
Dinde mezheplerle, dilde kültürel hak ve özgürlüklerin ötesine giderek "etnisiteye dayalı kolektif kimlik farkı yaratma çabalarıyla" ve federasyon tohumlarıyla "bölme" senaryoları, elbette toplumun bu en sevilen ikonasını parçalamak satırlarını da kapsayacaktı. 
................ 
Ancak... 
Böyle çabalar ters tepiyor. 
Atatürk'e toslayanlar, bundan önceki denemelerdeki yazgıyı yaşayabilirler. 
Kurtuluş Savaşı'nın harikulade öyküsünü, Mustafa Kemal Atatürk ekseninde anlatan Turgut Özakman'ın "Şu Çılgın Türkler" adlı kitabı, acaba neden satış rekorlarına koşuyor 
Oluşma sürecindeki Atatürkçü değerler ortak platformuna, bu kitabın sözcülük yaptığını algılayabilmek gerekir. 
................ 
Türkiye'nin AB'ye tam üyeliği için sonuna kadar inatla ve kararlılıkla ilerlemesi, bu sütunda yıllardır savunulur. 
Bugün de aynı inançtayım. 
Fakat... AB'li kodamanların "müstemleke valisi" havalarına girmesi ve onların küstahlıkları karşısında bir ulus gibi değil, "müstemleke ahalisi" gibi kalınması yanlıştır. 
"Her şeye razı" değil... "Her değeri paylaşarak" bir ortaklık. 
................ 
Harbiye ders yılının başlama töreni TV'lerden canlı yayınla verilse ve "1 numara" anonsu yapılsa, bütün bir ulus, yüreğimizden "burada" cevabını benimseriz. 
Bu gerçeği de anlatacak "sivil demokrat seslere" ihtiyaç var. 



</TEXT>
</DOC>
