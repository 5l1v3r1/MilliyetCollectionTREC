<DOC>
<DOCNO> 353329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur27.html </URL>
<DATE> 2005/06/18/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Konya'da aşırı alkol ve ispirtodan ölenleri sayısı 4'e çıktı... 
</HEADLINE>
<TEXT>

     Konya'nın Ereğli İlçesi'nde aşırı alkol ve ispirto içen 4 kişi öldü. 
     Alınan bilgiye göre, ilçeye bağlı Belkağaç Köyü Danaçayır mevkii piknik alanına giden Şıh Ömer Sapan 45 , Engin Şahinler 30 ve ağabeyi Yusuf Şahinler 34 , bir miktar alkol aldıktan sonra ispirto içmeye başladı. 
     Bir süre sonra fenalaşan 3 arkadaş, çevredeki vatandaşlar tarafından Ereğli Devlet Hastanesi'ne kaldırıldılar. 
     Şıh Ömer Sapan, burada yapılan müdahaleye rağmen kurtarılamadı. Engin Şahinler de sevk edildiği Selçuk Üniversitesi Meram Tıp Fakültesi Hastanesi'nde hayatını kaybetti. 
     Yusuf Şahinler ise kaldırıldığı Konya Numune Hastanesi'nin yoğun bakım ünitesinde tedavi altına alındı. 
     Yetkililer, söz konusu kişilerin metil alkolden zehirlendiklerini ve midelerinde fazla miktarda ispirto bulunduğunun belirlendiğini söylediler. 
     İlçe'de ayrıca, aşırı alkol alan Murat Özbilgiç'in 43 alkol komasına girmesi sonucu öldüğü öğrenildi. 
     
     KONYA'YA SEVK EDİLEN KİŞİ YOLDA ÖLDÜ 

     Konya'nın Ereğli İlçesi'nde içtiği ispirtodan zehirlendiği öne sürülen Raşit Bolca, sevk edildiği Konya'ya getirilirken yolda öldü. 
     Alınan bilgiye göre ispirtodan zehirlendikten sonra Ereğli Devlet Hastanesi'ne giden ve Konya'ya sevk edilen Raşit Bolca'nın yolda öldüğü öğrenildi. 
     Ereğli'den Konya'ya yola çıkmadan önce Bolca'nın görme yeteneğini kaybettiği bildirildi. 
     Olayla ilgili soruşturma sürdürülüyor. 
     
</TEXT>
</DOC>
