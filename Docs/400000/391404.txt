<DOC>
<DOCNO> 391404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko33.html </URL>
<DATE> 2005/11/01/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Microsoft'un merkezine Türkiye'den atama... 
</HEADLINE>
<TEXT>

     Microsoft Türkiye'de Mali ve İdari İşler Müdürü olarak görev yapan Zeki Coşar, şirketin ABD'deki genel merkezinde bulunan Satış, Pazarlama ve Servis Grubu'ndaki Kontrol ve Uygunluk Bölümü'nün yöneticiliğine getirildi. 
     Microsoft Türkiye'den yapılan açıklamada, Coşar'ın, yeni görevinde Microsoft'un dünya çapında faaliyet gösterdiği tüm ülkelerde gelir elde etme ve harcama yönetimi konularındaki süreçlerini, Şirket İç Kontrol Kuralları, US GAAP Amerikan Genel Kabul Görmüş Muhasebe Prensipleri ve SOX Sarbanes Oxley-ABD'de halka açık şirketlerin uymak zorunda olduğu iç kontrole yönelik yasal düzenleme Kuralları çerçevesinde değerlendireceği belirtildi. 
     Bu süreçlerin iyileştirilmesine yönelik, raporlama ve kontrol sistemlerinin geliştirilmesinden de sorumlu olacak Coşar'ın, söz konusu süreçlerde Microsoft Genel Merkezi ile faaliyet gösterdiği ülkelerdeki şirketleri arasındaki koordinasyonu sağlayacağı duyurulan açıklamada, Zeki Coşar'ın, 2001 yılından bu yana Microsoft Türkiye'de Mali ve İdari İşler'den sorumlu Genel Müdür Yardımcısı olarak görev yaptığı belirtildi. 
     Microsoft Türkiye'nin finans bölümünün yeniden yapılandırılmasında aktif olarak rol alan Coşar'ın, İstanbul'da bulunan Microsoft Ortadoğu ve Afrika Bölge Merkezi'nin finansal çalışmalarına da destek verdiği bildirildi. 
     
</TEXT>
</DOC>
