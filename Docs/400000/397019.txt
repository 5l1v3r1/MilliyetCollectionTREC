<DOC>
<DOCNO> 397019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/soneko33.html </URL>
<DATE> 2005/11/22/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Hazine faizi ilk kez yüzde 14'ün altında 
</HEADLINE>
<TEXT>

     Yarın yapacağı 4.2 milyar YTL’lik iç borç ödemesinin finansmanı için iki ihalesi yapan Hasine, 518 gün vadeli tahvil ihalesinde yüzde 13.77 yıllık bileşik faizle2.7 milyar YTL borçlandı. Bir iskontolu ihalede ilk kez yüzde 14’ün altında faizle borçlanan Hazine’nin 1.8 milyar YTL borçlanmaya gittiği 318 gün vadeli bononun faizi ise yüzde 14.17 olarak gerçekleşti. 
     Hazine’nin 518 gün vadeli tahvil ihalesine toplam 2 milyar 445.6 milyon YTL’lik teklif geldi. Hazine, söz konusu teklifin 1 milyar 343.3 milyon YTL’lik kısmını yıllık yüzde 14.33 basit faizle karşıladı. Net 1 milyar 93.3 milyon 
     YTL’lik borçlanmaya gidilen ihalede yıllık bileşik faiz yüzde 13.77’ye kadar indi. Hazine, ihale öncesinde kamu kuruluşlarına 152.4 milyon, piyasa yapıcı bankalara ise 1 milyar 456.7 milyon YTL’lik satış yaptı ve toplam borçlanması 2 milyar 702 milyon YTL oldu. 
     518 gün vadedeli tahvil ihalesinde gerçekleşen yüzde 
     13.77’lik yıllık bileşik faiz Hazine’nin iskontoli tahvil ve 
     bono ihalelerinde şimdiye kadar indiği en düşük faiz oranını oluşturuyor. Geçen hafta yapılan ihalede Hazine yüzde 14.17 yıllık bileşik faizle borçlanmıştı. Daha önce beş yıl vadeli altı ayda bir satin kupon ödemeli tahvillerde faiz yüzde 13’ün de altına inmişti. 
     
     315 GÜN VADELİ BONO 
     Hazine’nin 315 gün vadeli bono ihalesine ise 1 milyar 352.8 milyon YTL’lik teklif geldi. Hazine, söz konusu 
     teklifin 1 milyar 39.2 milyon YTL’lik kısmını karşıladı. 
     Yıllık basit faizin yüzde 14.05 olduğu ihalede bunun yıllık bileşik getirisi ise yüzde 14.17 olarak hesaplandı. İhale önceside piyasa yapıcı bankalara 916.3 milyon YTL’lik satış yapıldı. Böylece toplam borçlanma 1 milyar 842 milyon YTL olarak gerçekleşti. 
     Yarın 62 milyon YTL’si kamuya olmak üzere toplam 4 milyar 199 milyon YTL’lik iç borç ödemesi yapacak olan hazine iki ihalede toplam 4 milyar 544 milyon YTL’Lik net borçlanma gerçekleştirdi. 
     
</TEXT>
</DOC>
