<DOC>
<DOCNO> 388392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas19.html </URL>
<DATE> 2005/10/20/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Amerikan tarihinin en yüksek ikinci piyangosu 340 milyon dolar 
</HEADLINE>
<TEXT>

     Amerikan piyango tarihinin ikinci en yüksek ikramiyesini veren Powerball çekilişinin 340 milyon doları, Oregon eyaletindeki bir talihliye gitti. 
     Powerball'un ikramiyesini dün yapılan çekilişte sadece bir biletin kazandığı, 47 biletin ise beş rakamda kalarak 200 bin dolarlık teselli ikramiyesi kazandığı açıklandı. 
     İkramiye miktarının Ağustos ayı ortalarından bu yana birikmesi üzerine, Powerball biletleri satışının yapıldığı 27 eyalette bilet almak için uzun kuyruklar oluştuğu, bilet satışının yapılmadığı eyaletlerde yaşayanların en yakın eyaletlere giderek bilet almaya çalıştıkları belirtildi. 
     Çekilişle belirlenen 6 rakamı bilme olasılığının 146 milyonda 1 olmasına rağmen, yüzbinlerce kişi Powerball bileti satın aldı. 
     Yüzlerce kişinin, ABC televizyonunda yayınlanan ve bir piyango talihlisinin hikayesini konu alan ''Lost'' dizisinin kahramanına 156 milyon dolarlık ikramiye kazandıran numaraları oynadıkları kaydedildi. 
     Amerikan tarihinin en yüksek ikramiyesi olan 363 bin dolar, 2000 yılında Michigan ve Illinois eyaletlerindeki iki talihli tarafından paylaşılmıştı. 
     
</TEXT>
</DOC>
