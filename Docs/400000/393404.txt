<DOC>
<DOCNO> 393404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko42.html </URL>
<DATE> 2005/11/09/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi'nde enflasyon tahmini 7.38 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi yüzde 7.38'e çıktı. 
     Merkez Bankası, Kasım ayının ilk dönemine ilişkin beklenti anketi sonuçlarını açıkladı. 
     Yıl sonu enflasyon beklentisi, tüketici fiyatları endeksi TÜFE bazında Ekim ayının ikinci anketine göre 0.26 puan artarak yüzde 7.12'den yüzde 7.38'e yükseldi. 
     
     CARİ AÇIK TAHMİNİ YÜKSELDİ 

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 22 milyar 147.6 milyon dolara çıktı. 
     Merkez Bankası tarafından her ay iki kez düzenlenen Beklenti Anketi'nin, Kasım ayına ilişkin ilk dönem sonuçları açıklandı. 
     Ekim ayının ikinci anketinde, yıl sonu cari açık beklentisi 21 milyar 644.1 milyon dolar olmuştu. 
     Ekim'in ikinci anketinde yıl sonu TÜFE'de yüzde 7.12, cari ay TÜFE'de yüzde 1.16, iki ay sonrası TÜFE'de yüzde 0.74, gelecek 12 aylık dönem TÜFE'de yüzde 6.19 olan beklentiler, Kasım ayının ilk anketinde, TÜFE bazında cari ayda 1.01'e, 12 aylık dönemde yüzde 6.08'e, iki ay sonrasında yüzde 0.68'e inerken, yıl sonu TÜFE beklentisi yüzde 7.38'e çıktı. 
     Cari ay sonu bileşik faiz oranı beklentisi yüzde 14.31'den yüzde 14.17'e inerken, yıl sonu bileşik faiz oranı beklentisi de uygun ortalamada yüzde 13.65'den yüzde 13.70'e çıktı. 
     Kasım ayının ilk anketinde, cari ay sonu uygun ortalama dolar kuru beklentisi 1.3654 YTL'den 1.3646 YTL'ye indi. Aynı dönemde, yıl sonu dolar kuru beklentisi 1.3966 YTL'den 1.3834 YTL'ye indi. 
     Ekim ayının son anketinde yüzde 5.1 olan cari yıl sonu GSMH büyüme beklentisi ise Kasım ayının ilk anketinde de değişmedi 
     
</TEXT>
</DOC>
