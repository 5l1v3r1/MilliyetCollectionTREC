<DOC>
<DOCNO> 376160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur13.html </URL>
<DATE> 2005/09/06/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Korku filmi gibi Silahlı 3 kişi, 8 kişiyi banyoya kapattı... 
</HEADLINE>
<TEXT>

     Neşet KARADAĞ DHA 

      ADANA’da silahlı 3 kişi, girdikleri evdeki 8 kişiyi banyoya kapatıp evdeki 5 bin YTL ile bir kol saatini alarak kaçtı. 
     Çamlıbel Mahallesi 34'üncü Sokak 17 numaralı evde oturan tarım işçisi elcisi 65 yaşındaki Hasan Elbey’in evine öğle saatlerinde 2’si tabancalı 1'i bıçaklı 3 kişi girdi. 18-19 yaşlarındaki zanlılar, mutfakta yemek yapan 27 yaşındaki Emine Elbey, 63 yaşındaki Hacer Elbey ile 19 yaşındaki Remziye Tokkaya’yı tehdit edip, evdeki paralarını vermelerini istedi. Başına silah dayanan Remziye Tokkaya’nın, Emine Elbey’in kolundaki altın kaplama bileziği verip, Başka paramız yok'' demesi üzerine zanlılar, kadınlarla birlikte evdeki çocuklar 12 yaşındaki Ayşe Özdemir, 10 yaşındaki Bahar Elbey, 5 yaşındaki Derya Elbey ve 2 yaşındaki Murat Elbey’i banyoya kapatırken ses çıkarmamaları için tehdit etti. Zanlılar, odalardaki yatak altlarını, dolapları karıştırırken, bu sırada eve gelen 19 yaşındaki Ali Elbey’i de silahla etkisiz hale getirip, banyoya kapattı. Elbey’in cep telefonuyla amcası 35 yaşındaki Mahmut Elbey’i arayıp evlerinin soyulduğunu yüksek sesle bağırarak söylemesi üzerine 3 gasp zanlısı motosikletleriyle kaçtı. 
     Gaspçıların kaçması üzerine banyodan çıkan Ali Elbey polisi arayarak durumu bildirdi. Evdeki incelemede zanlılarının Hasan Elbey’in yatakların altına sakladığı 3 bin dolar ile bin YTL’yi aldıkları belirlendi. 
     Polis, 3 gasp zanlısını yakalamaya çalışırken başına silah dayanan Remziye Tokkaya, Diyarbakır’dan misafir gelmiştim. Annem Hacer guatr ameliyatı olmuştu. Komşular gelip gittiği için kapımız açıktı. Hepimiz mutfakta öğle yemeği için patates kızartması yapıyorduk. Nasıl içeri girdiklerini görmedik. Silahlarını çekip, bizden para istediler. Ben de silah başıma dayandığı için korkudan yengem Emine’nin altın kaplama bileziğini çıkartıp verdim. Evi arayıp paraları bulup kaçmışlar'' dedi. 
     
</TEXT>
</DOC>
