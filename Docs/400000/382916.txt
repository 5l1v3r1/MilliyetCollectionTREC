<DOC>
<DOCNO> 382916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo26.html </URL>
<DATE> 2005/09/30/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Yıldıray UEFA Kupası'nda Kıbrıs Rum kesimi temsilcisini rahat yendik 
</HEADLINE>
<TEXT>

     Almanya'nın birinci ligi Bundesliga takımlarından Hertha BSC Berlin'de oynayan milli futbolcu Yıldıray Baştürk ve Dünya kıtalararası ağır sıklet dünya boks şampiyonu Sinan Şamil Sam Nissan otomobil şirketinin başkent Berlin'deki ana bayisinde düzenlenen bir imza gününde biraraya geldi. 
     Nissan Berlin ana bayisi yöneticisi Bernd Lachmund da, Yıldıray ve Sam'a birer otomobil verdi. 
     Lachmund, ''Markamızı bu iki sporcu ile bütünleştirdiğimiz için mutluyuz'' dedi ve iyi günlerde kullanmaları dileğinde bulundu. Yıldıray imza gününde yaptığı açıklamada, UEFA kupasında Kıbrıs Rum kesimi temsilcisi Apoel Niksoia takımını rahat yendiklerini söyledi. 
     Berlin'deki Türk seyircilerin kendisine olan desteğinin her geçen gün arttığını ifade eden Yıldıray, ''Takım olarak çıkışa geçtik. Bu çıkışın sürmesi gerekiyor. Hedefimiz gelecek yıl şampiyonlar ligine katılmak'' dedi. 
     Araba kullanırken Trafik kurallarına dikkat ettiğini belirten Yıldıray, arabayı da süratli kullanmadığını kaydetti. 
     Sinan Şamil Sam da, 12 Kasım'da Hamburg kentinde unvan maçına çıkacağını belirterek, ''Bunu kazanmak için çalışmalar yoğun şekilde devam ediyor'' şeklinde konuştu. 
     Boksun yanı sıra kuşlar ve atlarıyla meşgul olduğunu ifade eden Sam, ''Ben hayvanları çok seviyorum. Onlarla ilgilendiğim zaman rahatlıyorum'' dedi. 
     
</TEXT>
</DOC>
