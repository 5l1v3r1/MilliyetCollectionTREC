<DOC>
<DOCNO> 352765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/guncel/gun07.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avcı'nın sağ kolu da gitti 
</HEADLINE>
<TEXT>


TOLGA ŞARDAN Ankara 

Hanefi Avcı'nın Kaçakçılık ve Organize Suçlarla Mücadele KOM Daire Başkanlığı'ndan alınmasıyla başlayan yaprak dökümü sürüyor. 
KOM Organize Suçlarla Mücadele Şube Müdürü Özer Özben, Ankara Emniyet Müdürlüğü kadrosuna atandı. Avcı'nın görevden alınmasının ardından, çetelerle etkin mücadele konusundaki mesaisi nedeniyle "Avcı" lakabıyla anılan Teknik Şube Müdürü Şentürk Demiral, Trafik Eğitim Daire Başkanlığı kadrosuna atandı. Özben, Avcı'nın koltuğuna oturan Ahmet Pek'ten görevden alınmasını ve başka birime tayinini istedi. Dilekçesi yürürlüğe konuldu. Tayini onaylanan Özben, şube müdürü rütbesiyle Ankara Emniyet Müdürlüğü kadrosuna atandı. 



</TEXT>
</DOC>
