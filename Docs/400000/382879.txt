<DOC>
<DOCNO> 382879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonsiy13.html </URL>
<DATE> 2005/09/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
FT Genç Türkler Atatürk'ü AB'ye tercih ediyor 
</HEADLINE>
<TEXT>

     Financial Times gazetesi, "Genç Türkler’in Atatürk’ü AB’ye tercih ettiğini" belirtti. 
     Ankara Balgat’taki Hasan Ali Yücel Anadolu Öğretmen Lisesi’ni ziyaret eden Financial Times, Genç Türkler’in Atatürk’ü AB’ye tercih ettiğini yazdı. Haberde, "Bütün sınıflarda kara tahtanın üzerinde Türkiye’nin kurucusu Mustafa Kemal Atatürk’ün resminin yanında İstiklal Marşı ve ’Atatürk’ün gençlere seslendiği bir konuşması’ bulunuyor" ifadesi yer aldı. 
     Atatürk’ün resimlerinin okulun koridorlarında da göze çarptığInı belirten gazete, konukların bu resimlerle karşılandığı ifade etti. 
     Andrew Duff’a atıfta bulunulan haberde, "Avrupa Parlamentosu’nun bir İngiliz üyesinun, Türkiye’nin AB’ye girmek için Atatürk ile ilgili kültlerini yıkması gerektiği yönündeki sözleri Türkler arasında sert tepkiyle karşılaştı. 
     Bu tepki, Ankara’nın gelişmekte olan seti Balgat’ta yer alan bu okuldaki 526 öğrenci tarafından da paylaşılıyor" ifadeleri yer aldı. 
     Gazeteye konuşan 16 yaşındaki Alp isimli öğrenci, "Eğer böyle düşünceleri varsa, Türkiye AB’ye üye olmamalı" dedi. 
     Haberde, Alp’in okuldaki hemen her öğrenci gibi öğretmen olmak istediği kaydedildi. 
     Haberde, sınıfta yapılan küçük ankette, 20 kişilik sınıfın sadece yaklaşık yarısının Türkiye’nin AB’ye gireceğine inandığı aktarıldı. 
     
     ÜYE SAYISINI MÜDÜR FISILDADI 
     Öte yandan haberde, gençler arasında AB bilgisinin çok da fazla olmadığının altı çizildi. Gazete, sınıfın en parlak simalarından olduğun belirttiği Bircan isimli öğrencinin, Avrupa Birliği’ne üye kaç ülke olduğu sorusuna, okul müdürü Mücahit Tutar’ın "25" diye fısıldaması ardından yanıt verdiği belirtildi. 
     Okuldaki çocukların Türkiye’nin her bölgesinden sınavla seçilerek geldiği ifade edilen haberde, okuldaki kız öğrencilerin çokluğuna işaret edildi. 
     Haberde, okuldaki bazı öğrencilerin Türkiye’nin üye olup olmaması gerektiğine karar vermeden önce AB ve onun kurumaları hakkında daha fazla bilgi almak istediği belirtildi. 
     Okul Müdürü Tutar da ülkenin birliği, Atatürk ve onun prensiplerinin tartışılmayacağı ancak onun dışındaki her şeyin oturulup tartışılabileceğini söyledi. 
     
</TEXT>
</DOC>
