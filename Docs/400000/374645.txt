<DOC>
<DOCNO> 374645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yazar/pulur.html </URL>
<DATE> 2005/09/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Güneydoğu'da bunlar da var... 
</HEADLINE>
<TEXT>


GÜNEYDOĞU'da neler oluyor, ya da Güneydoğu da ne var, ne yok 
"Bu da laf mı " diyenleriniz çıkacaktır. 
Haklılar Güneydoğu'da terör var, korku var, ölüm var, sefalet var, işsizlik var, göç var, açlık var 
Yirmi yıla yakın zamandır, sanırız PKK'nın Şırnak baskını ile başlayan, Başbakan Turgut Özal'ın "Üç beş çapulcunun marifeti " diye değerlendirdiği terör, vura vura, öldüre öldüre, şimdi bir başka Başbakan'ın ağzında "Kürt sorunu"na dönüştü, hatta bu Başbakan "Sorun, benim sorunum " diyerek sahiplendi... 

İYİ de, sahiplenmek ya da kabul etmek çözüme yetiyor mu 
Bir tarihte de, Başbakan Demirel, Diyarbakır'da "Kürt realitesini kabul etmek zorundayız" demişti. 
Dedi de ne oldu 
Tayyip Erdoğan'ın "Kürt sorunu" lafıyla, Demirel'in o lafının ne farkı var 
İçi boş olduktan sonra 

HELE "Terörle bir yere varılmaz, akan kan yerde kalmaz " laflarının da içi boş laflardan olduğunu artık herhalde anlamışsınızdır. 
Terörle nereye, nerelere varıldığını gördünüz, akan kanların yerde kalıp kalmadığını da "şehit anaları"na sorun 

EVET Güneydoğu'da bunlar var ama, başka şeyler de var... 
İki haberi peş peşe yayımlayarak Güneydoğu'da nelerin olduğunu sizlerin bilgisine sunuyoruz, karşılaştırma hepimizin... 
"ÖSS'de üç yıldır sonuncu olan Hakk ri'nin Irak sınırındaki ilçesi Çukurca'da bu yıl bir ilk yaşandı. Daha önce üniversiteye en fazla üç öğrenci sokabilen ilçede, bu yıl kızlar rekor kırdı. Çukurca'da kurulan Mehmetçik Dershanesi'nin katkılarıyla dokuz kız, 13 öğrenci çeşitli üniversitelere girmeye hak kazandı. 
Halk Eğitim Merkezi'nde, sınıfa dönüştürülen üç odada, dar gelirli öğrencilere eğitim veriliyor. Dersleri, çeşitli birliklerde görev yapan değişik rütbedeki askerler veriyor." 
"Ağrı'da da 12. Mekanize Piyade Tugayı'nın katkılarıyla açılan Mehmetçik Dershanesi'ne giden çocuklardan 29'u anadolu ve fen liselerine yerleşti. 199 öğrenci de ÖSS'de barajı açtı. Bu öğrencilerden Ağrı birincisi Fuat Kara, İstanbul'daki fen lisesini kazandı." 
Evet, Güneydoğu ve Doğu'da böyle şeyler de oluyor. 

BAŞKA neler oluyor 
Bir haber daha 
"AKP Hakk ri milletvekili, Yüksekova'nın Pinyanişi aşireti reisi Mustafa Zeydan'ın oğlu Caner Zeydan ile aynı aşiretten işadamı Kemal Tekin'in kızı Dilruba Tekin, üç gün üç gece süren düğünle evlendi. Damada 250 bin YTL, geline 18 kilo altın takıldı, gelin takıları taşımakta zorlandı. Düğüne yaklaşık 15 bin kişi katıldı. Davetlilere kavurma, pilav, cacık, salata ikram edildi. Bu yemek için 30 büyük, 60 küçükbaş hayvan kesildi bir ton pirinç, bir ton hıyar, domates, 10 bin ekmek ve beş bin şişe su tüketildi." 

İŞTE Güneydoğu'da bunlar da var. 
Ordu, bölge çocuklarını eğitmek, okutmak, üniversiteye göndermek için "Mehmetçik Dershane"si açıyor, aşiret reisi bir milletvekili de şanına uygun bir düğün yapıyor. 
Her ikisi de hayırlı olsun 



</TEXT>
</DOC>
