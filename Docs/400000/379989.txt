<DOC>
<DOCNO> 379989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonsiy08.html </URL>
<DATE> 2005/09/20/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Duff'un açıklamaları TBMM gündeminde 
</HEADLINE>
<TEXT>

     CHP İzmir Milletvekili Hakkı Ülkü, Türkiye-Avrupa Karma Parlamentosu Eş Başkan Yardımcısı Andrew Duff’un açıklamalarını TBMM gündemine getirdi. 
     Ülkü, Başbakan Recep Tayyip Erdoğan’ın cevaplandırması istemiyle sunduğu önergede, Andrew Duff’un "bir yandan Kemalizmin eskidiğini öne sürdüğünü, diğer yandan bölücü örgüt ile masaya oturulması gerektiğini savunduğunu, bununla da yetinmeyerek Mustafa Kemal Atatürk’ün resimlerinin devlet dairelerinden kaldırılması gerektiği" yönünde açıklamalarda bulunduğunu bildirdi. 
     Andrew Duff’un bu görüşlerine hükümet olarak resmi ya da gayrı resmi nasıl bir cevap verildiğini soran Ülkü, şunları kaydetti 
     "Hükümet olarak, Türkiye Cumhuriyeti’ni militarist bir devlet, Mustafa Kemal Atatürk’ü ise sadece bir asker olarak gören Duff ve onun gibi düşünen Avrupa Birliği yetkililerine, bir program dahilinde Atatürk’ü, O’nun barışa olan inancını anlatma gereksinimi duymakta mısınız 
     AB sürecinde Cumhuriyet’in temel değerlerine ve ilkelerine gelebilecek bu tür müdahaleleri nasıl karşılayacaksınız 
     Cumhuriyetimizin temel değer ve ilkelerinden asla taviz vermeyeceklerinizi açık ve net bir şekilde kamuoyuna açıklayabilir misiniz " 
     
</TEXT>
</DOC>
