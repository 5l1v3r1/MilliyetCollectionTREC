<DOC>
<DOCNO> 392669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/spor/axspo06.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Souness'ın baş askeri 
</HEADLINE>
<TEXT>


İngiliz basını son iki haftada attığı gollerle Newcastle üst sıralara taşımaya başlayan milli futbolcumuz Emre'ye övgüler yağdırdı 

NEVSAL ELEVLİ 


İngiliz basını, Birmingham maçında attığı golle Newcastle'a üç puan kazandıran milli futbolcumuz Emre Belözoğlu'nu yine manşetlere taşıdı. The People gazetesi, Birmingham Teknik Direktörü Steve Bruce'u kastederek "Bruce'a Türk yumruğu" başlığını kullanırken, Tunes'un Newcastle'ın baş askeri Emre takımını taşıdı" diye yazdı. Observer gazetesi ise, "Newcastle 12 dakika kala Emre sayesinde üç puanı aldı" yorumunu yaptı. 

Türk Lokumu 
Sunday Times, "Newcastle Emre sayesinde kurtuldu" başlığı altında verdiği haberde, "Emre'nin golü Newcastle'ı beraberlikten galibiyete taşıdı. Souness'ın Türk lokumu yine nefis bir gole imza attı" diye yazdı. 
Mail on Sunday gazetesi de "Emre'nin golü, Newcastle'ı sıkıntıdan kurtardı" başlığınu kullanırken, Birmingham'da forma giyen Türk oyuncu Muzzy Mustafa İzzet'in de sergilediği başarılı futbolla maçın adamı olduğunu vurguladı. 


</TEXT>
</DOC>
