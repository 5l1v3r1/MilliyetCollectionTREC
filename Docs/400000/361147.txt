<DOC>
<DOCNO> 361147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur25.html </URL>
<DATE> 2005/07/14/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Tuzla'da bulunan esrarengiz varillerle ilgili inceleme başlatıldı 
</HEADLINE>
<TEXT>

     Tuzla’nın Akfırat Beldesi’ndeki Formula 1 Tesisleri yakınında şüpheli 15 varil bulundu. 
     Akfırat Beldesi civarında devriye gezen jandarma görevlileri, Şekerpınar-Akfırat bağlantı yolu yakınında ve Formula-1 Tesisleri’nin 4 kilometre doğusunda 15 varile rastladı. 
     Jandarma tarafından 100 metrekarelik alana güvenlik bandı çekilerek emniyete alınan variller, İl Çevre Müdürlüğü yetkililerince incelendi. 
     Mavi renkli ve üzerlerinde tehlike işareti ile "Dıchloromethane", "Manıfacturer JSC", "Khımprom" ve "Novocheboksarsk-Russıa" yazıları olan varilleri incelemeleri için, Kocaeli Büyükşehir Belediyesi İzmit Atık ve Artıkları Yakma ve Değerlendirme A.Ş’den İZAYDAŞ yetkililerin de çağırıldığı öğrenildi. 
     Bu arada Akfırat Belde Belediye Başkanı Hilmi Yıldız, atık varillerinin Formula-1 Tesisleri’nin yakınında bulunmasının tedirginlik yarattığını kaydederek, "Zehirli bir madde ihtiva ettiği ortada. Yetkililere haber verdik" dedi. 
     Öte yandan söz konusu varillerin, Kocaeli-İstanbul sınırında bir süre önce bulunan 5 varilin devamı olabileceği bildirildi. 
     
</TEXT>
</DOC>
