<DOC>
<DOCNO> 355972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur10.html </URL>
<DATE> 2005/06/27/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İnerken otobüs hareket edince canından oldu 
</HEADLINE>
<TEXT>

     Adem GÜVEN İZMİR, DHA 

İZMİR'in Boronva İlçesi'nde otobüsten inerken iddiaya göre aracın hareket etmesi sonucu düşüp tekerleklerin altında kalan 82 yaşındaki Hatice Nurser, ağır yaralı olarak kaldırıldığı hastanede öldü. 
     Kaza, bugün saat 12.30 sıralarında Özkanlar semti İbrahim Ethem Caddesi Okul Durağı'nda meydana geldi. Görgü tanıklarının iddialarına göre Bornova Metro- Evka-4 seferini yapan 568 nolu, 35 CVP 46 plakalı otobüsün orta kapısından inmeye çalışan Hatice Nurser 82 , otobüs aniden hareket edince düşerek başını kaldırıma çarptı. Daha sonra yerde yatan yaşlı kadının ayaklarının üzerinden otobüsün arka tekerlekleri geçti. 
     Yolcular tarafından çağırılan ambulansla Ege Üniversitesi Hastanesi'ne kaldırılan iki çocuk annesi Hatice Nurser, kurtarılamadı. Kazaya karışan otobüs şoförü Z.S. 41 , gözaltına alındı. Z.S.'nin işlemlerinin tamamlanmasının ardından adliyeye sevkedileceği belirtildi. 
     
     KIZINI ZİYARETE GİDİYORDU 

     Hatice Nurser'in kızı Aysel Erişkin 54 , annesi inmeden hareket eden otobüs şoförünün suçlu olduğunu iddia etti. Diğer insanlarında başına benzer olaylar gelmemesi için şoförleri daha dikkatli hareket etmeye davet eden Erişkin, annesi Nurser'in hiçbir rahatsızlığının da bulunmadığını söyledi. Ayten Mermer, annesinin Bornova'da oturan kardeşi Ayten Mermer'i ziyaret gitmek üzere evden çıktığını bildirdi ve yaşlı olmasına rağmen sürekli tek başına seyahat ettiğini anlattı. 
     
</TEXT>
</DOC>
