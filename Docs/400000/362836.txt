<DOC>
<DOCNO> 362836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur24.html </URL>
<DATE> 2005/07/20/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Alanya'daki tekne faciası... Tekne sahipleri için yakalama emri çıkarıldı 
</HEADLINE>
<TEXT>

     Alanya’da, batması sonucu 4 kişinin ölümüne neden olan tur teknesinin müdürünün de tutuklandığı bildirildi. 
     AA muhabirinin sorularını yanıtlayan Alanya Cumhuriyet Başsavcısı Ali Yeldan, yapılan soruşturma sonucunda, tekne müdürü olarak görev yapan, müşteri, ticari ilişkiler ve diğer idari işlerinden sorumlu olduğu belirtilen Özer Keskin’in 26 , gözaltına alınarak sorgulandığını ve tutuklandığını söyledi. 
     Yeldan, şu ana kadar bulunamayan tekne sahipleri hakkında da yakalama emri çıkarıldığını bildirdi. 
     Başsavcı Yeldan, olayda ihmali olan her kişi ve kurum hakkında soruşturma açılacağını vurguladı. 
     Denetim görevini yapmayan kurullar hakkında da gerekli işlemlerin yapılacağını söyleyen Yeldan, "Bu üzücü olayda ihmali olan herkes yargı önüne çıkarılacak" dedi. 
     Yeldan, teknenin batış sebebiyle ilgili spekülasyonlar yapıldığına değinerek, bu konunun bir iki gün içinde netlik kazanacağını belirtti. 
     Savcılığın konuyla ilgili olarak bilirkişi heyeti tayin ettiğini kaydeden Yeldan, sözlerini şöyle tamamladı 
     "Oluşturduğumuz 3 kişilik heyette 1 uzun yol gemi kaptanı, 1 gemi mühendisi ve 1 dalgıç bulunuyor. Bu heyet, tekne henüz sudayken ve sudan çıkarıldıktan sonra ayrıntılı incelemeler yaptı. Bu inceleme ışığında teknenin batış sebebi ve diğer teknik sorunlarla ilgili ayrıntılı bir rapor hazırlayacak. Rapor, bize birçok konuda ışık tutacak ve teknenin asıl batış sebebini ortaya çıkaracak." 
     
</TEXT>
</DOC>
