<DOC>
<DOCNO> 389593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur01.html </URL>
<DATE> 2005/10/25/ </DATE>
<TIME> 03.25 </TIME>
<AUTHOR>  </AUTHOR>
<HEADLINE>
Adıyaman'daki trafik kazasında 5 kişi öldü 2 kişi de yaralandı... 
</HEADLINE>
<TEXT>

     Adıyaman'ın Gölbaşı İlçesi'ndeki trafik kazasında 5 kişinin öldüğü, 2 kişinin de yaralandığı bildirildi. 
     Adıyaman Emniyet Müdürü Süleyman Güleç, Gölbaşı-Adıyaman karayolunun 18. kilometresinde, Mustafa Kılınç'ın kullandığı 02 EC 321 plakalı otomobil ile karşı yönden gelen Mehmet Arslan idaresindeki 02 DC 787 plakalı kamyonla çarpıştığı kazada 5 kişinin öldüğünü, 2 kişinin de yaralandığını bildirdi. 
     Güleç'in verdiği bilgiye göre, kazada, otomobil sürücüsü Mustafa Kılınç 42 ile otomobilde bulunan Yusuf Çetiner 77 , Aviç Çetiner 65 , Nazire Dere, Aleyna Dere 4 olay yerinde öldü. 
     Daha önce öldüğü belirtilen ancak ağır yaralı oldukları anlaşılan Mirkan Dere ile Büşra Dere'nin Kahramanmaraş Devlet Hastanesi'ne kaldırıldığı kaydedildi. 
     Kaza sonrasında olay yerinden kaçtığı bildirilen kamyon sürücüsü Mehmet Arslan'ın teslim olduğu belirtildi. 
     
</TEXT>
</DOC>
