<DOC>
<DOCNO> 350953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/yasam/axyas02.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekiçli gaspçı dehşeti 
</HEADLINE>
<TEXT>


Üniversite öğrencisi, parasını almak isteyen gaspçının kafasına çekiçle vurması sonucu ağır yaralandı 

GÖKHAN KARAKAŞ İstanbul 

Pendik'te, çekiçli bir gaspçının saldırısına uğrayan Marmara Üniversitesi Teknik Eğitim Fakültesi Elektrik Öğretmenliği son sınıf öğrencisi Çağatay Can 23 , kafasına aldığı darbeyle ağır yaralandı. 
İddiaya göre 6 Haziran'da meydana gelen olay şöyle gelişti 
Çağatay, babası Hasan Can'a Pendik'e gideceğini söyledikten sonra evlerinden ayrıldı. Zeytin Sokak'tan geçerek İbni Sina Caddesi'ne gelen Çağatay'ın önü bir kişi tarafından kesildi. 

Yoğun bakıma alındı 
Kimliği belirsiz kişi, Çağatay'dan para istedi. Ancak Çağatay, olumsuz cevap vererek yürümeye devam etti. Sinirlenen gaspçı, çekiçle Çağatay'ın kafasına iki kez vurdu. Bayılan gencin parasını alan gaspçı, kaçarak uzaklaştı. Çevredeki vatandaşların ihbarı üzerine gelen ambulansa bindirilen Çağatay, kaldırıldığı hastanede yoğun bakıma alındı. Çağatay'ın beyninde ödem oluştuğu ve hayati tehlikesinin bulunduğu öğrenildi. 




</TEXT>
</DOC>
