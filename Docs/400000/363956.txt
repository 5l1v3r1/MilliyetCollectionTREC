<DOC>
<DOCNO> 363956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/guncel/gun06.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şehitler hem şehrimizin hem ülkemizin istiklal madalyasıdır' 
</HEADLINE>
<TEXT>


GÜMÜŞHANE DHA 
İstanbul Büyükşehir Belediye Başkanı Kadir Topbaş ile Doğan Holding Yönetim Kurulu Başkanı Aydın Doğan, birlikte, PKK'lıların geçen hafta şehit ettiği Jandarma Teğmen Tuna Kara ile Jandarma Astsubay Kıdemli Başçavuş Kenan Taşan'ın ailelerine ziyarette bulundular. Kelkit'te Gümüşgöze beldesine geçen Topbaş ve Doğan, önce şehit Başçavuş Taşan'ın ailesine gittiler. Baba Temel Taşan'a 72 başsağlığı dileyen Doğan, Taşan'ın çocuklarının eğitimi için her türlü katkıyı yapacaklarını söyledi. Süper Lise mezunu Hülya'nın 17 ÖSS'de 297 puan aldığını öğrenen Topbaş, "Üniversite boyunca kızımıza burs vereceğiz" dedi. Doğan da eğitimi süresince yurt masraflarını üstlendi. Oradan Şiran'a giden Topbaş ve Doğan, şehit Jandarma Teğmen Kara'nın babası Mehmet Kara, ağabeyleri komiser Özkan ve Erkan Kara'yla görüştü. Özkan Kara kardeşiyle anılarını anlatırken gözleri dolan Aydın Doğan, "Şehitlerimiz hem şehrimizin hem de ülkemizin İstiklal madalyalarıdır. Başımız sağolsun" dedi. 


</TEXT>
</DOC>
