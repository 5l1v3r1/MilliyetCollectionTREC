<DOC>
<DOCNO> 353011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo44.html </URL>
<DATE> 2005/06/17/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Ülkerspor, Fenerbahçeli Ömer Onan'a teklif götürdü... 
</HEADLINE>
<TEXT>

     Transfer çalışmalarını sürdüren Türkiye Basketbol Ligi'nin iddialı ekiplerinden Ülkerspor, Fenerbahçe'nin başarılı oyuncusu Ömer Onan'a teklif götürdü. 
     Ülkerspor Menajeri Hakan Artış, halen serbest bir oyuncu olan Ömer ile temas kurduklarını ve transfer teklifi yaptıklarını kaydederek, ''Kendisi bize gelen teklifleri değerlendireceğini söyledi. Kulübüyle de görüşecekmiş. Biz ondan cevap bekliyoruz'' dedi. 
     Öte yandan, Basketbol Federasyonu resmi internet sitesi Ömer Onan'ın Ülkerspor ile anlaştığını duyurdu. 
     Ömer Onan siteye yaptığı açıklamada, kendisine Rusya'dan da cazip teklifler olduğunu, ancak İstanbul'da yaşaması ve zirveye oynayan bir takım olması nedeniyle Ülkerspor'u tercih ettiğini söyledi. 
     
</TEXT>
</DOC>
