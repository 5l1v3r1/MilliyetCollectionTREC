<DOC>
<DOCNO> 377232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/siyaset/asiy.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sivil toplum'la AB buluşması 
</HEADLINE>
<TEXT>


Hükümet, AB sürecinde desteklerini almak için 50 sivil toplum örgütüyle bir araya geldi. Erdoğan, "AB sürecinin götürülmesi sizsiz olmaz" dedi 

GÖKÇER TAHİNCİOĞLU, GÜLÇİN ÜSTÜN Ankara 


Hükümet, 3 Ekim'de başlayacak AB'ye tam üyelik müzakereleri öncesi türban serbestisini savunan Mazlum - Der'den, işkence karşıtı kampanya yürüten İHD'ye, Almanya için "casusluk" faaliyetinde bulunduğu iddiasıyla mahkemelik olan Türk Demokrasi Vakfı'ndan, İslamcı çizgideki Ensar Vakfı'na kadar tüm kesimlerden 50 sivil toplum örgütüyle STÖ bir araya geldi. Kadın örgütlerine "pozitif ayrımcılık" yapan Başbakan Recep Tayyip Erdoğan'a, İHD, 1999'da kendisinin de resminin bulunduğu afişle düşünce özgürlüğünü anımsattı. 
Erdoğan, Gül ve Başmüzakereci Ali Babacan'ın, "Müzakerelerde birlikte hareket edeceğiz, sizsiz olmaz" mesajı verdikleri zirvede, her STÖ'ye, önerilerini sunması için 5'er dakika ayrıldı. 

Açılışı Erdoğan yaptı 
Erdoğan, Devlet Konukevi'ndeki zirvenin açılışında şunları kaydetti 
"Tepeden inme politikalardan çok çektik. Geçmişi, oldu - bittileri arzulayanlar, uzlaşma ortamını çekemeyenler olabilir. Bunlara izin vermeyeceğiz. Ne güvenlik adına özgürlüklerden taviz verdik, ne de özgürlükler adına güvenliğimizi şu ana kadar ihmal ettik. Ama başkasının özgürlük alanına müdahale edildiği an, kusura bakmasınlar, üzerimize düşeni yaparız." 
Erdoğan, STÖ'lerin desteği olmadan müzakere sürecinin topal ilerleyeceğini belirtirken, Gül de, STÖ'lerin desteğiyle, Türkiye'nin dünyanın "Sessiz devrim" dediği bir değişim geçirdiğini kaydetti. Babacan da "AB, bir Türkiye projesidir. Bundan sonraki süreçte STÖ'lerle Türkiye hakkında önyargıları düzeltmek için yoğunlaşağız" dedi. 

Pozitif ayrımcılık 
Erdoğan, konuşmaların ardından 12 STÖ temsilcisinin sunumlarını dinledi. Sıralamada ilk 12 STÖ arasında kadın örgütlerinin bulunmamasına rağmen, Erdoğan'ın isteğiyle, zirveye katılan 7 kadın örgütünden 5'i ilk sıralara taşındı. Kadın örgütleri, başmüzakereci yardımcısının STÖ'lerde çalışmış bir kadın olmasını istedi. 
Sakatlar Federasyonu Başkanı Faruk Öztimur, "Beni 4 kişi yemeğe indirdi, 4 kişi çıkardı. Engelliler için gerekenler yapılsın" derken, KESK ve Kamu - Sen temsilcileri, konuşmacılara ayrılan süreyi kısa buldu. Toplantının ardından bir açıklama yapan Gül, STÖ'lerle periyodik olarak görüşüleceğini ancak danışma kurulu gibi bir yapı düşünmediklerini kaydetti. 

NOTLAR.... 
Önce TOBB sonra TÜSİAD 

Toplantıya cuma namazı saatinde ara verildi. Bir grup STÖ temsilcisi konukevinden ayrılırken, Başbakan Erdoğan da camiye geçti.Bahçe kısmında yenilen öğle yemeğinde, Dışişleri Bakanı Abdulah Gül, İHD Başkanı Yusuf Alataş'ın bulunduğu masaya oturdu. "Düşünce özgürlüğü için gerekli adımlar atılsın" diyen Alataş, İHD'nin, okuduğu şiir nedeniyle hapse mahk m edilen Erdoğan'ın fotoğrafının bulunduğu afişi iletmesi için Gül'e verdi.Müzakere heyetinde yer almak isteyen TOBB'un ismi katılımcılar listesinde ilk, TÜSİAD'ın ismi ikinci sırada yazıldı. TÜSİAD Başkanı Ömer Sabancı, "TOBB Başkanı ile yan yana oturduk. Bir gerginlik yok. Birlikte çalışacağız" dedi. 

Toplantıdaki örgüt listesi 

Toplantıya katılan STÖ'ler şunlar 
"TOBB, TÜSİAD, İktisadi Kalkınma Vakfı, HAK - İŞ, DİSK, TÜRK - İŞ, TİM, TZOB, TESEV, Türk Demokrasi Vakfı, TESK, TBB, Kamu - Sen, KESK, TÜGİAD, İŞHAD, Memur - Sen, TİSK, YASET, Türkiye Sakatlar Federasyonu, TMOBB, İnsan Hakları Vakfı, İstanbul Kültür Vakfı, Tema Vakfı, Mazlum - Der, KAGİ -DER, Televizyon Yayıncıları Derneği, AB - Türkiye İşbirliği Derneği, Türkiye - Avrupa Vakfı, KA -DER, Türkiye - AB Derneği, Türkiye İnsan Hakları Derneği, Türk Tanıtma Vakfı, Gönüllü Teşekküller Vakfı, Tüm Tüketicileri Koruma Derneği, MÜSİAD, Arı Harek tı, Kadının El Emeğini Değerlendirme Derneği, Başkent Kadın Platformu, Marmara İş Hayatı Derneği, AB İçin Kadın İnisiyatifi Kurulu, Uçan Süpürge, Kadının İnsan Hakları Yeni Çözümler Derneği, Gazeteciler Cemiyeti, Yerel Televizyonlar Birliği, TİKAD, Tarih Vakfı, Ensar Vakfı, Türkiye Ekonomi Politikaları Araştırma Vakfı, TESKOMP." 


</TEXT>
</DOC>
