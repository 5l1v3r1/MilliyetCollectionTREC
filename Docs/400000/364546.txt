<DOC>
<DOCNO> 364546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun01.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'97 yıl sonra h l sansür' 
</HEADLINE>
<TEXT>


Türkiye Gazeteciler Cemiyeti Başkanı Orhan Erinç, 1908 yılında kaldırılan sansürün bugün devam ettiğini, o günden bugüne durumda değişiklik olmadığını söyledi 

İSTANBUL Milliyet 

Türkiye Gazeteciler Cemiyeti TGC Başkanı Orhan Erinç, sansürün 1908'de kaldırılmasını 1971'den bu yana bayram olarak değil, sansür ve sansür sonucu doğan girişimlerle mücadele günü olarak andıklarını söyledi. 
Sansürün Kaldırılışının 97. Yıldönümü ve Geleneksel Gazeteciler Günü, önceki akşam Dolmabahçe Sarayı Has Bahçe'de düzenlenen törenle kutlandı. 
Erinç, İstanbul Gazeteciler Cemiyeti Yönetim Kurulu tarafından 20 Temmuz 1948 günü yetkili yöneticilere çekilen telgraf metninden, "Türkiye'de sansürün kalkmasının yıldönümü olan 24 Temmuz gününü Gazeteciler Bayramı olarak kutlamaya karar veren İstanbul Gazeteciler Cemiyeti, Basın Kanunu'nda basın hürriyetini sınırlayan maddelerin h l mevcut olduğunu görmekle üzgündür" cümlelerinin yer aldığı bir bölüm okudu. 

'Değişiklik yok' 
Erinç, "Aradan 57 yıl geçmiş olmasına karşın, durumda değişiklik yok. 'Basın Kanunu' yerine 'TCK', '2.Dünya Savaşı' yerine 'AB adaylığı' ibarelerini koyarak bugün de benzer eleştirileri yapmak durumunda kaldığımız görülüyor" diye konuştu. 


</TEXT>
</DOC>
