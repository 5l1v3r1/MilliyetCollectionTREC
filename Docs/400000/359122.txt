<DOC>
<DOCNO> 359122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur57.html </URL>
<DATE> 2005/07/07/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
NATO gemileri yarın İstanbul'u ziyaret edecek... 
</HEADLINE>
<TEXT>

     NATO Mukabele Kuvveti Daimi Mayın Karşı Tedbirleri Görev Grubu-2’ye bağlı 6 gemi, yarından itibaren 4 gün boyunca İstanbul Tuzla Limanı’nda bulunacak. 
     Deniz Kuvvetleri Komutanlığı Genel Sekreterliği’nden yapılan açıklamaya göre, 1999 yılında faaliyete geçen NATO Akdeniz Mayın Karşı Tedbirleri Kuvveti’nin bir unsuru olan Görev Grubu-2, NATO’nun deniz faaliyetlerine ve tatbikatlarına katılıyor ve bu kapsamda liman ziyaretlerinde bulunuyor. 
     Yunanistan Deniz Kuvvetleri’nden Albay Alexandros Theodosıou’nun 21 Mayıs 2005’ten itibaren bir yıl süreyle komutasını üstlendiği Görev 
     Grubu-2’nin Tuzla Limanı ziyaretine, Yunanistan Deniz Kuvvetleri’ne ait sancak gemisi HS Alıakmon ve HS Kıchlı, Fransa Deniz Kuvvetleri’ne ait FGS Laboe, İtalya Deniz Kuvvetleri’ne ait ITS Alghereo, İspanya Deniz Kuvvetleri’ne ait SPS Sella ve Türk Deniz Kuvvetleri’nden TCG Saros katılacak. 
     
</TEXT>
</DOC>
