<DOC>
<DOCNO> 394782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko38.html </URL>
<DATE> 2005/11/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Merkez Bankası Reel Kesim Güven Endeksi düştü... 
</HEADLINE>
<TEXT>

     Merkez Bankası Reel Kesim Güven Endeksi, Ekim ayında bir önceki aya göre 2 puan azalarak 104.7'de 102.7 seviyesine indi. 
     Merkez Bankası, İktisadi Yönelim Anketi Reel Kesim Güven Endeksi'nin Ekim ayı sonuçlarını açıkladı. 
     Endeksi oluşturan anket sorularına ait yayılma endeksleri Eylül ayına kıyasla incelendiğinde, toplam sipariş eğilimi ile toplam istihdam beklentisinin endeksi belirgin şekilde azalttığı görüldü. 
     Bunu mamul mal stok miktarı ve hammadde stok eğilimleri, ihracat imkanları beklentisi ve genel gidişat konusundaki görüşler takip etti. 
     Öte yandan, yatırım harcaması beklentisinin endeksi artırıcı yönde etkisi oldu. Üretim hacmi beklentisi ile iç pazara satılan mal hacmi eğiliminde ise önemli bir değişiklik meydana gelmedi. 
     Önceki yılın Ekim ayına göre karşılaştırma yapıldığında ise mamul mal stok miktarı eğilimi dışındaki alt kalemlerin tümünde azalış gözlendi. 
     
</TEXT>
</DOC>
