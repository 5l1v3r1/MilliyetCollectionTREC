<DOC>
<DOCNO> 361231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/siyaset/siy07.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Eri teslim edin 
</HEADLINE>
<TEXT>


ANKARA Milliyet, FERİT DEMİR Tunceli DHA 


DEHAP Genel Başkanı Tuncer Bakırhan, Tunceli'de yol kesen PKK'lı teröristlerce kaçırılan jandarma komando er Coşkun Kırandi'nin sağ salim ailesine teslim edilmesini istedi. 
Yazılı açıklama yapan Bakırhan, hükümet ve askeri yetkililerin de "bölgedeki operasyonları derhal durdurarak, Kırandi'nin ailesine sağ salim teslim edilmesinin koşullarının yaratılmasını sağlamaları" gerektiğini savundu. PKK'ya yakınlığıyla bilinen Mezopotamya Haber Ajansı'nın haberine göre, terör örgütünün silahlı kanadı, Kırandi'nin ellerinde tutulduğunu, "güvenlikli bölgede" bulunduğunu, kendisine kötü muamelenin söz konusu olmadığını kaydetti. 
Türk Silahlı Kuvvetleri'nin, yol kesme eyleminin ardından Tunceli bölgesinde yaptığı yoğun operasyonların, kaçırılan askerin can güvenliğini tehlikeye soktuğu öne sürüldü. 



</TEXT>
</DOC>
