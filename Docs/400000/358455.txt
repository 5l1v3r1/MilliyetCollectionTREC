<DOC>
<DOCNO> 358455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur40.html </URL>
<DATE> 2005/07/05/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Adapazarı'nda 5 bin dönüm ısır tarlası sular altında kaldı... 
</HEADLINE>
<TEXT>

     Adapazarı’nda iki gündür etkili olan sağanak yağış nedeniyle 5 bin dönümün üzerinde mısır tarlasının sular altında kaldığı bildirildi. 
     Sakarya Ziraat Odası Başkanı Hikmet Karabayır, AA muhabirine yaptığı açıklamada, Adapazarı Merkez’e bağlı Yazlık Beldesi ile Kuruçeşme, Aralık ve Gökçeören köylerinin alçak bölümlerinde kalan mısır tarlalarının sağanak yağıştan etkilendiğini belirtti. 
     İnceleme yaptıkları bölgelerde mısır tarlalarının sularla kaplı olduğunu ifade eden Karabayır, "5 bin dönümün üzerinde bir alan suyla kaplı. Selahiye, Kazımpaşa ve Mahmudiye derelerinin ani yağışla taşması üzerine, bu alanlar suyla doldu. Suların çok çabuk çekilmesi beklenemez. Yarın artacak olan bir sıcaklık, bu tarlalardaki mısırın telef olması anlamına geliyor" dedi. 
     
</TEXT>
</DOC>
