<DOC>
<DOCNO> 390223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur04.html </URL>
<DATE> 2005/10/27/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Emekli asker kazayla eşini vurdu 
</HEADLINE>
<TEXT>

     İZMİR'de, emekli subay Mustafa Erdal Ellialtıoğlu, koltuğunun altında taşıdığı av tüfeğinin ateş alması sonucu karşısında duran eşi Ayfer Sevinç Ellialtıoğlu'nu yaraladı. Kendiside elinden yaralanan Mustafa Erdal Ellialtıoğlu, eşiyle birlikte hastanede tedavi altına alındı. 
     Olay, bugün saat 14.00 sıralarında Güzelyalı semti 56 Sokak 80 1 numarada meydana geldi. Yazlıktan evine dönen 62 yaşındaki emekli subay Mustafa Erdal Ellialtıoğlu, koltuğunun altında taşıdığı av tüfeğiyle odaya girerken yanlışlıkla tetiğe dokundu. Bir anda ateş alan tüfekten çıkan saçmalardan biri karşısında bulunan ev hanımı eşi Ayfer Sevinç Ellialtıoğlu'nun boynuna isabet etti. Kendisi de elinden yaralanan Ellialtıoğlu, komşularının yardımıyla eşi Ayfer Sevinç Ellialtıoğlu ile birlikte Dokuz Eylül Üniversitesi Hastanesi'ne kaldırıldı. Tedavi altına alınan çiftten Ayfer Sevinç Ellialtıoğlu'nun durumunun ciddi olduğu, olayla ilgili soruşturmanın sürdürüldüğü bildirildi. 
     
</TEXT>
</DOC>
