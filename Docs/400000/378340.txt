<DOC>
<DOCNO> 378340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko12.html </URL>
<DATE> 2005/09/14/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
IMF Heyeti'nden Tüpraş tebriği... 
</HEADLINE>
<TEXT>

     IMF heyeti, Özelleştirme İdaresi Başkanı Metin Kilci'yi, Tüpraş ihalesi nedeniyle tebrik etti. 
     Alınan bilgiye göre, Türkiye Masası Şefi Lorenzo Giorgianni başkanlığındaki IMF heyeti, dün akşam Özelleştirme İdaresi'ni ziyaretinde, özelleştirmede iyi gelişmeler olduğunu belirtti. 
     Tüpraş ihalesini izlediklerini belirten IMF heyeti, Kilci'ye tebriklerini iletti. 
     IMF heyeti, ''Hazine'ye aktarılması öngörülen 1 milyar doların durumunu ve bundan sonra aktarma olup olmayacağını'' sorarken, ÖİB yetkilileri de Hazine'ye şimdiye kadar 1.3 milyar dolar aktarıldığını, bu rakamın daha da artacağını bildirdi. 
     IMF heyetinin, ''özelleştirmenin bundan sonraki gündemine'' ilişkin sorusu üzerine de, Erdemir'in ardından elektrik dağıtım ihalelerinin gündeme geleceği vurgulandı. 
     
</TEXT>
</DOC>
