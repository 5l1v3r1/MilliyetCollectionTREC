<DOC>
<DOCNO> 356997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko26.html </URL>
<DATE> 2005/06/30/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
MB döviz rezervi, 39.2 milyar dolara geriledi... 
</HEADLINE>
<TEXT>

     Merkez Bankası'nın döviz rezervleri 17-24 Haziran 2005 tarihleri arasında 20 milyon dolar azalarak, 24 Haziran itibarıyla 39 milyar 237 milyon dolara indi. 
     Banka'nın döviz rezervleri 17 Haziran'da 39 milyar 257 milyon dolar idi. 
     Türkiye'nin ''uluslararası rezervleri'' ise 3-10 Haziran tarihleri arasında 2 milyar 23 milyon dolar artarak, 10 Haziran itibarıyla 59 milyar 591 milyon dolara çıktı. 
     Uluslararası rezervler 3 Haziran'da, 57 milyar 568 milyon dolar idi. 
     Bankalar ve özel finans kurumlarının ÖFK toplam döviz rezervleri de 43 milyon dolar artışla, 10 Haziran itibariyla 18 milyar 899 milyon dolara çıktı. Bankalar ve ÖFK'ların toplam döviz rezervi 3 Haziran'da 18 milyar 856 milyon dolar idi. 
     
     REPO İŞLEMLERİ ARTTI 
     Bankaların müşterileriyle yaptığı repo işlemleri, 17-24 Haziran 2005 tarihleri arasında 6.3 milyon YTL artarak, 24 Haziran itibarıyla 1 milyar 688.3 milyon YTL oldu. Repo işlemleri 17 Haziran'da 1 milyar 682 milyon YTL idi. 
     Mali kuruluşlar arası repo işlemleri ise 17 Haziran'da 8 milyar 973.8 milyon YTL iken, 24 Haziran itibarıyla 629 milyon YTL azalma ile 8 milyar 344.8 milyon YTL'ye indi. 
     
     DIŞ BORÇ ÖDEMELERİ 
     Türkiye, Haziran ayında toplam 1 milyar 61.8 milyon dolar dış borç ödemesi yaptı. 
     Ödemelerin 628.30 milyon doları Hazine, 64.15 milyon doları Merkez Bankası ve 32.95 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayii ödemeleri gibi kalemlerden oluştu. Aynı ay IMF'ye yapılan ödeme 336.38 milyon dolar oldu. 
     Bu arada, bu yıl başından itibaren bugüne kadar yapılan toplam dış borç ödemesi 12 milyar 466.23 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 17 Haziran itibarıyla 75 milyar 813 milyon dolar oldu. 
     Toplam döviz mevduat hesapları 10 Haziran'da 75 milyar 416 milyon dolar idi. 
     Döviz tevdiat hesapları toplamı 17 Haziran itibarıyla 59 milyar 398 milyon dolara, yurt dışı döviz tevdiat hesapları toplamı 2 milyar 935 milyon dolara, yurt içi döviz tevdiat hesapları da 56 milyar 463 milyon dolara çıktı. 
     
</TEXT>
</DOC>
