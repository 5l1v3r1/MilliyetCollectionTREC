<DOC>
<DOCNO> 379288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur23.html </URL>
<DATE> 2005/09/17/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Sünnetçi görevi başında kalp krizi geçirdi.. 
</HEADLINE>
<TEXT>

     Afyonkarahisar’ın Emirdağ İlçesi’nde 12 yaşındaki çocuğa sünnet yapan bir kişi kalp krizi geçirdi. Çocuğun yarım kalan sünneti, Çifteler Devlet Hastanesi’nde tamamlandı. 
     Alınan bilgiye göre, Bağlıca Köyü’nde yaşayan Rıza Gayret’i 12 
     sünnet eden Nuri Yıldırım, sünnet sırasında fenalaştı. Kalp krizi geçirdiği belirlenen Nuri Yıldırım, Çifteler Devlet Hastanesi’ne kaldırılırken yolda hayatını kaybetti. Sünneti yarım kalan Rıza Gayret de yakınları tarafından Çifteler Devlet Hastanesi’ne kaldırıldı. Burada sünneti tamamlanan Gayret, daha sonra kontrol için Eskişehir Devlet Hastanesi’ne kaldırıldı. Devlet Hastanesi’ndeki doktorlar tarafından muayene edilen çocuğa pansuman yapıldı. Bir süre gözetim altında tutulan Rıza Gayret, daha sonra taburcu edildi. 
     
</TEXT>
</DOC>
