<DOC>
<DOCNO> 377018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun38.html </URL>
<DATE> 2005/09/09/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
New Orleans'ta ölü sayısı beklendiği kadar değil... 
</HEADLINE>
<TEXT>

     Katrina tayfununun vurduğu New Orleans’ta güvenliğin bugün itibariyle tamamen sağlandığı, ölü sayısının da "beklendiği kadar olmadığı" bildirildi. 
     New Orleans savcısı Sherry Landry, "Kent artık tamamen güvenli. 
     Yağmacılara karşı tüm önlemler alındı" dedi. 
     New Orleans iç güvenlik şefi Terry Ebert de açıklamasında, ölü sayısının, korkulduğu gibi 10 bine ulaşmayacağını düşündüklerini söyledi. 
     Kentteki suların çekilmeye başlamasıyla sistematik ceset arama çalışmalarının başlatıldığını anımsatan Ebert, "İlk çalışmalar sonucunda anlaşıldı ki ölü sayısı korkulan bu seviyeye ulaşmayacak" şeklinde konuştu. 
     Ebert, ölü sayısı hakkındaki tahmini bir rakam ise vermekten kaçındı. 
     
</TEXT>
</DOC>
