<DOC>
<DOCNO> 394203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur40.html </URL>
<DATE> 2005/11/11/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Şişli'de bir kadın evinde ölü bulundu 
</HEADLINE>
<TEXT>

     Şişli’de bir kadın evinde ölü bulundu. 
     Alınan bilgiye göre, Mecidiyeköy Dereboyu Caddesi Özgür Çıkmazı Sokak’ta yer alan 14 numaralı binanın 4. katında oturan Ahmet Fidan, camide Cuma namazını kıldıktan sonra evine geldi. 
     Evde eşi Güner Fidan’ı 63 ölü olarak bulan Ahmet Fidan, durumu polise bildirdi. 
     Olay yerine gelen polis ekiplerince yapılan ilk incelemede kadının ölüm nedenine ilişkin kesin bir bulguya rastlanmazken, yaşlı kadının bir tülbentle boğulmuş ya da başka bir nedenden ötürü ölmüş olabileceği belirtildi. 
     Kesin ölüm nedeninin otopsinin ardından ortaya çıkacağını ifade eden polis yetkilileri, evdeki bazı çekmecelerin karıştırıldığının görüldüğünü, ancak içeriden herhangi birşey alınıp alınmadığının ise henüz belirlenemediğini bildirdiler. 
     Konuya ilişkin soruşturma sürüyor. 
     
</TEXT>
</DOC>
