<DOC>
<DOCNO> 375521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yazar/civaoglu.html </URL>
<DATE> 2005/09/04/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Kader 
</HEADLINE>
<TEXT>


Hastanenin bekleme odası duvarında "post-it" formatında yazılmış notlar... Güldürüyor, düşündürüyor... İşte o "post-it"lerden birkaçı... 

Doktorların kaderi 
İlacın tadından veya iğnenin acısından dolayı doktora kızmakta serbestsiniz, çünkü sizi doktor hasta etmiştir ve ilacın tadını doktor ayarlamıştır. 
................ 
Gazetede okuduğunuz asparagas tıp haberleri hakkında doktorları her fırsatta sıkıştırınız, çünkü gazeteciler her zaman tıp konularını doktorlardan daha iyi bilirler ve her yazdıkları doğrudur. Böylece doktorun bilgisizliğini ve açıklarını yüzüne vurma fırsatını yakalamış olursunuz. 
................. 
Doktorun evine telefon ederek, doktor evde yokken eşine hastalığınızla ilgili soru sorabilirsiniz, ne de olsa doktor eşidir ya, mutlaka bilir 
................. 
Doktora sorduğunuz ve cevabını aldığınız konuda doktorun dediklerini uygulamak zorunda değilsiniz... 
Ama iyileşmediğinizde, doktorun dediklerini uygulamadığınız halde doktora hesap sorma hakkınız her zaman vardır. 
................. 
Eğer bizi kahve ya da sigara molasında yakalarsanız muhakkak hastalıklarınızla ilgili bir soru sorun. Bizim dünyada zevk aldığımız tek şey tıptır ve molayı sizin sorularınızı yanıtlamak için verdik. 
.................. 
Doktorların hepsi tüm dünya tıbbını bilirler. Cildinizdeki kaşıntıyı beyin cerrahına rahatça danışabilirsiniz. Karşılaşmış olmanız bunun için yeterlidir, uzmanlık diye bir kavram yoktur, bu tamamen palavradır 
................. 
Evdeki ilaçlarınız iyi gelmiyorsa hemen bizi telefonla arayın. Telefondan teşhis koymak gibi müthiş bir yeteneğimiz vardır 
................. 
Doktorlara danışmadan kendi kendinize her türlü tedaviyi yapabilirsiniz, hastalığınız daha da kötüye gittiğinde doktor sizi her durumda kurtarır, sorun değil. 

Gazetecinin kaderi 
Birkaç satırla da gazeteci kaderinden kesitler yansıtayım... 
................. 
Önce tatil izlenimi... 
Gazeteci şortu çekmiş, ayaklarında spor ayakkabıları, elinde yarım litre su şişesi ile bir sahil kasabasındadır. Kıyı şeridinde "sağlıklı yaşam" dedikleri yürüyüştedir. 
Kendisi gibi yürüyüş yapanlardan seslenişler 
"Hangi rüzg r buraya attı Görev mi, tatil mi " 
................. 
Gazeteci uçaktadır... 
Kapılar kapanmış, kemerler bağlanmıştır. Nedense uçak bir türlü kalkmaz. Bekleme uzayınca "N'oluyor " diye soran bakışlarla gözler gazeteciye döner. Sonra da sesli gelir sorular 
"Ne bekliyoruz .. Arıza mı var .. Bomba ihbarı mı " 
Gazeteci, pilotun sözcüsüdür ya .. 
................. 
Bir yemekte gazeteci ile aynı masaya düşmüştür. Onu siyasal, ekonomik, güncel, tarihi sorularla bombardıman edebilir. 
Gazetecinin dostlarıyla hoş birkaç saat geçirme hakkı yoktur. Onun ise kafa ütülemek için sonsuz hakkı vardır. 
.................. 
Devam... Masadan birisi dost sohbeti kapsamında kalması gereken şeyler anlatacak olur. Beriki hemen uyarır 
"Dikkat et. Masada gazeteci var. Yazar ha..." Öyle ya gazeteci "jurnalist" değil, "jurnalci"dir. 
.................. 
Devam... 
Gazeteciyi masada yakaladı ya... 
Yüksek fikirlerini anlatır, anlatır, anlatır... Yarım ağızla "Tabii sizin için söylemiyorum ama" gibi sözde nezaket cümlesiyle lafa başlar. "Basın bunları yazamaz. Gazete patronları, siyasetçilerden... Gazeteciler de patronlarından korkar" diye geceyi piç eden bir tartışmayı başlatır. Hak ettiği cevabı alır. 
Gelmiş geçmiş her iktidarın başbakanına, bakanına "Emriniz olur" diye yaltaklanan, tayin torpili ya da ihale isteyen onun bütün bunlar hakkıdır. 
................. 
Bu "post-it"leri nereye assak 



</TEXT>
</DOC>
