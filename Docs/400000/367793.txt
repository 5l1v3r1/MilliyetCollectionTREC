<DOC>
<DOCNO> 367793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/yazar/tamer.html </URL>
<DATE> 2005/08/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hasta hakkı, işkencenin önüne geçti 
</HEADLINE>
<TEXT>

Haziranda Başbakanlık İnsan Hakları Başkanlığı'na en çok ihlal başvurusu sağlık ve hasta hakları konusunda yapıldı 

Her cumartesi sabahı erkenden beni gazetede bulabilirsiniz. Ancak dünün gazeteleri tarama işini, saat 8.30'da Etiler'deki Starbucks'da kahve ve kruvasan eşliğinde başladım. 
İlk baktığım gazete, her zamanki gibi Milliyet'ti. AB Genel Sekreteri Murat Sungar'ın istifası da, Genel Kurmay Başkanı Hilmi Özkök'ün terörle mücadelede ilk kez sivil topluma açık çağrıda bulunması da çok - çok önemli. Ama benim içime işleyen haber 4. sayfada 

Ankara'da kolera mı 
"O minicik parmağı temizlikçi mi kesti Balıkesir Doğum ve Çocukevi'nde doğan bebeğin göbek bağını, serçe parmağıyla birlikte kesen kişinin ebe değil, temizlik işçisi olduğu iddia edildi..." Nasıl olabilir böyle bir şey Temizlik işçisinin mi işgüzarlığı Yoksa ebe mi bulunamamış 
İkinci gazetem Cumhuriyet'te de gözüm her nedense yine sağlık haberlerine takıldı CHP Grup Başkanvekili Prof. Dr. Haluk Koç, Ankara'da çok önemli bir hastanede pislikten kaynaklanan kolera salgını yaşandığını belirterek "Kolera vakası sayısı 100'e ulaştı, ancak halktan saklanıyor" demiş. Hiç şaşmadım. 

Kemikleri sızlıyordur 
Bu arada Kayseri Erciyes Üniversitesi Tıp Fakültesi Gevher Nesibe Hastanesi'nde 4 gün önce yeni doğan 6 bebeğin ölüm nedeni belli olmuş. Sağlık Bakanlığı'nın açıklaması "Bebeklerin beslenmesinde kullanılan sıvı karışımın, otomatik cihaz yerine hemşirelerce tezgah üstünde, elde hazırlaması sonucu oluşan hastane enfeksiyonu..." Bir de kapasite yetersizliği nedeniyle bir kuvözde birden fazla bebeğin yatırılması. 
Selçuklu hükümdarı 2. Kılıçaslan'ın tek kızı olan ve tüberkülozdan ölmeden önce şifahane yapılmasını vasiyet eden Gevher Nesibe Sultan'ın, ölümünden 800 yıl sonra kemikleri sızlıyordur herhalde 

Gram negatif bakterisi 
Kayseri'de hastane enfeksiyonuna neden olan bakterinin genel adı gram negatif, ancak türü henüz belli değil. 1.5 ay önce Edirne'de 8 bebeğin birden ölümüne neden olan gram negatif bakterisinin türünü ise artık biliyoruz Serratia . Bu gidişle milletçe, gram negatif bakteri türleri konusunda uzman kesileceğiz 
Sağlık Bakanımız Recep Akdağ'a naçizane bir tavsiyem olacak Önce yeni doğan bebeklerin devlet hastanelerinde hijyenik koşullarda tedavi edilmelerini sağlasın, ondan sonra sosyal yardımlarda çocuk sayısının kısıtlanmasına itiraz etmeyi düşünsün 
Sahi 2 hafta önce Manisa'da 2 bebeğin ölümüne neden olan bakterinin türü neydi Sorumun yanıtını Zaman gazetesinde buldum Meğer Manisa'daki bebekler, hastane enfeksiyonundan değil, bayat ya da yanlış uygulanan hepatit aşısından ölmüşler. Ne günlere kaldık 

Beymen'in rötarı 
İç kapayıcı haberleri Etiler Starbucks'ta bırakıp, yeni evlenen genç arkadaşıma küçük bir armağan almak üzere Beymen Nişantaşı'na gideyim dedim. Saat tam 10.00, ama mağaza kapalı. Kapıdaki güvenlik görevlisi beni oyalamaya çalışıyor 10 dakika kadar başarılı da oluyor. Ama ben sabahın köründe gazeteye gitmeye alışmışım ya, içimde hep işe geç kaldığım hissi var. Oysa gazetelerin çoğunu okumuşum... 
10.15'e kadar sabredip, biraz rica - minnet, biraz da zorlamayla mağazadan içeri girmeyi başarıyorum ve birden içimi tuhaf bir üzüntü kaplıyor. Demek Beymen için bile, kapıda koskocaman yazılı mağaza açılış - kapanış saatlerinin artık bir kıymeti kalmamış 

İlk sırada hasta hakkı 
Gazeteye geldiğimde Yeni Şafak'ta gözüme takılan bir haber, hayatta hiç pes etmeyen mücadeleci yanımı birden tahrik ediyor 
Haziranda Başbakanlık İnsan Hakları Başkanlığı'na en çok ihlal başvurusu sağlık ve hasta hakları konusunda yapılmış. Başvurularda Konya ilk sırada. Konya'yı Ankara, İstanbul, Diyarbakır ve Manisa izliyor. Halkımızın başvurularında, ilk 5 sıra şöyle 
Sağlık ve hasta hakkı 11.3 İşkence ve kötü muamele yasağı 8.9 Çalışma ve sözleşme hürriyeti 8.3 Adli yargılanma hakkı 7.7 Çevre hakkı 7.7 
Halkımız sağlık sektöründeki içler acısı duruma karşı sesini yükseltiyor bizler de destek olmalıyız. 



</TEXT>
</DOC>
