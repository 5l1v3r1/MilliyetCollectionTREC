<DOC>
<DOCNO> 379006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo17.html </URL>
<DATE> 2005/09/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Beşiktaş'ta gol sıkıntısı... 
</HEADLINE>
<TEXT>

     Son 3 resmi maçında yalnızca 1 gol atabilen Beşiktaş, gol yollarında büyük sıkıntı yaşıyor. 
     Ailton, Youla, Ahmet Dursun ve Veysel gibi 4 forvet oyuncusuna sahip siyah-beyazlılar, son maçlarda gol atmakta oldukça zorlanıyor. 
     Turkcell Süper Ligi'nde 4. haftada Diyarbakırspor önünde 1-1'lik beraberliği maçta kaybolan sürenin oynatıldığı anlarda savunma oyuncusu İbrahim Toraman'ın golüyle kurtaran ''Kara Kartallar'', 5. haftada Çaykur Rizespor'a 1-0 yenildi. Beşiktaş, UEFA Kupası 1. tur ilk maçında ise dün gece İsveç'in Malmö takımına aynı skorla yenilerek, tur umutlarını rövanş maçına bıraktı. 
     
     FORVET SUSKUN 

     Beşiktaş'ın 4 forveti içinde resmi maçlarda en golcü isim Brezilyalı Ailton oldu. 
     Siyah-beyazlıların resmi maçlarda attığı toplam 12 golden 3'üne Ailton imza koyarken, yeni transfer Youla, resmi maçlarda henüz golle buluşamadı. Ahmet Dursun, FC Vaduz'a İstanbul'daki maçta penaltıdan 1 gol atarken, Veysel de henüz ''siftah'' yapamadı. 
     Beşiktaş'ın bu sezon 8 resmi maçta filelere gönderdiği toplam 12 golden yalnızca 4'ünü forvet oyuncuları attı. 
     
     LİGDE 5 MAÇTA 6 GOL 

     Beşiktaş, Turkcell Süper Ligi'nde geride kalan 5 haftada toplam 6 gol atarken, kalesinde ise 3 gol gördü. 
     Siyah-beyazlılar, Vicente Del Bosque yönetiminde geçen sezon ligde ilk 5 maç sonunda 10 gol atıp, kalesinde aynı sayıda gol görmüştü. 
     
     RESMİ MAÇLAR 

     Beşiktaş'ın bu sezon geride kalan 8 resmi maçında aldığı sonuçlar ve golleri atan oyuncuları şöyle 
     
     Turkcell Süper Ligi 

     Kayseri Erciyesspor-Beşiktaş 1-1 Sergen . 
     Beşiktaş-Denizlispor 2-0 Ailton, Ahmed Hassan . 
     Gençlerbirliği-Beşiktaş 0-2 Ailton, Tümer . 
     Beşiktaş-Diyarbakırspor 1-1 İbrahim Toraman . 
     Çaykur Rizespor-Beşiktaş 1-0. 
     
     UEFA Kupası 

     FC Vaduz-Beşiktaş 0-1 Okan . 
     Beşiktaş-FC Vaduz 5-1 Ailton, Ahmet Hassan, Ahmet Dursun, Adem, Pancu . 
     Beşiktaş-Malmö FF 0-1. 
     
</TEXT>
</DOC>
