<DOC>
<DOCNO> 392451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonyas06.html </URL>
<DATE> 2005/11/05/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Da Vinci Şifresi'ni kendiniz çözün 
</HEADLINE>
<TEXT>

     BBC Türkçe 

En çok satan kitaplar sıralamasında uzun süre birinciliği elinde tutan Da Vinci Şifresi'nin filminden sonra, bilgisayar oyunu için de hazırlıklar yapılıyor. 
     Oyunun filmin vizyona girdiği tarihte piyasaya sürülmesi planlanıyor. 
     Dan Brown'ın romanının beyazperdeye uyarlandığı filmde, başrolleri Tom Hanks ve Fransız aktrist Audrey Tautou paylaşıyor. 
     Ron Howard'ın yönettiği filmin gelecek yıl Mayıs ayında vizyona girmesi bekleniyor. 
     Da Vinci Şifresi'nin bilgisayar oyununu hazırlayan 2K Games adlı şirketin yöneticisi Christoph Hartmann, "Sony Pictures ile en merakla beklenen filmlerinden biri üzerinde birlikte çalışmaktan dolayı çok heyecanlıyız. Da Vinci Şifresi, 2K Games'in filmleri temel alan bilgisayar oyunları arayışına tam olarak uygun düşen yüksek vasıflı bir ürün" şeklinde konuştu. 
     Da Vinci Şifresi, New York Times gazetesinin en çok satan kitaplar listesinde iki yıldan uzun süre zirvede kalmıştı. 
     Kitap, aynı zamanda tüm zamanların en çok satan romanı... 
     Da Vinci Şifresi'nin filminin çekimlerine bu yıl başlanmıştı. 
     
</TEXT>
</DOC>
