<DOC>
<DOCNO> 351768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun30.html </URL>
<DATE> 2005/06/14/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fischer Türkiye'nin yüzüne kapatılan kapının bedeli çok ağır olur 
</HEADLINE>
<TEXT>

     Almanya Dışişleri Bakanı Joschka Fischer, AB kapılarının Türkiye’nin yüzüne kapatılmasının bedelinin çok ağır olacağını söyledi. 
     Fischer, Savunma Bakanlığı ve "Tagesspiegel" gazetesi tarafından Berlin’de düzenlenen bir güvenlik konferansındaki konuşmasında, Türkiye’nin AB üyeliğini savunarak, "Türkiye’nin yüzüne kapı kapatılabilir, ancak bunun bedeli çok ağır olur" dedi. 
     Joschka Fischer, Türkiye’nin modern Batılı bir toplum haline gelmesinin karşısındaki diğer bir seçeneğinse "krizler ya da daha kötüsü" olduğunu kaydetti. 
     Almanya Dışişleri Bakanı Fischer ayrıca, NATO’nun Irak’ta değil, ancak uzun vadede genel olarak Ortadoğu barış sürecinde önemli rol üstlenebileceğini söyledi. 

     
</TEXT>
</DOC>
