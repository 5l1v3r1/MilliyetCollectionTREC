<DOC>
<DOCNO> 358500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/guncel/gun03.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'den kız yurdu 
</HEADLINE>
<TEXT>


"Baba Beni Okula Gönder" kampanyasına, TOBB de katıldı. TOBB, Şırnak'ta 200 öğrenci kapasiteli bir kız yurdu yaptıracak 

ANKARA Milliyet 

Milliyet gazetesinin başlattığı "Baba Beni Okula Gönder" kampanyasına Türkiye Odalar ve Borsalar Birliği'nden de TOBB destek geldi. Milliyet'i kutlayan TOBB Başkanı Rifat Hisarcıklıoğlu, "Bu çok önemli projeye, Şırnak'ta bir kız yurdu yapmak suretiyle katkıda bulunmaktan kıvanç duyuyorum" dedi. 
TOBB'nin 1996 - 2004 arasında Diyarbakır'da 24 okul yaptırdığını, inşaatının tamamlanması için 9 okula destek sağlandığını kaydeden Hisarcıklıoğlu, bu okullarla Milli Eğitim Bakanlığı'na 361 derslik kazandırıldığını ifade etti okullarda 14 bin 62 öğrencinin eğitim imk nı bulduğunu belirtti. 

Seferberlik bilinci 
Hisarcıklıoğlu, şunları söyledi "Milliyet gazetesini kız çocuklarının okullaşmasını sağlamak için 'Baba Beni Okula Gönder' kampanyasını açmış olmasından dolayı kutluyorum. Toplumun refahı ve mutluluğu için yarının anneleri olarak çocuklarını yetiştirecek kızlarımızın en iyi şekilde eğitilmesi gerektiğine inanıyoruz. Çocuklarımızın nitelikli insanlar olarak ülkenin yarınlarına sahip çıkmalarını sağlamak için gerekli her konuda imk nlarımızı seferber etmeyi bir sosyal sorumluluk bilinci içinde en önemli görevlerimizden biri olarak görüyoruz." 

ÇYDD destekliyor 
Hisarcıklıoğlu, "Yaptıracağımız yurdun kız çocuklarımıza ve ülkemize hayırlı olmasını diliyor, emeği geçen, katkıda bulunan herkese teşekkür ediyorum" dedi. Kampanyaya güç veren Çağdaş Yaşamı Destekleme Derneği'yle ÇYDD TOBB'nin imzaladığı protokol doğrultusunda, Şırnak'a yaptırılacak kız yurdu 200 öğrenci kapasiteli olacak. 
Yurdun finansmanını TOBB sağlayacak. ÇYDD de projenin sağlıklı yürütülmesi amacıyla TOBB'a destek verecek. 

Kampanya Üst Kurulu toplandı 

İSTANBUL Milliyet 
Gazetemizin "Okumayan kızımız kalmasın" hedefiyle başlattığı, "Baba Beni Okula Gönder" kampanyası Üst Kurul Toplantısı Doğan Medya Center'da önceki gün yapıldı. Toplantıya Pazarlama ve İş Geliştirme Direktörü Tijen Mergen, Mali İşler Grup Başkanı Bilen Böke, yazarımız Meral Tamer, Projeler Koordinatörü Nilgün Yorgancılar, Çağdaş Yaşamı Destekleme Derneği ÇYDD Başkanı Prof. Dr. Türkan Saylan, Üniversiteli Kadınlar Derneği Başkan Yardımcısı Yasemin Dönmez ve Avukat Murat Teber katıldı. Bugüne kadar yapılan faaliyetlerin değerlendirildiği toplantıda Ağrı'nın Hamur ilçesinde bireysel bağışlarla yaptırılacak kız yurdunun detayları incelendi. 

'Baba Beni Okula Gönder' Avrupa Parlamentosu'nda 

Avrupa Parlamentosu'nda dün Türkiye'deki kadın haklarıyla ilgili bir rapor tartışıldı. Oturumda söz alan Alman parlamenter Cem Özdemir, kadın hakları konusunda atılan somut adımlara örnek olarak Milliyet'in "Baba Beni Okula Gönder" kampanyasını gösterdi. Özdemir, "Kadın hakları ve kız çocuklarının eğitimi konusunda ilerleme sağlanması isteniyorsa desteklenmesi gereken kampanyalar Milliyet gazetesinin başlattığı 'Baba Beni Okula Gönder' kampanyası gibi kampanyalardır" dedi. 


</TEXT>
</DOC>
