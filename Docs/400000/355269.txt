<DOC>
<DOCNO> 355269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonyas29.html </URL>
<DATE> 2005/06/24/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Başkent'te Erkin Koray rüzgarı... 
</HEADLINE>
<TEXT>

     Ankara Büyükşehir Belediyesi’nin düzenlediği "Ustalara Saygı Konserleri" kapsamında, sanatçı Erkin Koray Başkent’te konser verdi. 
     Kocatepe Kültür Merkezi’ndeki konserde İngilizce ve Türkçe şarkılar seslendiren Koray, Ankaralılar’dan büyük alkış aldı. 
     Konsere, Ankara Büyükşehir Belediye Başkanı Melih Gökçek de katıldı. 
     Konserden önce sahnede konuşan Koray, sanatçılık yaşamına 16 yaşında başladığını belirterek, şanları söyledi 
     "16 yaşımdayken, okuldan alıp sahneye attılar. ’Kabiliyet var, gel seni konsere çıkaralım’ dediler. 1957’de bir konsere çıkardılar. 
     Ondan sonra ne okul kaldı, ne de başka bir şey... 
     Babam doktor, mühendis olmamı istemişti. Ama ben sanatçı oldum. 
     İyi ki de olmuşum. Eğer mühendis olsaydım İstanbul’a bir köprü daha yapmıştım. O yıllarda İngilizce şarkıyla müziğe başladım" Erkin Koray’ın yaş günü olması nedeniyle Melih Gökçek, bir sürpriz yaparak sahneye yaş pasta getirtti. Pastayı kesen Koray, çok mutlu olduğunu ifade etti. 
     Konserin bitiminde Ankaralılar Erkin Koray’ı ayakta alkışladı. 
     
</TEXT>
</DOC>
