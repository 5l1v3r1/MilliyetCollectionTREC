<DOC>
<DOCNO> 391359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun27.html </URL>
<DATE> 2005/11/01/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Putin AB'ye üye olabiliriz 
</HEADLINE>
<TEXT>

     Rusya Devlet Başkanı Vladimir Putin, AB'nin kendilerini alması halinde üye olacaklarını, ancak bu konuda talepleri olmayacağını söyledi. 
     Putin, Hollandalı gazetecilerle yaptığı görüşmede bir soru üzerine, ''Ülkemizin topraklarının büyük bölümü Asya'da bulunuyor. Ama Rusya, kültür ve düşünce olarak Avrupalı. Nüfusumuzun yüzde 80'i Hırıstiyan ve insanlarımız Avrupa değerlerine sahip'' diye konuştu. 
     Bir gazetecinin Rusya'nın AB üyeliğinin mümkün olup olmadığı yolundaki sorusu üzerine Putin, ''Eğer bizi AB'ye davet ediyorsanız, düşünelim. Bu soruyu duymak çok hoşuma gitti. Teşekkür ederim. Eğer mümkün olsaydı çok mutlu olurdum'' dedi. 
     Putin, birçok Doğu Avrupa ülkesinin üyeliği için öne sürülen şartların Rusya için söz konusu olamayacağını belirterek, ülkesinin AB gibi bir sorunu bulunmadığını, arzularının sınırsız bir Avrupa olduğunu ifade etti. 
     
</TEXT>
</DOC>
