<DOC>
<DOCNO> 385257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/soneko01.html </URL>
<DATE> 2005/10/09/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
GİMA kayıtlı sermayesini dörde katlıyor... 
</HEADLINE>
<TEXT>

     Sabancı Holding’in devraldığı Gima Gıda ve İhtiyaç Maddeleri, kayıtlı sermayesini dörde katlıyor. Gima, kayıtlı sermaye tavanını artırmak için Sermaye Piyasası Kurulu’na SPK başvurdu. Şirket 100 milyon YTL düzeyinde bulunan sermaye tavanını, 400 milyon YTL’ye yükseltmeyi planlıyor. 
     
     SERMAYE ARTIRIMLARI 
     SPK, altı ortaklığın sermaye artırım başvurularını kayda aldı. Birko sermayesini 20 milyon YTL bedelsiz artırarak 40 milyon YTL’den 60 milyon YTL’ye, Mutlu Akü 54 milyon YTL bedelsiz artırımla 2 milyon 700 bin YTL’den 56 milyon 700 bin YTL’ye, İhlas Gayrimenkul Yatırım Ortaklığı 11 milyon 54.2 bin YTL bedelsiz artırarak 22 milyon 108.4 
     bin YTL’den 33 milyon 162.5 bin YTL’ye çıkaracak. 
     Ersu Meyve sermayesini 9 milyon 396 bin YTL bedelli artırımla 28 milyon 188 bin YTL’ye, Doğusan 1 milyon 303.1 bin YTL bedelli artırımla 11 milyon 173.4 bin YTL’ye, Diriteks Diriliş Tekstil de 5 milyon 650 bin YTL bedelli artırımla 7 milyon 150 bin YTL’ye yükseltecek. 
     Bolu Çimento ve Pera Menkul Kıymetler ise sermaye artırımı için Kurul’a başvurdu. Bolu Çimento sermayesinde 16 milyon 565 bin YTL bedelsiz, Pera Menkul Kıymetler 16 bin YTL bedelli artırım planlıyor. 

ANKA 
     
</TEXT>
</DOC>
