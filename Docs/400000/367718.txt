<DOC>
<DOCNO> 367718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/ekonomi/eko06.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, yabancıya sınırın kaldırılmasını veto etmişti 
</HEADLINE>
<TEXT>



Cumhurbaşkanı Ahmet Necdet Sezer'in Meclis'e iade ettiği yasa, yabancıların Türkiye'de ulusal çapta yayın yapan altı televizyon ve radyonun yüzde 100 hissesine sahip olmasının önünü açıyordu. Halen yürürlükte olan RTÜK Yasası'na göre ise yabancılar radyo ve televizyonlarda en fazla yüzde 25 oranında hisse sahibi olabiliyorlar. 

TMSF yasayı beklemedi 
Star TV'nin yanı sıra, Kral TV, Teleon, Cine 5, Fantasy TV, Maxi Tv, Kral FM, Radyo 5, Show Radyo, Radyo Viva gibi medya kuruluşlarına sahip olan TMSF, bu radyo ve televizyonları satmak için yasa değişikliğini beklemeyeceğini açıkladı. 
Sezer, veto gerekçesinde, radyo ve TV kuruluşlarının toplumu oluşturmaktaki etkileme gücü dikkate alınarak yabancılara yayın izni verilirken çok seçici davranılması gerektiğini vurgulayarak, şöyle demişti 

Ulusal çıkar vurgusu 
"Ulusal kanallardan altısının yabancıların eline geçmesi Türkiye'nin demokrasisini, kültür yaşamını, ulusal çıkarlarını, kamu düzenini ve güvenliğini yabancıların etki alanına açık hale getirecektir. Yasa ile yapılan değişikliğin kamu yararına uygun bulunmadığı açıkça görülecektir." 


</TEXT>
</DOC>
