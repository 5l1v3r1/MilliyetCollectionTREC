<DOC>
<DOCNO> 393982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/yasam/yas01.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile içi şiddete son 
</HEADLINE>
<TEXT>


Hürriyet gazetesi ve BM Nüfus Fonu'nun birlikte düzenlediği konferans bugün başlıyor 

İSTANBUL Milliyet 

Hürriyet gazetesi ve Birleşmiş Milletler BM Nüfus Fonu'nun birlikte düzenlediği "Aile İçi Şiddete Son Dünyadan Örnekler" konferansı bugün İTÜ Maçka Kampusu'nda başlıyor. Konferansla, sivil toplum kuruluşları, özel sektör, kamu kuruluşları ve siyasilerin konuya duyarlılıklarının arttırılması amaçlıyor. 

İki gün sürecek 
Mustafa Kemal Amfisi'nde saat 09.30'da başlayacak ve 2 gün sürecek konferans, geçen yıl başlatılan 2 büyük kampanyanın taraflarının bir araya gelmesiyle hayata geçti. 
Hürriyet gazetesinin, CNN Türk, Çağdaş Eğitim Vakfı ve İstanbul Valiliği işbirliği ile başlattığı 'Aile İçi Şiddete Son ' adlı kampanyası ve BM Nüfus Fonu'nun Kadının Statüsü Genel Müdürlüğü vasıtasıyla Türk hükümeti işbirliğiyle başlattığı 'Kadına Karşı Şiddete Son ' kampanyasının tarafları bu uluslararası konferansı düzenliyor. 
Hürriyet İcra Kurulu Başkanı Vuslat Doğan Sabancı ile BM Nüfus Fonu Türkiye Temsilcisi Anne -Birgitte Albrectsen, ortak açıklamalarında, birçok kadın ve erkeğin halen aile içi şiddetin kabullenilebilir olduğuna inandığına dikkat çektiler. Anketlere göre Türk kadınlarının yüzde 39'unun ve yaşları 15-19 arasında değişen genç kızların yüzde 63'ünün kadının eşi tarafından dövülmesini bazı durumlarda hoş görülebilir bulduğunun vurgulandığı açıklamada, birlikte bir kez daha "Aile İçi Şiddete Son " diyebilmek için çağrıda bulunuldu. 

Erkekler de bekleniyor 
Konferansta konular 5 ana başlık altında ele alınacak Erkeklerin katılımını hedefleyen kampanyalar şiddet mağdurları için koruma amaçlı hizmet sunumu aile içi şiddetle mücadelede özel sektörün rolü devletin faaliyetleri, kanunlar, uygulama ve eylem planları polis, sağlık personeli, hukukçuları da kapsayan eğitim çalışmaları. 




</TEXT>
</DOC>
