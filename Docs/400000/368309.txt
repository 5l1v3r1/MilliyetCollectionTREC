<DOC>
<DOCNO> 368309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun43.html </URL>
<DATE> 2005/08/09/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Bulgaristan'daki Andreevo gümrük karpısı yeniden açıldı... 
</HEADLINE>
<TEXT>

     Bulgaristan-Türkiye sınırında, Kapıkule karşısındaki Kaptan Andreevo gümrük kapısı yeniden trafiğe açıldı. 
     Darik Radio adlı özel bir radyonun verdiği habere göre, Meriç nehrinin taşması nedeniyle bu sabah trafiğe kapatılan Kaptan Andreevo gümrük kapısında, sadece ağır taşıt ve otobüslere geçiş izni verildi. 
     Bulgar trafik polisi, E-80 karayolu üzerinde bulunan Kaptan Andeevo gümrük kapısının bu sabah sel baskını nedeniyle kapatıldığını belirtirken, akşam saatlerinde suyun kısmen çekilmesi sonucu ağır araçların geçiş yapabildiğini kaydetti. 
     Küçük araçların ise halen Kaptan Anreevo’ya yakın Lesova-Hamzabeyli gümrük kapısına yönlendirildiğini ve buradan sorunsuz Türkiye’ye çıkış yapabildiğini bildiren yetkililer, Kaptan Andreevo’daki onarım ve temizleme çalışmalarının hızla sürdürüldüğünü ifade ettiler. 
     
</TEXT>
</DOC>
