<DOC>
<DOCNO> 371358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/guncel/gun04.html </URL>
<DATE> 2005/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre cinayetine hapis Yargıtay'dan döndü 
</HEADLINE>
<TEXT>


Tecavüz sonucu hamile kalan ablası Kader D.'yi satırla öldüren A.D.'nin 11 yıl 4 aylık cezası Yargıtay'ca bozuldu 

Diyarbakır DHA 

Diyarbakır'da 2003'te uğradığı tecavüz sonucu hamile kalan ablası Kader D.'yi 18 "namuslarına leke getirdiği" gerekçesiyle satırla öldüren 17 yaşındaki kardeşi A.D.'in 11 yıl 4 aylık hapis cezası Yargıtay tarafından bozuldu. 
Kararın gerekçesinde, yeni TCK'da lehte olan hükümlerin sanığa uygulanması gerektiği belirtildi. D.'in cezasının 7 yıla kadar inebileceği öne sürüldü. 
Kader D., Mardinkapı semtinde dayısının oğlu Mehmet Ali Erdoğan ve arkadaşı Fesih Vural tarafından ağzı bantlanıp, elleri arkadan bağlanarak tecavüze uğramış ve hamile kalmıştı. Genç kız olayın ortaya çıkmasının ardından kardeşi tarafından öldürülmüştü. 
Tutuklanan A.D., 7 aylık hamile ablasını öldürdüğü sabit görülünce önce ömür boyu, ardından da cinayeti hafif tahrik altında işlediği gerekçesiyle 24 yıl hapis cezasına çarptırıldı. Ceza, A.D'nin 18 yaşından küçük oluşu ve duruşmalardaki iyi hali nedeniyle 11 yıl 4 aya düşürüldü. 


</TEXT>
</DOC>
