<DOC>
<DOCNO> 377190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas17.html </URL>
<DATE> 2005/09/09/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
"Aramızdaki her 3 kişiden biri kanser olacak" 
</HEADLINE>
<TEXT>

     Roche ilaç firmasının Ar-Ge Dünya Başkanı Prof. Dr. Jonathan Knowles, "bugünkü rakamlara göre her 3 kişiden 1’inin kanser olacağını" öne sürerek, "Kanser tedavisi araştırmalarında amaç kişisel tedavi, yani doğru hastaya doğru ilacın verilmesini sağlamak" dedi. 
     Prof. Dr. Knowles, Ceylan İntercontinental Oteli’nde düzenlenen basın toplantısında çalışmaları hakkında bilgi verdi. 
     Ar-Ge yatırımlarının ABD, Japonya ve Asya’da yükselirken Avrupa’da düştüğünü anlatan Prof. Dr. Knowles, firma olarak geçen yıl araştırma-geliştirmeye 5 milyar İsviçre Frangı harcadıklarını söyledi. 
     Onkoloji alanındaki Ar-Ge çalışmaları hakkında da bilgi veren Prof. Dr. Knowles, "Aramızdaki her 3 kişiden 1’i kanser olacak. 
     Bugünkü rakamlar böyle. Kanser konusunda 5 ilacımız var. Halen yeni tip kanserlerle ilgili ilaçların denenmesi ve yeni bazı mekanizmaların testleri devam ediyor" diye konuştu. 
     Yaptıkları araştırmalarla onkoloji kitaplarının yeniden yazılmasını sağladıklarını dile getiren Prof. Dr. Knowles, araştırmalar sayesinde hastalığın moleküler yapısını daha iyi anladıklarını ifade etti. Prof. Dr. Knowles, "Kanser tedavisi araştırmalarında amaç kişisel tedavi, yani doğru hastaya doğru ilacın verilmesini sağlamak" dedi. 
     Kişisel tedavi ve ayırıcı teşhis için yeni araçlar üretilmesine yönelik klinik çalışmaların sürdüğünü belirten Prof. Dr. Knowles, şunları kaydetti 
     "Bunlardan bir tanesi de gen testi. P proteini, bir bekçi gibi hücrelerin değişmesini, mutasyona uğramasını engeller. Ancak bu protein, kanserde en sıklıkla değişen proteindir. Tümörlerin yüzde 50’sinde p mutasyona uğramış veya yok edilmiştir. İşte p’ün 
     mutasyon evresinin belirlenmesi için bu test üretildi. Böylece, P’ü normal olan kanser hastaları ile p’ü mutasyona uğramış kanser hastalarına farklı tedaviler uygulanmış olacak. Bu testin 2006 yılında bütün dünyada var olacağına inanıyoruz." Roche ilaç firmasının Ar-Ge Dünya Başkanı Prof. Dr. Jonathan Knowles, tümörün küçülmesini sağlamayı hedefleyen hap şeklindeki molekülün hayvanlar üzerindeki deneyinin olumlu sonuçlar verdiğini de anlatarak, bunu önümüzdeki yıl insanlarda deneyeceklerini sözlerine ekledi. 
     
</TEXT>
</DOC>
