<DOC>
<DOCNO> 360800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur10.html </URL>
<DATE> 2005/07/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kadına sokak ortasında bağırma, kibar ol' dedi, bıçaklandı 
</HEADLINE>
<TEXT>

     Eyüp KELEBEK ESKİŞEHİR, DHA 

ESKİŞEHİR’de gece alkollü 41 yaşındaki Aliye İbik'e bağıran 47 yaşındaki İlyas Başartan'ı, Kadına bağırma, kibar ol'' diyerek uyaran 42 yaşındaki Kemal Gelir bıçakla yaralandı. 
     Olay, Sakarya Caddesi’nde saat 22.00 sıralarında meydana geldi. Kahveden çıkıp evine giden Kemal Gelir, alkollü oldukları belirtilen Aliye İbik ile İlyas Başartan’ı sokak ortasında tartışırken gördü. Gelir, Başartan’a Sokak ortasında kadına bağırma, biraz kibar ol. Karşındaki bir kadın'' deyince aralarında tartışma çıktı. Tartışma sırasında alkollü olduğu belirtilen Aliye İbik baygınlık geçirip, yere yığıldı. İlyas Başartan da kendisini ikaz eden Kemal Gelir’i gögsünden bıçakladı. Kemal Gelir yaralı olarak kaçarak 100 metre ilerideki park halinde olan bir kamyonunun kasasına saklandı. İlyas Başartan ise, kaçtı. 
     Olay yerine gelen 112 ambulansı yerde baygın halde yatan Aliye İbik’i Eskişehir Devlet Hastanesi’ne götürdü. Gelen ikinci ambulansda kamyon kasasındaki yaralı Kemal Gelir’i Yunus Emre Devlet Hastanesi’ne kaldırdı. 
     Tedavi altına alınan Kemal Gelir’in sol ve sağ gögsünden bıçakla yaralandığı, sağlık durumunun iyiye gittiği belirtildi. Kemal Gelir polislere, Kahveden evime gidiyordum. Yolda bir kadın ve erkeğin tartıştığını gördüm. Erkek, kadına küfür ederek bağırıyordu. Bağırmaması ve kibar olması konusunda onu uyardım. O da bana bıçakla saldırdı. Böyle olacağını bilseydim hiç yanlarına gitmezdim'' dedi. 
     Emniyet Müdürlüğü yetkilileri bıçaklama olayınının sanığı İlyas Başartan’ı yakalamaya çalıştıklarını belirtti. 
     
</TEXT>
</DOC>
