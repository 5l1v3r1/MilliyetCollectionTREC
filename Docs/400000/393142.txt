<DOC>
<DOCNO> 393142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo22.html </URL>
<DATE> 2005/11/08/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Galatasaray'ın eski futbolcusu Xavier'in dopingli olduğu kesinleşti 
</HEADLINE>
<TEXT>

     Portekiz Milli Takımı'nın ve Galatasaray'ın eski futbolcusu Abel Xavier'in dopingli olduğu kesinleşti. 
     Avrupa Futbol Federasyonları Birliği'nden yapılan açıklamada, İngiltere Premier Ligi takımlarından Middlesbrough'ta forma giyen defans oyuncusu Xavier'in B testinin de pozitif çıktığı ve 17 Kasım'da disiplin komitesine gönderileceği kaydedildi. 
     Takımının UEFA Kupası'nda Xanthi ile yaptığı maçın ardından doping testi uygulanan Portekizli futbolcunun yasak madde kullandığı tespit edilmiş ve 17 Ekim'de futbolcuya yasak getirilmişti. 
     Xavier'in bugün açıklanan ikinci test sonuçlarının da pozitif çıkmasıyla bu futbolcunun disiplin kuruluna sevk edildiği ve 1 yıl futboldan men cezası alabileceği bildirildi. 
     32 yaşındaki futbolcu ise bilerek hiçbir yasak madde kullanmadığı ifade ediyor. 
     
</TEXT>
</DOC>
