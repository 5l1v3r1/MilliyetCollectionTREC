<DOC>
<DOCNO> 386886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sondun05.html </URL>
<DATE> 2005/10/15/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
AB'den çağrı Tavuklarınızı kümese kapatın... 
</HEADLINE>
<TEXT>

     Brüksel, AB çiftçilerinden kümes hayvanlarını açık alanlarda tutmamaların istedi ve internet üzerinden yapılan ilaç satışlara dikkat çekti. 
     Türkiye’de varlığı kesinleşen kuş gribinin Avrupa Birliği’nin sınırlarına dayanmasının ardından alarma geçen Brüksel, hastalığın diğer ülkelere de yayılmasını önlemek amacıyla AB çiftçilerinden tavuklarını açık havada değil kapalı alanlarda tutmalarını talep etti. 
     Avrupa Birliği veterinerlerinden oluşan bir araştırma komitesi, ayrıca AB hükümetlerinden erken uyarı sistemleri geliştirmelerini istedi. 
     Ölümcül H5N1 virüsünün vahşi kuşlardan evcil kanatlılara geçmesinden korkan yetkililer, bir salgın halinde sadece İngiltere’de 50 bin kişini öleceğini, bu sayının dünya genelinde ise milyonlara ulaşacağını vurguladı. 
     
     SAHTE İLAÇLARA DİKKAT 
     Kuş gribinin AB’ye sıçramasından korkan pek çok kişinin panikle korunma ilaçları aldığına işaret eden yetkililer, özellikle internet üzerindeki satışları dikkat çekerek, çok sayıda sahte ve ölümcül ilaç olabileceği uyarısında bulundu. 

ANKA 
     
</TEXT>
</DOC>
