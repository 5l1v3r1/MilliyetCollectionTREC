<DOC>
<DOCNO> 366755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo25.html </URL>
<DATE> 2005/08/03/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Beşiktaş, Kayseri Erciyesspor maçına hazırlanıyor... 
</HEADLINE>
<TEXT>

     Beşiktaş, Kayseri Erciyesspor ile oynayacağı lig maçının hazırlıklarını yaptığı antrenmanla sürdürdü. 
     Teknik Direktör Rıza Çalımbay yönetiminde, BJK Nevzat Demir Tesisleri'ndeki antrenmana, bu akşam Pendikspor ile oynanacak hazırlık maçında forma giyecek futbolcular katılmadı. 
     Antrenmanda Cordoba, Murat, Ali Güneş, Gökhan, İbrahim Toraman, Adem, Ali Tandoğan, Okan, Koray, Tayfur, Pancu, Veysel ve Youla yer aldı. Yaklaşık 1.5 saat süren antrenmanda futbolcular kondisyon ve pas çalışmasının ardından dar alanda çift kale maç oynadı. İdmanın son bölümünde futbolcular şut çalışması yaptı. 
     Siyah-beyazlılar, bu akşam İkinci Lig B Kategorisi 1. Grup takımlarından Pendikspor ile BJK Nevzat Demir Tesisleri'nde yapacağı maçla Kayseri Erciyesspor karşılaşmasının hazırlıklarını sürdürecek. 
     Bu arada Teknik Direktör Rıza Çalımbay'ın, yarın saat 13.00'te BJK Nevzat Demir Tesisleri'nde basın toplantısı düzenleyeceği bildirildi. 
     
</TEXT>
</DOC>
