<DOC>
<DOCNO> 383059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yazar/sazak.html </URL>
<DATE> 2005/10/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
3. Viyana korkusu 
</HEADLINE>
<TEXT>


Geriye sayım başladı. 
Türkiye'nin AB serüveni kırk yılın sonunda bu defa da 'uzaya fırlatılacak mekik' işlemi görüyor. 3 Ekim'de müzakereler başlayacak mı, ertelenecek mi 
Oysa 19 Aralık 2004'te alınmış bir karar var. Türkiye geçen sürece Ceza Yasası'ndaki değişiklikleri tamamladı, Gümrük Birliği'ni 10 yeni ülkeye uyarladı. Bu durumda 3 Ekim'de yeni koşullar, dayatmalar öne sürülmeden, müzakerelere geçilmesi bekleniyordu. Ancak yaz başından bu yana hava değişti. 
Zaten 'ucu açık' olan ve tam üyelik aşamasında Fransa başta kimi Avrupa ülkelerinde referandum kararına bağlanan Türkiye'nin 'yol haritası' bu defa da Avusturya'nın baskısıyla 'imtiyazlı ortaklığa' dönüştürülmek isteniyor. 
Müzakere Çerçeve Belgesi'ne konulmak istenilen 'ikinci sınıf statü' nedeniyle Ankara haklı olarak tepki gösteriyor. Dışişleri Bakanı Abdullah Gül, 3 Ekim tereddüdünü 'Müzakerelerin hiç başlamama riski var' sözleriyle açıkladı. 
Avusturya'nın itirazlarının 'arka planı'ndaki tarihi kompleksler de medyada yer bulmaya başladı. 
Financial Times'ta yayımlanan bir makalede Avusturya'dan 'Türklerin tarihsel hasmı Hasburgların halef devleti' diye söz ediliyor. Bu göndermenin tarihteki 'Viyana kuşatmaları'na çıktığı çok açık. Avusturya'daki 'ırkçı' siyaset, 3 Ekim'de Türkiye'ye 'tam üyelik dışında' alternatif verilmeden görüşmelere başlanmasının Avrupa'nın geleceğini tehdit edeceği kaygısında. Avusturya bu itirazını sosyoekonomik yönden Türkiye'nin 'hazım meselesi'ne bağlıyor ama düşünsel plandaki '3. Viyana benzetmesi'ni ciddiye almak gerekiyor. 
Hazin olan, Nazilerin İkinci Dünya Savaşı'nda yerle bir ettiği Avrupa'nın Doğu-Batı diye iki bloka bölündükten sonra Sovyet komünizmden korunmak için ördüğü 'duvarlar'a Türkiye'yi de dahil etmesine karşılık yakın tarihi unutmasıdır. 
'Türkler' deyince akla nedense ya beş yüz yıl önceki 'Viyana kuşatması', ya Osmanlı'nın son dönemindeki '1915 Ermeni olayları' ya da günümüzün 'Kürt sorunu' gelmektedir. 
Tarihteki 'düşmanlıklar' canlandırılacaksa Viyana'ya uzanmaya gerek yok, daha geçen yüzyılın ilk yarısında iki büyük dünya savaşında Avrupa ulusları birbirini kırmadı mı Hitler, Fransa'yı işgal etti. 
1989'da Berlin Duvarı yıkıldıktan sonra bu günahlardan arınma başladı. 200 yıldır yönü Batı'da olan Türkiye'ye AB kapılarını kapatmak, 'Hıristiyan Avrupa'da h l sönmeyen 'Haçlı ruhu'nu canlandırmaktan başka sonuç doğurmaz. 
Medeniyetler çatışmasını önleme iddiasındaki... Batı da kaybeder 



</TEXT>
</DOC>
