<DOC>
<DOCNO> 376278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/spor/axspo02.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Periler'den 66-64 
</HEADLINE>
<TEXT>


Bayan Basketbol Milli Takımımız İzmir'de yapılan Avrupa Şampiyonası'nda Romanya engelini Yasemin'in son saniye basketiyle geçti, B Grubu'ndan çıkma yolunda büyük avantaj elde etti 

ÜMİT AVCI 


İzmir'de oynanan Avrupa Şampiyonası grup maçında, Romanya'yı Yasemin'in son saniye basketiyle yenen Bayan Basketbol Milli Takımımız gruptan çıkma yolunda büyük avantaj yakaladı. 
Oyuna tutuk başlayan Potanın Perileri hücumda basit top kayıpları yapınca 2. dakikayı 9-0, 4. dakikayı da 11-2 geride geçti. 5. dakikada üç kısaya dönen ve baskılı savunma ile rakibinin hücum gücünü durduran Ay - Yıldızlı ekibimiz farkı kapatsa da ilk periyot 17-13 Romanya'nın oldu. 
İkinci periyotta hızlı tempodaki oyununu sürdüren bayanlarımız Esmeral'ın basketleriyle oyunu dengelese de ilk yarı 36-33 misafir ekibin üstünlüğüyle kapandı. 
İkinci yarıda daha etkili bir oyun ortaya koyan Milli Takımımız 23. dakikada Esmeral'ın üçlüğüyle ilk kez öne geçti 40-39. Yasemin'in sırtladığı ekibimiz Dragus'u durduramayınca son periyoda da 52-50 geride girdi. 
Nefes kesen son çeyrekte skorda hiç kopma olmadı. Bitime 17 saniye kala durum 64-64 iken rakibin yaptığı top kaybını millilerimiz iyi değerlendirdi. Son saniyede Yasemin'in attığı basket Ay - Yıldızlı ekibimizi zafere taşıdı. Millerimiz bugün saat 20.30'da İspanya ile karşılaşacak. 

Devlerin son sınavı 

Avrupa Basketbol Şampiyonası hazırlıklarını sürdüren A Milli Takımımız, son özel turnuvasını Fransa'nın Limoges kentinde oynayacak. Ay - Yıldızlı ekibimiz, ev sahibi Fransa'nın yanı sıra Ukrayna ve finallerdeki rakibimiz Bulgaristan'ın da katılacağı dörtlü turnuvada mücadele edecek. Milliler, bugün Paris üzerinden Limoges kentine geçecek. 12 Dev Adam, turnuvanın ardından 11 Eylül'de İstanbul'a dönecek ve iki gün dinlendikten sonra Avrupa Şampiyonası'nın yapılacağı Sırbistan - Karadağ'a gidecek. 
Bu arada Milli Takım'ın kadrosu iki oyuncunun daha çıkarılmasıyla 14'e indirildi. Hazırlıkların başından bu yana takımla birlikte olan Hüseyin Demiral ile Reha Öz, Limoges turnuvası kadrosuna dahil edilmedi. Ay - Yıldızlı ekibin Avrupa Şampiyonası'na katılacak 12 kişilik kadrosu ise şampiyonadan kısa bir süre önce netleşecek. 

İstatistik 

TÜRKİYE OYUNCU TS 2S 3S SA R Şaziye 8 2 6 1 2 1 2 2 Birsen 2 0 2 0 2 2 2 1 Müjde 2 0 3 - 2 4 3 Nilay - 0 1 0 2 - 4 Şebnem - - 0 2 - - Esmeral 11 2 9 1 2 4 4 4 Aylin 1 - 0 3 1 2 3 Nevriye 18 7 16 0 1 4 4 7 Serap 2 1 4 - - 2 Yasemin 18 8 17 - 2 2 11 Arzu 2 0 3 - 2 2 2 Korel 2 0 1 - 2 2 4 TOPLAM 66 20 62 2 14 20 24 43 

ROMANYA OYUNCU TS 2S 3S SA R Stoenescu - - 0 1 - 1 Parau 11 3 6 0 3 5 6 6 Vass 9 2 6 1 4 2 4 4 Vescan 2 1 3 0 1 - 1 Dragusin 13 5 10 1 3 - 3 Toma 9 3 9 1 3 - 9 Istratescu - - - - 1 Dragus 20 7 9 2 5 - 8 Bagiu - - - - - TOPLAM 64 21 43 5 20 7 10 33 

HAKEMLER Olegs Latısevs Letonya , Marcın Kowalski Polonya 
1.PERİYOT 13-17 Romanya , DEVRE 33-36 Romanya , 3.PERİYOT 50-52 Romanya , 
MAÇ SONUCU 66-64 Türkiye 

Diğer sonuçlar 
A Grubu 
Letonya - Yunanistan 76-47 
Fransa - Polonya 83-63 

B Grubu 
İspanya - S.Karadağ 69-52 
Litvanya - Rusya 80-67 


</TEXT>
</DOC>
