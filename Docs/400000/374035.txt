<DOC>
<DOCNO> 374035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yazar/sazak.html </URL>
<DATE> 2005/08/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Casey Kamp mucizesi 
</HEADLINE>
<TEXT>


Bugün 30 Ağustos. Büyük Zafer'in yıldönümü. Mustafa Kemal ve arkadaşlarının bir ulusun mak s kaderini değiştirip, "Kurtuluşa, bağımsız Türkiye'ye giden" yolu açtıkları askeri başarının tarihidir, 30 Ağustos 1922. 
Cumhuriyet kurulduğundan bu yana 'barış' içinde yaşıyor Türkiye. 
Mazlum bir ulusun tarihinin yeniden yazıldığı, 'işgalci' güçlerin Anadolu'dan atıldığı 1920'lerin Türkiye'si ile günümüz koşulları çok farklı. 2005 yılında Irak savaşının da tetiklediği olumsuzluklar nedeniyle 'kuşatılmış' duygusu ağır basıyor. 
ABD'nin 11 Eylül sonrası 'terörizmi önleme' adına dünyaya egemen olma stratejisi insanlığın başına yeni dertler açıyor. Oysa haksız ve savunulamaz nitelikteki paylaşım savaşlarının 20. yüzyıldaki faturasının 50 milyon insanın ölümüyle ödendiğini unutuyoruz. 
Ne yazık ki bu acılardan ders alınmadığı bir zaman dilimindeyiz. 
Irak işgalinde 100 bin kişi öldü. ABD'de 'Vietnam sendromu' yaşanıyor. 
Oğlunu kaybeden Cindy Sheehan'ın Teksas'ta Bush'un çiftliği önündeki savaş karşıtı eylemi ABD'yi ikiye bölmüş durumda. 'Benim adıma konuşma' pankartları açarak 'Cindy'nin direnişi'ni kırmaya çalışıyorlar. Bu gösteriler ABD'nin Vietnam'dan çekilmesiyle sonuçlanan 1970'lerin başını andırıyor. 
Savaş karşıtı anne, Michael Moore kadar 'çetin ceviz' çıktı. Bakın nasıl mücadele ediyor "Geçenlerde bir elektronik mektup aldım. Diyordu ki, 'Cindy, bu kadar küfürlü konuşmasan ne iyi olurdu. Bahçe duvarının üzerinde oturan vatandaşlar bundan rencide oluyor. Peki ben ne dedim Vay canına yandığım. Dünyada h l o bahçe duvarının üzerinde oturan birileri kalmış ha O bahçe duvarının bir tarafına, yani Bush tarafına, savaş tarafına düşmüşsen, kaldır kıçını da Irak'a git o zaman. Git ve eve dönmek isteyen birinin yerini al. Yok eğer, bu savaşa ve Bush'a karşı olanların tarafına düşmüşsen duvarın, o zaman da kalk ayağa sesini duyalım senin. İşte Casey Kamp mucizesi bundan ibaret." 
Casey Kamp, Cindy Sheehan'ın Irak'ta çatışmada ölen oğlu Casey anısına Bush'un Teksas Crawford'daki çiftliğinin yakınında kurduğu protesto çadırı. Daha fazla Iraklı, Amerikalı ölmesin diye barış istiyor asker annesi. 
ABD'de 'Irak'tan çekilme' sesleri yükseliyor. Sadece Sünni Arapların kaybettiği 'mütareke Anayasası' ile barış nasıl sağlanacak 
30 Ağustos, mazlumların zaferi olarak Türkiye'nin 20. yüzyıl tarihini yeniden yazmıştır. Irak'ta olduğu gibi 'mandacılık' düşüncesi yenilgiye uğratılmıştır. 
Büyük Zafer'i bu duygularla kutluyoruz. 



</TEXT>
</DOC>
