<DOC>
<DOCNO> 377011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun31.html </URL>
<DATE> 2005/09/09/ </DATE>
<TIME> 17.05 </TIME>
<AUTHOR>  </AUTHOR>
<HEADLINE>
Cheney afet bölgesinde küfür yedi 
</HEADLINE>
<TEXT>

     ABD Başkan Yardımcısı Dick Cheney, Katrina kasırgası sonrası gittiği afet bölgesinde beklemediği bir tepkiyle karşılaştı ve bir yardım çalışanının hakaretine maruz kaldı. 
     Cheney, Luisiana eyaletinin ardından gittiği bir başka afet bölgesi Mississippi'de, yardım çalışmalarında karşılaşılan güçlüklerin sorumlusunun her zaman federal makamlar olmadığını söyleyince, genç bir yardım çalışanının sert tepkisiyle karşılaştı. Yardım görevlisi Cheney'ye iki kez ağır biçimde küfretti ve daha sonra uzaklaştı. 
     Cheney, New Orleans'ı ziyaretinde de tüm ülkeler içinde böyle bir felaketten belini doğrultabilecek kaynaklara sahip tek ülkenin ABD olduğunu söyledi. 
     
     POWELL'DAN ELEŞTİRİ 
     ABD'nin eski Dışişleri Bakanı Colin Powell da felakete verdiği yanıttan ötürü Bush yönetimini eleştirenler arasına katıldı. 
     Powell, ABC televizyonuna yaptığı açıklamada, yerel ve federal tüm seviyelerde başarısızlıklar olduğunu söyleyerek, felaket öncesinde New Orleans'ın içinde bulunduğu tehlike konusunda yeterince uyarı yapılmadığını öne sürdü. 
     
</TEXT>
</DOC>
