<DOC>
<DOCNO> 351677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/magazin/amag.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazenin IV, ekime kadar mola verdi 
</HEADLINE>
<TEXT>


'Keloğlan ve Kara Prens'te Tamer Karadağlı'nın yerini Özcan Deniz, Petek Dinçöz'ün yerini Nil Karaibrahimgil aldı 

MAGAZİN SERVİSİ 

Koç Holding Şeref Başkanı, ünlü işadamı Rahmi Koç, geçen yıl tekneyle çıktığı dünya turunun 3. etabını Yeni Zelanda'da tamamladı. Koç'un seyahatiyle ilgili gelişmelerin duyurulduğu www.nazenin4.com sitesinde, seyir notlarını "Yosi" imzasıyla yayımlayan Kaptan Joseph Katalan, Auckland'de bakım yapmak amacıyla tekneyi karaya çıkardıklarını duyurdu. Kaptan Katalan, "Yaklaşık 3 ay Auckland'de olacağız. Ekim başında 4. etaba başlamayı planlıyoruz. Şimdilik seyir defterine ara veriyoruz. Ekimde buluşmak üzere" dedi. 

1990'da yapılmıştı 
Rahmi Koç, 2 yıl sürecek dünya turuna, 19 Eylül 2004'te başlamıştı. İlk durağı Atina olan Nazenin IV, daha sonra İtalya, Güney Fransa, Balear Adaları İspanya , Mayorka, Cebelitarık, Kadiz İspanya , Portekiz ve Kanarya Adaları'nın ardından Atlantik Okyanusu'na açıldı. St. Martin ve Karayipler'den sonra Panama Kanalı'nı geçerek Galapagos Adaları'ndan Pasifik'e inen Rahmi Koç, Yeni Zelanda'dan sonra Avustralya'ya ulaşacak. Dönüş için ise, Kızıldeniz veya Güney Afrika rotası olmak üzere 2 alternatiften biri seçilecek. 


</TEXT>
</DOC>
