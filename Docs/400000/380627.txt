<DOC>
<DOCNO> 380627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonspo09.html </URL>
<DATE> 2005/09/22/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Tuncay Esas şov Kayserispor maçında olacak 
</HEADLINE>
<TEXT>

     Fenerbahçe'nin milli futbolcusu Tuncay Şanlı, ''Esas şov Kayserispor maçında olacak. Taraftarımızdan alacağımız enerjiyi PSV Eindhoven maçına yansıtacağız'' dedi. 
     Tuncay, sarı-lacivertli kulübün resmi internet sitesinde yer alan açıklamasında, ''Beşiktaş maçında taraftarımız yoktu. Kendi taraftarımız o sahada olsaydı, sonuç daha farklı olurdu. Ama esas şov şimdi Kayserispor maçında olacak. Taraftarımızdan alacağımız enerjiyi PSV Eindhoven maçına yansıtacağız'' dedi. 
     Tuncay, şunları kaydetti 
     ''Aslar, yedekler fark etmiyor. Aynı sistemi Fenerbahçe'de her oyuncu her takıma uygulayacak potansiyele sahip. Cumartesi günü oynayacağımız Kayserispor maçı ile taraftarımızdan enerji depolamak istiyoruz. Esas şov Kayserispor maçında olacak. Milan maçı ile birlikte bütün takım arkadaşlarıma artık soyunma odası dar gelmeye başladı. Dikkat ediyorum son iki maçtır bir an önce sahaya çıkıp oynamak için hakem düdüğü beklemeden tünelin önünde beklemeye başladık. Eskiden ikinci uyarı düdüğü ile ortaya çıkmayan takım, artık bir an önce sahaya çıkmak istiyor. Buna taraftar katkısını de ilave ederseniz, hem oynanan oyun, hem kazandığımız moral hepimizi son derece mutlu ediyor. 
     İşte Kayserispor maçında taraftarımızdan alacağımız bu morali, bu enerjiyi, bizim için çok önemli olan PSV Eindhoven maçında kullanmak istiyoruz. Çünkü bu taraftar, başkanıyla, yöneticisiyle daha büyük başarıları hak ediyor.'' 
     
</TEXT>
</DOC>
