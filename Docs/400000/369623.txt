<DOC>
<DOCNO> 369623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/ekonomi/eko09.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sosyal güvenlik reformu kaçınılmaz bir sorumluluk' 
</HEADLINE>
<TEXT>



Çalışma ve Sosyal Güvenlik Bakanı Murat Başesgioğlu, sosyal güvenlik sisteminin, içinde bulunduğu aksaklıklarla yürütülmesinin mümkün olmadığını söyledi. Türkiye'de sosyal güvenlik konusunun, büyük bir tartışma sürecine girdiğini ifade eden Başesgioğlu, belirterek, şunları kaydetti 
"Bu, kaçınılmaz bir sorumluluktur. Sosyal güvenlik sistemimizi, içinde bulunduğumuz aksaklıklarla yürütmemiz mümkün değil. Ya kimseyi rahatsız etmemek adına, birilerine hoş görünmek adına, bugünkü sosyal güvenlik sistemimizin bütün arızalarıyla yürümesine göz yumacağız ve bizden sonra gelecek kuşaklara çok ağır bir yük devredeceğiz ya da bütün riskleri göze alarak, bir sosyal güvenlik reformunu hayata geçireceğiz." 
Sosyal güvenlik sisteminin, bu hali ve maliyetleriyle yürümesinin mümkün olmadığını vurgulayan Başesgioğlu, "5-10 sene sonra sosyal güvenlik sistemimizin içinde bulunduğu durum, katlanılamaz bir hale gelecek" diye konuştu. 


</TEXT>
</DOC>
