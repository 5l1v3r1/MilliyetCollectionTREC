<DOC>
<DOCNO> 366621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/yazar/guclu.html </URL>
<DATE> 2005/08/03/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ek kontenjanda puanlar neden yükselir 
</HEADLINE>
<TEXT>


ÖSS ile ilgili tercih bildirim formlarının teslim süresi bugün sonra eriyor. Bugüne kadar h l formlarını teslim etmeyenlerin, her şeyi bir kenara bırakıp, tercih bildirim formlarını doldurmaları ve en yakın liseye teslim etmeleri gerekiyor. 
Tercih bildirim formunu yatırmaya giderken, bankaya gerekli parayı yatırıp, makbuzunu götürmeyi de sakın unutmayın. Son dakikada bir de onun için zaman kaybetmeyin. 
Pek çok aday, ek yerleştirme şansını kullanmak için birkaç tercih yapıp bırakıyor. Şansını ek yerleştirmede denemek istiyor. Ama şunu aklınızdan sakın çıkarmayın, mevcut puanınızla ilk yerleştirmede çok istediğiniz bir yere giremezseniz, ek yerleştirmede bu çok daha zor olabilir. Çünkü ek yerleştirmede herhangi bir fakülteyi tercihleriniz arasına alabilmeniz için, puanınızın o fakültelerin taban puanından yüksek olması gerekiyor. Oysa şimdi öyle bir kural söz konusu değil. 

Son bir hatırlatma 
Daha önce hatırlattım ama bir kez daha hatırlatmakta yarar görüyorum. Kazandığınızda gidip öğrenim görmeyeceğiniz fakülteleri kesinlikle tercih listesine almamalısınız. Çünkü gelecek yıl şansınızı da zora sokarsınız. Eğer h l tercih listenizi teslim etmediyseniz, sıralamaya, bir kez daha bu gözle bakmanızda sonsuz yarar var. 
En çok sorulan sorulardan biri de orta öğretim başarı puanının hangi koşullarda düştüğüne yönelik. OÖBP, sadece bir önceki yıl ÖSYM tarafından, bir yükseköğretim kurumuna yerleştirme gerçekleşirse düşüyor. Yani iki yıl önce üniversiteye girdiyseniz ya da üniversiteden mezun olduysanız, OÖBP'nizde bir değişim söz konusu değil. 
Bir başka deyişle, bu yıl bir yere yerleştirilirseniz, gelecek yıl, ortaöğretim başarı puanınız yarı yarıya düşer. Bu da 30-40 puanlık bir kayba neden olur ki, telafisi çok zor. 

Ek yerleştirmeler 
Eğer bu yerleştirme döneminde istediğiniz bir yere giremezseniz, hemen umutsuzluğa kapılmamalısınız. Yeni açılan bölümlerle ve kontenjanı dolmayan programlara yönelik ek yerleştirme döneminde, on binlerce öğrenciye yeni bir şans kapısı açılacaktır. Bu konudaki detayları ve geçen yıllarda hangi fakültelere ek yerleştirme ile ne kadar öğrenci alındığını yarından itibaren başlatacağımız Kayıt Rehberi'nde bulabilirsiniz. 
Ayrıca yurt ve burslar konusu da önümüzdeki haftalarda kafanızı iyice yoracak. Kazanmak kadar, kayıt ve sonrasının da çok önemli olduğunu hep birlikte görüp yaşayacağız. 
Yani, tercihler bitti, üniversiteye girdim ya da giremedim demekle her şey bitmiyor. Eskisi kadar olmasa da yoğunluk daha birkaç hafta devam edecek. Gelişmeleri yakından izlemelisiniz... 

Ön kayıtla alan bölümler 
Başvuruları şu günlerde başlayan, ön kayıt ve yetenek sınavı ile öğrenci alan yükseköğretim programlarını da mutlaka göz önünde bulundurmalısınız. 
El becerilerinize, yeteneklerinize güveniyor ve yaratıcı olduğunuza inanıyorsanız şansınızı denemelisiniz. Bu konudaki ayrıntıları da Kayıt Rehberi'nde irdeleyeceğiz. Hangi üniversitenin, hangi bölümleri ne kadar öğrenci alıyor Başvuruları ve sınavları ne zaman Tüm detayları sizlerle paylaşmaya devam edeceğiz. 
Bu arada yurtdışı seçeneklerini düşünenlerin de arayış içerisine girmeleri gerekiyor. ÖSS sonuçlarını beklemeye kalkarlarsa pek çok fırsatı kaçırabilirler... 

ALO DESTEK HATTI Abbas Güçlü'ye sorularınızı haftaiçi 11.30 - 13.30 saatleri arasında 0212 505 63 21 nolu telefondan canlı olarak sorabilirsiniz. 

OKS için son uyarılar Anadolu liseleri, kolejler, fen liseleri ve meslek liseleri için son kararlar önemli ölçüde verildi. Listeler hazırlandı. Tercihler yapıldı. Peki her şey bitti mi Kesinlikle hayır. OKS velileri için belki de en sıkıntılı dönem şimdi başlıyor. 
Önce heyecanlı bir bekleyiş olacak. Ardından anadolu liseleri ile kolejler arasında yoğun bir koşuşturma yaşanacak. Tam her şey yoluna girdi derken, bu kez ikinci kayıt dönemi için kritik kararlar almak gerekecek. 
Sistemin ne kadar baş ağrıtıcı boyutlara ulaştığını görmek için yarın akşam sona erecek olan kolej kayıtlarına bakmak yeterli. Asil listeden kolejleri kazananların ne kadarı gidip kesin kaydını yaptırdı Bir bakın yeter. Listeler sizi şoke ederse hiç şaşırmayın. 
Biz yıllardır kayıtları yakından izlediğimiz için farklı bir tablo ile karşılaşacağımızı sanmıyoruz. Birkaç okul dışında, kontenjanlarının yarısını bile doldurmayan hatta tek kayıt daha gerçekleştirmeyen okullarla karşılaşırsanız, hiç şaşırmayın. 
Kolejlere ve diğer liselere yönelik karmaşık kayıt maratonunda, Milliyet yine hep yanınızda olacak. En son bilgileri, boş kontenjanları, taban puanları en ayrıntılı bulacağınız gazete yine Milliyet olacak... 

Sınavsız kolejler 
OKS ve kolejler sınavı dışında, kendi sınavlarıyla ya da kendi belirledikleri özel yöntemlerle öğrenci alan okullar da var. Hem de her açıdan diğerlerinden de aşağı değil. Hatta pek çoğuna göre artıları var, eksileri yok. Örneğin TEV İnanç Türkeş Lisesi TEVİTÖL , örneğin Bilfen lisesi, örneğin Şişli Terakki Lisesi, örneğin Habire Yahşi Lisesi. 
TEVİTÖL, kendine özgü bir seçim sistemi ve sınavla öğrenci alıyor. Üstün zek lı ve üstün yetenekli öğrencilere yönelik bir okul. Her yıl, başta Harvard olmak üzere ABD'nin en iyi üniversitelerine öğrenci sokuyor. Bilfen de kendi yaptığı sınavla öğrenci alan okullardan. Kendi seçtiğimiz öğrencilerin kalitesi OKS ile gelenlerden çok daha yüksek diyorlar. Şişli Terakki yıllardır bu havuzun içine girmiyor. Belli ki onlar da hayatlarından memnunlar. Habire Yahşi Lisesi, İstanbul'un Anadolu yakasındaki başarılı süper liselerden biriydi. Sıradan süper liseler anadolu lisesi olurken, onlar olmadı. Niyesi belli değil. Hiçbir yere giremedim diye üzülen iyi öğrenciler, bu okula giderlerse, kaçırdıklarından çok daha fazlasını bulabilirler. 
Bu durumda hemen her ilde daha pek çok lise var. ÖSS'de il birincisi olan okullardan bazılarının düz klasik liseler olduğunu da sakın unutmayın. Ayrıca ÖSS'ye girişte çok iyi bir okulda sıradan bir öğrenci olmaktansa, sıradan bir okulda iyi bir öğrenci olmak çok daha avantajlı. 
Yani sınavla öğrenci alan okullardan birine giremediğinizde her şey bitmiyor. Bu konudaki ayrıntıları, liselerdeki kayıt maratonunu da ele alacağımız sayfalarımızda fazlasıyla bulabileceksiniz... 



</TEXT>
</DOC>
