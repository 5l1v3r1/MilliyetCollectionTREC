<DOC>
<DOCNO> 396922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/spor/spo07.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ı iade edin 
</HEADLINE>
<TEXT>


Yıldırım Demirören ve arkadaşlarının taşıdıkları Beşiktaş sevgisi kadar sorumlulukları da var. Küskün, kırgın, mutsuz yığınlara yeni ufuklar açmalılar. Ayak üstü kararlar almayı bırakıp doğru adımı atmalılar 

EDİZ SIRAPINAR 


Evet Beşiktaş kararsız, hedefsiz, plansız, başıboş bir dönemden geçiyordu... Futbolcular arasında arkadaşlık, takım uyumu yoktu. Bu duygular çoktan kaybolmuştu. 
İnönü Stadı'nın tribünleri Gaziantep maçının son 10 dakikasında son yılların en dramatik sloganını atıyordu 
"Sezon başında söylemiştik. Bu takımdan hiçbir şey olmaz demiştik. Futbolcular yapmazsa, hoca ne yapsın. Bari kümede kalın sayın başkan." 
Ne kadar acı, ne kadar tüyler ürpertici bir manzaraydı bu... 
Taraftar için Beşiktaş hayatın ta kendisiydi. Aşkların en güzeliydi. Belki çoğu işsizdi. Yaşama bağlandıkları tek mutluluk kulüpleriydi. Beşiktaş'tan başka gözü bir şey görmeyenler, Beşiktaş dışında bir şeyle gülmeyenler, gülemeyenler. Ama sonunda onlar da görüyordu gerçeği... Yıllar hızla Beşiktaş adını götürüyordu. Fenerbahçe ve Galatasaray ile birlikte yürüttükleri o tatlı rekabet ellerinden düşüyordu. 
Metin - Ali - Feyyaz gibi içlerinden yetiştirdikleri sembol yıldızların yerini, para ve imzayla yıldız ve şöhret olan uyduruk, zorlama kahramanlar alıyordu. Aslında haykırışlarının nedeni buydu. 
Bir buçuk yıl önce Yıldırım Demirören ve arkadaşlarına kongrede güven oyu vererek onlara yeni heyecanlar ve sorumluluklar yükleyenler de, kulüp olan, takım olan, şampiyonluklara koşan bir Beşiktaş istiyorlardı. 
Kısacası Beşiktaş'ı geri istiyorlardı 

Akıl ve sükunet 
Yıldırım Demirören ve arkadaşlarının taşıdıkları Beşiktaş sevgisi kadar sorumlulukları da var. Ayak üstü kararlar almayı bırakmalılar. Öfkelerini akıl ve sükunetle söndürmeliler. Her kafadan bir sesin çıkmasını önlemeliler. 
Küskün, kırgın ve mutsuz yığınlara yeni ufuklar açmalılar. Kimseyi suçlamadan, sudan bahanelere sığınmadan, doğru analizler yaparak gerekli adımı atmalılar. Beşiktaş gelenekleri ile ters düşen ortamlardaki istifa söylemleri ve "Zamana ihtiyacımız var" gibi herkesin gülüp geçtiği oyalama taktiklerini bırakmalılar. Beşiktaşlılık gururunu Beşiktaşlılar'a iade etmeliler. 
Ligimiz bu hafta Ali Sami Yen'de oynanacak Galatasaray - Fenerbahçe maçına odaklandı. İki takım da birikmiş enerjileriyle karşı karşıya gelecek. Derbiler tüm fiziksel değerlerin, bireysel becerilerin ve taktik hazırlığın ötesinde iyi bir motivasyonla kazanılır. Seyirci de bu motivasyona uymalıdır. Gerilim yaratmamalı, maç içinde keyfini kaçıran gelişmelere katlanmalıdır. Koşa koşa maça gidelim ama sorumluluğumuzu da bilelim. 

HAFTANIN PORTRESİ 
BAKİ G.BİRLİGİ 
Ersun Yanal döneminde futbolu tavan yapmıştı. Adı Milli Takım için bile anılmıştı. Ardından Erdoğan Arıca ve Ziya Doğan dönemlerinde kayıplara karıştı. Yanal'ın yardımcısı Mesut Bakkal, Baki'yi yeniden kazandı. Erciyes önünde savunmadaki başarısını ofansa da taşıdı, attığı iki golle ayakta alkışlandı. Hocasının güvenini boşa çıkarmadı. 

HAFTANIN KARMASI 
Petkoviç Sivas 
Erman G.Antep 
El Saka Konya 
Baki G.Birliği 
Sedlovski D.Bakır 
Mikka Denizli 
Burhan D.Bakır 
Tuncay F.Bahçe 
Cihan G.Saray 
Lazarov G.Antep 
Necati G.Saray 

HAFTANIN TAKIMI 
GALATASARAY 
Milli maçlar nedeniyle verilen arayı çok iyi değerlendirdiklerini Rize deplasmanında gösterdiler. Zor maçı, kolaya çevirdiler. İstekli, arzulu, hırslı futbollarını üç golle süslediler, derbi öncesi Fenerbahçe'ye gözdağı verdiler. 

HAFTANIN HOCASI 
ERIC GERETS 
Galatasaray'ın son haftalarda en çok eleştirilen ismi, üst üste gelen puan kayıplarından gereken dersi çıkarmış. Eksiklere rağmen Rize karşısındaki taktik anlayışı, sahaya sürdüğü on bir ve oyunu iyi okuması Belçikalı hocanın yeniden güven tazelemesini sağladı. 

HAFTANIN HAKEMİ 
BÜLENT DEMİRLEK 
Konyaspor-Ankaragücü maçında fazla hata yapmadı. Objektif düdükler çaldı. Oyunun temposuna katkı yaptı. Yardımcıları ile de iyi anlaştı. Otoriter görüntüsü ve futbolcularla ilişkileri artılarıydı. Doksan dakikayı başarıyla tamamladı. 

Hakem notları D.Bakır - Trabzon Fırat Aydınus 7.8 F.Bahçe - V.Manisa Orhan Erdemir 8.1 G.Birliği - K.Erciyes Tolga Özkalfa 8.0 Samsun - Denizli Hüseyin Göçek 8.2 Ankaraspor - Sivas Yunus Yıldırım 7.7 Konya - A.Gücü Bülent Demirlek 8.2 Kayseri - Malatya Erol Ersoy 8.2 Beşiktaş - G.Antep Selçuk Dereli 8.2 Ç.Rize - G.Saray Mustafa Çulcu 8.0 

GOL KRALLIĞI Oyuncu Maç Gol 1.Ümit Karan 12 11 Galatasaray 2.Gökhan Ünal 13 9 Kayserispor 3.Silvinho Jaba 12 9 Ankaraspor 4.Alex de Souza 12 8 Fenerbahçe 5. Cenk İşler 13 7 Erciyesspor 

GOL PASI Oyuncu Maç Asist 1.Hasan Şaş 10 8 Galatasaray 2.Alex De Souza 12 6 Fenerbahçe 3. Bülent Böl. 12 5 Kayserispor 4. Gökhan Ünal 13 5 Kayserispor 5. Ceyhun Eriş 8 4 Konyaspor 

KART CEZALILARI 
KIRMIZI KART Kürşat Trabzon , E.Toraman K.Erciyes 
SARI KART Caner V.Manisa , Çağdaş Beşiktaş , Ömer Rıza Denizli , Rodiç, Kamber Kayseri 

Oyuncu istatistikleri Haftanın En Çok Şut Kleberson 7 Beşiktaş En Çok İsabetli Şut Lazarov 4 Gaziantep En Çok İsabetli Pas Kleberson 68 Beşiktaş En Çok İsabetli Orta Niyazi Güney 4 Ankaragücü En Çok Top Kazanan Sedlovski 37 Diyarbakır En Çok Top Kaybeden Tümer Metin 31 Beşiktaş En Çok Korner Kullanan Tümer Metin 6 Beşiktaş En Çok Ofsaytta Kalan Isaac Promise 5 G.Birliği En Çok Faul Yapan Samuel Johnson 6 Kayseri 

Takım istatistikleri Haftanın En Çok Şut Beşiktaş 24 En Çok İsabetli Şut Konyaspor 9 En Çok İsabetli Pas Fenerbahçe 499 En Çok İsabetli Orta Fenerbahçe 9 En Çok Korner Kullanan Beşiktaş 8 En Çok Ofsaytta Kalan Beşiktaş, Konyaspor 7 En Çok Faul Yapan Kayserispor 23 

Oyuncu istatistikleri Genel En Çok Şut Ümit Karan 48 G.Saray En Çok İsabetli Şut Ümit Karan 30 G.Saray En Çok İsabetli Pas Appiah 760 F.Bahçe En Çok İsabetli Orta Yattara 28 Trabzon En Çok Top Kazanan Tomas 337 G.Saray En Çok Top Kaybeden Yattara 280 Trabzon En Çok Korner Kullanan Alex 86 F.Bahçe En Çok Ofsaytta Kalan Isaac 37 G.Birliği En Çok Faul Yapan Kamber 39 Kayseri 

Takım istatistikleri Genel En Çok Şut Fenerbahçe 271 En Çok İsabetli Şut Fenerbahçe 101 En Çok İsabetli Pas Fenerbahçe 5524 En Çok İsabetli Orta Galatasaray 95 En Çok Korner Kullanan Fenerbahçe 102 En Çok Ofsaytta Kalan G.Birliği 59 En Çok Faul Yapan G.Birliği 254 

İstatistikler Escort Futbol Stats'tan alınmıştır. 

HAFTANIN SONUÇLARI 
F.Bahçe - V.Manisa 2-1 
Tuncay Dk. 19, Johana Dk. 53, Semih Dk. 88 
Ç.Rize - G.Saray 0-3 
Cihan Dk. 9, Necati Dk. 26, Hasan Kabze Dk. 90 3 
Beşiktaş - G.Antep 0-1 
Erman Dk. 19 
D.Bakır - Trabzon 3-0 
Sedlovski Dk. 18 ve 84, 
Burhan Dk. 27 
G.Birliği - K.Erciyes 3-0 
Baki Dk. 43 ve 50, Mehmet Çakır Dk. 48 
Samsun - Denizli 1-2 
Serkan Aykut Dk. 36, Ömer Rıza Dk. 48, Mikka Dk. 90 
Kayseri - Malatya 2-0 
Gökhan Dk. 11, Rodic Dk. 66 
Ankara - Sivas 1-1 
Gökhan Dk. 17, Emre Dk. 87 
Konya - A.Gücü 2-0 
El Saka Dk. 21, Volkan Dk. 85 

HAFTANIN MAÇLARI 
Çarşamba 21.45 Fenerbahçe - Milan. Cuma 20.00 Trabzonspor - Ç.Rizespor. Cumartesi 16.30 Malatyaspor - Konyaspor, 19.00 Vestel Manisa - Ankaraspor, Sivasspor - Beşiktaş. Pazar 14.00 Denizlispor - Gençlerbirliği, Gaziantep - Kayserispor, Ankaragücü - Samsunspor, Erciyesspor - Diyarbakır, 19.00 Galatasaray - Fenerbahçe. 


</TEXT>
</DOC>
