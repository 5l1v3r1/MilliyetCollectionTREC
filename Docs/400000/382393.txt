<DOC>
<DOCNO> 382393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas02.html </URL>
<DATE> 2005/09/28/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Tuğçe Kazaz'ın vaftiz fotoğrafları ortaya çıktı 
</HEADLINE>
<TEXT>

     Sofia ANGELİDİS ATİNA Yunanistan , DHA 

YUNANLI aktör Yorgo Seitaridis ile evlenerek hıristiyan olmayı seçen ünlü manken Tuğçe Kazaz'ın, vaftiz edildiği gün çekilen fotoğrafları ortaya çıktı. 
     Ünlü manken Tuğçe Kazaz ile Yunanlı Aktör Yorgos Seitaridis, Perrakis'in Radyo Tanana’ filmi çekimlerinde tanışarak, birbirlerine aşık olmuştu. Kazaz, 8 Eylül'de Porto Germeno'daki Ayios Nikolaos Kilisesi'nde vaftiz olarak Maria’ adını almış ve 24 Eylül'de de Yorgos Seitaridis ile evlenmişti. 
     Ayios Nikolaos Kilisesi'nde Peder Prodoromas tarafından vaftiz edilen Tuğçe Kazaz'ın vaftiz fotoğrafları ortaya çıktı. Peder Prodoromas vaftiz töreni sonrası, Sade bir törendi, sadece damadın ailesinden bir kaç kişi vardı. Deniz kenarında olan kilise adettir. Vaftiz olacak kişi denize girer. Tuğçe'de denize girip vaftiz oldu, Maria adını aldı.'' diye konuşmuştu. 
     Kazaz, Seitaridis çiftinin önümüzdeki günlerde İstanbul'a geleceği ve ortak bir filmde oynacakları ileri sürüldü. İddiaya göre Kazaz, hıristiyanlığı seçtiği için kendisine tepki göstererek düğüne gelmeyen ailesi ile konuşarak, aldığı kararın doğruluğu hakkında ailesini ikna etmeye çalışacak. 
     
     BABAANNESİ KALP KRİZİ GEÇİRDİ 

     Tuğçe Kazaz'ın, Hıristiyanlığı seçtiğini açıklamasından sonra, Balıkesir'in Ayvalık ilçesi, Küçükköy Beldesi'nde oturan ailesi evlerine kapandı. Komşuları, torunun din değiştirdiğini duyan babaanne Huriye Kazaz'ın kalp krizi geçirdiğini söyledi. 
     DHA'nın komşusunun evine girerken görüntülediği babaanne Kazaz, soruları yanıtlamaktan kaçındı. Muhabirlerin görüşme isteğine kapıyı açmadan yanıt veren komşusu Erdem Demirağ ise, "Huriye hanım rahatsız, kalp krizi geçirdi. Kimseyle görüşmek istemiyor" dedi. Babaanne Kazaz'ın komşusu olan Ali Gezici de, Kazaz Ailesi'nin dinine bağlı olduğunu söyledi. Gezici, "Zaten çok üzüldüler. Kendisi olayı duyduktan sonra kalp krizi geçirdi. Bir haftadan bu yana dışarıya çıkmıyorlar. Tuğçe akıllı bir kızdı, niçin böyle yaptı bizde anlayamadık. Sevdiğimiz, pırıl pırıl bir genç kızdı. Yalnız ailesi çok üzüldü, bunun için düğününe bile katılmadılar. Genç kızdır, bir cahillik yapmıştır diye düşünüyorum" diye konuştu. 
     
</TEXT>
</DOC>
