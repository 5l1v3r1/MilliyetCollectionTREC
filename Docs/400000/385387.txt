<DOC>
<DOCNO> 385387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/spor/yaksoy.html </URL>
<DATE> 2005/10/10/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Avrupa kriterleri 
</HEADLINE>
<TEXT>



Bugün burada Avrupa Birliği ile çocuğun okula başlaması arasındaki benzerliğe dikkat çekmek istiyoruz. Ne alakası var demeyin. Bakın çocuk okula kabul sınavına giriyor ve kazanıyor. Kaydı yapılıyor. Artık sınıf geçmesi veya okulu bitirmesi garanti diyebilir misiniz Hayır. Dersleri ve sınıfları geçmesi ve diploma alması için gayret göstermesi lazım. Matematik sınavına girmem, lisan sınavına girmem diyemez. İşte Türkiye'nin Avrupa Birliği ile görüşmelere başlaması tıpkı çocuğun okula başlamasına benziyor. Avrupa kriterlerine beğense de, beğenmese de uymak için çalışmak zorunda. 
Gelelim spora peki sporda sınıf nasıl geçilecek Hakemlerimiz, idarecilerimiz, oyuncularımız, hele hele kulüp başkanlarımız Avrupa kriterlerine nasıl uyacaklar Zira son günlerde sık sık derslerine iyi çalışmadıkları görülmüyor mu Avrupa kriterlerine uymazlarsa kim onları sınıfta bırakacak Avrupa Birliği uyum başkanı, Türkiye'ye geldi. Ve ilk uyum araştırmasını bilim ve kültürde yapılacakmış. Adam, "Bir-iki futbol maçınızı seyretmek istiyorum" derse, halimiz ne olur acaba Bize öyle geliyor ki, adamların bize bir şey demeden, bizlerin sporumuza bir şeyler yapma zamanı gelip geçmedi mi Bir şeyler yapmamız için mutlaka birilerinin gelip bize bir şeyleri dikte ettirmesi mi gerekiyor 


</TEXT>
</DOC>
