<DOC>
<DOCNO> 359632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/soneko05.html </URL>
<DATE> 2005/07/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kız çocuklarına aylık müjdesi yürürlükte... 
</HEADLINE>
<TEXT>

     Hak sahibi kız çocuklarına 6 Ağustos 2003 tarihinden önce bağlanan gelir ve aylıklar, evlenmeleri, sosyal sigortaya, emekli sandıklarına tabi çalışmaları veya kendi çalışmalarından dolayı buralardan gelir veya aylık almaları halleri dışında geri alınmayacak. 
     Resmi Gazete’de yayımlanarak yürürlüğe giren yasaya göre, kendi çalışmalarından dolayı sosyal güvenlik kurumlarından gelir veya aylık alan kız çocuklarına, anne ve babalarından dolayı ölüm aylığı bağlanmayacak. Yasanın yürürlüğe girmesinden önce sosyal güvenlik kurumlarından kendi çalışmaları dışında, hak sahibi olarak aldıkları gelir ve aylıkları kesilen, durdurulan, gelir ya da aylıkları bağlanmayan kız çocuklarına gelir ve aylıkları, "kesme, durdurma ya da hak kazanma" tarihi itibariyle tekrar ödenmeye başlanacak. 
     Yasayla, 23 Aralık 1981 tarihi ile 6 Haziran 2003 tarihleri arasında kurumun genel uygulaması dahilinde, hak sahibi kız çocuklarına bağlanan ölüm geliri ve aylıkların kesilmemesi ve geri alınmaması da hükme bağlandı. 
     
</TEXT>
</DOC>
