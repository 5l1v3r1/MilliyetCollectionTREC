<DOC>
<DOCNO> 375106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonsiy19.html </URL>
<DATE> 2005/09/02/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
İçişleri Bakanı Aksu, Ayaş'ta incelemelerde bulundu... 
</HEADLINE>
<TEXT>

     İçişleri Bakanı Abdülkadir Aksu, Ankara’nın Ayaş İlçesi’nde çeşitli incelemelerde bulundu. 
     Ankara Valisi Kemal Önal’la birlikte Ayaş’a gelen Aksu, Kaymakam Özlem Bozkurt Gevrek, Belediye Başkan Vekili Emin Aybars, mahalle ve köy muhtarları ile çok sayıda vatandaş tarafından karşılandı. 
     Kaymakam Gevrek’i makamında ziyaret ederek ilçenin sorunları hakkında bilgi alan Aksu, daha sonra Adalet Bakanlığı bünyesinde Kirazdibi Göleti’nin yanında cezaevi olarak inşaatına başlanan, ancak şu anda atıl durumda bulunan binayı gezdi. 
     Aksu, yapımı tamamlanmak üzere olan huzurevinde de incelemelerde bulunduktan sonra Vali Önal’la birlikte ilçeden ayrıldı. 
     
</TEXT>
</DOC>
