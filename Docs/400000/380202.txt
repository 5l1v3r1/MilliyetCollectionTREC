<DOC>
<DOCNO> 380202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun17.html </URL>
<DATE> 2005/09/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Taliban'ın avukatı ABD aceleci 
</HEADLINE>
<TEXT>

     ABD Savunma Bakanlığı'nın Pentagon yakında askeri mahkemede yargılanacağını açıkladığı ''Avustralyalı Taliban'' lakaplı David Hicks'in avukatı, ABD'yi ''aceleci'' davranmakla suçladı. 
     Avukat David McLeod, Amerikalı yetkilileri, Küba'daki Guantanamo cezaevinde tutulan müvekkilini yargılamaya yönelik ''aceleci'' tutumlarından dolayı kınayarak, ''Bunun şimdi olması delice bir davranış gibi görünüyor. Avustralya hükümetinin baskıları sonucu olduğunu tahmin ediyorum'' dedi. 
     Avustralya hükümetinin, bir vatandaşının Guantanamo'da tutsak bulunmasından dolayı rahatsız olduğunu belirten avukat, verilen 30 günlük sürenin savunma dosyasının hazırlanması için yetersiz olduğunu iddia etti. 
     Amerikalı askeri yetkililer, Avustralya vatandaşı Hicks'in ön duruşmalarının başlaması için 30 gün süre verildiğini bildirmişlerdi. 
     
</TEXT>
</DOC>
