<DOC>
<DOCNO> 382579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko43.html </URL>
<DATE> 2005/09/29/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Tüketici kredileri geçen yıla göre yüzde 82.3 oranında arttı 
</HEADLINE>
<TEXT>

     Tüketici kredileri bu yıl 23 Eylül itibarıyla, 2004 yılının sonuna kıyasla yüzde 82.3 oranında artarak 23 milyar 574.4 milyon YTL'ye çıktı. 
     Tüketici kredileri, 2004 yılı sonu itibarıyla 12 milyar 924.6 milyon YTL idi. 
     Aynı dönemde, tüketici kredileri içinde en yüksek artışı yaklaşık yüzde 228.7 oranındaki artış ile konut kredilerinde yaşandı. 31 Aralık 2004 tarihinde 2 milyar 641.2 milyon YTL olarak gerçekleşen konut kredileri, 23 Eylül tarihi itibarı ile 8 milyar 682.8 milyon YTL'ye çıktı Bu sürede taşıt kredileri yüzde 27.2 artarak 4 milyar 321.8 milyon YTL'den 5 milyar 498.3 milyon YTL'ye, diğer krediler de 5 milyar 961.6 milyon YTL'den 9 milyar 393.2 milyon YTL'ye çıktı. 
     2005 yılında 23 Eylül itibarıyla bireysel kredi kartı kullanım tutarı da yüzde 13.5 oranında artış yaşandı. Bireysel kredi kartı kullanımı 31 Aralık 2004 tarihinde 13 milyar 752.9 milyon YTL'den 23 Eylül tarihi itibarı ile yaklaşık 15 milyar 609.9 milyon YTL'ye yükseldi. 
     Aynı dönemde tasfiye olacak tüketici kredileri ve bireysel kredi kartları toplamında yüzde 96.5 oranında artış yaşanarak 681.7 milyon YTL'den 1 milyar 339.6 YTL'ye çıktı. 
     
</TEXT>
</DOC>
