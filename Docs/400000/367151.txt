<DOC>
<DOCNO> 367151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sontur56.html </URL>
<DATE> 2005/08/04/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Er Kırandi, güvenlik güçleri tarafından teslim alındı... 
</HEADLINE>
<TEXT>

     Tunceli’de, terör örgütü PKK tarafından kaçırıldıktan sonra serbest bırakılan er Coşkun Kırandi, güvenlik güçlerince teslim alındı. 
     Tunceli’ye 15 kilometre uzaklıktaki Güleç Köyü kırsalında serbest bırakılan ve burada bekletilen er Coşkun Kırandi, Tunceli İl Jandarma Komutanlığı’na bağlı ekipler tarafından alınarak, Tunceli’ye götürüldü. 
     Er Kırandi, AA muhabirine yaptığı açıklamada, sağlığının iyi olduğunu belirterek, kendisine işkence veya kötü muamele yapılmadığını söyledi. 
     Kırandi, şunları kaydetti 
     "Hep aileme kavuşacağım günü bekledim. Tutulduğum süre içinde sabit bir yerde kalmadık, sürekli yürüdük. Özellikle geceleri yürüyüp, gündüz konakladık. Hangi sebeple kaçırıldığım konusunda bana bilgi vermediler. Serbest bırakıldığım için çok mutluyum." 
     
</TEXT>
</DOC>
