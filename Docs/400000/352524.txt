<DOC>
<DOCNO> 352524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun45.html </URL>
<DATE> 2005/06/16/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Forbes'in Rus editörünün ölüm emri Çeçen militandan 
</HEADLINE>
<TEXT>

     Rusya Genel Savcılığı, geçen yıl uğradığı silahlı saldırı sonucu ölen Forbes dergisinin Rusya yayımının editörü, ABD doğumlu Paul Hlebnikov'un ölüm emrinin Çeçen militan tarafından verildiğini bildirdi. 
     Savcılık bürosu tarafından Itar-Tass ajansına yapılan açıklamada, Hlebnikov'un öldürülmesiyle ilgili Çeçen asıllı Musta Vahayev ile Kazbek Dukuşev hakkında açılan soruşturmanın tamamlandığı belirtildi. 
     Açıklamada, Vahayev ile Dukuşev'in Hlebnikov'un öldürülmesiyle ilgili tutuklandıkları hatırlatıldı. 
     Savcılık soruşturmasında iki zanlının Hlebnikov'u 9 Temmuz'da evinden çıkarken 9 kurşunla öldürerek olay yerinden kaçtıkları ifade edildi. 
     Hlebnikov, Rusya'daki oligarklar aleyhindeki ve Çeçenistan bütçesinden çalınan paralarla ilgili yaptığı haberlerle biliniyordu. 
     
</TEXT>
</DOC>
