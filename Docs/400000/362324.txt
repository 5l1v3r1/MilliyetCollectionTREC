<DOC>
<DOCNO> 362324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yazar/sazak.html </URL>
<DATE> 2005/07/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
84 yazına benzemesin 
</HEADLINE>
<TEXT>


Herald Tribune'de yer alan karikatür, Avrupa başkentleri gibi Türkiye'nin yazlık ruh halini de yansıtıyordu 
Plajda güneşlenen, denize, havuza giren insanların üzerinde tur atan reklam uçağının açtığı 'Cihat' pankartına, 'Cola' tanıtımı kadar umarsızca bakıyordu topluluk. 
Radikal, karikatürü Guardian'da çıkan terörle ilgili bir makaleyle birlikte yayımlamış. David Reiff şöyle yazıyor 
"Londra'daki 7 Temmuz terör saldırılarından çıkarılacak en önemli sonuç şu Düşmanın düşünme ve uyum sağlama becerisi kısmen Batı başkentlerindeki sivil hedeflere ve dünya çapındaki turizm bölgelerine yönelik olarak sürecek. Yani 11 Eylül'de New York ve Washington'da başlayan, Bali, İstanbul, Madrid ve Londra ile devam eden saldırı furyası son bulmayacak." 
El Kaide mi, PKK mı 
Kuşadası saldırısının ardından bu soru da tartışılıyor. 
Irak'ın işgalinin ardından başlayan şiddet dalgası, sınır tanımıyor. Yaz rehaveti altında terör tırmanıyor. 
Herald Tribune'deki karikatürün tek eksiği, bizim 'televole' kahramanları Çeşme, Bodrum ve Antalya sahillerinde 'Vur patlasın, çal oynasın' yaşamları çizmemiş mizahçılar. Televizyonlar her gece bu tatlı hayattan kesitler sunuyor. Dünya yıkılsa kimsenin umurunda değil. Falanca mankenin sevgilisi, Hülya'nın bikinisi, alnı bandajlı İbrahim Tatlıses'in geçirdiği kazaya rağmen programa çıkma özverisi ve altyazıyla dakikalar boyu bilgilendiren ekran başındakiler. 
Irak'ta bir günde ölen 100 kişinin ne önemi var 
Kuşadası'nda bir minibüste terör kurbanı olan genç sevgililer İzmirli Eda ile Ufuk'un, İrlandalı Tara'nın ekranlardaki 'haber değeri', İbo'nun Bodrum'da sahne almasına ilişkin 'altyazı' bombardımanından daha az olabilir mi 
Medyamız böyle diyelim. 
Ya siyaset dünyamız 
Başbakan Erdoğan Soçi'deki yazlığında 'Irak'ta ne oluyor ' diye merak eden Rusya Devlet Başkanı Vladimir Putin ile görüştükten sonra Moğolistan seferine çıktı. Bu vesileyle Orhun Anıtları ziyaret edilecekmiş. 
Terör, kahredici bir hayalet gibi, Türkiye sınırlarında kol geziyor, Londra'dan sonra Batılı kaynaklar 'Arkası gelecek' diye uyarıyorlar, Ankara'daki siyasi kadrolar 'nöbetçi eczane' vazifesi görüyor. RTÜK üyelerini seçmek için toplanıp dağılan TBMM, 'Güneydoğu'da ne oluyor' diye sormuyor Irak politikasını merak etmiyor. 
Bu atmosfer, 1984 yazını anımsatıyor, PKK, Eruh ve Şemdinli baskınlarıyla kanlı bir çatışmanın ortamını hazırlarken dönemin Başbakanı Özal Bodrum'da tatil yapıyordu 
'Cool' olmanın, soğukkanlılığın da bir sınırı yok mu 



</TEXT>
</DOC>
