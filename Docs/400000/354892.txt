<DOC>
<DOCNO> 354892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur68.html </URL>
<DATE> 2005/06/23/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Ruhsat alamayarak belediye binasını basan büfeci, teslim oldu... 
</HEADLINE>
<TEXT>

     Balıkesir’in Burhaniye İlçesi’ne bağlı Pelitköy Beldesi’nde sahildeki evini büfeye dönüştürme talebiyle başvurduğu belediyeden olumsuz yanıt aldığını iddia ederek belediye binasını basan kişi teslim oldu. 
     Burhaniye Kaymamı Şahin Tütüncü, AA muhabirine yaptığı açıklamada, B.U’nun belediye ile düştüğü hukuki anlaşmazlığı böyle bir yolla çözme girişiminde bulunduğunu, ancak büyütülecek bir durum olmadığı söyledi. 
     Olayı duyar duymaz Jandarma Komutanı Yüzbaşı Mustafa Çelik, Burhaniye Emniyet Müdürü Yavuz Kahraman, Burhaniye Cumhuriyet Savcısı Eyyup Mutlu ile birlikte belediye binası önüne geldiklerini belirten Tütüncü, görüşmeler sonucunda B.U’nun ikna edilerek, silahıyla birlikte teslim alındığını kaydetti. 
     Tütüncü, daha önce B.U. tarafından kısa süreli rehin alındığı öne sürelen Pelitköy Belediye Başkan Vekili İsmail Özkan’ın değil de belediye çalışanı Taner Acar’ın rehin alındığı, onun da kısa süre sonra kurtarıldığını kaydetti. 
     Pelitköy Belediye Başkanı Hüseyin Kayacık’ın Antalya’da bulunması nedeniyle yerine vekalet eden Başkan Vekili İsmail Özkan ise B.U’nun odasına gelerek, görüşmek istediğini ve daha sonra kendisinden ruhsatını vermesi talebinde bulunduğunu kaydetti. 
     Mesai saati bittiği için B.U’ya bu talebini karşılayamayacağı yanıtını verdiğini ifade eden Özkan, olayı şöyle anlattı 
     "B.U, bu yanıt üzerine, Sen kalk ben oturayım oraya. Ruhsatımı getirin, ben imzalayacağım dedi. İkna edip, belediyeden göndermeye çalıştığım B.U, ruhsatını almadan gitmeyeceğini söyledi. Ben odadan çıkmak isterken, beni durdurdu ve Ruhsatımı vermeden bir yere gidemezsin. Burada birimizin canı yanacak dedi. Bu sırada belinde taşıdığı silah koltuğa düştü. Silahı koltuktan alarak bana doğrulttu. 
     Ancak bu sırada yanımda bulunan arkadaşlarımın yardımıyla binadan kaçarak, evime gittim." 
     
</TEXT>
</DOC>
