<DOC>
<DOCNO> 362560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/astro/index.html </URL>
<DATE> 2005/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek beklentiler 
</HEADLINE>
<TEXT>


Gün boyunca elimizdeki koşullarla hayallerimiz arasında sıkışabiliriz. İlişkiler yoluyla ortaya çıkabilecek fırsatları görmek gerekiyor. Koç'lar bugün iş hayatında planlı olmaları gereken durumları görerek hareket etmeli. Üstlerle ilişkilerinde ise ölçülü olmaya dikkat etmeliler. Boğa'lar yeniliğe açık durmalılar. Yolculuklar ya da yeni kişilerle tanışmak onların girişimlerine olumlu katkıda bulunacak. İkizler düşündükleri planlar konusunda gerçekçi olmalılar. Duygusal alanda ise onları sıkan konular gündeme gelebilir. Yengeç'ler başkalarından alacakları önerilere yakın durmalı. Karşılaştıkları sorunlardan ders almaya çalışmak ve ikili ilişkilerde ılımlı olmak durumundalar. Aslan'lar tamamlanması gereken konular nedeniyle sıkıntı duyacaklar. Planlı davranışlar sergilemeleri iş ortamında onlara kolaylık sağlayacak. Başak'lar rahat bir günde olacaklar. Başkalarına katkıda bulunmaktan son derece hoşnutlar. Bugün çocuklarla ilgili sorumluluklar da gündeme gelebilecek. 
Terazi'ler pek çok konuda değişikliğe açık olmalılar. Özellikle ev hayatına ilişkin konularda beklenmedik değişiklikler yaşanabilir. Hızlı hareket etmeleri gerekiyor. Akrep'ler yakınlarla ilgili konularla ilgilenirken kısa yolculuklar da öne çıkabilir. Kardeşlerle ilişkilerde daha ılımlı olmaya çalışmalılar. Yay'lar maddi konularda akıllıca hareket etmeli. Bu konuda uğraş vermeleri gereken noktalar var. Çabalarının karşılığını alacaklar. Oğlak'lar dikkat çekebilecekleri bir gündeler. Duygusal anlamda olumlu gelişmeler yaşarken, kişisel girişimlerinde aşırı hırslı olmaları onları zorlayabilir. Kova'lar için geçmişe ait konular gündemde olacak fakat, ileriye dönük planlar da yapabilecekler. İyimserliklerine güvenerek hareket etmeliler. Balık'lar için ortaklaşa çalışmalardan keyif alacakları bir gün. Yeni önerilere açık olmak planlarında destekleyici olabilecek. 
</TEXT>
</DOC>
