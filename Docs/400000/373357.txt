<DOC>
<DOCNO> 373357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/soneko03.html </URL>
<DATE> 2005/08/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Hazine'nin sekiz aylık dış borç ödemesi 11.3 milyar dolara çıkıyor 
</HEADLINE>
<TEXT>

     Hazine, haftaya 103.3 milyon dolarlık dış borç ödeyecek. Bu yılın ilk sekiz ayındaki toplam ödemeler 11.3 milyar doları aşacak. 
     Hazine’nin verilerine göre, gelecek haftaki ödemelerin en büyük bölümü 89.8 milyon dolarla 29 Ağustos Pazartesi günü yapılacak. 30 Ağustos’un resmi tatil olması nedeniyle salı günü için ödemesi bulunmayan Hazine, son üç gün ise 2.6 milyon, 0.5 milyon ve 10.4 milyon dolarlık ödemede bulunacak. 
     Bu ödemenin yapılmasıyla birlikte Hazine’nin ağustos ayındaki toplam ödemeleri 2 milyar 455.7 milyon dolar düzeyinde oluşacak. 
     
     TOPLAM ÖDEMELER 
     Hazine’nin yılbaşından 2 Eylül’e kadar olan dönemdeki toplam dış borç ödemelerinin tutarı ise 11 milyar 327.5 milyon dolara yükselecek. 
     Ocak ayında 745.4 milyon dolar, şubat ayında 2 milyar 399.8 milyon dolar, martta 593.7 milyon dolarlık dış borç ödeyen Hazine, nisanda 1 milyar 511.6 milyon dolar, mayısta 2 milyar 255 milyon dolar, haziranda 629.2 milyon dolar, temmuzda ise 726.2 milyon dolarlık ödemede bulunmuştu. 
br 
</TEXT>
</DOC>
