<DOC>
<DOCNO> 372457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/soneko16.html </URL>
<DATE> 2005/08/24/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Piyale de İzmir'den gidiyor 
</HEADLINE>
<TEXT>

     Arzu ÇETİK İZMİR, DHA 

      SABANCI Holding bünyesindeki GıdaSA Grubu'na bağlı, İzmir'in simge sanayi tesislerinden Piyale de taşınacak. GıdaSA Grup Başkanı Haluk Dinçer, yeni imar durumu nedeniyle İzmir'deki fabrikaya yatırım yapamadıklarını bu nedenle Sakarya'nın Hendek İlçesi'nde gıda üssü oluşturulacağını söyledi. Dinçer, taşınmanın süresi konusunda ise Şu an için söz konusu değil'' dedi. 
     İzmir Bayraklı'da 19'ten bu yana faliyet gösteren, Türkiye'nin tanıdığı Piyale Makarnası'nı üreten Piyale Makarna Fabrikası'nın Sakarya Hendek'e taşınması için harekete geçildi. Piyale Makarna Fabrikası'nın bulunduğu bölgenin, geçen dönem kabul edilen imar planıyla turistik alan kapsamına alındığını hatırlatan GıdaSA Grup Başkanı Haluk Dinçer, fabrikaya bu nedenle yatırım yapılamadığını hatırlattı. Dolaylı gelen yatırım yasağı nedeniyle, İzmir'de yılda 50 bin ton makarna üretim yapan fabrikanın, eskiyen makinelerinin değiştirilemediğini, binada çeşitli onarımların yapılamadığını hatırlatan Haluk Dinçer, Hendek'de 500 dönüm alan üzerine gıda üssü projesi oluşturmak için harekete geçtiklerini, projenin hayata geçirilmesi durumunda, İzmir, Adana ve Konya'daki fabrikaların söz konusu bölgeye taşınabileceğini bildirdi. Dinçer, Şu an için taşınma sözkonusu değil. O nedenle üretime devam ediyoruz'' dedi. 
     
     İLK MAKARNA FABRİKASI 
     Piyale şirketi, 1922 yılında İzmir'de Hasan Tahsin Piyale tarafından kuruldu. Hasan Tahsin Piyale ve 10 işçi günlük kapasitesi 600 okka olan Türk Makarna Fabrikası’nda üretimeye başladı. Teknolojik gelişmeleri yakından takip eden Hasan Tahsin Piyale daha sonra İtalya'ya giderek ilk makarna kalıplarını Türkiye'ye getirdi. Böylece üretilen makarna çeşitleri artarak, çubuk, arpa, tel şehriye, fiyonk ve daha birçok çeşit İzmir'in dört bir yanında satışa sunuldu. Hasan Tahsin Piyale, 1923'te İzmir İktisat Kongresi ve 9 Eylül İzmir Sergisi'nde Türk Makarna Fabrikası'nın ürettiği ürünlerle altın madalya ödülüne layık görüldü. Piyale’ adı ise 1936'da Hasan Tahsin Piyale'nin büyükbabasının ilk adını kendisine soyadı olarak seçmesiyle ortaya çıktı. Piyale'yi bugünlere taşıyan yeni fabrika, 19 yılında Bayraklı'da 2 milyon 500 bin lira sermaye ile 2 bin 000 metrekaresi kapalı, 49 bin 000 metrekarelik alana kuruldu. Yeni fabrika Maktaş Makarnacılık ve Ticaret Anonim Şirketi’ adı ile üretime geçti. 1970'te ürün yelpazesini genişleten fabrika, 1987'de Alman Oetker firmasıyla bazı ürünlerde üretim ortaklığına gitti. 2001'de yaşanan ekonomik krizde büyük darbe aldı. Türkiye'yi makarna ile tanıştıran marka’ olarak bilinen Piyale Makarna Fabrikası, üç yıl önce de Sabancı Holding sermayesiyle kurulan GıdaSA Grubu tarafından satın alındı. Fabrikada şu anda yaklaşık 400 işçi çalışıyor. 
     
</TEXT>
</DOC>
