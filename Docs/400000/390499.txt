<DOC>
<DOCNO> 390499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo20.html </URL>
<DATE> 2005/10/28/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Hidayet hazırlık maçında 14 sayı attı... 
</HEADLINE>
<TEXT>

     ABD Profesyonel Basketbol Ligi'ndeki NBA takımlar, yeni sezon öncesi hazırlık maçlarını sürdürüyorlar. 
     TSİ bu sabaha karşı yapılan maçta, Hidayet Türkoğlu'nun takımı Orlando Magic, evinde Miami Heat'e 104-90 yenilirken, karşılaşmaya ilk 5'te başlayan Türkoğlu'nun başarılı performansı, takımının galibiyetine yetmedi. 
     8 ribauntla 3 hücum, 5 savunma takımının en fazla ribaunt alan oyuncusu olan Türkoğlu, attığı 14 sayıyla da Magic'in en skorer ikinci oyuncusu olarak dikkati çekti. 29 dakika sahada kalan milli oyuncu, serbest atışlarda 2'de 2, 2 sayılık atışlarda 10'da 3 ve 3 sayılık atışlarda da 2'de 2'lik isabet buldu. Türkoğlu, ayrıca 3 asist yaptı. 
     Magic'de Steve Francis, 22 sayı ve 8 asistle oynarken, Miami Heat'te ise Dwyane Wade, 25 sayı, 4 ribaunt, 7 asist ve 4 top çalmayla takımını galibiyete taşıdı. 
     Gürcü asıllı Türk vatandaşı Zaza Pachulia'nın forma giydiği Atlanta Hawks da Memphis Grizzlies'e sahasında 99-84 yenildi. 
     Maça ilk 5'te başlayan Pachulia, 30 dakika süre aldığı maçta, serbest atışlarda 2'de 0, 2 sayılık atışlarda 9'da 4 ve 3 sayılık atışlarda da 1'de 0 isabetle oynadı. 
     Pachulia, karşılaşmayı 8 sayı, 8 ribaunt, 3 asist ve 1 top çalmayla tamamlayarak takımının başarılı oyuncularından biri oldu. Pota altını daha iyi kullanan ve kullandığı 30 serbest atışın 20'sini sayıya çeviren Memphis Grizzlies, özellikle İspanyol pivotu Pau Gasol'un 22 sayı ve 9 ribauntluk etkili oyunuyla maçı kazanmayı bildi. 
     
</TEXT>
</DOC>
