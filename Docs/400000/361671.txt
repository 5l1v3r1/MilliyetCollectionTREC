<DOC>
<DOCNO> 361671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonsiy07.html </URL>
<DATE> 2005/07/16/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Cumhurbaşkanı Sezer, Kuşadası'ndaki saldırıyı kınadı... 
</HEADLINE>
<TEXT>

     Cumhurbaşkanı Ahmet Necdet Sezer, barışa ve huzura en çok gereksinim duyulan bir dönemde Kuşadası'nda meydana gelen çirkin saldırıyı nefretle kınadığını bildirdi. 
     Cumhurbaşkanı Sezer, Kuşadası'nda bir minibüste meydana gelen patlama ile ilgili bir mesaj yayınladı. Cumhurbaşkanlığı Basın Merkezi'nden yapılan açıklamaya göre, Sezer'in mesajı şöyle 
     ''Aydın'ın Kuşadası ilçesinde bir minibüste meydana gelen ve masum insanları hedef alan hain saldırıdan büyük üzüntü duydum. Barışa ve huzura en çok gereksinim duyduğumuz bir dönemde meydana gelen bu çirkin saldırıyı nefretle kınıyorum. Ülkedeki huzur ortamını bozmaya çalışanlara hiçbir zaman izin verilmeyecektir. Hiçbir amaç insanlık dışı saldırılara gerekçe gösterilemez. 
     Bu çirkin saldırıyı düzenleyenlerin emellerine ulaşamayacaklarını bir kez daha vurguluyor, ulusumuzun bir daha böyle üzücü olaylar yaşamamasını diliyorum. 
     Saldırılarda yaşamlarını yitirenlere Tanrı'dan rahmet, kederli ailelerine ve yakınlarına başsağlığı diliyor, yaralananlara geçmiş olsun ve acil şifalar dileklerimi iletiyorum.'' 
     
</TEXT>
</DOC>
