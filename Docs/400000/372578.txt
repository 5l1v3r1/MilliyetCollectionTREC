<DOC>
<DOCNO> 372578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur28.html </URL>
<DATE> 2005/08/24/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Demirel'e suikast girişiminde bulundu, raporlar sayesinde kurtuldu 
</HEADLINE>
<TEXT>

     Gülay DEMİRTAŞ İSTANBUL, DHA 

DOKUZUNCU Cumhurbaşkanı Süleyman Demirel'e 1996 yılında İzmit'te katıldığı temel atma töreni sırasında suikast girişiminde bulunan İbrahim Gümrükçüoğlu, hakkında verilen rapor sayesinde ceza almaktan kurtulurken, tedavisi mümkün olmayan hastalık teşhisine rağmen, verilen Sağlam’ raporu ile İstanbul'da eczane açtı. 
     Demirel'in koruması ile bir gazetecinin yaralandığı olayla ilgili yakalanan ve idam cezası istemiyle hakkında dava açılan Gümrükçüoğlu'nun akli dengesinin belirlenmesi amacıyla Adli Tıp Kurumu’ndan rapor istendi. Adli Tıp Kurumu, 3 haftalık kontrolden sonra Gümrükçüoğlu’na Paranoit Sendrom’ teşhisi kondu. Bunun üzerine İstanbul 1 No'lu Devlet Güvenlik Mahkemesi Başkanlığı, Gümrükçüoğlu'nun TCK’nın 46'ncı maddesi uyarınca ceza ehliyetinin bulunmadığına karar verdi. Mahkeme, İbrahim Gümrükçüoğlu'nu 1 yıl gözetimde tutulmak üzere Bakırköy Ruh ve Sinir Hastalıkları Hastanesi'ne gönderdi. 
     Bakırköy Ruh ve Sinir Hastalıkları Hastanesi’nde bir yıllık gözetim süresi sonunda görevli 7 doktorun imzasını taşıyan ve oy birliğiyle hazırlanan bu raporda İbrahim Gümrükçüoğlu’nda akıl hastalığı ve zayıflığına rastlanmadığı belirtilerek, taburcu edilmesine karar verildiği belirtildi. 
     İstanbul 1 No’lu DGM’de süren yargılama sırasında Adli Tıp Kurumu'nun iki farklı dairesi çelişkili rapor verdi. Yargıtay, Gümrükçüoğlu’nun cezaya çarptırılamayacağı kararı verilen dava dosyasına giren Adli Tıp 4'üncü İhtisas Kurulu ile Gözlem İhtisas Dairesi’nin hazırladığı raporlar arasındaki çelişkiyi gerekçe göstererek, 15 Mart 1999 tarihinde mahkemenin kararını bozdu. 
     
     RAPORLAR ÇELİŞTİ HAYATI KOLAYLAŞTI 

     İbrahim Gümrükçüoğlu, hastanenin verdiği sağlam’ raporuyla İzmit’teki Sağlık Eczanesi'ni çalıştırmaya devam etti. 
     Yeniden yargılanmaya başlanan İbrahim Gümrükçüoğlu için Adli Tıp Kurumu Genel Kurulu’nun raporu beklendi. Adli Tıp Genel Kurulu, Gümrükçüoğlu’nun suç tarihinde akli dengesinin yerinde olmadığını bildirirken, mahkeme, 15 Haziran 2000 tarihinde, Gümrükçüoğlu hakkında ceza tertibine yer olmadığına'' karar verdi. 
     
     İSTANBUL’DA ECZANE AÇTI 

     Yargılama süresince dava dosyasına giren sağlık raporları Gümrükçüoğlu’nun işine yaradı. Raporlar nedeniyle ceza verilemeyen İbrahim Gümrükçüoğlu, İstanbul’da eczane açtı. Ruhi dengesinin bozuk olduğu Adli Tıp raporuyla belgelenen Gümrükçüoğlu, yasalara aykırı olmasına rağmen iddiaya göre, Haseki’de bir eczane sahibi oldu. Gümrükçüoğlu'nun eczaneyi açmak için Bakırköy Ruh ve Sinir Hastalıkları hastanesinin verdiği sağlam’ raporunu kullandığı sanılıyor. 
     
     TEDAVİ EDİLEMEZ' 

     Uzmanlara göre, İbrahim Gümrükçüoğlu için konulan Paranoit Sendrom’ ömür boyu süren ve tedavisi olmayan bir akıl hastalığı. Bu rahatsızğın, aşırı şüphecilik, kişinin çevresindeki herkesi potansiyel suçlu gibi görmesi belirtileri var. 
     Bakırköy Ruh ve Sinir Hastalıkları Hastanesi’nden Doç.Dr. Hüsnü Erkmen, bu tür rahatsızlığı bulunan kişilerin cezai ehliyeti bulunmadığını söyledi. Paranoit Sendrom’lu bir kişinin özellikle sağlık sektöründe çalışmasının büyük sakıncaları bulunduğunu belirtti. 
     Yasal zorluklara rağman 5 gün süren işlemler sonunda İstanbul’da eczane açan Gümrükçüoğlu’nun ağabeyi Orhan Gümrükçüoğlu, halen Türkiye genelinde eczanelerin işlemleriyle ilgilenen Sağlık Bakanlığı İlaç ve Eczacılık Genel Müdürü olarak görev yapıyor. 
     Eczane açmasına izin veren İstanbul Eczacılar Odası'nın Başkanı Zafer Kaplan, İbrahim Gümrükçüoğlu’nun akıl hastası’ olduğunu bilmediklerini söyledi. Kaplan, Biz sadece eczanenin fiziki koşullarına bakarız ona göre inceleme yaparız'' dedi. 
     
</TEXT>
</DOC>
