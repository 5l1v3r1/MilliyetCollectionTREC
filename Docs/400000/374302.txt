<DOC>
<DOCNO> 374302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yazar/gunes.html </URL>
<DATE> 2005/08/31/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Cumhuriyet'in en büyük özelleştirmesi 
</HEADLINE>
<TEXT>


Türkiye'nin belki de en önemli kuruluşu Telekom özelleşiyor. Satmalı mı, satmamalı gibi sloganlarla uğraşırken, nasıl satılmalı konusu ise pek az tartışıldı. Ve konu kamuoyunda yeterince tartışılmadan yürürlüğe konuverdi. Türk Telekom'un yüzde 55 hissesi 6.55 milyar dolar üzerinden Oger Telekom konsorsiyumuna satıldı. Yani şirketin yüzde 100'ü 11.9 milyar dolar etti. 
İlginçtir Türk Telekom blok satışından önce halka açılmadı. Oysa Tüpraş'ından tutun da, Erdemir, Petkim'e dek birçok kuruluş borsada işlem görüyor. Neden önceden Telekom'un belli bir kısmı halka açılmadı 
İkinci konu, neden Telekom'un yüzde 55 hissesi blok olarak satılıyor Demek ki, ancak çoğunluğu satıldığında para ediyor. Bu da yönetimi ele geçirmeden bu kuruluşun k rlı olamayacağına işaret ediyor. Yani şimdiye dek Telekom çok kötü idare edilmiş. 
Zaten rakamlar ortada. 1996 yılında Türk Telekom'da 74 bin kişi çalışıyordu. Abone sayısı ise yıllardır 18 milyon civarında. Şu anda çalışan sayısı 57 binin altına inmiş durumda. Yani büyük bir verimsizliğin köşesinden yavaş yavaş dönülüyor. Turkcell ise 26 milyona yakın aboneye hizmet veriyor. Ve bunu tam 2312 kişiyle 1661'i üniversite mezunu gerçekleştiriyor Türk Telekom'un daha az sayıda personelle çalışmasını istemek elbette mümkün değil. Ama verimsizliğin boyutu da ortada 
Türk Telekom 5.0-5.5 milyar dolarlık ciro yapan ve bunun karşılığında da her yıl 1 milyar dolara yakın net k r yapan bir kuruluş. Teknolojisi oldukça yeni, ancak yine de sık sık çağın gelişmelerine bağlı olarak yatırım yapması gereken bir kuruluş. Satış fiyatına bakıldığında 12 yılda yatırımı karşılıyor. 
Türk Telekom'un bir başka özelliği bir doğal tekel oluşu. Yani istediği kadar fiyatı belirleyebilir. Bu iletişim ağı aynı zamanda diğer mobil ve hatlı iletişime de hizmet veriyor ve gelir sağlıyor. Hatta TRT gibi yayın kuruluşları bile Türk Telekom'a para ödüyor. 
Türk Telekom'un k rlı olduğuna, hatta daha da k r yapma potansiyeline diyecek yok. Ancak böylesine bir kuruluşun çoğunluk hissesi blok satış yoluyla, yani kolay kolay el değiştiremeyecek biçimde Ortadoğu kökenli bir sermaye grubuna satıldı. Keşke yerli sermaye bunu alabilseydi. Koç-Sabancı konsorsiyumunun suya düşmesi talihsizlik oldu. Açıkçası, Türk Telekom onlara yakışırdı. 
Hazine Türk Telekom'un yüzde 45'ini ve altın hisseyi elinde tutuyor. Bu önemli. Yani kritik bir durumda Hazine'nin yönetimde tam yetkisi var. Özellikle Rekabet Kurulu'nun satışa izin vermesinde bu konu çok önemli. Ancak aklımıza gelen şu soruya yanıt bulmakta zorlanıyoruz Neden önceden iç ve dış borsalarda, tıpkı Turkcell gibi, Türk Telekom da halka arz edilmedi 
Lüks eğlence yerlerine bakan, ülkede ciddi bir sermaye birikimi olduğunu sanır. Ancak gelin görün ki, parayı oraya buraya saçanlar, özelleştirmeler karşısında köşe bucak kaçıyor Yabancılar da kapış kapış bizim kamu kuruluşlarını alıyor. 



</TEXT>
</DOC>
