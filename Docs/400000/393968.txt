<DOC>
<DOCNO> 393968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/spo04.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pauleta mı 
</HEADLINE>
<TEXT>


Teknik Direktör Halilhodziç, Fransa'da transfer görüşmesi yapmadığını söyledi, "Ailemle buluştum. Pauleta'yı almak için burada limanı satmak lazım" diye konuştu 


Milli maç için verilen aradan istifa edip, Fransa'ya giden Trabzonspor Teknik Direktörü Vahid Halilhodziç, bordo - mavili camiada konuşulan transfer görüşmelerinin gerçek olmadığını söyledi. 
Paris'ten önceki akşam dönen ve takımını Diyarbakırspor karşılaşmasına hazırlamaya çalışan Boşnak asıllı Fransız çalıştırıcı, dünkü antrenmanda gazetecilerle sohbet etti. Ailesiyle görüşmek için Fransa'ya gittiğini vurgulayan Halilhodziç, Paris Saint Germain'in forvet oyuncusu Pauleta'nın transfer edileceğine ilişkin haberlerle ilgili olarak şu ifadeyi kullandı "Pauleta'yı almak için burada limanı satmak lazım." 
Fransa'daki olayların işsizlik nedeniyle çıktığını da vurgulayan Trabzonspor Teknik Direktörü, "Politik olduğu için bu konuda fazla bir şey söylemeyeceğim" diye konuştu. 

Gökdeniz ricası 

Trabzonspor Başkanı Atay Aktuğ, kendisini İsviçre'deki milli maça davet eden Futbol Federasyonu Başkanı Levent Bıçakcı'ya teşekkür etti, gelemeyeceğini bildirdi. Bu sırada sözü Gökdeniz'e getiren Aktuğ'un, Tahkim Kurulu kararının kasım ayı içerisinde çıkmasını beklediklerini vurgulayan Aktuğ, transfer politikasını buna göre belirleyeceklerini söyledi. 

Szymkowiak müjdesi 

Trabzonspor Kulüp Doktoru Ahmet Çağlar, Szymkowiak'ın, Fenerbahçe maçında kesin olarak oynayabileceğini açıkladı. İstanbul'daki kontrollerde Polonyalı futbolcunun bir probleminin kalmadığınının tespit edildiğini ifade eden Çağlar, "Szmykowiak'a şimdi yükleme çalışmaları yapacağız. Buna vereceği cevaba göre de takıma katacağız. Ligin 14. haftasındaki Çaykur Rizespor maçında, olmazsa Fenerbahçe karşısında kesin olarak sahada olacağını düşünüyoruz" dedi. 


</TEXT>
</DOC>
