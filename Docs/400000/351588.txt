<DOC>
<DOCNO> 351588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur09.html </URL>
<DATE> 2005/06/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Köpek, kendisini kanaldan kurtaran itfaiyeciyi ısırdı 
</HEADLINE>
<TEXT>

     Erdoğan KARABAĞ KARS, DHA 

KARS Çayı’nın geçtiği kanala düşen köpek ile yavrusunu kurtaran İtfaiye eri Tuncay Uruş, kurtardığı köpek tarafından elinden ısırıldı. İtfaiye eri, Kars Devlet Hastanesi’nde tedavi edilerek kuduz aşısı yapıldı. 
     AKP’li Belediye Başkanı Naif Alibeyoğlu önceki gün Kars çayı yanından geçerken, çaya düşmüş anne köpek ile yavrusunu görerek, kurtarılmaları için itfaiyeye talimat verdi. Bunun üzerine köpekleri kurtarmak üzere İtfaiye ekipleri belirtilen yere gitti. Kent merkezinden geçen Kars Çayı’nın kenarındaki kanada bulunan köpekleri yakalayıp çıkarmak için 2 metrelik kanala inen itfaiye erleri, hayvanları bir saat süren kovalamaca sonunda pantolon kemeri, ip ve çuval kullanarak yakaladı. Bu sırada anne köpek, kanaldan çıkarıldığı sırada itfaiye eri Tuncay Uruş’u elinden ısırdı. 
     Serbest bırakılan köpekler kısa sürede gözden kaybolurken, ısırılan itfaiye eri Uruş, Kars Devlet Hastanesi’nde tedavi edilerek kuduz aşısı yapıldı. 
     
</TEXT>
</DOC>
