<DOC>
<DOCNO> 373804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/soneko41.html </URL>
<DATE> 2005/08/29/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Tüpraş'ın özelleştirmesinde 4 ortak girişim grubu başvuruda bulundu... 
</HEADLINE>
<TEXT>

     TÜPRAŞ özelleştirilmesinde 4 ortak girişim grubu başvuruda bulundu. 
     Özelleştirme İdaresi Başkanlığı’ndan yapılan yazılı açıklamada, TÜPRAŞ’da bulunan yüzde 51 oranına tekabül eden idare hissesinin blok satış yöntemi ile satılmak suretiyle özelleştirilmesinde ön yeterlilik kriterlerini karşılamış olan katılımcıların, ortak girişim grubu oluşturmak veya ortak girişim grubunda değişiklik yapabilmeleri için başvuru tarihinin bugün saat 16.00’da sona erdiği bildirildi. 
     Açıklamada, bu amaçla ÖİB’ye 4 ortak girişim grubunun başvuruda bulunduğu belirtilerek, ihale komisyonu tarafından 31 Ağustos 2005 tarihinde yapılacak değerlendirme sonucunda söz konusu katılımcıların belirlenen ön yeterlilik kriterlerini karşılayıp karşılamadığının belirleneceği kaydedildi. 
     TÜPRAŞ ihalesine katılmak için ortak girişim grubu oluşturan veya ortak girişim grubunda değişiklik yapmak isteyen 4 ortaklık şu isimlerden oluştu -Poski Koncern Naftowy Orlen SA-Zorlu Holding A.Ş Ortak Girişim Grubu. 
     -Koç Holding A.Ş.- Aygaz A.Ş.-Opet Petrolcülük A.Ş. The Shell Company Of Turkey Ltd.- Shell Overseas Investment B.V. Ortak Girişim Grubu. 
     -Indian Oil Corp. Ltd. - Çalik Enerji Sanayii ve Ticaret A.Ş. 
     Ortak Girişim Grubu. 
     -Tüp.Ağusition Cons. Ortak Girişim Grubu-Petrol Ofisi A.Ş. Ortak Girişim Grubu. 
     TÜPRAŞ ihalesinde son teklif verme tarihi 2 Eylül’de sona eriyor. 
     Bu arada ÖİB’dan yapılan açıklamada, Devlet Demiryolları İşletmesi Genel Müdürlüğü’ne ait İskenderun Limanı’nın özelleştirilmesi ihalesine katılmak üzere bugün saat 16.00’ya kadar 4 teklif alındığı kaydedildi. 
     
</TEXT>
</DOC>
