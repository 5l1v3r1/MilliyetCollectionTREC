<DOC>
<DOCNO> 373719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sondun02.html </URL>
<DATE> 2005/08/29/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Şüpheli paketten kraker çıktı... 
</HEADLINE>
<TEXT>

     Endonezya'nın başkenti Cakarta'da boşaltılan İngiliz Büyükelçiliği'ndeki şüpheli paketten kraker çıktı. 
     Polis, elçiliğe gönderilen paketten, kraker, walkman ve bir çift hoparlör çıktığını belirtti. Paketi kiminn gönderdiği ise bilinmiyor. 
     Elçilik sözcüsü Faye Belnis, kendilerine şüpheli bir paket gönderilmesi üzerine polise haber verdiklerini ve yeni bir emre kadar elçiliği boşalttıklarını bildirmişti. 
     Endonezya'daki yabancı elçilikler, terörist saldırıları riski nedeniyle yüksek alarm durumunda bulunuyor. 
     ABD, mayıs ayında bir internet sitesinde, bir Amerikan Büyükelçiliği'ne nasıl saldırılacağını anlatan talimatlar yayımlanması üzerine Endonezya'daki tüm diplomatik misyonlarını kapatmıştı. 
     
</TEXT>
</DOC>
