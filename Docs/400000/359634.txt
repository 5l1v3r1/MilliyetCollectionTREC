<DOC>
<DOCNO> 359634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/soneko07.html </URL>
<DATE> 2005/07/09/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Bazı ilaçlar, eşdeğer ilaç listesinden çıkarıldı... 
</HEADLINE>
<TEXT>

     Eşdeğer uygulamasına tabi tutulan ve eşdeğer gruplarında en ucuz ilaç olarak baz alınan, ancak piyasada bulunamaması nedeniyle sorunlara neden olan toplam 350 ilaç, Maliye Bakanlığı'nın bütçe uygulama talimatıyla, bedeli ödenecek ilaçlar listesinden çıkarıldı. 
     Tedavi yardımına ilişkin 2005 Mali Yılı Bütçe Uygulama Talimatı bugünkü Resmi Gazete'de yayımlandı. 
     Talimatta 1 Temmuz 2005 tarihinden itibaren uygulamaya başlayan genişletilmiş eşdeğer ilaç uygulamasına ilişkin olarak gerek Türk Eczacılar Birliği'nden, gerek geri ödeme kurumlarında Geri Ödeme Komisyonu'na yapılan müracaatlarda eşdeğer ilaç uygulamasına tabi tutulan ve eşdeğer gruplarında en ucuz ilaç olarak baz alınan bazı ilaçların piyasada bulanamadığı ve bu durumun sorunlara neden olduğunun anlaşıldığı belirtildi. 
     Talimata göre, bu çerçevede ''Bedeli Ödenecek İlaçlar Listesi''nde yer alan ilaçlardan, bazı ilaçlar çıkarıldı. 
     
     GERİ ÖDEME KOMİSYONU GÜNCELLEŞTİRMELER YAPACAK 
     Talimata göre, bundan böyle, eşdeğer ilaç uygulamasında ilaçların piyasada ulaşabilir olup olmadıkları dikkate alınarak Geri Ödeme Komisyonu tarafından güncelleştirmeler yapılacak. 
     Söz konusu düzenlemeler hak sahiplerinin mağduriyetlerine sebebiyet vermemek amacıyla Geri Ödeme Komisyonu'nun sekreteryasını yürüten Maliye Bakanlığı'nca uygulamaya bir an önce yansıtılması için ilgili kurumlara bildirilecek. Aynı zamanda bu düzenlemeler Maliye Bakanlığı ile Emekli Sandığı Genel Müdürlüğü web sayfasında duyurulacak. 
     Söz konusu talimat, 1 Temmuz 2005 tarihinden geçerli olmak üzere, yürürlüğe girdi. 
     
     EŞDEĞER İLAÇ UYGULAMASI 
     Maliye Bakanlığı'nın talimatına göre, ''Geri Ödeme Açısından Eşdeğer Benzer İlaç Uygulaması'', kapsamında tüm kurumlar eşdeğer ilaç bedellerinin ödenmesinde en ucuzunun yüzde 30 fazlasına kadarını dikkate alıyor. 
     Fiyatları en ucuz olarak referans alınacak ürünlerin eczacılar tarafından ulaşılabilir olması gerekiyor. Bu amaçla, tavana esas en ucuz ilaç olarak belirlenen ilacın en az 5 ay piyasada bulunma ve ilgili eşdeğer ilaç grubuna dahil olan ilaçlar arasından en az yüzde 1 pazar payına sahip olması gözetiliyor. 
     Söz konusu süre ve pazar payının her bir eşdeğer ilaç grubundaki ilaç sayısı dikkate alınarak yeniden belirlenmesine ve bunlara ilişkin tereddütlerin giderilmesine Geri Ödeme Komisyonu yetkili bulunuyor. 
     
     ÇIKARILAN VE DÜZENLEME YAPILAN İLAÇLAR 
     Talimata göre, toplam 350 ilaç bedeli ödenecek ilaçlar listesinden çıkarılırken, 18 ilaç için de mevcut kamu kod numaraları korunarak gerekli düzenlemeler yapıldı. 
     Bedeli ödenecek ilaçlar listesinden çıkarılan toplam 350 ilaçtan bazıları şöyle 
     ''Alfoxil 250 mg 24 TB, Alfasilin 250 mg 24 kp, bactrim 400 80 mg 5 ml 1 amp, Candidin 50 mg 3 kp, Novalgin 1000 mg 5 supp büyük , Ogastro 15 mg 30 mikropellet kp, Orfarin 5 mg 100tb, İzotonik sodyum klorur 10 dex 1.000 ML Sol kansuk torba , 20 Mannitol 100 ml sol kansuk torba , 1 6 Molar Sod Laktak 1000ml., Albumin Hemasure 20 50 ml 1 flk, Methotrexeate Roger Bellon 50 mg 5ml 1flk, Naprosyn 250 mg 20 tb, Negopen 250 mg1 flk, Nolvafen 10 mg 250 tb, 1000 ml Sol kansuk torba , Locoid 15 gr krem, Magnezyum sulfat yüzde 15 10 ml 100 amp biosel Famodin 40 mg 15 tb, diazem 2 Mg 50 Kp, doloksen 250 mg 20 Tb, Fucidin 2 15 gr krem.'' Talimata göre, gerekli düzenlemeler yapılan ilaçlar da şöyle 
     ''Sennalax 20 mg 30 enterik tablet, Zyprexa 10 mg 7 ftb, Zyprexa 5 mg 28 ftb, Maxibone 70 mg 4 tb, Fosamax 70 mg 4 tb, Osalen 70 mg 4 tb, Insulatard hm 100 ıu ml 3 ml 5 kartus, Norvasc 5 mg 30 tb, Norvasc 10 mg 30 tb, Coversyl 8 mg 30 tb, Atacand plus 16 12.5 mg 28 tb, Nexium 20 mg 14 ent kaplı pellet tb, Nexium 40 mg 14 ent kaplı pellet tb, Crestor 10 mg 28 tb, Crestor 20 mg 28 tb, Crestor 40 mg 28 tb, Ventofor inhaler 60 kp, Gynoferon depo 30 drj.'' 
     
</TEXT>
</DOC>
