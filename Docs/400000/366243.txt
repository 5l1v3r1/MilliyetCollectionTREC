<DOC>
<DOCNO> 366243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/guncel/axgun01.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ş ra, demokrasimize başarılar getirsin' 
</HEADLINE>
<TEXT>


Yüksek Askeri Ş ra Erdoğan'ın başkanlığında toplandı. Başbakan, Anıtkabir'i ziyaretinde özel defteri imzalarken, mesajındaki "demokrasi" vurgusu dikkat çekti 

BARKIN ŞIK Ankara 

Başbakan Recep Tayyip Erdoğan, Yüksek Askeri Ş ra YAŞ çalışmaları kapsamında dün Anıtkabir Özel Defteri'ni imzalarken, "Ş ra çalışmalarının demokratik hayatımıza başarılar getirmesini dilerim" ifadelerini kullandı. YAŞ kararıyla ordudan uzaklaştırılanlara yargı yolunun kapalı olmasını 'antidemokratik' bularak Milli Savunma Bakanı Vecdi Gönül ile birlikte ihraç kararlarına "şerh" koyarak imza atan Erdoğan'ın mesajındaki "demokrasi" vurgusu dikkat çekti. 
YAŞ'ın ilk gün çalışmaları kapsamında ş ra üyeleri Erdoğan başkanlığında Anıtkabir'i ziyaret etti. Atatürk'ün mozalesine çelenk konulmasının ardından Misak - ı Milli kulesine geçen Erdoğan, burada Anıtkabir Özel Defteri'ni imzaladı. 

Laikliğe vurgu yok 
Mesajında, Türk Silahlı Kuvvetleri'nin TSK Türkiye Cumhuriyeti'nin en önemli güvencelerinden biri olduğunu vurgulayan Erdoğan, şunları kaydetti 
"Ulusal güvenlik ve huzurumuzun teminatı olan kahraman Türk Silahlı Kuvvetleri'nin görev bilinci ve disiplini, Yüksek Askeri Ş ra'da en açık ifadesini bulmaktadır. Cumhuriyetimizin kurucusu Mustafa Kemal Atatürk'ün gösterdiği yolda ulusumuzun bağımsızlığının ve Cumhuriyetimizin bekasının güçlü güvencelerinden olan Türk Silahlı Kuvvetleri, üstün kabiliyet ve dinamizmiyle değişen güvenlik koşullarına uyum sağlamakta, ulusça gücümüze güç katmaktadır. Bu inançla, Ağustos 2005 Yüksek Askeri Ş ra çalışmalarının ülkemizin esenliğine, demokratik hayatımıza ve kahraman Türk Silahlı Kuvvetleri'ne başarılar getirmesini dilerim." 

Şerhi hep koydular 
Erdoğan ve Gönül, YAŞ kararıyla ordudan ihraç edilenlere yargı yolunun kapalı olmasını 'antidemokratik' buldukları gerekçesiyle, katıldıkları toplantılarda bu kararları şerh koyarak imzaladı. Bu açıdan Erdoğan'ın "Ş ra çalışmalarının demokratik hayatımıza başarılar getirmesini dilerim" ifadesine mesajında yer vermesi bir kat daha önem kazandı. 

AİHM İhlal yok 
Avrupa İnsan Hakları Mahkemesi AİHM , 1995 - 1997 arasında TSK'dan ihraç edilen 13 subay ve astsubayın konuya ilişkin başvurusunu ele almış, ancak Türkiye'nin bu kişileri ordudan atarak Avrupa İnsan Hakları Sözleşmesi'ni AİHS ihlal ettiği yönündeki iddiaları kabul etmemişti. 
AİHM, TSK'ya giren personelin buradaki disipline uyması gerektiğini vurgulamış ve YAŞ kararlarının hukuk dışı olduğu yönündeki iddiaya, "Bu kararlar sadece belli bir gruba üye kişileri ilgilendirir. Dolayısıyla YAŞ kararları ceza kanunu çerçevesinde incelenemez ve AİHS'nin adil yargıyla ilgili maddesine aykırı değildir" yanıtını vermişti. 

2. başkan kim olacak 

ANKARA'da dikkatler, Yüksek Askeri Ş ra YAŞ çalışmalarına çevrildi. Ş rada Harp Akademileri Komutanlığı'ndan Hava Kuvvetleri Komutanlığı'na atanmasına kesin gözüyle bakılan Orgeneral Faruk Cömert'ten boşalacak makama yine bir havacı orgenaralin getirilip getirilmeyeceği ve Orgeneral İlker Başbuğ'dan sonra Genelkurmay 2. Başkanlığı koltuğuna kimin oturacağı merakla bekleniyor. 
YAŞ'ın ilk gün çalışmaları dün tamamlandı. Deniz Kuvvetleri Komutanı Oramiral Özden Örnek ile Hava Kuvvetleri Komutanı Orgeneral İbrahim Fırtına'nın 30 Ağustos itibarıyla emekliliklerinin kesinleştiği bildirildi. 
Başbakan Recep Tayyip Erdoğan, Ağustos 2003 ş rasında eski Deniz Kuvvetleri Komutanı Oramiral Bülent Alpkaya ve eski Hava Kuvvetleri Komutanı Orgeneral Cumhur Asparuk'un emeklilik kararlarına imza atmasının ardından ikinci kez bu kuvvetlerde komutanlar değişiyor. 
Ş ranın perşembe tamamlanacak çalışmalarıyla ilgili en çok merak edilen konuların başında da Harp Akademileri Komutanlığı'nın havacılarda kalıp kalmayacağı geliyor. Bu yıl Hava Kuvvetleri'nde korgenerallikten orgeneralliğe terfi edecek ismin Harp Akademileri Komutanlığı, Genelkurmay 2. Başkanlığı veya Hava Kuvvetleri Komutan Yardımcılığı'na atanması bekleniyor. Yeni terfi edecek havacı orgeneralin Genelkurmay 2. Başkanlığı dışında bir göreve atanması durumunda bu makama karacı bir isim getirilecek. Bu isim, yeni terfi edecek veya kıdemli orgenerallerden birisi olacak. 


</TEXT>
</DOC>
