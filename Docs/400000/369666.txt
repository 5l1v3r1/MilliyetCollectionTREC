<DOC>
<DOCNO> 369666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/spor/spo04.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten uyarı 
</HEADLINE>
<TEXT>



Trabzonspor Teknik Direktörü Şenol Güneş, geçtiğimiz yıllarda tatsız sonuçlar aldıkları Konya deplasmanı öncesinde oyuncularını uyardı. Güneş, "Lige iyi bir başlangıç yaptık. Konyaspor güçlü bir takım. Dikkatli oynarsak istediğimizi alırız. Sadece oyuna konsantre olun" dedi. 
Bordo - Mavili kulübün Başkanı Atay Aktuğ'un takıma destek verebilmek için Mersin'deki tatilini yarıda kesip Konya'ya geçeceği öğrenildi. Hatırlanacağı gibi Aktuğ, geçtiğimiz hafta oynanan Kayserispor maçını önce izleyemeyeceğini açıklamış, ardından da dayanamayarak yeniden Avni Aker'in yolunu tutmuştu. 
Bu arada Şenol Güneş, Konya seyahatinde PAF takımı ve A takıma tek tip kıyafet giydirilmesine sinirlendi. Havalimanına takımın otobüsüyle gelen Güneş'in, bu hatanın bir daha tekrarlanmamasını istediği bildirildi. 


</TEXT>
</DOC>
