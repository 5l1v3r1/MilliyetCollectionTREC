<DOC>
<DOCNO> 389808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/soneko32.html </URL>
<DATE> 2005/10/26/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Rusya'da yabancılar stratejik alanlarda yatırım yapamayacak... 
</HEADLINE>
<TEXT>

     Rusya Doğal Baynaklar Bakanı Yuri Trutnev, yabancıların stratejik olarak değerlendirdikleri alanlarda yatırım yapmasının yakında engelleneceğini söyledi. 
     Trutnev, İngiliz şirketlerin temsilcileriyle yaptığı görüşmede, bundan sonra ülkenin stratejik olarak değerlendirdiği alanlarda yabancı şirketlerin yatırımına izin verilmeyeceğini, ancak bu yasağın önceden sonuçlandırılmış ihalelere yönelik uygulanmayacağını kaydetti. 
     Rus Mosnews internet sitesinde yer alan haberde, yasak kapsamına Batı Sibirya'daki Yamalo-Nenets bölgesindeki Titov ve Treb petrol sahası, Yakutia'daki Çayandiskoy petrol ve doğalgaz sahası, Sukhoi'deki altın yatağı ile Doğu Sibirya'nın Çita bölgesindeki Udokan bakır yataklarının girdiği belirtildi. 
     Trutnev, yeraltı kaynaklarının kullanımı ve işletilmesi ile ilgili yasanın bu yıl sonunda veya gelecek yılın başında çıkabileceğini belirterek, yasanın yürürlüğe giriş tarihinin ise 2006 yılının ikinci yarısında olacağını kaydetti. 
     
</TEXT>
</DOC>
