<DOC>
<DOCNO> 365063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko39.html </URL>
<DATE> 2005/07/28/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Konut kredileri sınır tanımıyor 
</HEADLINE>
<TEXT>

     Bankaların kullandırdığı bireysel konut kredileri 6.7 milyar YTL’ye kadar yükseldi. 
     Merkez Bankası’nın verilerine göre 15-22 Temmuz arasındaki haftada konut kredileri 197.9 milyon YTL daha büyüyerek 6 milyar 739 milyon YTL’ye ulaştı. 
     Konut kredilerinde temmuzun ilk üç haftasındaki toplam büyüme ise 646.1 milyar YTL’yi buldu. Bazı bankaların vadesini 25 yıla kadar çıkarıp aylık faizini de yüzde 1.33’e kadar indirdikleri konut kredilerinde yıl başından bu yana ise 4 milyar 94 milyon dolarlık büyüme kaydedildi. 
     Konut kredileri 2004 sonunda 2 milyar 641 milyon dolar düzeyinde bulunuyordu. Konut kredilerinin yanı sıra taşıt ve diğer nedenlerle kullanılan tüketici kredilerindeki artış eğilimi de devam ediyor. 
     15-22 Temmuz haftasında taşıt kredileri 26.6 milyon, diğer krediler ise 97.9 milyon YTL büyürken toplam tüketici kredileri 322.5 milyon YTL’lik artışla 20 milyar 603 milyon YTL’ye kadar çıktı. 
     
     KREDİ KARTI BORÇLARI AZALDI 

     Bankaların tüketicilerden olan kredi kartı alacaklarında ise geçen hafta 515.6 milyon YTL’lik azalma yaşandı. Bu azalmadan sonra bankaların kredi kartı alacakları 14 milyar 996 milyon YTL’ye geriledi. Azalmanın tümü de taksitsiz kredi kartı borçlarından kaynaklandı. 
     
</TEXT>
</DOC>
