<DOC>
<DOCNO> 382082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/dunya/dun02.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder Türkiye vites büyütmeli 
</HEADLINE>
<TEXT>


DIŞ HABERLER SERVİSİ 


Almanya Başbakanı Gerhard Schröder, Türkiye'nin katılımıyla AB'nin daha istikrarlı ve güvenli olacağını belirtti, ancak müzakerelerin başarılı olması için de Ankara'nın hem reform sürecini hızlandırması, hem de AB içindeki iş olanaklarının korunması için ortaya konan koşullara uyması gerektiğini söyledi. Strasbourg'daki Avrupa Forumu adlı toplantıda konuşan Schröder, "Büyüklüğü ve nüfusu nedeniyle Türkiye özel bir müzakere ortağıdır. Bu yüzden görüşmeler AB'nin mali kapasitesi ile iş bulma imk nlarının korunmasına dönük düzenlemeler konusunda anlaşmaları içerecek" dedi. Schröder, "Ekonomik olarak dinamik, sosyal olarak modern bir Türkiye, Avrupa değerleri ile İslamiyete sadakatini uyum içinde bir araya getirerek istikrar ve güvenlik anlamında hepimiz için büyük bir katkı sağlayacaktır" diye konuştu. 


</TEXT>
</DOC>
