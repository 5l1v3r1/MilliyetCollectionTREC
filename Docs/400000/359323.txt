<DOC>
<DOCNO> 359323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko26.html </URL>
<DATE> 2005/07/08/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Mevduat ve kredinin ilk adresi İstanbul... 
</HEADLINE>
<TEXT>

     Türkiye'de toplam mevduat ve kredinin ilk adresi İstanbul olmaya devam ediyor. 
     Türkiye Bankalar Birliği verilerine göre, toplam mevduat 2004 yılı sonunda 197 katrilyon 394 trilyon lira 147,7 milyar dolar olarak gerçekleşti. 
     Toplam mevduatın Gayri Safi Milli Hasıla'ya GSMH oranı, 2003'e göre 1 puan artarak yüzde 46 oldu. 
     Toplam mevduatın yüzde 57'si TL, yüzde 43'ü ise yabancı para mevduatından oluştu. Ticari mevduatın payı yüzde 12 olarak belirlendi. Son dönemde, TL tasarruf mevduatının toplam içindeki payında artış kaydedildi. 
     Toplam mevduatın yüzde 43,2'sini döviz tevdiat hesabı, yüzde 31,7'sini tasarruf, yüzde 11,6'sını ticari kuruluşlar, yüzde 7'sini diğer kuruluşlar, yüzde 3,2'sini bankalar arası mevduat ve yüzde 3,2'sini resmi mevduat teşkil etti. Kıymetli madenler depo hesaplarının payı yüzde 0,1 düzeyinde bulunuyor. 
     İller arasında toplam mevduat içinde en yüksek payı yüzde 40 ile İstanbul alırken, Ankara yüzde 18, İzmir yüzde 6 paya sahip oldu. 
     
     KREDİ STOKU 102.5 KATRİLYON LİRA 
     Türkiye Bankalar Birliği verilerine göre, toplam kredi stoku, 2004 sonu itibariyle 102 katrilyon 482 trilyon liraya 76,7 milyar dolar ulaştı. Kredi stokunun GSMH'ye oranı 5 puanlık artışla yüzde 24 oldu. 
     Batı Anadolu ve Ege bölgelerinin toplam kredilerden aldıkları pay gerilerken, İstanbul, Doğu Marmara, Doğu Karadeniz ve Akdeniz bölgelerinin payları önemli ölçüde arttı. 
     İstanbul kredilerden yüzde 39 pay alırken, Ankara'nın payı yüzde 9, İzmir'in payı yüzde 5 olarak belirlendi. 
     1997 sonu itibariyle toplam krediler içinde ihtisas kredilerinin oranı yüzde 23 iken, 2004 sonunda bu oran yüzde 9,3'e geriledi. İhtisas kredilerinin yüzde 40,4'ü tarım, yüzde 12,8'i mesleki, yüzde 1,4'ü gayrimenkul, yüzde 1,1'i turizm, yüzde 0,1'i denizcilik kredileri olarak kullandırıldı. 
     Tarım ihtisas kredileri kullanımı Ege, Akdeniz ve Doğu Karadeniz bölgelerinde, meslek ihtisas kredileri kullanımı Ege, Akdeniz ve Doğu Marmara bölgeleri, diğer ihtisas kredileri kullanımı İstanbul, Ege ve Doğu Marmara bölgelerinde yoğunlaştı. 
     2004 sonu itibariyle mevduatın krediye dönüşme oranı yüzde 52 düzeyinde gerçekleşti. 
     
     İLLERE GÖRE ŞUBE SAYILARI 
     48 bankanın 46 tanesi İstanbul'da, 30 tanesi Ankara'da, 27 tanesi ise İzmir'de şube bazında faaliyet gösteriyor. Buna karşın, Kilis ve Gümüşhane'de sadece 4 banka şubesi bulunuyor. 8 ilde faaliyet gösteren banka sayısı da 5 oldu. 
     Geçen yıl toplam şube sayısı 6 bin 106 olarak belirlendi. İstanbul 1.771 şube ve yüzde 29 pay ile en çok şubeye sahip olan bölge oldu. 
     
</TEXT>
</DOC>
