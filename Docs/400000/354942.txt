<DOC>
<DOCNO> 354942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/guncel/gun01.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter - 2'nin protokol tarifesi 5-15 milyar TL 
</HEADLINE>
<TEXT>


Ankara Savcısı, Neşter-2 davası kararını temyiz için Cenk Güryel ile işadamı Haldun Erdavran'ın imzaladığı bir protokolü delil olarak gösterdi. Savcıya göre protokol, 'nüfuz kullanarak dava sonuçlandırma tarifesi'ydi 

Türker Karapınar - Ankara 

Kurdukları teşekkülle, yargıdaki bazı h kim ve savcılar üzerinde baskı ve nüfuz oluşturdukları, menfaat temin ettikleri gerekçesiyle yargılanan Neşter - 2 davası sanıklarının aralarında "protokol" imzaladıkları ortaya çıktı. Ankara Savcısı Mustafa Kelkit'in, görevsizlik ve beraat kararıyla sonuçlanan davayı temyiz etme gerekçelerinden biri olan "çıkar amaçlı suç örgütünün mahkemelerde kurulduğu"na dair protokole Milliyet ulaştı. 
Yargı aşamasındaki bazı davaların sürecine ilişkin girişimlerde bulundukları öne sürülen 19 kişi hakkındaki kararı temyiz eden Kelkit, Ankara 11. Ağır Ceza Mahkemesi'ne 4 sayfalık dilekçe sundu. Savcı, tüm sanıklar hakkında "çıkar amaçlı suç örgütü kurma, yönetme, örgüt adına faaliyette bulunma, örgüt üyesi olma" suçlarından beraat, 4 sanık hakkında ise Türk Ceza Kanunu'nun TCK "h kimler üzerinde nüfuz kullanma", "devlet memurlarına intisap iddiasıyla menfaat temin etme" suçlarından yargılanmaları için ise görevsizlik kararı verildiğini anımsattı. 
Dilekçede, sanıkların eylemleri için, "Kanaatimizce dava konusu olayda çıkar amaçlı suç örgütünün unsurları gerçekleşmiştir" denildi. 

Protokol kanıt oldu 
Dilekçeye göre, eski İçişleri Bakanı Orhan Eren'in damadı olan işadamı Haldun Erdavran, eski H kimler ve Savcılar Yüksek Kurulu HSYK Başkan Vekili Ergül Güryel'in avukat oğlu Cenk Güryel'le bir protokol imzalamıştı. 8 Haziran 2001 tarihli protokol imzalandığında Cenk Güryel'in henüz avukatlık ruhsatı da yoktu. Dilekçede, bu "protokol" belgesi için, "Çıkar amaçlı suç örgütünün, mahkemelerde görülmekte olan önemli davaları, anlaştıkları taraf lehine etkileme faaliyetleri çerçevesinde kurulduğunun, iddianameye konu edilen diğer davalarla ilgili eylemleri ile genişlediklerinin, örgüt üyelerinin ve faaliyetlerinin arttığının bir kanıtıdır" denildi. 

Erdavran'ın evinden çıktı 
Kelkit'in temyiz gerekçelerinden biri olan 8 Haziran 2001 tarihli protokol, Neşter - 2 soruşturması sırasında işadamı Erdavran'ın bürosunda ele geçirildi. Ankara 11. Ağır Ceza Mahkemesi'nde görülen davanın "iki" numaralı delil dosyasında ortaya çıkan protokolde 5 - 15 bin YTL arasında değişen miktarlar yer alıyor. 
Protokol şöyle 
"1 Ankara 4. Asliye Ticaret Mahkemesi 
a- Yargıtay 19. Hukuk Dairesi tashih-i kararın reddi 
b- Yerel mahkemece Ankara 4. Asliye Ticaret Mahkemesi bozmaya uyulması 
c- Yargıtay'ca uyulmanın onanması ve tashih-i karar 
2 Ankara 2. Asliye Ticaret Mahkemesi 
a- Yargıtay Hukuk Genel Kurulu'nca onama alınması yerel mahkeme kararının 
1-a için 5.000.000.000 TL Beş milyar 
1-b için 15.000.000.000 TL On beş milyar 
1-c için 15.000.000.000 TL On beş milyar 
2-a için 7.500.000.000 TL Yedi buçuk milyar 
Dosyanın Yargıtay'a gittiği gün peşin ve Yargıtay Hukuk Genel Kurulu'nca onanması sonrası da 22.500.000.000 TL ödenecektir. Yukarıda konularla davalarla ilgili olarak anlaşma yapılmıştır. 8 6 2001." 


</TEXT>
</DOC>
