<DOC>
<DOCNO> 383068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun04.html </URL>
<DATE> 2005/10/01/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Rusya'nın Kamçatka bölgesinde cephanelik havaya uçtu... 
</HEADLINE>
<TEXT>

     Rusya’nın Kamçatka bölgesinin doğusunda top mermilerinin bulunduğu bir cephaneliğin dün gece saatlerinde havaya uçması nedeniyle bölgedeki köylerde yaşayan 4 bin kişinin tahliye edildiği bildirildi. 
     RIA-Novosti haber ajansı patlamaların meydana geldiği bölgede çok büyük duman ve toz tabakalarının göğe yükseldiğinin görüldüğünü ve patlamaların 60 kilometre mesafeden bile duyulduğunu belirtti. 
     Patlamalar nedeniyle havada uçan bir camın bir kişiyi yaraladığını kaydeden yetkililer patlamalarda başka yaralanan olduğuna ilişkin bir haberin kendilerine ulaşmadığını ifade ettiler. 
     Itar-Tass ajansı, Petropavlosk-Kamçatski kenti yakınındaki Yuzhanaya Koriakiya köyünde meydana gelen patlamalar nedeniyle bölgedeki 5 köyün tahliye edilmek zorunda kaldığını duyurdu. 
     Polisin bölgeyi ulaşıma kapattığı bildirildi. 
     
</TEXT>
</DOC>
