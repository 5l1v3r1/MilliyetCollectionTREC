<DOC>
<DOCNO> 375222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonyas02.html </URL>
<DATE> 2005/09/02/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Evliliklerde mutluluğu yakalamak bu kadar zor mu 
</HEADLINE>
<TEXT>

     Bireyler, evliliğin bazı kurallarına iyi adapte olurlarsa, mutsuz olmaları için hiçbir sebep kalmıyor. Mutlu kişilere dikkat ederseniz, ev ortamında huzurlu olanlardır. 
     Evliliklerde mutluluğun düşmanlarını çeşitlendirmek mümkün ama, en önemlisi elbette güven eksikliğidir. Evlilikte güven çeşitli sebeplerden dolayı sarsılmış ise geri kazanmalısınız, peki nasıl davranmalyız 
     Eşiniz hakkında küçük düşürücü ifadeler kullanmaktan ve yorumlar yapmaktan kaçınmanız şart. Bu konudaki şakacı ve espirili yaklaşımınız bile havayı yumuşatmayabilir. Aksine, eşiniz kendisine güvenmediğini düşünür ve sorunlar daha da artar. 
     
     Yargılarken dikkat edin 
     Kullandığınız sözcüklerin gizli manalar ifade edip etmediğini iyi kontrol edin. İmalardan sakının. Aynı cümle, söyleyiş biçiminize, ses tonunuza ve davranışlarınıza göre çok farklı manalar ifade edebilir. Kullandığınız kelimeler eşinizin davranışlarını yargılamamasına dikkat edin. Söylemek istediğiniz şeyi karşınızdaki insanı incitmeden söylemenin bir çok yolu vardır. 
     Düşünülerek söylenmiş sözler, iyi bir birlikteliği daima destekler. Bu konulara dikkat ederseniz, eşinize güven konusunda çok daha güçlü bir kimliğe kavuşabilirsiniz. Bu sayede, birlikteliğinizde yaşadığınız birçok sorun, zamanla yok olur. ABD'de yapılan araştırmalar, bu önerileri destekliyor. Haydi eşinize güvenme zamanı 
     
</TEXT>
</DOC>
