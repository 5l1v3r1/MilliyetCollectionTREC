<DOC>
<DOCNO> 376229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas23.html </URL>
<DATE> 2005/09/06/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Yaralı kuşlar, doğal yaşam alanlarına bırakıldı... 
</HEADLINE>
<TEXT>

     Yaralı bulunan ve İstanbul Üniversitesi Veterinerlik Fakültesi öğrencilerince kurulan "VAŞAK Yırtıcı Hayvan Rehabilite Merkezi"nce tedavi edilen 2 kızıl şahin ve 1 atmaca, doğal yaşam alanlarına bırakıldı. 
     Rumelifeneri Köyü yakınlarındaki ormanlık alana bırakılan kuşların doğada yaşayabilecek derecede güç kazandığı belirtildi. 
     Kuşların doğaya bırakılmasına refakat eden Çevre ve Orman İl Müdürü Doç. Dr. Mehmet Emin Birpınar, VAŞAK üyelerinin hem öğrencilik yapıp, hem de yaban hayvanlarına ana-babalık ettiklerini belirterek, "İstanbul’da maalesef gürültü kirliliği yüzünden kuş kalmadı. 
     Kuşların göçünü etkileyebileceği için en son Rock’n Coke yetkililerini uyardık" dedi. 
     VAŞAK üyesi ögrenciler de doğaya salınmaları gerektiği için merkezdeki hayvanlarla duygusal bağ kurmamaya özen gösterdiklerini söyledi. 
     
</TEXT>
</DOC>
