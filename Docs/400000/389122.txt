<DOC>
<DOCNO> 389122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/spor/spo14.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas fırtınası 4-1 
</HEADLINE>
<TEXT>


Kırmızı-Beyazlılar, Diyarbakır engelini rahat aştı, uzun süre on kişi oynayan rakibi önünde üst üste üçüncü galibiyetine ulaştı. Golleri Anderson, Hayrettin ve Muhammed Ali 2 attı 


Werner Lorant yönetiminde ligde harikalar yaratan Sivasspor, Diyarbakır karşısında da şov yaptı. 
Kırmızı - Beyazlılar, alt sıralardan kurtulma uğraşı veren rakibi önünde Anderson'un golüyle ilk yarıyı önde kapadı. İlyas'ın kırmızı kart görmesi sonucu on kişi kalan Diyarbakır karşısında ikinci 45 dakika tüm kontrolü eline alan ev sahibi Hayrettin ile rahatladı. Muhammed Ali'nin biri penaltıdan iki golü maçı izlemeye gelen 10 bin Sivaslı'yı coşturdu. Konuk ekibin tek sayısı son dakikalarda Serdar'dan geldi. Bu arada iki takımın da birer şutu direkten döndü. 
Ligde üst üste üçüncü galibiyetini elde eden Sivasspor üçüncü sıraya kuruldu. 

Maçın karnesi 
HAKEMLER Mehmet Fatih Gökçe, Herin Taş, 
Erdem Bayık 
SİVASSPOR Petkoviç 8 - Murat Duman 7 , Hakkı 7 , Fransergio 7 , Hayrettin 8 - Cem Karaca 8 Dk.80 Balili 5 , Hakan Bayraktar 7 , Musa Kuş 6 , İbrahim 6 Dk.45 Gökhan 6 - Muhammed Ali 8 , Anderson 7 Dk.70 Mehmet Yıldız 6 
DİYARBAKIRSPOR Murat 4 - Göksel 5 , Sinan 5 , Sedlovski 4 , Tolga 5 - Jupi 4 , Cumhur 4 Dk. 85 Atilla Birlik , Serkan 4 Dk. 65 Burhan 5 , Hasan 5 - Cem 4 Dk. 76 Serdar 6 , İlyas 4 
GOLLER Anderson Dk. 37 , Hayrettin Dk. 56 , Muhammed Ali Dk. 65 ve 68 pen. , Serdar Dk. 86 
KIRMIZI KART İlyas Dk. 38 D.Bakır 
SARI KARTLAR Hakkı, Cem Karaca Sivasspor , Jupi, Cem Yanık Diyarbakırspor 


</TEXT>
</DOC>
