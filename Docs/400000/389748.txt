<DOC>
<DOCNO> 389748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun11.html </URL>
<DATE> 2005/10/26/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
BBC’den Arapça, El Cezire’den İngilizce televizyon kanalı 
</HEADLINE>
<TEXT>

     DHA 

      İNGİLİZ Yayın Kuruluşu BBC’nin Dünya Servisi, Katar’dan yayın yapan El Cezire Televizyonu’yla rekabet edebilmek amacıyla uluslarrası çapta Arapça yayın yapacak yeni bir televizyon kanalı kurmaya yönelik hazırlık yaparken, bu kararın kuruluş için büyük dönüşüm özelliği taşıdığı belirtildi. 
     BBC Arapça Televizyonu planı üzerinde çalışmalar sürerken, bu projenin uygulamaya konulması halinde, BBC ilk kez kamu kaynağıyla İngilizce dışında bir dilde uluslararası bir televizyon kanalı kurmuş olacak. BBC’nin İngilizce yayın yapan ve dünya çapında seyredilebilen kanalı BBC World’un reklam gelirleriyle yayınını finanse ettiği belirtilirken, yeni Arapça televizyon kanalının, BBC Dünya Servisi’nin 70 yıllık tarihindeki en büyük dönüşümü simgeleyeceği kaydedildi. BBC Arapça Televizyonu’nun finansmanı için BBC Dünya Servisi’nin bazı dillerdeki yayınlarına son verilmesi de gündeme geldi. BBC Radyosu’nun 5’inci kanalı, bu durumda büyük bölümü Orta Avrupa dillerinde yayın yapan 10 bölümün kapatılacağı bildirildi. Halen İngilizce ve 42 diğer dilde yayın yapan BBC’nin, El Cezire gibi kanallarla rekabet için Arapça bir televizyonu gerekli gördüğü belirtildi. 
     Buna karşılık Merkezi Katar’da bulunan El Cezire Televizyonu da kısa süre içinde, İngilizce yayın yapacak bir televizyon kanalını faaliyete geçirmek için çalışmaları hızlandırdı. 
     
</TEXT>
</DOC>
