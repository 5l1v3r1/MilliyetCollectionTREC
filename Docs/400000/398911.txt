<DOC>
<DOCNO> 398911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun33.html </URL>
<DATE> 2005/11/29/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Greenpeace üyeleri, Blair'in konuşmasını 45 dakika geciktirdi 
</HEADLINE>
<TEXT>

     Çevreci örgüt Greenpeace'in 2 üyesi, eylem yaparak, İngiltere Başbakanı Tony Blair'in nükleer enerji konulu konuşmasını 45 dakika kadar geciktirdi. 
     AFP muhabiri, İngiliz Endüstri Konfederasyonu'nun CBI dün başlayan yıllık kongresi için, nükleer enerji konulu konuşma yapmaya hazırlanan Blair'in, kongrenin yapıldığı konferans merkezinin metalden yapılma çatısına tırmanan 2 eylemci yüzünden 45 dakika beklemek zorunda kaldığını aktardı. 
     Muhabir, nükleer enerji karşıtı eylemcilerin, ''Nükleer en kötü yanıt'' yazılı pankart açtıklarını belirtirken, Greenpeace sözcüsü, Blair'in konuşmasını engelleyerek, 'İngiltere'de yeni nükleer çağa karşı bir mücadele başlatılmasını istediklerini'' söyledi. 
     Gecikmeli konuşmasında Blair, Kuzey Denizi'ndeki petrol ve gaz kaynaklarının önemli ölçüde azalmasından dolayı İngiltere'nin giderek daha çok dışarıya bağımlı hale geldiğini, bu yüzden de nükleer enerjiye biraz daha kapıyı aralamak istediğini belirtti. 
     
</TEXT>
</DOC>
