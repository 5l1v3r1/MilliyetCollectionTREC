<DOC>
<DOCNO> 359357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonsiy01.html </URL>
<DATE> 2005/07/08/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Erdoğan "AB, uygarlıkların uyumunun adresi olmalı" 
</HEADLINE>
<TEXT>

     Başbakan Recep Tayyip Erdoğan, Avrupa Birliği’nin AB bir Hıristiyan kulübü olmaması, uygarlıkların uyumunun adresi olması gerektiğini söyledi. 
     ABD’de Sun Valley konferansına katılan Erdoğan, Türk ve yabancı gazetecilerle yaptığı sohbet toplantısının ardından Amerikan Associated Press AP ajansına bir demeç verdi. 
     Erdoğan, demecinde, AB’nin bir Hıristiyan kulübü olmaması gerektiğine dikkat çekerek, AB’nin, uygarlıkların uyumunun adresi olması gerektiğini her zaman söylediğini aktardı. 
     Başbakan Erdoğan, Türkiye’nin İslam ülkeleri ve Batı arasında farklılıklarda köprü rolü oynayabilecek kilit öneme sahip olduğunu ifade etti. Türkiye’nin bugün Doğu ile Batı arasında kolayca bir köprü olabileceğini kanıtladığını söyleyen Erdoğan, Batı’nın bunu zor kavradığı gerçeğini gözlemekten az da olsa üzgün olduğunu belirtti. 
     Erdoğan, Türkiye’nin, Batı dünyasının bir aradaki değerleri ile Doğu dünyasının değerlerinin olduğu bir ülke olduğuna dikkat çekti. 
     
</TEXT>
</DOC>
