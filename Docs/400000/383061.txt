<DOC>
<DOCNO> 383061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yazar/theper.html </URL>
<DATE> 2005/10/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Teşhis yanlış 
</HEADLINE>
<TEXT>


İnanamıyorum, bunu anlamak bu kadar zor mu İçişleri Bakanlığı maganda kurşunu ile ölümlerin önüne geçmek için ruhsatlı silahların mermi, kovan ve çekirdeklerinden örnekler alacakmış. Önlemini sevsinler... Sen polisin üst araması yapamayacağını günlerce haykır, evlerde adam öldürülürken bile polisi içeri sokma, millete kaçak silahına dokunulmayacağına garanti ver, ondan sonra ruhsatlı silah sahibini eğitime tabi tutarak veya çekirdek örneği alarak magandalığı önleyeceğini san. 
Bir başka nokta Topluma her kanalda mafya özentiliğini aşıla, dizi dizi film yap hepsinin kahramanı, saçı sakalı birbirine karışmış gözü dönmüş eşkıya olsun, her gösterimde akla hayale gelmedik vahşet sahneleri yarat. Daha bitmedi Silah atılan toplantı veya düğünlerde senin bakanına kadar gidip silah atsın, silah sıkmalar düğün boyunca, saatlerce sürsün, sen gidip yakalama. 
H l bitmedi Ruhsatsız silahla yakalanana ceza bile verme, üç ay öncesinde kadar ruhsatsız silahla işlenen suçu "taksirli" suç say, para cezası ile geçiştir. 
Daha var Sen vitrinlerde 25 YTL'ye hakikisinin aynı, kurusıkı silah satılmasına izin ver, bir namlu değişikliği ile bunlar mermi atar hale gelsin, yani 25 YTL'ye silah sahibi yap. Bunda bir gram akıl ürünü var mı 



</TEXT>
</DOC>
