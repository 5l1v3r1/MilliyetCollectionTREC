<DOC>
<DOCNO> 371244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo26.html </URL>
<DATE> 2005/08/19/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Formula antreman turunun en hızlısı Brezilyalı Zonta oldu 
</HEADLINE>
<TEXT>

     Formula 1 Türkiye Grand Prix'sinde 2. antrenman turları yapıldı. 
     İstanbul Park Pisti'ne ilk antrenman turlarında olduğu gibi 25 araç çıktı. Toyota pilotu Brezilyalı Ricardo Zonta, ortalama 218.747 kilometre ortalama hıza ulaşarak, 1.25.583'lük derecesiyle en hızlı tur zamanını yaptı. Zonta'yı sabahki ilk antrenman turunda en iyi dereceyi yapan Mercedes McLaren pilotu Pedro De La Rosa izledi. 
     Bu arada sabahki antrenman turlarında olduğu gibi 2. antrenman turlarında da pilotlar zorlu anlar yaşadı. Bazı pilotlar ilk gün çıktıkları İstanbul Park'ta spin atıp pistten çıktılar. Pilotlar, ilk antrenman turlarına göre, 2. antrenman turlarında daha iyi derecelere imza attı. 
     İlk gün antrenman turlarının en hızlı takımı olarak McLaren-Mercedes dikkati çekti. 
     
     DAUM, PİT ALANINDAN İZLEDİ 
     Fenerbahçe Teknik Direktörü Christoph Daum, 2. antrenman turlarının bir bölümünü Williams BMW'nin pit alanı yakınından izledi. 
     Yarış sırasında yardımcısı Murat Kuş ile birlikte BMW Williams garajına götürülen Daum, burada teknik konularda da bilgiler aldı. 
     
</TEXT>
</DOC>
