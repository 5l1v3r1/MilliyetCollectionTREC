<DOC>
<DOCNO> 381183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo03.html </URL>
<DATE> 2005/09/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Trabzonspor'da ilk hedef Yanal 
</HEADLINE>
<TEXT>

     İlk hedef Yanal Trabzon Yönetimi, V.Manisa karşısında alınan yenilgi sonrası istifa eden Şenol Güneş’in yerine öncelikle Ersun Yanal’ı getirmenin peşinde. 
     
     Güneş Pes ettim’ 
     Trabzonspor Teknik Direktörü Şenol Güneş, Vestel Manisaspor maçından sonra istifa etti. Soyunma odasına gelen yöneticilerin bu konuda acele etmemesini istedikleri Güneş, Ama beklemenin bir anlamı yok. Ortada bir başarısızlık ve bunun doğurduğu bir panik ortamı var. Bunu ortadan kaldırmak için bir şeyler yapmak gerek. En doğrsu benim gitmem. Pes etmeyi sevmem ama artık pes ettim. Buraya gitmek için gelmedim ama şu an için yapılacak en doğru şeyin bu olduğunu düşünüyorum'' dedi. Bordo Mavili Yöneticiler’in Güneş’in yerine öncelikli olarak Ersun Yanal’ı düşündükleri öğrenildi. 
     
     Saffet Susiç’e teklif 
     Milli Takımlar eski teknik direktörü Ersun Yanal için harekete geçecek olan yönetim tecrübeli hocayı ikna edemezse yabancı bir çalıştırıcıyı takımın başına getirecek. Bu arada dün gece maç sonrası M. Ali Yılmaz Tesisleri’ne geçen yönetim takımın son durumunu da masaya yatırdı. Öte yandan maç öncesi Saffet Susiç’i arayan bazı yöneticilerin kendisinden Ankaragücü’ne imza atmamasını isteyerek, Bordo Mavili ekibe gelmesini söyledikleri ifade edildi. Ancak Susiç’in, Ben Ankaragücü’ne söz verdim. Kararımdam dönmem mümkün değil'' dediği kaydedildi. 
     
</TEXT>
</DOC>
