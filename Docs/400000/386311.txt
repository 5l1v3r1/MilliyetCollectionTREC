<DOC>
<DOCNO> 386311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun17.html </URL>
<DATE> 2005/10/13/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Keşmir'de ilk kez kadın intihar komandosu 
</HEADLINE>
<TEXT>

     Hindistan'ın Keşmir bölgesinde, bir askeri konvoyu hedef alan kadın intihar komandosunun kendisini havaya uçurduğu bildirildi. Keşmir'de, ilk kez bir kadın intihar komandosunun eylem yaptığı belirtildi. 
     Şrinagar yerel haber ajansı ''Current News Service''i arayan bir kişi, intihar eylemini Ceyşi Muhammed Muhammed'in Ordusu adlı grup adına üstlendi. 
     Haberde, ajansı arayan kişinin, intihar komandosunun grubun kadın kanadından Hafsa adlı bir kişi olduğunu ve saldırıda 5 askerin öldüğünü söylediği belirtildi. 
     Hint polisiyse saldırıda kadın kamikaze dışında ölenler olduğu iddiasını yalanladı. Polis, saldırının Şrinagar'ın 30 kilometre güneyindeki Avantipora'da bir yolda askeri konvoy geçmeden önce meydana geldiğini, patlamanın şiddetiyle civardaki binaların camlarının kırıldığını söyledi. 
     
</TEXT>
</DOC>
