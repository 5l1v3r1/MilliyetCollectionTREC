<DOC>
<DOCNO> 377797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo05.html </URL>
<DATE> 2005/09/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bir kötü haber de Ailton'dan 
</HEADLINE>
<TEXT>

     Lige iyi bir giriş yaparak 4 haftada 8 puan toplayan Beşiktaş, Rize deplasmanında kaybettiği puanlar nedeniyle büyük moral bozukluğu yaşarken, dün gelen bir haber keyifleri iyice kaçırdı. Karadeniz ekibiyle oynanan karşılaşmada sakatlanan ve sol arta adalesinde gerilme tespit edilen golcü futbolcunun çekilen MR’ını değerlendiren kulüp doktoru Yalçın Yavuzer, Siyah-Beyazlılar’ı üzecek açıklamalarda bulundu. 
     
     "Adem Dursun da yok 
     Ailton'un Malmö ile perşembe günü oynanacak ilk maçta forma giymesi çok zor'' diyen Yavuzer, 48 saatlik bir tedavi sürecinden geçecek. Konuyla ilgili teknik heyeti de bilgilendirdik'' ifadesini kullandı. Brezilyalı futbolcunun yanı sıra yine Çaykur Rizespor ile oynanan karşılaşmada sakatlanan Adem Dursun’un durumunun da kritik olduğuna değinen kulüp doktoru, Onun da sağ ön uyluk adalesinde gerilme var. Forma giyme ihtimali zayıf'' diye konuştu. 
     
     Derbiye yetişsinler’ 
     Sakat oyunculardan gelen haber, teknik heyeti UEFA sınavı öncesinde sıkıntıya soktu. Her iki futbolcunun da tedavilerini yakından takip edeceğini belirten Siyah-Beyazlılar’ın patronu Rıza Çalımbay, bu isimlerin en azından Fenerbahçe ile 6. haftada oynanacak derbiye yetiştirilmesi talimatını verdi. Ailton ile Adem Dursun’a tedavi süresince ayrı bir antrenman programı hazırlanacağının da altı çizildi. 
     
</TEXT>
</DOC>
