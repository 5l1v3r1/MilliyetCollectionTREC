<DOC>
<DOCNO> 396165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur40.html </URL>
<DATE> 2005/11/18/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Cerrah'tan e-mail'le tehdit açıklaması 
</HEADLINE>
<TEXT>

     İstanbul Emniyet Müdürü Celalettin Cerrah, e-mail yoluyla tehdit olayına ilişkin, "Biz polisler böyle şeylere alışığız, üzerinde durulacak bir konu değil" dedi. 
     İstanbul Emniyet Müdürlüğü’nün Vatan Caddesi’ndeki kompleksinde gazetecilerin konuya ilişkin sorularını yanıtlayan Cerrah, "Biz polisler böyle şeylere alışığız, üzerinde durulacak bir konu değil. Bu tip konuları bu kısma bakan şube müdürü arkadaşım değerlendirir, ne nereden çekilmiş ise onların araştırmasını yapar, sonra da bana intikal ettirir" diye konuştu. 
     E-mail yoluyla herkese bu tip tehditlerin gelebileceğini ifade eden Cerrah, "Bu tip tehditler sizin hattınıza da gelebilir. Çok fazla üzerinde durulacak bir konu da değil. Bana sorarsanız meczup görünüyor. Önem vermeyiz" dedi. 
     İstanbul Emniyet Müdürü Cerrah’a e-mail yoluyla tehdit içeren bir mesaj gönderilmesi üzerine konuyla ilgili soruşturma başlatılmıştı. 
     
</TEXT>
</DOC>
