<DOC>
<DOCNO> 370448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/guncel/gun07.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite harcı 458 YTL'ye kadar 
</HEADLINE>
<TEXT>


Katkı payları açıklandı. Açıköğretim öğrencilerinden 55, tıp fakülteleri öğrencilerinden ise 458 YTL katkı payı alınacak 

ANKARA Milliyet 

Yükseköğretim kurumlarında 2005 - 2006 öğretim yılında öğrenim gören öğrencilerin yatıracakları katkı paylarıyla ikinci öğretim ücretleri belli oldu. 
Normal öğretimde en yüksek katkı payını ödeyen tıp fakülteleri öğrencileri, bu yıl 458 YTL katkı payı ödeyecek. Yeni öğretim yılında devlet tıp fakültesi öğrencileri için 12.047 YTL harcayacak. 
Devlet konservatuvarlarına gidenlerin yatıracakları katkı payı da 456 YTL olarak belirlendi. Bu öğrenciler için devletin katkısı da 6.159 YTL olacak. 

Ödemeyene kayıt yok 
İkinci öğretim ücretlerine göre, devlet konservatuvarları ve sivil havacılık yüksekokulu 3.308 YTL ile en yüksek katkı payına sahip olacak. Normal öğretimde yüksekokulların ücretleri 456 ile 147 YTL arasında değişecek. İkinci öğretimde fakülte ücretleri 750 ile 1.654 YTL, ikinci öğretimde yüksekokul ücretleri de 597 ile 4.631 YTL arasında farklılık gösterecek. Öğrenci katkı payını süresi içinde ödemeyenlerin kayıtları yapılamayacak ve yenilenmeyecek. 

Hangi fakülte ne kadar 

Normal öğretim öğrencilerinden fakültelere göre alınacak YTL bazındaki katkı payları şöyle Diş Hekimliği, Eczacılık 382, Veteriner 298, Tıbbi Biyolojik Bil.Prog., Fizik Tedavi ve Reha.Prog, Teknik Eğitim Fakültesi 218, İTÜ İşletme Fakültesi Müh 311, Mühendislik, Mimarlık, Müh.-Mimarlık, Mühendislik ve Teknik, İnşaat, Makine, Maden, Elektrik-Elektronik, Kimya Metalurji, Uçak ve Uzay Bil., Ziraat, Orman 300, Gemi İnş. ve Deniz Bil., Deniz Bilimleri, Su Ürünleri, Denizcilik, Sanat ve Tasarım, Güzel Sanatlar 245, Hukuk, İktisat, İşletme, Siyasal Bilgiler, İktisadi ve İdari Bilimler 243, Fen, Fen-Edebiyat Fen Programı , Dil Tarih ve Coğrafya, İlahiyat, Eğitim, Mesleki Eğitim, Sağlık Eğitim, Endüstriyel San.Eğt., Ticaret Turz.Eğt., Mesleki Yaygın Eğit., Eğitim Bilimleri, Edebiyat, Fen-Edebiyat Edebiyat ve Sos.Prog. , İletişim Bilimleri, İletişim 220, Açıköğretim Fakültesi 55. 


</TEXT>
</DOC>
