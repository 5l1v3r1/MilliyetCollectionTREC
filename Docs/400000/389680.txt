<DOC>
<DOCNO> 389680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/siyaset/asiy.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Damardan değil, aorttan girdiniz' 
</HEADLINE>
<TEXT>


Gensoru görüşmeleri sırasında CHP lideri Deniz Baykal, yolsuzlukla mücadelede damardan girdiklerini söyleyen Başbakan Erdoğan'ı, "Milletin aortundan giriyorsunuz" sözleriyle eleştirdi 

ANKARA Milliyet 


CHP'nin Galataport, Kuşadası ihaleleri ve Tüpraş'ın yüzde 14.76'lık hisselerinin satışıyla ilgili Başbakan Recep Tayyip Erdoğan, Maliye Bakanı Kemal Unakıtan ve Ulaştırma Bakanı Binali Yıldırım hakkında verdiği gensoru önergesinin gündeme alınması, 161'e karşı 341 oyla reddedildi. 
TBMM Genel Kurulu'nda dün yapılan ön görüşmeler, hükümete yönelik ağır eleştirilere sahne oldu. CHP Genel Başkanı Deniz Baykal, daha önce yolsuzlukla mücadelede damardan girdiklerini söyleyen Başbakan Recep Tayyip Erdoğan'ı, "Damardan girmişler, ne damarı, milletin aortundan giriyorsunuz" sözleriyle eleştirdi. 

'Ballı börek ihale' 
Tüpraş hisselerinin satışında bürokrasi tarihinde görülmemiş bir hızla hareket edildiğini, Kuşadası Limanı ihalesinde Kutman - Ofer ortaklığının istediği düzenlemenin torba yasayla çıkarıldığını savunan Baykal, Galataport'ta ballı börek ihale yapıldığını iddia ederek şunları söyledi 

'Yüce Divan'lık sorular' 
"Bu hızlı temponun arkasında ne var acaba Hazırlanan kılıfın içi olağanüstü bir tempoyla bir günde hangi bürokrasi, hangi siyaset gücüyle dolduruluyor. Bu sorular, şu anda Yüce Divan'da sorulan sorulardan çok daha ciddi sorulardır. Ofer - Kutman ikilisi için fakir fukaranın, milletin kaynakları teslim ediliyor. Tüpraş satışında hukuk çiğnenerek 750 milyon dolarlık bir kaynak gece yarısı operasyonuyla bir gruba aktarıldı. Yolsuzlukla mücadele ediyormuş. Hadi canım sen de. Hepiniz yolsuzluğun içindesiniz." 
Baykal, kendisine "yalan" diye laf atan milletvekiline, "Küstahlık yapma. Haddini bil, otur oturduğun yere" derken AKP milletvekillerine, "Çocuklarınız sizden bunun hesabını sorar" diye çıkıştı. 

'Hesabı sorulur' 
ANAP Genel Başkanı Erkan Mumcu da, sinirlerin gerildiği oturumda, "Parmak üstünlüğünün bittiği gün gelecektir. 'Kim öle, kim kala' diyen olabilir. Ama öyle böyle bir gün bunun hesabı mutlaka sorulacaktır Erdoğan'dan" dedi. 
Mumcu şöyle konuştu "Gelin şerefiniz, namusunuz gibi açıklayın, kaçmayın. Götürdüğünüz şey milletin vicdanında o kadar önemli şeydir ki, bu işlerden birkaç yüz milyon sebeplenmeyi düşünen herkese söylüyorum. Gelin geri dönün, h l geri dönme imk nı var. Siz bu muhasebeden hiçbir zaman kaçamayacaksınız. Eğer ahrete inanıyorsanız, vallahi billahi bundan sorulacaksınız. Kuranıkerim'den Maun Suresi'ni bir kez daha okuyun." 
Baykal ve Mumcu'ya yanıt vermek için kürsüye gelen Unakıtan da, Tüpraş ihalesiyle devletin kasasına 450 milyon dolar kazandırdıklarını söyledi. "Ama bunu anlayan anlar. Bundan dolayı bizi alkışlamaları lazım, ama nerede. Böyle kafadan atmalarla bu işler olmuyor" diyen Unakıtan, şöyle devam etti 
"Sanki biz memleketi birilerine peşkeş çekiyoruz... Ne kadar çirkin bir şey. Siyaset bu kadar düşmez. Bir defa Kuşadası ihalesi yapılırken, ÖİB bana bağlı değildi. Bunu da mı düşünmediniz Ben o zaman ne Ofer tanırım, ne pofer tanırım, bu nasıl oluyor, ayıp oluyor." 

Erkan Mumcu'ya Yavru muhalefet 

Kuşadası ihalesini, "Eskiden orada kuşlar bile uçmuyordu. Beni konuşturmayın. Dünya değişiyor. CHP değişimin önünde durmasın, sizi biz de kurtaramayız" diye savunan Unakıtan, Mumcu'yu da "yavru muhalefet partisinin genel başkanı" diye tanımladı. Unakıtan, Galataport ihalesi için, "Haberimiz olsa biz de girerdik" diyen işadamı Rahmi Koç'un sözlerini de anımsatarak, "Şimdi Yeni Zelanda açıklarında. Nereden duyacak, ara sıra memlekete geliyor. Rahmi Koç onursal başkan, siz de mi onursal başkansınız Allah aşkına" diye konuştu. 

Mumcu Başbakan bana baskı yaptı 

Maliye Bakanı Unakıtan'a yanıt vermek için söz alan Erkan Mumcu, "Görüşmelerinizi ink r ediyorsunuz. Bu işin nasıl ahlaki yapılacağını size anlattım" dedi. Mumcu, şöyle devam etti "İki bakanın da tanık olduğu şekilde Başbakan tarafından bana sözlü ve şifahi olarak bu işin bitirilmesi için baskı yapılmıştır. Ama gizli görüşmede ne konuşulduğunu bilmiyorum. Benden sorulacak bir hesap varsa, buyrun 350 kişilik çoğunluğunuz." 

AKP'lilere Maun Suresi'ni önerdi 

Mumcu'nun AKP'lilere "okuyun" diye seslendiği Maun Suresi'nin Türkçe meali şöyle "Gördün mü o, dine ceza gününe ve hirete inanmayanı İşte hak dine ve ceza gününe inanmayan, o kimsedir ki Öksüzü itip kakar, çaresizin ve yoksulun yiyeceğine dair teşvikte bulunmaz ne kendisi doyurur, ne de başkalarının doyurması için kayırır. Vay o namaz kılanların haline ki, onlar namazlarını gereği gibi ciddi bir vazife olarak yapmazlar. Onlar ki gösteriş için yaparlar ve yardımlığı sakınırlar kimseye bir damla şey vermek istemezler ." 


</TEXT>
</DOC>
