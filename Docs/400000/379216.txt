<DOC>
<DOCNO> 379216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun36.html </URL>
<DATE> 2005/09/17/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Clinton "Kasırga yaklaşırken yoksulların ihtiyaçları karşılanamadı" 
</HEADLINE>
<TEXT>

     Eski ABD Başkanı Bill Clinton, bazı yetkililerin, büyük can kaybına ve felakete yol açan Katrina kasırgasının vurduğu bölgelerdeki yoksul halkın ihtiyaçlarını kavramadığını söyledi. 
     Clinton, BBC radyosuna verdiği demeçte, ABD’nin Meksika Körfezi kıyılarını vuran ölümcül kasırganın ardından halkı en fazla, felaketin çapından daha yoğun biçimde, özellikle Afrika kökenli ve düşük gelirli Amerikalıları vurmasının etkileyeceğini düşündüğünü ifade etti. 
     Kasırga felaketinin yaralarının sarılması için yardım kampanyasına eski Başkan baba George Bush ile başkanlık eden Clinton, yetkililerin yoksul insanların nasıl yaşadığından haberi olmadığını görmekten üzüntü duyduğunu belirtti. 
     Soruna yaklaşımda kasıtlı bir ırkçılık olduğuna inanmadığını ifade eden Clinton, New Orleans’ın çoğu yoksul halkının, Katrina kasırgası yaklaşırken verilen tahliye talimatlarını yerine getirecek olanağı olmadığını belirtti. 
     Bölgedekilerin araçları olmayan, aile büyüklerine bakan, sosyal güvenceleri, sigortaları bulunmayan kişiler olduğunu anlatan Clinton, "Orada insanların kendilerini zor durumdan kurtarabilecekleri bir sisteminiz olmalıydı" dedi. 
     Clinton, kendi başkanlığı döneminde New Orleans bölgesi için sellerle mücadele projesi başlattığını, ancak projenin 2003’te, belki de Irak yüzünden kesildiğini anlattı. 
     
</TEXT>
</DOC>
