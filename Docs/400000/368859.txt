<DOC>
<DOCNO> 368859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/sazak.html </URL>
<DATE> 2005/08/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Erdemir, Çavuşbaşı değil 
</HEADLINE>
<TEXT>


Maliye Bakanı Kemal Unakıtan, Erdemir'in yabancılara satışına karşı çıkarak istifa eden genel müdürlere sert çıkmış "Kime satılırsa satılır, sana ne .. Sen genel müdürsün, maaşını alan bürokratsın." 
Hesap uzmanı Maliye Bakanı, 'Özalvari' üslubuyla AKP'nin 'iş bilir, iş bitirir' üyesi. Kabinenin Kemal Abisi, piyasa adamı. Erdemir'i satmak ona düşer. Türkiye'de sermaye birikimi oluşmuyor diye, Erdemir'i yıllık k rının iki katına, 1.2 milyar dolara satıp borç kapatacak. Bunun da adı 'özelleştirme' olacak. 
Bakan Unakıtan, Erdemir'i değil de sanki Çavuşbaşı'nda orman arazisindeki 'kaçak villa'sını satıyor... Kamu malını korumaya çalışan bürokratları "Sen genel müdürsün, otur maaşını al, kime satılırsa satılır, sana ne" diye azarlıyor. 'Kemal Abi'nin çok sevdiği üslupla, sanki Erdemir 'babasının malı ' Anahtarı da cebinde, yerliye, yabancıya satacak. Gerekçesi de hazır "Devlet ekonomik faaliyetleri yürütmez. Yürütürse de ha böyle yürütür işte. Siyasiler her tarafı çiftlik haline getirmiş. Oy almak için akrabasını, tanıdığını işe almış. İskenderun şimdiye kadar 3 milyar doların üzerinde zarar etmiş. Bu para kimden toplandı Vergisini ödeyen 70 milyondan toplandı. Şimdi bu adalet mi, bu yönetim mi " 
Unakıtan'ın sözleri ilk anda kulağa hoş geliyor. Hele Meclis'e adım atar atmaz 'vergi affı' kapsamına giren Maliye Bakanı'nın Bakınız Nedim Şener'in Kemal Abi kitabı. Güncel Yayıncılık halktan toplanan vergilere sahip çıkması iyi bir şey. Kötü yönetilen, zarar eden kuruluşların 'devlete yük olmaması' düşüncesine de karşı çıkılamaz. K r eden şirket de satılabilir. 
Ancak Erdemir'in satışı bu nedenle tartışılmıyor ki... 
Genel müdürler, 'yabancıya satış'a karşı çıkıyorlar. Çünkü ihaleye girecek çelik devleri arasında Erdemir'i, rakibi olan ve 1.2 milyar dolarla şirketi satın aldıktan sonra 2005'ten itibaren planlanmış olan 1 milyar dolarlık yatırımı askıya alıp kendi fabrikalarındaki 'stok'ları eritecek şirketler var. 
Bürokratlar, hükümeti bu nedenle uyarıyorlar. 
Üstelik AKP'nin atadığı ve 2003-2004'te işletmeyi k ra geçiren yöneticiler bunu söylüyor. İktidar ise Türkiye'nin yüz akı Erdemir'i kötüleyerek satışa zemin hazırlıyor. 
Maliye Bakanı, 'satış'tan sonra ne olacağı konusunda da kamuoyunu aydınlatmalıdır. 
21.5 milyar dolar cari açıkla, yedi ayda 6.9 milyar YTL açık veren bütçeyle Türkiye nereye gidiyor 
Erdemir bu nedenle mi elden çıkarılıyor 



</TEXT>
</DOC>
