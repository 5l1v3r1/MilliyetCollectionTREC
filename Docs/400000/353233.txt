<DOC>
<DOCNO> 353233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sondun23.html </URL>
<DATE> 2005/06/18/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
"Guantanamo'nun getişletilmesi, dünya çapındaki kaygıları alevlendirir" 
</HEADLINE>
<TEXT>

     Uluslararası Af Örgütü, ABD'nin Guantanamo Üssü'nü genişletme kararının, ''kamptan dışarı sızan işkence ve kötü muamele, dini aşağılama ve keyfi gözaltılarla ilgili öyküler hakkında dünya çapındaki kaygıları alevlendireceğini'' açıkladı. 
     Af Örgütü'nün açıklamasında, ABD Başkanı'nın Guantanamo Üssü'nü kapatması gerektiği belirtildi ve Amerikan yönetimine, ''dünyanın dört bir yanındaki şüpheli gözaltı merkezlerindeki durumla ilgili açıklamada bulunması'' çağrısı yapıldı. 
     Açıklamada, ''ABD'nin işkence ve kötü muameleyi de içeren gözaltı ve sorgu politikaları ve uygulamalarıyla ilgili, bağımsız bir soruşturmanın yapılması, ABD yönetiminin saklayacak bir şeyi olmadığını dünyaya gösterecektir'' ifadeleri yer aldı. 
     Af Örgütü açıklamasında, Guantanamo Üssü'nün, ''ABD'nin en temel değerlerine ihanet eden ve uluslararası standartların altını oyan gözaltı sistemini temsil eden bir ihlal simgesi olduğu'' kaydedildi ve üssün bir an önce kapatılması istendi. 
     
</TEXT>
</DOC>
