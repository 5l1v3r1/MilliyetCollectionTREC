<DOC>
<DOCNO> 399131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/guncel/gun13.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç çetesinin ardından PKK çıktı 
</HEADLINE>
<TEXT>


ERDAL KILINÇ İstanbul 

İstanbul'da düzenlenen operasyonda çökertilen kapkaç, hırsızlık, uyuşturucu çetesinin arkasından bölücü terör örgütü PKK çıktı. Çetenin, Doğu ve Güneydoğu Anadolu bölgelerinden getirdiği, 8 ile 14 yaşlarındaki çocukları, eğitim verdikten sonra kapkaç ve hırsızlık yapmaya zorladığı, bu yolla elde edilen paranın örgüte gönderildiği öne sürüldü. Polis ekipleri, yaklaşık 3 aydır sürdürülen planlı operasyona önceki gün sabaha karşı başladı. 7 ayrı eve düzenlenen operasyonda, 30 kişi gözaltına alındı. Operasyonda çetenin kullandığı öne sürülen çocukların da, bu evlerde bulunduğu bildirildi. 
Elebaşının Mehmet Salih Tulbar olduğu öne sürülen çetenin kapkaç, yankesicilik, ve hırsızlık gibi suçları Diyarbakır'dan getirilen yaşları çocuklara yaptırdıkları iddia edildi. Çete üyelerinin uyuşturucu, adam kaçırma ve haraç gibi olaylara da karıştıkları iddia edilirken, bu suçlardan elde edilen paranın terör örgütü PKK'ya aktarıldığının belirlendiğini öne sürüldü. 



</TEXT>
</DOC>
