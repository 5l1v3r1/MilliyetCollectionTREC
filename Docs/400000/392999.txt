<DOC>
<DOCNO> 392999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yazar/yilmaz.html </URL>
<DATE> 2005/11/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İngiliz usulü golf yatırımı 
</HEADLINE>
<TEXT>


Antalya'yı "uluslararası marka" haline getiren turizm sektörünü, merhum cumhurbaşkanı Turgut Özal'ı anmadan konuşmak mümkün olmuyor. Bu bölgede, 1980'li yıllarda 49 yıllığına bedava otel arsası dağıtan dönemin başbakanı Özal'dan sonra, turizmde nitelik dönüşümüne yol açacak "ikinci hamle" bir türlü gerçekleşmediğinden midir veya ANAP'a vefa borçları ödenemediğinden midir bilemiyorum... 
1990'lara geldiğimizde deniz-kum-güneş ile yetinmeyip, turizmde hizmet çeşitlemesine gidilmesi gerektiğini sonucuna varılmış ve golf yatırımlarına yol verilmişti. 

Özal'ın helikopterinde 
Antalya'da ilk, Türkiye'de ise 110 yaşına giren ve bir dönem eski başbakanlardan Adnan Menderes'in başkanlık ettiği İstanbul Golf Kulübü ve Klassis Otel'den sonra üçüncü golf yatırımı öyküsü 
"Yıl 1992. Özal, Londra'da yaşayan işadamı Bülent Göktuna'yı alıp, National Golf Club'un NGC bin dönümlük arazisi üzerinde helikopter turu atıyor "Burayı sana vereyim, golf yatırımı yap" diyor." 
İskoçya'daki 400 yıllık golf kulüplerinin üyesi olan Göktuna, Türkiye için çok yeni olan bu alana el atıyor. Yanına da Belek bölgesindeki otel yatırımcılarını alıyor. Göktuna, yüzde 65'i kendisine, diğer hisseleri de bölgede oteli bulunan Salih Tatlıcı, Erol Tontu ve Faik Akdil'e ait olan NGC'ı kuruyor. 
Alanya-Kemer arasında önünüzdeki 3 yıl içinde 30 golf sahası planlanıyor. Antalya'da Gloria, Sirene, Tatbeach, Nobills golf otelleri ile birlikte 6 saha bulunuyor. Manavgat-Sorgun orman arazisinin turizme açılmasıyla birlikte 7 golf sahası yatırımı sürüyor. Göcek ve Dalaman arasında tahsis edilen 24 golf sahası için de bu ay içinde ihaleye çıkılacak. 

Malezya'dan balık 
NGC arazisinde Rusya'dan Mısır'a doğru göç eden 126 tür kuş yaşıyor. 13 bin 860 adet çam ağacı bulunuyor. Sineklerle mücadelede Malezya'dan getirilen balıklar kullanılıyor. Çimler TIR'larla Florida'dan getirilmiş. 
Göktuna, buraya ortaklarından bağımsız olarak özel bir önem veriyor. NGC'ın duvarlarında golf ustalarının imzalı resimleri, ünlü ressamların fırçalarından çıkan golf sahalarının tablolarını bir kenara bırakıyorum, biyo çeşitliliğe bakıyorum. Antalya'da ilk kez görülen orkideden tutun da, alternatif tıbbın buluşu alovera bitkisine kadar... 

Biyoenerji uzmanı 
Göktuna'nın "doğa bilgisi", ziraat mühendisi bir babanın oğlu olmakla sınırlı değil. Ankara'da Kimya Fakültesi'ni bitirdikten sonra, o yıl dünyada yalnızca 20 öğrenciye verilen Fulbright bursunu kazanan 5 Türk gencinden biri bir diğeri, aynı yıl, bankacı Erol Aksoy'du olarak Amerika'da biyoenerji alanında yükseköğrenim görmüş. 
Başbakanlığı döneminde "Tansu Çiller'i, İngiltere eski Başbakanı Margaret Thatcher'a tanıştıran Türk işadamı" olarak ünlenen Göktuna'nın "ekmek parası" biyoenerjiden veya golften çıkmıyor. Londra'da yatırım fonu şirketi Nelson International'ın kurucusu. Bir dönem madencilik alanında faaliyet gösteren Minex adlı bir şirketi vardı ancak onu sattı. Göktuna'nın fonu, gayrimenkul yatırım ortaklığı alanında çalışıyor. "Türkiye" diyorum, "Bu vergilerle ve hukuk sistemiyle yabancı yatırımının Türkiye'ye gelmesi zor" yanıtını veriyor. 
Golf terimleri ile söyleyecek olursam, Batı sermayesi için iki büyük "handikap " 



</TEXT>
</DOC>
