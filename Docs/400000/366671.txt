<DOC>
<DOCNO> 366671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun43.html </URL>
<DATE> 2005/08/03/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Sudan'ın Juba kendindeki çatışmalarda en az 18 kişi öldü... 
</HEADLINE>
<TEXT>

     Sudan’da Devlet Başkanı Birinci Yardımcısı ve Halk Kurtuluş Hareketi SPLM örgütünün lideri John Garang’ın ölümünün ardından, ülkenin güneyindeki önemli kentlerden Juba’daki çatışmalarda en az 18 kişinin öldüğü bildirildi. 
     SPLM örgütünden bir yetkili, kent halkı ile güvenlik güçleri arasındaki çatışmalarda, aralarında çocukların da bulunduğu en az 18 kişinin öldüğünü, yüzlerce yaralı olduğunu belirtti. 
     Görgü tanıkları, Arapların sahibi olduğu dükkanların kundaklandığını, kentteki kızılhaç hastanesinde yüzlerce kişinin tedavi gördüğünü anlattı. 
     Garang’ı taşıyan helikopter, kötü hava koşulları yüzünden Uganda-Sudan sınırı yakınında güney Sudan dağlarında düşmüştü. Kazada, Garang ve beraberindeki 6 kişi ile 7 kişilik mürettebat hayatını kaybetmişti. 
     Güneydeki ayaklanmaya 20 yıl liderlik ettikten sonra kuzey hükümetiyle barış anlaşması imzalayan Garang’ın ölümünün ardından çatışmalar çıkmıştı. 
     
</TEXT>
</DOC>
