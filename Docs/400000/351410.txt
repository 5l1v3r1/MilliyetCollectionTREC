<DOC>
<DOCNO> 351410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yasam/yas07.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'ten 'cinsel arzu' hutbesi 
</HEADLINE>
<TEXT>



Diyanet İşleri Başkanlığı camilerden okutacağı hutbede, insanlara "İffetli olun, cinsel arzularınızı meşru ölçüler çerçevesinde karşılayın" mesajı verecek. 
Hutbede, insanın diğer yaratılanlarda bulunmayan nice üstün değerlere sahip olduğu vurgulanacak. İnsandaki bu üstün değerlerden birisinin de "iffet" olduğunun dile getirileceği hutbede, iffet şu şekilde tanımlanacak 

Meşru ölçüler 
"İnsanın dine ve edebe aykırı söz ve fiillerden uzak durması, tabii bir duygu olan cinsel arzu ve isteklerinin meşru ölçüler çerçevesinde karşılanmasıdır." 

İffetli olun 
Önümüzdeki günlerde okunacak hutbede, "Şüphesiz namus ve şerefin korunmasının en güzel yolu, iffetli olmaktan geçmektedir. Zira iffet, insanın süsü, ziyneti ve namus anlayışının göstergesidir" ifadeleri de yer alacak. Söz konusu hutbede, iffetsiz insanın her türlü kötülüğü işlemeye elverişli olduğu anlatılacak. 


</TEXT>
</DOC>
