<DOC>
<DOCNO> 362242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/ekonomi/eko03.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cesaretiniz kırılmamalı' 
</HEADLINE>
<TEXT>


AB Komisyonu Türkiye Delegasyonu Başkanı Kretschmer Fransa ve Hollanda'daki referandum sonuçlarının Türkiye'nin cesaretini kırmaması gerektiğini söyledi 

ELİF DEMİRCİ İzmir DHA 

TürkiyeOdalar ve Borsalar Birliği TOBB ile Eurochambres tarafından ortaklaşa düzenlenen Türk Oda Geliştirme Programı'nın kapanış toplantısında konuşan AB Komisyonu Türkiye Delegasyonu Başkanı Hansjörg Kretschmer, Fransa ve Hollanda'daki referandum sonuçlarının Türkiye'nin cesaretini kırmaması gerektiğini söyledi. 
Kretschmer, "Türkiye'nin cesur olabilmesi için kararlılığa, doğru stratejiye, ilerleme vizyonuna ve politikalara ihtiyacı var" dedi. TOBB ve Eurochambres tarafından düzenlenen toplantıda 'AB Müzakere Sürecinde Odaların Rolü' tartışıldı. Devlet Bakanı ve Başmüzakereci Ali Babacan toplantıda yaptığı konuşmada, sivil toplum kuruluşlarının AB müzakereleri tartışmalarına katılmaları gerektiğini belirterek, "Eğitim programları, öğrenci değişimleri, kardeş kent uygulamaları ile AB ülkeleri ile diyalog geliştirilmeli" dedi. 

İmtiyazlı ortalık tepkisi 
AB üyesi ülkelerde Türkiye hakkında önyargısı olanların bile ekonomideki iyileşme karşısında hayranlıkarını gizleyemediklerini belirten Babacan, ekonomide iyileşmeler sürdüğü sürece Avrupa'nın Türkiye'ye bakışının değişeceğini belirtti. 
TOBB Başkanı Rifat Hisarcıklıoğlu ise AB ile başlayan sürecin günlük siyasete kurban edilmemesi gerektiğini belirterek, "İmtiyazlı ortaklık gibi öneriler günlük siyasetin kısır çekişmelerinin eseri olarak kabul edilmek durumundadır" dedi. 


</TEXT>
</DOC>
