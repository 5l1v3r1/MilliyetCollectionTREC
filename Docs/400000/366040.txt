<DOC>
<DOCNO> 366040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun31.html </URL>
<DATE> 2005/08/01/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Gorbach ''Türkiye Kıbrıs'ı tanımadan AB üyesi olamaz'' 
</HEADLINE>
<TEXT>

     Avusturya Başbakan Yardımcısı Hubert Gorbach, Türkiye’nin Kıbrıs Rum Yönetimi’ni tanımaması halinde AB üyesi olamayacağını savundu. 
     Türkiye’nin imzaladığı Gümrük Birliği Ek Protokolü ile birlikte yayımladığı deklarasyonuna ilişkin yazılı bir açıklama yapan Gorbach, "Türkiye’nin, sınırları devletler hukukuna göre belirlenmiş olan Kıbrıs’ı tanımadan AB’ye tam üye olmasının mümkün olmadığı" görüşünü savundu. 
     Gorbach, açıklamasında, "Kıbrıs’ın eğer ve ama demeden tanınmasıyla Türkiye ileri doğru bir adım atmış olacaktır. Ancak bu son adım da olmayacaktır" ifadelerine yer verdi. 
     AB içinde ekonomik ve siyasi bazı sorunların yaşandığı bir dönemde iç barışın ve işbirliğinin birlikte yaşamanın ilk koşulu olduğunu belirten Gorbach, "Türkiye’nin konumunu ve nereye gitmek istediğini somut olarak belirlemesi gerektiğini" kaydetti. 
     Ek Protokol’ün imzalanmasıyla birlikte Kıbrıs deklarasyonunuN yayımlanmasını "olumsuz bir gelişme" olarak değerlendiren Gorbach, "Ankara’nın şu anda ipi germemesinin yararına olacağı" görüşünü dile getirdi. 
     
</TEXT>
</DOC>
