<DOC>
<DOCNO> 377850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur12.html </URL>
<DATE> 2005/09/12/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Aidat isteyen yönetici dayak yedi 
</HEADLINE>
<TEXT>

     
     Mehmet YİRUN ÇORLU Tekirdağ , DHA 
     
TEKİRDAĞ'ın Çorlu İlçesi'nde 5 milyonluk aidatı 3 yıldır ödemediği öne sürülen yaşındaki S. Çavuş, parayı istemeye gelen apartman yöneticisi 55 yaşındaki N. Korkmaz'ı su borusuyla döverek hastanelik etti. 
     Çorlu Reşadiye Mahallesi Gök Apartmanı yöneticisi N. Korkmaz, 3 yıldır aidat parasını ödemeyen S. Çavuş’un kapısını çalarak borcunu ödemesini istedi. 3 yıldır aidat vermeyen Çavuş, iddiaya göre parayı ödemeyeceğini belirterek kapıyı kapattı. Israrla kapıyı çalan yönetici Korkmaz'a sinirlenen Çavuş, evden aldığı su borusuyla birlikte dışarı çıktı. Çavuş, elindeki boruyla Korkmaz'ın kafasına vurarak yaraladı. Apartman sakinleri kavgayı ayırarak, başından yaralanan Korkmaz'ı Çorlu Devlet Hastanesi’ne kaldırdı. 
     Olay yerine gelen polis ekipleri S. Çavuş’u göz altına aldı. Hastane götürülen yönetici N. Korkmaz ise tedavi edildikten sonra taburcu edildi. 
     
</TEXT>
</DOC>
