<DOC>
<DOCNO> 393425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko63.html </URL>
<DATE> 2005/11/09/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
BTC'de yine hız kesen açıklama... 
</HEADLINE>
<TEXT>

     Azerbaycan devlet petrol şirketi SOCAR Başkanı Natıg Aliyev, Bakü-Tiflis-Ceyhan BTC petrol boru hattı projesinin gerçekleştirilme sürecinde çeşitli güçlükler yaşandığını söyleyerek, ''Petrolün Ceyhan'a bu yılın sonunda ulaşması için çalışıyoruz, ancak bağımsız uzmanlara göre bu ancak Ocak-Şubat 2006'da mümkün olacak'' dedi. 
     BTC ile ilgili tüm çalışmaların yıl sonuna kadar tamamlamak için çaba harcadıklarını vurgulayan Natıg Aliyev, ''Halen hattın Türkiye kesiminin doldurulmasıyla uğraşıyoruz'' diye konuştu. 
     Boru hattında deneme faaliyetlerinin çok zaman aldığını ifade eden Natıg Aliyev, ''Türkiye'de asıl sorunumuz üçüncü istasyonun bir an önce işletime alınmasıdır. Bu da yakın günlerde gerçekleştirilecek. Gecikmeler normal'' diye konuştu. 
     Kazakistan'ın BTC'ye katılımına da değinen Aliyev, görüşmelerin başarıyla devam ettiğini anlatarak, ''Hükümetlerarası anlaşma hazır. Aynı sürece paralel olarak transit geçiş anlaşmasını imzalamaya da hazırlanıyoruz. Kazakistan tarafıyla kısa bir önce telefonda görüştük. Bu konudaki görüşmelerin yakında yapılabilir'' dedi. 
     
     ''RUSYA'DAN DOĞALGAZ ALINMAYABİLİR'' 
     Rusya'nın, Azerbaycan'a verdiği doğalgazın ücretini artırması durumunda bu ülkeden gaz almayabileceklerin de dile getiren Natıg Aliyev, halen doğalgaz alımında bir sorun bulunmadığını söyledi. 
     ''Azerbaycan'ın bu gaza ihtiyacı olduğun herkes biliyor'' diyen Aliyev, dolayısıyla bugüne kadar Rusya'dan doğalgaz almayı sürdürdüklerini ve bu gazı eletrik enerjisi üretiminde kullandıklarını kaydetti. 
     Natıg Aliyev, böyelikle eletrik enerjisi üretiminde mazot dizel kullanımının da azaldığını bildirdi. 
     Zengin doğalgaz rezevlerine sahip Azerbaycan, bu rezevlerde tam üretime henüz geçilmemesi nedeniyle ihtiyacı olan doğalgazın yaklaşık yarısını Rusya'dan karşılıyor. 
     
</TEXT>
</DOC>
