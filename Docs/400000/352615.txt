<DOC>
<DOCNO> 352615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonsiy33.html </URL>
<DATE> 2005/06/16/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Eğer gündeme erken seçin getiriyorsanız, Anavatan seçime hazırdır" 
</HEADLINE>
<TEXT>

     Anavatan Partisi Genel Başkan Yardımcısı Miraç Akdoğan, erken seçim tartışmalarına değinerek, "Eğer gündeme erken seçimi falan getiriyorsanız, Anavatan Partisi seçime hazırdır" dedi. 
     Akdoğan, Anavatan Partisi Bursa İl Teşkilatı Toplantısı’nda yaptığı konuşmada, CHP Genel Başkanı Deniz Baykal’ın Cumhurbaşkanlığı seçimini gündeme getirdiğini ancak, Cumhurbaşkanlığı seçimlerine daha 2 yıl olduğunu belirtti. 
     Miraç Akdoğan, Cumhurbaşkanlığı seçimine ilişkin olarak şunları kaydetti 
     "Bu da anlaşmalı. Bu da şike bir mevzu. Türkiye’yi iki parti yönetiyor. Bunlar ortak. CHP ile ortak. Kapalı kapılar ardında oturuyorlar, kararlaştırıyorlar, anlaşıyorlar sonra da kayıkçı kavgası ile millete yutturmaya çalışıyorlar. Eğer gündeme erken seçimi falan getiriyorsanız, Anavatan Partisi seçime hazırdır. Ama bu seçimin adı sizin için erken seçim falan olmaz, bunun adı iktidardan kaçma seçimi olur" diye konuştu. 
     Son günlerde Türkiye’de ilk kez yaşanır, alışık olunmayan bazı olaylar yaşanmaya başlandığını savunan Akdoğan, Türkiye’den ilk kez bir Başbakanın Tel Aviv’e ve oradan aldığı "icazetle" Amerika’ya gittiğini iddia etti. 
     Akdoğan, bundan 3 yıl önce Türkiye Cumhuriyeti Devleti’nin, Kuzey Irak’a sınır ötesi harekat yapabildiğini, terör örgütü üyeleri sınıra geldiğinde uçaklarıyla, askerleriyle, tankıyla, topuyla gidip yuvalarında kafalarını ezdiğini kaydetti. 
     Miraç Akdoğan şunları söyledi 
     "Bu gariplerden bu ülkeyi kurtarmamız gerekiyor. Anavatan iktidarı döneminde bu ülkede böyle gariplikler yaşandı mı Bu ülkenin Başbakanı, tek başına hükümetin Başbakanı, rahmetli Özal dünyada sözü geçen liderdi. Bugün icazet almaya gittikleri dünya liderleri, benim başbakanımdan fikir soruyordu." 
     
</TEXT>
</DOC>
