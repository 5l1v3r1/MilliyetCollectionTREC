<DOC>
<DOCNO> 373364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/soneko10.html </URL>
<DATE> 2005/08/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, önemli para birimleri karşısında kararsız bir seyir izlerken, altın fiyatları da farklı piyasalarda farklı değer aldı. 
     Petrol fiyatları hafta içinde yeni rekorlar kırdıktan sonra bir nebze gerilese de, önemli borsaların haftayı düşüşle kapatmasında etkili oldu. 
     ABD Doları'nın uluslararası döviz borsalarında önemli para birimleri karşısında pazartesi ve cuma saatlerindeki değerleri şöyle oldu 
     
     
PARA BİRİMİ CUMA PAZARTESİ Japon Yeni 109.58 109.76 İsviçre Frangı 1.2526 1.2649 Kanada Doları 1.1921 1.2040 
     Londra döviz piyasasında pazartesi 1.2226 dolarda kapanan avro, cuma kapanışta 1.2334 dolara yükseldi. 
     Aynı borsada haftanın ilk günü 1.7998 dolarda kapanan İngiliz Sterlini de son günü 1.8087 dolara çıktı. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 438.60 438.10 Zürih 439.25 440.15 Hong Kong 438.65 437.55 
     Londra Borsası'nda pazartesi 7.05 dolarda kapanan gümüşün ons fiyatı cuma kapanışta 6.78 dolara düştü. 
     
     MENKUL KIYMET BORSALARI 
     Uluslararası piyasalarda petrol fiyatlarının yeni rekorlar kırmasının getirdiği tedirginliğin gölgesinde, Tokyo dışındaki büyük borsalar haftayı düşüşle tamamladılar. 
     Yüksek petrol fiyatlarına ek olarak, ABDMerkez Bankası Başkanı Alan Greenspan'ın emlak ve hisse senedi fiyatlarındaki artışı dikkatle izledikleri yönündeki uyarısının tüketici güven endeksindeki düşüşle de birleşmesiyle New York Borsası inişe geçti. 
     Borsanın temel göstergelerinin haftalık performansına bakıldığında, 10,397.29 puanda kapanan Dow Jones Endeksi'nin haftalık gerileyişi yüzde 1.5, 2,120.77 puanda kapanan Nasdaq Endeksinin haftalık gerileyişi de yüzde 0.7 oldu. 
     Yüksek petrol fiyatlarının baskısı Avrupa borsalarında da hissedildi. 
     Londra Borsası'nın FTSE 100 Endeksi 84.5 puanlık haftalık kayıpla 5,228.1 puanda kapanırken, hafta içinde 72.21 puan gerileyen Frankfurt Borsası'nın DAX Endeksi 4,783.8 puanda kapandı. 
     Paris Borsası'nda da CAC-40 Endeksi, pazartesi ve cuma kapanışları arasında 145.20 puan azalışla haftayı 4,342.7 puanda tamamladı. 
     Japon demir çelik ve otomotiv şirketlerinin yüksek karlılık beklentisi sayesinde büyük borsalar içinde haftayı yükselişle tamamlayan Tokyo oldu. Borsanın Nikkei Endeksi yüzde 1.2 ya da 147.75 puan artışla haftayı 12,439.48 puanla bitirdi. 
     
</TEXT>
</DOC>
