<DOC>
<DOCNO> 362414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko37.html </URL>
<DATE> 2005/07/19/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
France Telekom, İspanyol Amena'yı istiyor... 
</HEADLINE>
<TEXT>

     Fransa'nın ulusal telekom şirketi France Telecom, İspanya'nın üçüncü büyük cep telefonu operatörü Amena'yı satın almak istediğini duyurdu. 
     Alman Deutsche Telekom'un ardından sektörde Avrupa'nın ikinci büyüğü olan Fransız şirketinin sözcüsü, ''France Telecom'un CEO'su Amena'nın satın alınması olasılığı üzerinde çalışılması için uzmanları görevlendirdi'' şeklindeki açıklamasıyla bazı gazetelerde yer alan haberleri doğruladı. 
     France Telecom'un, 9.5 milyon abonesi bulunan cep telefonu operatörü Amena için yaklaşık 9 milyar avro teklif etmesi bekleniyor. 
     İspanya'da halen internet servis sağlayıcısı ve sabit telefon operatörü olarak hizmet veren France Telecom, Amena'yı da satın alarak bu ülkedeki gücünü artırmak istiyor. 
     Öte yandan Amena'yla ilgilendiğini açıklayan France Telecom'un hisseleri, Paris Borsası'nda yaklaşık yüzde 1 değer kaybetti. 
     
</TEXT>
</DOC>
