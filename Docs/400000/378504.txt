<DOC>
<DOCNO> 378504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/astro/index.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelleri aşabiliriz 
</HEADLINE>
<TEXT>


Kova burcundaki Ay geleceğe yönelik yeni planlar yapabileceğimizi, sosyal çalışmalarda başarı kazanabileceğimizi gösteriyor. Ancak sabah saatlerinde daha sabırlı davranmak uzun vadede bize çok şey kazandırabilir. 

Koç'lar için pozitif bir gün. Yeni projeler ortaya koymak için cesaretlerine güvenmeliler. Arkadaşlıklar ise son derece keyif verici ve destekleyici yönde olacak. Boğa'lar çok tempolu bir gündeler. İş hayatında öne çıkabilecekleri fırsatlara yakın durmalı ve olumlu değişiklilere uyum sağlamaya bakmalılar. İkizler değişik düşüncelerini çok iyi aktarabiliyor. Birçok konuda iyimserlikleri artarken, eğitimle ilgili girişimleri başarıyı kolaylaştıracak. Yengeç'ler birçok konuda esnek olmanın faydalarını artık görebilmeli. Duygusal konularda açık olmak ve eşin parasal durumuna ait olumlu gelişmeler moral verici olacak. Aslan'lar yakın ilişkilerden yana rahat bir gündeler. Ortaklaşa alanda da aynı durum söz konusu ve yeni anlaşmalarda olumlu sonuca ulaşmak kolay görünüyor. Başak'lar için olumlu adımlar ve değişiklikler söz konusu. Özellikle iş ortamında başkalarının fikirlerine önem vermeli ve yararlanmaya bakmalılar. 
Terazi'ler bugün yaratıcılıkları konusunda yenilikler denemekten yanalar. Duygusal alanda heyecan ve aşk hayatında mutlu edici gelişmeler bulunuyor. Akrep'ler sabırlı davranarak pek çok konunun üstesinden gelebilirler. Ev hayatındaki hareketlilik ve zorunlu hale gelen değişiklikler onlara farklı kararlar aldırabilir. Yay'lar kendilerini rahat ifade ederken, düşünceleri ile dikkat toplayacaklar. İletişim ve hareket konuları ise onlara fazlasıyla iyimserlik katıyor. Oğlak'lar maddi alanda yeni fikirler peşindeler. Kişisel alanda ise kendilerini ortaya koymak ve farklı kararlar almaktan çekinmemeliler. Kova'lar dikkat çekebilecekleri bir gündeler. Kişisel girişimler fayda sağlayıcı sonuçlar getirebilir. Bu arada yeni başlangıçlar göze çarpıyor. Balık'lar önlemci hareket ederek zorlayıcı gelişmelerden uzak kalabilir. Bu arada kendilerini yıpratmaktan kaçınmalı ve güvenlerini kaybetmemeliler. 
</TEXT>
</DOC>
