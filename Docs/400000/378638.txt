<DOC>
<DOCNO> 378638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko13.html </URL>
<DATE> 2005/09/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kapasite kullanımı Ağustos'ta yüzde 80.4 oldu... 
</HEADLINE>
<TEXT>

     İmalat sanayinde kapasite kullanımı, bu yılın Ağustos ayında yüzde 80.4 oldu. 
     Devlet İstatistik Enstitüsü DİE , İmalat Sanayii Aylık Eğilim Anketi Ağustos ayı sonuçlarını açıkladı. 
     Ankete cevap veren 2,968 işyerinden derlenen verilerin Ağustos ayı ilk geçici sonuçlarına göre, 2004 yılı Ağustos ayında yüzde 81.4 olan üretim değeri ağırlıklı kapasite kullanımı, bu yılın Ağustos ayında yüzde 80.4 seviyesine indi. 
     Söz konusu ayda imalat sanayinde kapasite kullanım oranı devlet sektöründe yüzde 90.5, özel sektörde ise yüzde 77.6 oldu. Geçen yılın aynı döneminde kapasite kullanım oranları kamuda yüzde 90.6, özel sektörde yüzde 75.9 olarak belirlenmişti. 
     
     FAALİYET KOLLARINA GÖRE 

     İmalat sanayinde iktisadi faaliyet kollarına göre Ağustos ayında kapasite kullanımı en yüksek sektör, yüzde 94.6 ile kok kömürü, rafine edilmiş petrol ürünleri imalatı oldu. 
     Kapasite kullanım oranları, gıda ürünleri ve içecek imalatında yüzde 72.9, tütün ürünleri imalatında yüzde 62.9, tekstil ürünleri imalatında yüzde 78.9, giyim eşyası imalatında yüzde 82.5, derinin işlenmesi bavul, çanta ve benzeri imalatında yüzde 67.8, ağaç ve mantar ürünleri imalatında yüzde 83.6, kağıt ve kağıt ürünleri imalatında yüzde 86.2, basım ve yayım imalatında yüzde 73.1 olarak gerçekleşti. 
     Aynı dönemde, kapasite kullanım oranları, kimyasal madde ürünleri imalatında yüzde 77.5, plastik kauçuk ürünler imalatında yüzde 78.1, metalik olmayan diğer mineral madde imalatında yüzde 86.2, ana metal sanayinde yüzde 81.3, metal eşya sanayinde yüzde 71.3, makine ve teçhizat imalatında yüzde 70.1, büro, muhasebe bilgi işlem makineleri imalatında yüzde 90.4, elektrikli makine cihazları imalatında yüzde 73.1, radyo, TV haberleşme cihazları imalatında yüzde 75.1, tıbbi, optik hassas aletler imalatında yüzde 76.8, taşıt araçları ve karoseri imalatı yüzde 78, diğer ulaşım araçları imalatında yüzde 80.1 ve mobilya imalatında yüzde 83.6 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada, tam kapasite ile çalışamama nedenleri göz önüne alındığında Ağustos ayında, geçen yılın aynı dönemine göre iç piyasada talep yetersizliğinin payı yüzde 44.5'den yüzde 47.2'ye çıkarken, dış pazarda talep yetersizliğinin payı yüzde 21.6'dan yüzde 20.7'ye indi. 
     Aynı dönemde, işçilerle ilgili meseleler de yüzde 4.3'den yüzde 1.8'e gerilerken, mali imkansızlık yüzde 2.6'dan yüzde 4'e, yerli mallarda hammadde yetersizliği yüzde 3.6'dan yüzde 3.7'ye, ithal mallarda hammadde yetersizliği yüzde 1.8'den yüzde 2.5'e yükseldi. 
     Bu arada, Ağustos'da üretim miktarında artış belirten işyeri oranı yüzde 41.8, yurtiçi satışlarda artış belirten işyerleri yüzde 47.8, satış fiyatlarında yüzde 25.5, hammadde fiyatlarında artış belirten işyeri oranı da yüzde 28.5 oldu. 
     Öte yandan, söz konusu anketin beklentiler bölümünde, Eylül'de üretim miktarında artış belirten işyeri oranı yüzde 36, yurtiçi satışlarda artış belirten işyeri oranı yüzde 30.8, satış fiyatlarında artış yüzde 17.5, hammadde fiyatlarında artış belirten işyeri oranı da yüzde 23.7 olarak saptandı. 
     
</TEXT>
</DOC>
