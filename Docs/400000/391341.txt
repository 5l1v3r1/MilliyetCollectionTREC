<DOC>
<DOCNO> 391341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun09.html </URL>
<DATE> 2005/11/01/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
'Çocuk kamikaze' kendini havaya uçurdu 
</HEADLINE>
<TEXT>

     Irak'ta polis öldürmek isteyen bir çocuk, intihar saldırısı düzenledi. Kuzeydeki Kerkük kentinde bu sabah on yaşlarında bir çocuk, üzerindeki bombayı patlatarak Iraklı generalle şoförünün yaralanmasına yol açtı. 
     Güvenlik güçlerinden alınan bilgiye göre, 10-13 yaşlarındaki erkek çocuğu, General Hattap Abdullah komutasındaki polis kafilesine yaklaştı ve beline bağlı bomba düzeneğini çalıştırdı. Patlamada çocuk parçalanarak öldü, Iraklı general karnı, göğsü ve bacağından yaralanarak hastaneye kaldırıldı. Generalin şoförü de patlamada yaralandı. 
     Yetkililere göre, Kerkük'te başka noktalarda da bomba yüklü iki araç havaya uçtu. Askeri birliklerle polis birimlerini hedef alan saldırılarda, 5 güvenlik mensubu yaralandı. 
     Bağdat'ın 30 km güneyindeki Medyen kasabasında meydana gelen patlamada da biri polis üç Iraklı hayatını kaybetti. 
     Bağdat'ın 60 km kuzeyindeki Bakuba kentinde de, yine bir bombanın patlaması sonucu 6 asker yaralandı. 
     
</TEXT>
</DOC>
