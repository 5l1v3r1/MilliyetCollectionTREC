<DOC>
<DOCNO> 376774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo03.html </URL>
<DATE> 2005/09/08/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Terim Yunanistan'ın son dakikada kazanması bizi kötü etkiledi 
</HEADLINE>
<TEXT>

     Futbol Milli Takımımız’ın teknik direktörü Fatih Terim, karşılaşma sonrasında en büyük mutluluğu yaşayanların başında geliyordu. İkinci milli görevinde ilk kez kazanan tecrübeli çalıştırıcı, oyun hakkında değerlendirmelerde bulunurken, futbolcularına övgüler yağdırdı. Bu kez sergiledikleri performansın karşılığını aldıklarını dile getiren Terim, Maçı iki devre olarak değerlendirmek lazım. İlk 15 dakika kötüydük ama sonra bocaladık. Buna rağmen yakaladığımız pozisyonları değerlendiremedik'' ifadesini kullandı. 
     
     Almanya’da buluşuruz’ 
     FAtih Terim konuşmasını şu cümlelerle tamamladı Ne var ki, şunu da unutmamak lazım, Kazakistan’ın son dakikada gol yemesi, bizi olumsuz etkiledi. Bu psikolojide takımı sahaya sürmek kolay değildi. Soğuk duş etkisi yarattı. Berabere kalsalar bile çok farklı olacaktı. İkinci yarıda topu indiren, oynayan, kaleye akan bir milli takım vardı sahada. İstediğimizi aldık. Ukrayna’yı kutluyorum. Dilerim onlarla Almanya’da buluşuruz.'' Terim maç sonrası Blokhin’in kendisini tebrik etmemesiyle ilgili olarak da, Fevri davranışlardan kaçınmak gerekir’ dedi. 
     
     Blokhin üzgün 
     Ukrayna Teknik Direktörü Oleg Blokhin, 90 dakika bitiminde sergiledikleri performansı beğenmedi. Tecrübeli çalıştırıcı, Gürcistan beraberliği sonrasında rehavete kapılan oyuncularım Türkiye önünde gerçek performanslarını sahaya yansıtamadı. İlk yarı iyi bir mücadele sergiledik ancak ikinci yarıda rakibimiz bizden daha baskılı oynadı. Her şeye rağmen, futbolumuzla söylentilere iyi bir cevap verdiğimizi düşünüyorum'' açıklamasını yaptı. 
     
</TEXT>
</DOC>
