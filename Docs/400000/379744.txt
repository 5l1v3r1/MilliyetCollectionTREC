<DOC>
<DOCNO> 379744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur07.html </URL>
<DATE> 2005/09/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Köpek itlaf ederken kadını vurdu 
</HEADLINE>
<TEXT>

     
     Mustafa ASAN KEMER Burdur , DHA 
     
BURDUR'un Kemer İlçesi'nde, oğlunun düğüne giden 62 yaşındaki Şefika Özçelik, sokaktaki köpekleri tüfekle itlaf eden belediye görevlisi Ahmet Zeybek'in tüfeğinden çıkan saçmaların isabet etmesiyle yaralandı. Yaralanan Özçelik, Kemer Belediye Başkanı Durmuş Erdem'den şikayetçi olacaklarını söyledi. 
     Şefika Özçelik, oğlu Ramazan'ın sokakta yapılan düğününe katılmak için evinden çıktığı sırada, iddiaya göre ilçedeki köpekleri itlaf eden belediye görevlilerinden Ahmet Zeybek'in tüfeğinden çıkan saçmaların isabet etmesiyle yaralandı. Sağ bacağı, eli, dizkapağı ve karnına 6 saçma isabet eden Özçelik, önce Kemer Sağlık Ocağı'na, ardından Burdur Devlet Hastanesi'ne sevk edildi. Doktorlar, Özçelik'in sağlık durumunun iyi olduğu açıkladı. 
     
     HER YIL İTLAF EDİYORLAR 
     Şefika Özçelik'in oğlu Habip Özçelik, erkek kardeşi Ramazan'ın düğününü evlerinin önünde yaptıklarını belirterek, şunları söyledi Belediye başkanının makam aracından 3 kişi indi. Ellerinde tüfek olan bu kişiler, etrafta dolanan 4 köpeğe ateş etmeye başladı. Köpeklerden biri orada ölürken, diğerleri kaçtı. Onların da arkasından ateş ettiler. Saçmalardan 6'sı ise anneme isabet etti. Düğüne gelen konuklarımız vardı. O kadar insanın olduğu yerde bunu nasıl yaptılar anlayamıyorum. Daha fazla insanın yaralanmamış olmasına şaşıyorum. Bu mantıksızlık, hala şoktayım. Belediye her yıl aynı şekilde köpek itlaf ediyor.'' Gözaltına alınan belediye işçisi Ahmet Zeybek ifadesinin alınmasının ardından serbest bırakıldı. Şefika Özçelik, Kemer Belediye Başkanı AKP'li Durmuş Erdem'den şikayetçi olacaklarını söyledi. 
     
     BÖYLE BİR EMRİMİZ YOK 
     Belediye Başkanı Durmuş Erdem ise Belediyede çalışan bir geçici işçi, yanlışlıkla Şefika Özçelik'i vurmuş. Bizim hayvan itlafı yapılması yönünde bir emrimiz asla olamaz. Bu, siyasi olarak bana cephe açanların bir iddiası. Habip Özçelik, siyasi olarak benimle mücadele eden bir kişi. Geçen seçimlerde muhtarlığa aday olan bu şahıs, seçimi kazanamayınca faturayı bize çıkardı. Meselenin özü budur'' dedi. 
     Kemer Kaymakamı Cevat Çelik ise bir belediye görevlisinin kendisine saldıran köpekten kurtulmak isterken yanlışlıkla Şefika Özçelik'i vurduğunu söyleyerek, Köpeklerin tüfekle itlafı ile ilgili belediyenin bir emri yok. Vatandaş kendisine saldıran köpekten kornunmak için ateş etmiş'' dedi. 
     
</TEXT>
</DOC>
