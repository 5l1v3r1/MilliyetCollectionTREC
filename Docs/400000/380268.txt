<DOC>
<DOCNO> 380268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko39.html </URL>
<DATE> 2005/09/21/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gül, IMF-Dünya Bankası Güz Dönemi toplantılarına katılacak... 
</HEADLINE>
<TEXT>

     Devlet Bakanı Babacan, IMF-Dünya Bankası Güz Dönemi toplantılarına katılmak için, 23 Eylül Cuma günü Washington'a gidecek. 
     Edinilen bilgiye göre, IMF-Dünya Bankası'nın 24-25 Eylül tarihlerinde yapılacak Güz Dönemi toplantılarında Türkiye'yi, Devlet Bakanı Ali Babacan başkanlığında bir heyet temsil edecek. Heyette Hazine, Maliye, Merkez Bankası ve DPT üst düzey yetkililer de yer alacak. 
     Bu arada Babacan'ın, grup ve komite toplantılarına katılarak, diğer ülkelerin ekonomi bakanlarıyla ikili görüşmelerde bulunması bekleniyor. 
     Türkiye'nin de içinde bulunduğu grup ile komite toplantılarında, dünya ekonomisinin son durumu, geleceğe yönelik tahminler ile Dünya Bankası ve IMF'nin kurumsal çalışmaları ele alınacak. 
     Bakan Babacan'ın, toplantılara ev sahipliği yapacak olan IMF Başkanı Rodrigo de Rato ve Dünya Bankası Başkanı Paul Wolfowitz'in yanı sıra ABD Hazine yetkilileriyle de görüşmesi öngörülüyor. 
     Babacan'ın toplantılar çerçevesinde, uluslararası yatırım bankaları ile yabancı işadamlarıyla da görüşme yapabileceği ifade ediliyor. 
     Babacan'ın IMF yetkilileriyle yapacağı görüşmelerde, Birinci ve İkinci Gözden Geçirmeye yönelik gelişmeler de ele alınacak. 
     Devlet Bakanı Babacan'ın, 27 Eylül Salı günü Türkiye'ye dönmesi bekleniyor. 
     
</TEXT>
</DOC>
