<DOC>
<DOCNO> 380948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur04.html </URL>
<DATE> 2005/09/23/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Demirkol'un iki bilgisayarına el konuldu 
</HEADLINE>
<TEXT>

     Gökhan Demirkol’un Kozyatağı’ndaki evinde bulunan laptopu ile Bostancı Sanayi Sitesi’ndeki işyerinde bulunan masa üstü bilgisayarına polis el koydu. 
     Savcının talimatı üzerine el konulan bilgisayarda, Özçelik’in görüntüleri aranacak. Görüntülerin bu bilgisayarlardan internet ortamına atılıp atılmadığı, Vatan Caddesi’ndeki Bilgi İşlem Müdürlüğü’nde inceleniyor. 
     
     Görüntüler laboratuvarda 

     Bu arada dizi çalışmaları dışında evine kapanan Gamze Özçelik, cep telefonuyla çekilen görüntülerin iddia ettiği gibi eski sevgilisi Gökhan Demirkol’un annesine ait yatak odası değil, Antalya’daki Kemer Resort Otel’de çekildiği iddiasıyla ilgili savcılığa yeniden ifade verecek. 
     Savcılık, olay gecesi Gamze Özçelik’in odasına götürdüğü kişilerin Gökhan Demirkol ve dizi oyuncusu arkadaşı Barış Kılıç olduğunu öne süren, otelin güvenlik görevlisi Taner Çakırgil’in de ifadesini alacak. Kayıtlar, Ankara Emniyet Genel Müdürlüğü’ne gönderildi. Laboratuvarda, teknik cihazlarla görüntüler büyütülüp incelenecek. Görüntülerdeki kişinin vücut yapısı ile tecavüzle suçlanan Demirkol’un vücut yapısı ve yüzü karşılaştırılacak. 
     
</TEXT>
</DOC>
