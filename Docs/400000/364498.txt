<DOC>
<DOCNO> 364498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur52.html </URL>
<DATE> 2005/07/26/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Düzenlenen saldırıda raydan çıkan tren yolcuları Muş'a getirildi... 
</HEADLINE>
<TEXT>

     Muş’un Kale-Korkut İstasyonu yakınlarında düzenlenen saldırıda 5 vagonu raydan çıkan karma trendeki yolcular Muş’a getirildi. 
     Alınan bilgiye göre, Elazığ-Tatvan arasında çalışan, seyir esnasında Kale Bingöl - Kurt Muş İstasyonları arasında düzenlenen bombalı saldırıda 5 vagonu raydan çıkan 52863 sefer sayılı karma trende yük-yolcu bulunan 20 yolcu ve 10 personel, hasar görmeyen vagonlardan biriyle Muş Gar Müdürlüğü’ne ulaştırıldı. 
     Ulaşıma kapanan Muş-Elazığ Demiryolu’nun açılması için başlatılan çalışmalar devam ediyor. 
     Muş Vali Vekili Şaban Acar, yaptığı açıklamada, trende bulunan 20 yolcu ile 10 personelin Muş’a getirilerek, akrabalarının yanına yerleştirildiğini söyledi. 
     Acar, olayın ardından bölgede teröristlere yönelik geniş çaplı operasyon başlatıldığını bildirdi. 
     
</TEXT>
</DOC>
