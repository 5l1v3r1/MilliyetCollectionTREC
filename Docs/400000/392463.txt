<DOC>
<DOCNO> 392463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/dunya/dun02.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
First lady seçimde aday 
</HEADLINE>
<TEXT>



Milli Meclis'in adayları arasında Devlet Başkanı İlham Aliyev'in eşi Mihriban Hanım da var. Mihriban Aliyeva, Bakü'nün dış kesimlerinden birinden YAP'tan aday olmuş. Yakın çevresi bunun nedenini, "O semtte çok sayıda yetimhane var. Mihriban Hanım sembolik olarak oradan aday oldu" diye açıklıyor. 
Bir zamanlar dünyanın petrol ihtiyacının neredeyse yarısını tek başına karşılayan Azerbaycan iki yüz yıllık aradan sonra kara altınla yeniden gelmeye başlayan zenginliğin tadını yavaş yavaş da olsa çıkarıyor. Birkaç yıllık aradan sonra başkent Bakü'ye gelenler için kentteki dönüşüm etkileyici. Yükselen yeni işyerleri, oteller, mağazalar, konutlar ve lüks otomobiller kentin çehresini hızla değiştiriyor. O kadar ki, Bakülüler kısa süre öncesine kadar yabancısı oldukları trafik sıkışıklıklarına neredeyse alışmaya başlamış. 

Türkçe yayılıyor 
Ancak kenti sarmaya başlayan bu zenginlik örtüsünün toplumun bütün kesimlerini kucakladığını ileri sürmek için henüz erken. Lüks lokantalar, pahalı daireler ve otomobiller halkın çoğu için h l ulaşılmaz durumda. 
İlk bakışta Türkiye'nin Bakü'de güçlü bir ekonomik varlığı var. Dükk n ve mağazaların önemli bir bölümü Türk. Ayrıca Bakü'de çok sayıda Türk yaşıyor. Türk televizyonlarının da izlenmesiyle Azeri Türkçesi Türkiye Türkçesine iyice yakınlaşmış durumda. Ancak bazı Bakülüler için Rusça konuşmak h l daha prestijli. 


</TEXT>
</DOC>
