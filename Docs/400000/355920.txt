<DOC>
<DOCNO> 355920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo12.html </URL>
<DATE> 2005/06/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Şampiyonlar Ligi'nde 'çok hassas' eşleşmeler... 
</HEADLINE>
<TEXT>

     Shelbourne geçtiğimiz sene üçüncü turda Deportivo'ya elenerek Devler Ligi'ne katılamamıştı. 
     Şampiyonlar Ligi kuraları çekildiğinde hiç kimse bu kadar çok ilginç eşleşmenin olabileceğini beklemiyordu herhalde. İngiliz ekibi Liverpool, Galler temsilcisi TNS'yle eşleşirken, Kıbrıs Rum Kesimi'nden Anorthosis Famagusta, Belarus'tan Dinamo Minsk'i geçebilirse ikinci turda Trabzonspor'la oynayacak. Ancak eşleşmelerden UEFA yetkililerini en çok endişelendireni, İrlanda'dan Shelbourne ve Kuzey İrlanda ekibi Glentoran arasında olanı. Maçın oynanacağı tarih de iki takım ve UEFA yetkililerinin korkusunu daha da artıyor. Bilindiği gibi Devler Ligi'nde 1. turun ilk maçları 12 ve 13 Temmuz tarihlerinde oynanacak. Bu eşleşmede ise ilk maç Glentoran'ın sahasında oynanacak. 12 Temmuz ise İrlanda tarihinin en önemli günü olarak tanımlanabilir. Çünkü Protestan Orange Prensi William'ın Katolik Kral James'i yendiği Boyne Savaşı'nın kutlamalarında Kuzey İrlanda, zaten var olan mezhep gerginliği kat be kat fazlasıyla yaşıyor. 
     
</TEXT>
</DOC>
