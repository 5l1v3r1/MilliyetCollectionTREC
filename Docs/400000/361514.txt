<DOC>
<DOCNO> 361514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonyas11.html </URL>
<DATE> 2005/07/15/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Rusya'da Türk internet sitesine ödül... 
</HEADLINE>
<TEXT>

     Moskova Büyükelçiliği Kültür ve Tanıtma Müşavirliği’nin web sitesi, enformasyon içeriği ve tasarım açısından en iyi turizm kaynağı ödülüne layık görüldü. 
     Kültür ve Turizm Bakanlığı’ndan yapılan açıklamada, Kültür ve Tanıtma Müşavirliği’nin, tasarım ve içerik açısından 2005 yılında kendisini yenileyen "www.go-turkey.ru" adresli web sitesinin, Rusya Federasyonu’ndaki 12 bin turizm sitesi içinde önemli bir yer edindiği ve günde, bin ile 2 bin arasında kişinin ziyaret ettiği belirtildi. 
     Açıklamada, sitenin, Rusya Federasyonu’nda çok tanınan İnternet Provider Şirketi olan Redline tarafından, enformasyon içeriği ve tasarım açısından en iyi turizm kaynağı Runet 2005 ödülüne layık görüldüğü kaydedildi. 
     
</TEXT>
</DOC>
