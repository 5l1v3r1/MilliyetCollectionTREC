<DOC>
<DOCNO> 384442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sondun20.html </URL>
<DATE> 2005/10/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Yandaşları Saddam'ın hayatını kurtarmaya çalışıyor 
</HEADLINE>
<TEXT>

     Irak Devlet Başkanı Celal Talabani, Saddam Hüseyin'in yandaşlarının, saldırıları durdurma karşılığında eski liderlerinin idam edilmeyeceği taahhüdü için ABD ile uzlaşma arayışı içinde olduklarını söyledi. 
     Talabani, Mısır'ın El Ahram gazetesine yaptığı açıklamada, Irak'taki saldırıların arkasındakilerin arasında Saddam'ın yandaşlarının da bulunduğunu kaydetti. 
     Celal Talabani, buna rağmen Saddam yandaşlarının şimdi, Amerikalılarla bu konuda uzlaşmaya çalıştıklarını belirtti. 
     Irak'ta Saddam'ın yargılanması için kurulan özel mahkemeden yapılan açıklamada, eski Irak liderinin insanlığa karşı suçlardan yargılanmasına 19 Ekim'de başlanacağı, ancak mahkemenin duruşma tarihini erteleme hakkının bulunduğu ifade edilmişti. 
     
</TEXT>
</DOC>
