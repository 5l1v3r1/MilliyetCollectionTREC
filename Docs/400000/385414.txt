<DOC>
<DOCNO> 385414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sondun05.html </URL>
<DATE> 2005/10/10/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Cumhurbaşkanı, oğlu için oy isteyince... 
</HEADLINE>
<TEXT>

     Portekiz’de bugün 308 belediye başkanının belli olacağı yerel seçimler yapılırken, ocak ayında yapılacak cumhurbaşkanlığı seçimlerine aday olan eski cumhurbaşkanı Mario Soares, oğlu Joao Soares için oy isteyerek seçim yasasını ihlal etti. 
     Ulusal Seçim Komisyonu, Soares’in, seçim kampanyası yasağı olmasına rağmen, Sintra kentinde sosyalist partinin belediye başkanı adayı olan oğlu Joao için "Herkes biliyor ki adaylar arasında teknik olarak bir beraberlik çıkacak. Umarım ki bu sosyalist partiden, yani Joao Socrates’den yana olur" şeklinde açıklama yapmasının, yasanın "açıkça ihlali" olduğunu bildirdi. 
     Seçim yasasının 177. maddesinde, seçim günü bir aday için oy talebinde bulunmanın cezası 6 aya kadar hapis veya para cezası olarak öngörülüyor. 
     20 Şubat’taki genel seçimlerde de "mutlak çoğunluk 
     Sosyalist Parti’nin" diyerek seçim yasağını delen eski cumhurbaşkanı Soares, ikinci kez aynı hatayı yaptıktan sonra Lusa haber ajansına verdiği demeçte özür diledi. 
     
</TEXT>
</DOC>
