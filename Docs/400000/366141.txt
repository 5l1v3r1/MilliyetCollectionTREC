<DOC>
<DOCNO> 366141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo28.html </URL>
<DATE> 2005/08/01/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Çaykur Rizespor, Senegalli 2 futbolcu ile sözleşme imzaladı... 
</HEADLINE>
<TEXT>

     Çaykur Rizespor Kulübü Senegal'in Jaraf takımından transfer ettiği stoper Mnbengue ve forvet Dia Cire ile sözleşme imzaladı. 
     Rize Devlet Hastanesi'nde sağlık kontrolünden geçen futbolcular için Mehmet Cengiz Tesisleri'nde imza töreni düzenledi. 
     İmza töreni sonrası bir açıklama yapan Çaykur Rizespor Yönetim Kurulu Üyesi Orhan İstif, Dia Cire'nin geçmişte Beşiktaş'ta forma giyen Amokachi stilinde bir oyuncu olduğunu ve bu sezon 12 maçta beş gol attığını ifade ederek, şunları kaydetti 
     ''Her iki oyuncu da Senegal milli takımında forma giyen ve yetenekli oyuncular. Çaykur Rizespor ve Türk futboluna çok şey katacaklarına inanıyorum. Dia Cire'nin forvet olarak gol yollarındaki eksikliğimizi gidereceğine inanıyorum. Çok güçlü bir fiziği var. Metin hocamızın isteği doğrultusunda bu transferleri gerçekleştirdik.'' Çaykur Rizespor'un Senegalli oyuncularla bir yılı opsiyonlu 4 yıllık sözleşme imzaladığı bildirildi. 
     
</TEXT>
</DOC>
