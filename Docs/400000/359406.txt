<DOC>
<DOCNO> 359406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonspo23.html </URL>
<DATE> 2005/07/08/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Fenerbahçe'de altyapının başına getirilen Lensen personelle tanıştı 
</HEADLINE>
<TEXT>

     Fenerbahçe Kulübü'nde, Altyapı Eğitim ve Geliştirme Direktörlüğü görevine getirilen Hollandalı Joop Lensen, bugün personelle tanıştı. 
     Dereağzı Tesisleri'nde gerçekleştirilen tanışma toplantısına, yönetici İlhan Ekşioğlu ve kulüp müdürü Serkan Acar da katıldı. Yönetici Ekşioğlu, Lensen'i tanıtırken, ''Sezona değerli bir teknik adamla başlayacağız. Joep Lensen çok başarılı, iş prensipleri olan ve ciddi çalışan iri. Personelimiz, bu sezon Lenven ile disiplinli çalışma imkanı bulacak'' dedi. 
     Ekşioğlu, konuşmasının ardından Lensen'in boynuna sarı-lacivert atkı taktı ve başarılar diledi. 
     Personelle tanışan Lensen de ''Uyuyan Dev''i harekete geçirmek istediğini belirterek, ''Bu kulübe gönül verip çalışan her insan çok değerlidir. Bugünün çocukları, yarının kazananları olacak. Ben, başkan ve yönetim kurulu üyelerine söz verdim, gelecekte A takımda oynayacak futbolcular bizden çıkacak. Artık bir tren kalkıyor. İsteyen bu trene atlar, diğerleri kalır. Emin olun, trene atlayan herkes başarıyı yakalayacaktır'' diye konuştu. 
     
</TEXT>
</DOC>
