<DOC>
<DOCNO> 395415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sondun40.html </URL>
<DATE> 2005/11/16/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Blair'den Irak'a daha fazla asker göndermeye red 
</HEADLINE>
<TEXT>

     İngiltere Başbakanı Tony Blair, İran ile olan sınırını kapatmak için Irak'a daha fazla İngiliz askeri gönderilmesini reddetti. 
     Muhalefetteki Muhafazakar Parti'den Julian Brazier, Avam Kamarası'nda yaptığı konuşmada, askeri yetkililerin, sınırın kapatılması ve İngiliz askerlerinin ölmemesi için daha fazla asker istediklerini söylemesi üzerine Blair, asker sayısını sürekli gözden geçirdiklerini, ancak sınırda güvenliğin sağlanmasının en iyi yolunun Irak güçlerini eğitmek olacağını kaydetti. 
     Blair, Irak'ın güneyindeki ve diğer yerlerindeki insanları şimdi korumanın en önemli yolunun, Irak birliklerinin kapasitesini artırmak olduğunu ifade etti. 
     Başbakan, ''Sınırı koruma ihtiyacının, daha fazla birlik gönderilerek en iyi şekilde karşılanacağına inanmıyorum'' dedi. 
     Blair hükümeti, İran Devrim Muhafızları'nı, Iraklı direnişçilere bomba yapımı için gerekli teknolojiyi sağlamakla suçlamış ve silahlar ve savaşçıların zayıf bir şekilde korunan sınırdan kaçırıldığını öne sürmüştü. 
     İngiltere'nin Irak'ta yaklaşık 8,500 askeri bulunuyor. 
     
</TEXT>
</DOC>
