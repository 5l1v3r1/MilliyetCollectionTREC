<DOC>
<DOCNO> 360253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/siyaset/siy01.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te RTÜK mesaisi 
</HEADLINE>
<TEXT>


İktidar ve muhalefetin uzlaşarak çıkardığı RTÜK yasasında tatil unutulunca AKP, Meclisi toplantıya çağırmak zorunda kald 

ANKARA Milliyet 


AKP ve CHP arasında varılan uzlaşmayla, anayasa değişikliği doğrultusunda RTÜK'e yeni üye seçimini sağlamak üzere çıkarılan yasada, "tatil" unutulunca Meclis gafil avlandı. Yasanın yürürlüğe girişinden sonra 10 gün içinde yeni üyelerin seçilmesini öngören düzenlemeye, "Meclis'in tatilde olması halinde ne yapılacağına" ilişkin hüküm konmayınca, AKP, Meclis'i olağanüstü toplantıya çağırmak için harekete geçti. Başvuru üzerine TBMM Başkanı Arınç, yarın saat 15.00'te, RTÜK seçimini yapmak üzere milletvekillerini toplantıya çağırdı. 
Yasada RTÜK üyelikleri için bu dönem yapılacak seçimi düzenleyen geçici 11. maddede, yasa yürürlüğe girdikten sonra 5 gün içinde adayların bildirilmesi, bundan sonraki 5 gün içinde de seçimin tamamlanması öngörülüyor. 

Vetoya takılanlar 
AKP ve CHP, RTÜK üyelikleri için adaylarını belirledi. AKP adayları arasında, Cumhurbaşkanı Sezer'in vetosuna takılan isimler de yer aldı. AKP'nin 6 kontenjan için aday gösterdiği 12 isim şöyle l Prof. Dr. Abdullah Topçuoğlu Akademisyen. AKP, ismini TRT Yönetim Kurulu üyeliği için önerdi ancak Sezer tarafından veto edildi. l Aydın Nezih Doğan Mülkiye Başmüfettişi. Taslak vali kararnamesinde yer aldı. Ancak, Sezer tarafından 'uygun' görülmedi. lZekeriya Şarbak İçişleri Bakanlığı Müsteşar Yardımcısı vekili, asalet kararnamesi Sezer'den döndü. l Zahit Akman Eski Kanal 7 Ankara Temsilcisi. 
Prof. Dr. İlhan Yerlikaya Akademisyen.Ferman Karaçam Şair ve radyocu.Prof. Dr. Davut Dursun Akademisyen ve Yeni Şafak yazarı. Sevgi Coşkunserçe RTÜK'te uzman. Taha Yücel TGRT Genel Müdür Yardımcısı. Mükremin Karaağaç İstanbul Büyükşehir Belediyesi Teknik İşler eski Müdür Yardımcısı. Abdülvahap Darendeli Adalet Bakanlığı'nda genel müdür yardımcısı. Paşa Yaşar AVEA'da danışman 

CHP'nin adayları 
Veliye Handan Coşkun RTÜK'te hukuk müşaviri. Mehmet Dadak Hukukçu - CHP milletvekili adayı. Hüseyin Deniz Emekli Yargıtay üyesi - gazeteci. Özer Gürbüz Eski milletvekili. Şaban Sevinç Gazeteci. Mustafa Şener Tokcan Eski TRT Genel Müdür Yardımcısı. 

</TEXT>
</DOC>
