<DOC>
<DOCNO> 384663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/siyaset/siy02.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polis insan haklarından habersiz' 
</HEADLINE>
<TEXT>


Emniyet Genel Müdürlüğü ile AB Eşleştirme Projesi'nde çalışan İspanyol uzmanlar, "Türk polisi toplumla bütünleşememiş" dedi 

TOLGA ŞARDAN Ankara 


Türk polisinin verimliliğinin artırılması amacıyla Emniyet Genel Müdürlüğü ile birlikte AB Eşleştirme Projesi üzerinde çalışan İspanyol uzmanlar, bir yıl önce başlayan çalışmalar kapsamında, Ankara'da en çok suçun işlendiği Çinçin Bağları semtinde incelemeler yaptı Ankara, İstanbul ve Erzurum'da polis şeflerinin yanı sıra Mazlum-Der ve İHD gibi sivil toplum örgütleri yöneticileriyle görüştü. 
İspanyol uzmanlar, polis - savcı - adli merci ilişkileri, polis önleme sistemi, önleyici polis işlemleri, devriye sistemi, polisin olanakları ve nezaretler konularını masaya yatırdı, bazı polis eğitim merkezlerini inceledi. 
Uzman ekibin Türk polis müdürlerine verdiği 3 günlük brifing sırasında, hazırladıkları 64 sayfalık 1. Durum Raporu'ndan bazı bölümler şöyle 

Toplumla temas yok 
İnsan hakları şik yetlerinin büyük bölümü gözaltında yeterli bilgi verilmemesinden kaynaklanıyor. Polisle toplum arasında gerekli temas kurulamamış, bütünleştirme eylemleri yapılması gerekir. İnsan hakları birimleri, terörle mücadeleden başka birime dahil edilmeli ve bağımsız olmalı, sivil toplum örgütleriyle bağlantısını geliştirmeli. Suç mağdurları ve şüpheliler, ifade alma sürecinde yeterli gizliliğe ihtiyaç duymaktadır. Üst düzey yöneticiler, örgütsel yönetici ve özellikle stratejik yönetim ve planlama eğitimi almalı. Stratejik plan kullanılmalı, plana göre hedeflere yönelik programlar kullanılmalıdır. Türk emniyetinde yeni kamu yönetim kararları çerçevesinde belirlenecek yöntemler veya planlar yok. Hedefe yönelik idare usulleri bulunmamaktadır. Emniyet teşkilatında planlama sistemi yok, güvenlik politikaları bütçe ve bütçenin uygulanması ile sınırlı. Polis memurlarının genel zihniyeti değiştirilmeli, toplum hizmeti ve insan haklarına dayanmalı, vatandaşlarla güçlü bağlar kurulmalı. Aşırı çalışma, az mük fat, yetersiz maaş var. 

</TEXT>
</DOC>
