<DOC>
<DOCNO> 374238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/guncel/gun00.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan Caddesi'ne akın 
</HEADLINE>
<TEXT>


İstanbul'da 30 Ağustos Zafer Bayramı ve Türk Silahlı Kuvvetleri Günü kutlamalarını izlemek isteyen binlerce kişi, sabahtan itibaren ellerinde Türk bayraklarıyla Vatan Caddesi'ni doldurdu 

ŞAKİR AYDIN, ŞENOL DEMİRCİ 

30 Ağustos Zafer Bayramı ve Türk Silahlı Kuvvetleri Günü, İstanbul'da da büyük bir coşkuyla kutlandı. 
İstanbul'da ilk tören Taksim Cumhuriyet Anıtı'nda, İstanbul Valisi Muammer Güler, 1. Ordu Komutanı Orgeneral İlker Başbuğ, İstanbul Büyükşehir Belediye Başkanı Kadir Topbaş, üst düzey askeri ve mülki erk nla çok sayıda vatandaşın katılımıyla yapıldı. 
Başbuğ, anıt şeref defterine, "TSK, en büyük eserin olan Türkiye Cumhuriyeti Devleti'nin ülkesi ve milletiyle bölünmez bütünlüğünü, Atatürk Cumhuriyeti'nin temel niteliklerini koruma ve kollama azim ve kararlılığındadır" yazdı. 
Bu arada, tören sırasında kısa süreli çelenk gerginliği yaşandı. Görevliler, yer olmadığı gerekçesiyle Emekli Subaylar Derneği'nin çelengini anıtın arkasına bıraktı. Bunun üzerine Dernek Başkanı emekli Albay Hikmet Uğur olaya tepki gösterdi. Tartışmayı fark eden Vali Güler'in talimatıyla çelenk anıtın önüne alındı. 
Vatan Caddesi'ndeki geçit törenine ise binlerce kişi, sabah erken saatlerden itibaren bayraklarını alarak akın etti. Protokolün askeri araçla halkı selamlamalarının ardından, Tuğgeneral İhsan Balabanlı, bir tankın üzerinden konuşma yaptı. 



</TEXT>
</DOC>
