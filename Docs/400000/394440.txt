<DOC>
<DOCNO> 394440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/gun03.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Parti değiştirme hoş gözükmüyor' 
</HEADLINE>
<TEXT>


Başbakan Yardımcısı Şener, siyasetçinin iyi vatandaş ve iyi insan olması gerektiğini söyledi 

ANKARA Milliyet 

Başbakan Yardımcısı Abdüllatif Şener, parti değiştirme ile ilgili olarak, "Uzaktan bakınca pek de hoş gözükmüyor, bireysel bir tercih" dedi. 
AKP Ankara İl Başkanlığı Siyaset Akademisi'nde ders veren Şener, siyasete atılan kişinin kişisel hedeflerden ayrılarak "Ben toplumsal sorumluluğa talibim" dediğini, siyasetçinin kendini aşabilen bir kişiliğe, ideallere, fikirlere sahip olması ve birlikte yürümeyi bilmesi gerektiğini söyledi. Siyasetçinin iyi vatandaş ve iyi insan olması gerektiğini vurgulayan Şener, parti değiştirmenin ahlaki olup olmadığı yönündeki bir soruyu, "Uzaktan bakınca pek de hoş gözükmüyor, bireysel bir tercih" şeklinde yanıtladı. 
"Başörtüsü yasağını kaldıracaktınız, kaldırmadınız, meslek liselerine haklarını verecektiniz, vermediniz..." eleştirilerini de yanıtlayan Şener, eski Cumhurbaşkanı Süleyman Demirel'in 1991'de başbakan olduğu zamanki konuşmalarını anlattı 

Demirel örneği 
"Demirel'in bir konuşması vaatlerini yerine getirmediği yönünde sürekli kesilince, iyi de arkadaşlar söz vermeyince oy vermiyorsunuz ki, tamam ben sözümü tutamadım, peki sizin hiç mi suçunuz yok, ben bu sözleri verirken, siz neden bunlar olacak şey değil diye uyarmadınız demişti. Türkiye bir hukuk devleti. Demokrasilerde hiçbir kurum mutlak yetkiye sahip değil. Şunu beceremedin gibi yargılar doğru değil. Demokrasi aynı anda toplumsal uzlaşı demektir." 



</TEXT>
</DOC>
