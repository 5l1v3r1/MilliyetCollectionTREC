<DOC>
<DOCNO> 374170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur17.html </URL>
<DATE> 2005/08/30/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
İstanbul'da terör örgütüne yönelik operasyon... 
</HEADLINE>
<TEXT>

     İstanbul’da bir terör örgütüne yönelik düzenlenen operasyonda 5 kişi yakalandı. 
     Terörle Mücadele Şube Müdürlüğü’nden yapılan açıklamada, 25-27 Ağustos 2005 tarihleri arasında İstihbarat Şube Müdürlüğü’nün de katılımıyla "dini motifli bir terör örgütüne yönelik" başlatılan operasyonda 5 örgüt üyesinin yakalandığı bildirildi. Açıklamada, zanlıların kaldıkları yerlerde ve üzerlerinde yapılan aramalarda, 1 adet av tüfeği, 1 adet kurusıkı tabanca, bol miktarda sahte nüfus cüzdanı ve fotokopileri ile CD ve teyp kasetleri, örgütsel yayınlar ve bol miktarda örgütsel doküman ele geçirildiği kaydedildi. Zanlıların yakalanmasıyla örgüt içerisindeki hesaplaşma ve cezalandırma gerekçesiyle 1997 yılında Mersin’de bir örgüt mensubunun öldürülmesi ile İstanbul’da 1999 yılının Ekim ve Kasım aylarında 2 örgüt mensubunun kaçırılması eylemlerinin aydınlatıldığı belirtilen açıklamada, yakalanan 5 kişinin savcılığa gönderildiği bildirildi. 
     
</TEXT>
</DOC>
