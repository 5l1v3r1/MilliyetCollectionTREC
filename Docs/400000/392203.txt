<DOC>
<DOCNO> 392203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonspo05.html </URL>
<DATE> 2005/11/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
UEFA'da dün gece... 
</HEADLINE>
<TEXT>

     Bolton Wanderers sahasında Zenit Petersburg engelini tek golle geçip, grubun zirvesine yerleşti. İngiliz ekibine altın değerindeki üç puanı getiren golü kaptan Kevin Noltan kaydetti. 
     
     Gol geliyorum dedi 

     Beşiktaş'ın da yer aldığı H Grubu'nun dün gece İngiltere'de oynanan diğer maçında Bolton Wanderers evinde Zenit Petersburg 'u 1-0 mağlup etti. Reebok Stadı'ndaki mücadeleye iki takım da kontrollü başlarken, konuk ekip kontrataklarla rakip kaleyi yokladı. Ancak 15. dakikadan sonra üstünlüğü elde alan İngiliz ekibi 24'de golü buldu. N'Gotty'nin ceza sahasına ortasında Giannakopoulos'un vuruşunu kaleci Contofalsky çıkardı. Dönen topu önünde bulan takım kaptanı Kevin Nolan düzgün bir şutla ağları havalandırdı. 
     
     Allardyce çok mutlu 

     Mücadelenin ilk yarısı bu skorla sona ererken, ikinci devrede iki takım da karşılıklı ataklarla birbirlerini yokladı. Konuk ekip tehlikeli pozisyanlar buldu ama Bolton'un Finlandiyalı file bekçisi Jaaskelainen geçi vermedi. Finli kaleci özellikle 90. dakikada Arshavin'in yakaladığı yüzde yüzlük pozisyonda çok önemli bir kurtarış yaparak, Bolton'un zaferinde önemli rol oynadı. Siyah-Beyazlılar bu sonuçla grupta liderliğe yükseldi. Maç sonunda büyük sevinç yaşayan teknik direktör Allardyce, gruptan çıkmak için büyük avantaj yakaladıklarını söyledi. 
     Bir Lucescu klasiği 
     Çalıştırdığı takımlarda özellikle Avrupa Kupaları'nda elde ettiği başarılarla ön plana çıkan Mircea Lucescu, Shakthar Donetsk'de de farkını ortaya koyuyor. İlk hafta PAOK'u evinde kolay geçen Ukrayna temsilcisi dün de UEFA Kupası'nın favorilerinde Stuttgart'ı Almanya'da 2-0 mağlup ederek, ikide iki yaptı. Karşılaşmanın ilk yarısını Fernandinho'nun 31. dakikada attığı golle önde kapatan Shakthar, 88'de Marica ile 3 puana uzandı. Shakthar'da milli futbolcumuz Tolga Seyhan 90 dakika görev aldı ve başarılı futboluyla beğeni topladı. 
     Türk asıllı Uğur Yıldırım'un forma giydiği Heerenveen sahasında son şampiyon CSKA Moskova ile 0-0 berabere kaldı. 
     Geçen yıl UEFA Kupası'nı müzesine götürere, önemli bir başarıya imza atan Rus temsilcisi gruplardaki iki maç sonunda henüz galibiyetle tanışamadı. 
     C Grubu'nda Lens, Fransa'da İsveç temsilcisi Halmstad'ı 5-0'lık skorla devirdi ve gecenin en farklı galibiyetini elde etti. Hat-trick yapan Cousin'in yanısıra Jemaa ve Lachor da golleriyle farklı skorun oluşmasını sağladı. 
     Alman Ligi'nde iyi bir performans sergileyen Hamburg, UEFA'da da sağlam adımlarla ilerliyor. Kırmızı-Beyazlılar evinde Viking'i Van der Vaart ve Lauth ile zorlanmadan yıktı. 
     Galatasaray'ı eleyerek gruplara kalan Trömso ise Strasbourg'a deplasmanda 2-0 yenilerek E Grubu'nda ikinci yenilgisini aldı. 
     
     UEFA'da alınan diğer sonuçlar şöyle 

     
     A Grubu 

     Hamburg-Viking 2-0. 
     S. Prag-CSKA Sofya 4-2. 
     
     B Grubu 

     Brondby-M. Petah 2-0. 
     Palermo-L. Moskova 0-0. 
     
     C Grubu 

     Lens-Halmstad 5-0. 
     Sampdoria-S. Bükreş 0-0. 
     
     D Grubu 

     Litex-Grasshoppers 2-1. 
     Middlesbrough-Dinyeper 3-0. 
     
     E Grubu 

     Kızılyıldız-Basel 1-2. 
     
     F Grubu 

     L. Sofya-D. Bükreş 1-0. 
     Heerenveen- CSKA Moskova. 
     
</TEXT>
</DOC>
