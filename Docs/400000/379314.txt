<DOC>
<DOCNO> 379314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/ekonomi/aeko.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayici tepkili, eleştiri yağdırıyor, Ofis sessiz... 
</HEADLINE>
<TEXT>


Dünya fiyatının iki katına buğday alan Toprak Mahsulleri Ofisi'ne un sanayicileri ateş püskürüyor 'Yurtdışına ucuz, bize pahalı satıyor, ithalat izni vermiyor. Piyasayı perişan etti' 

Bülent Yardımcı 

Yurtdışından 300 milyon euro, Hazine'den 500 milyon dolar kredi alan Toprak Mahsulleri Ofisi TMO , hububat alımına tam gaz devam ediyor. Haziran ayından bugüne kadar, 4 milyon tonu buğday olmak üzere 5 milyon ton hububat aldı. Kilosu 330 kuruştan tonu 244 dolar aldığı buğdayı, tonu 105 - 125 dolardan ihraç etmeye çalışan TMO'ya, un ihracatçısından da sanayicisinden de eleştiri yağıyor. Çünkü içeride sanayiciye aynı fiyattan buğday satmıyor. Sanayici maliyeti düzeltmek için ithalata yöneliyor, o zaman da izin vermiyor .. 
Un sanayicileri ve ihracatçılarının eleştirilerini iletmek ve görüşlerini almak istediğimiz TMO ise sessizliğini koruyor. Neyi, niye, kaça aldığı konularında eleştiriler, belirsizlikler var ama çıkıp politikasını anlatmıyor. 

'Piyasayı perişan etti' 
Değirmenciler ve un ihracatçıları TMO'nun, bu yıl 1.5 milyon ton un ihracatına doğru giden değirmenlerin önünü kestiğini söylüyor. Değirmenlerin örgütü Un Sanayicileri Federasyonu'nun Genel Sekreteri Edip Aktaş, "TMO'nun fiyat politikası yüzünden piyasa perişan oldu. Un sanayicisine buğday ithal izni vermiyor. Yabancı- ya tonu 102 dolardan sattığı buğdayı bize 126 dolara satıyor. 400 bin ton buğday alacağımız var. Haziran ayından beri borcunu ödemiyor. Yurtdışına buğday satmak için açtığı ihalelere girmemize de izin vermiyor. TMO, AB ve Dünya Ticaret Örgütü DTÖ kurallarına aykırı işler yaparak un ihracatını engelliyor" diyor. 

'Sekiz yıl geri gittik' Un Sanayicileri Derneği Genel Sekreteri İlker Tanık, bu yılki buğday alımları ile hububat piyasasının 8 yıl geriye gittiğini belirterek şunları söylüyor 
"İpin ucu kaçtı. İhraç kaydıyla buğday ithalatı yasaklandı. Bu durumda buğdayda vadeli işlemler ve hububat borsaları işlemez. Tohum, gübre, mazot, DGD gibi ayrı ayrı verilen destekler yerini bulmuyor, fayda sağlamıyor. Bölük porçük destekler gerçek ihtiyaç sahibi küçük çiftçiye değil, büyük çiftçiye yarıyor. Bütün destekler tek elde toplanmalı." 

'Yabancıya ucuz, bize pahalı satıyor' Doruk Un Yöneticisi Hakan Esen de TMO'dan 45 bin ton buğday alacağı olduğunu belirterek şöyle diyor 
"TMO, dünya fiyatı 100-110 dolar ton olan buğdayı 244 dolardan alarak 110-115 dolara ihraç etmeye çalışıyor. Geçen yıl 900 bin ton un ihraç eden değirmenlerimizin hedefi bu yıl 1.5 milyon ton. Ama TMO dünya fiyatı 95-115 dolar olan buğdayı ihracatçıya depo teslimi 120-130 dolara veriyor. Rakiplerimiz buğdayı 100-110 hatta 95 dolara alıyor. TMO ucuz ihracat yapacağına ihracatçıya satsa, ihracat geliri 300 milyon dolara çıkacak. İhraç edilen unun 500 bin ton kepeği de Türkiye'de kalacak." 

5 milyon ton alım yaptı TMO hububat alımları Yıl Miktar milyon ton 1997 5.3 1998 7.3 1999 5.1 2000 3.5 2001 2.4 2002 0.7 2003 0.6 2004 1.9 2005 5.1 
Kaynak USD 

Mısırda sanayici memnun üretici tepkili TMO, bu yıl mısırdan kaçmak için geçen yıl 330 kuruş olan fiyatı 260 kuruşa çekti. Yem sanayicisine mısır alması için ucuz kredi teklif ediyor. Geçen yıl tonu 244 dolardan aldığı mısırı bu yıl tonu 100 - 110 dolardan ihraç etmeye çalışıyor. Yem sanayicilerine, tonu 90-100 dolara mısır ithal izni de vermiyor. 
Sanayiciler, mısır fiyatının aşağı çekilmesinden memnun. Üretici ise tepki gösteriyor. 
Türkiye Yem Sanayicileri Birliği Başkanı Murat Ülkü Karakuş, "Türkiye ihtiyacı olan mısırı kendisi yetiştirmeye başladı. İthalata gerek kalmadı. Ancak dünya fiyatı 90-100 dolar ton, Türkiye'de 220 dolar. Bu Türkiye'nin et, süt mamulü ve yumurta ihraç etmesini engelliyor. Ancak yine de açıklanan fiyatı, dış fiyatla iç piyasa fiyatları arasında oluşan makasının kapanması yönünden uygun bulduk." 


</TEXT>
</DOC>
