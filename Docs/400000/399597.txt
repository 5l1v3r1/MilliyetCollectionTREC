<DOC>
<DOCNO> 399597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun51.html </URL>
<DATE> 2005/12/01/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Iraklı özel kuvvetler çalışanı öldürüldü 
</HEADLINE>
<TEXT>

     Irak'ta İçişleri Bakanlığı'na bağlı özel kuvvetlerde çalışan bir kişi öldürüldü. 
     Ensar El Sünni Ordusu, internette yayınlanan görüntülerde söz konusu kişinin, ''din adamlarıyla ilgili casusluk yaptığı ve Iraklıları işkence merkezlerine götürdüğü'' için öldürüldüğünü açıkladı. 
     Video kasette yanında tüfek taşıyan maskeli 2 militanın bulunduğu ve çekime girmeyen bir militan tarafından sorgulandığı görülen çalışan, dışarı çıkarıldıktan sonra birkaç kez vuruluyor. 
     Adını Nasır Hadi Ali olarak açıklayan çalışan, kasette ''İçişleri Bakanlığı'nın özel kuvvetlerinde çalışıyordum ve kötü muamele gören masum gençlerle kadınların tutuklanmasına yardım ediyordum'' diyor. 
     Ensar El Sünni Ordusu örgütü, Irak'ta Amerikan güçleri ve hnükümete yönelik saldırıların sorumluluğunu üstlenmiş ve rehin aldığı birçok kişiyi öldürmüştü. 
     
</TEXT>
</DOC>
