<DOC>
<DOCNO> 370348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur06.html </URL>
<DATE> 2005/08/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Diyanet Yıkık altında kalarak ölenler de şehittir 
</HEADLINE>
<TEXT>

     Diyanet İşleri Başkanlığı 17 Ağustos Adapazarı depreminin yıldönümünde, Allah yolunda can verenler dışında, yıkık altında kalıp ölenlerin de şehit sayılcağını açıkladı. 
     Uludağ Üniversitesi İlahiyat Fakültesi öğretim üyesi Prof. Dr. Abdurrahman Çetin’in "Diyanet" dergisinde yayımlanan makalesinde, insanların, deprem, kuraklık, sel baskını, salgın hastalık gibi afetlerden ders çıkarması, olayları sebep sonuç ilişkisine bağlayıp geçiştirmemesi gerektiği belirtildi. 
     İslam dinine göre Allah yolunda can verenlerin yanı sıra, veba, kolera, sıtma gibi bulaşıcı salgın hastalıktan ölenlerin de şehit sayılacağı kaydedilen makalede, karın hastalığından ölen, suda boğulan, yanarak ve akciğer hastalığından ölen, hamile kalarak ölenlerin, yol kesenlar tarafından ve haksız yere öldürülenlerin, malını muhafaza uğrunda öldürülenlerin şehit mertebesinde sayılacağı anlatıldı. 
     17 Ağustos Adapazarı depreminin yıldönümünde, Allah 
     yolunda can verenler dışında, yıkık altında kalıp ölenlerin de şehit sayılcağına işaret edilen makalede, insanların afetlere, salgın haastalıklara karşı tedbir almakla yükümlü oldukları ifade edildi. Buna göre, sel baskınlarına karşı korunmak için yerleşim ve tarım alanlarını doğru belirlemek, salgın hastalıklardan korunmak için tıbbın gösterdiği tedbirlerden yararlanmak gerektiğine dikkat çekildi. "İÇİNDE PARA VE BÜSKÜVİ OLAN DEPREM VALİZİ HAZIRLAYIN" Makale şöyle devam etti "Depremden korunmak için öncelikle sağlam zemine sağlam binalar yapılmalıdır. Gerekli ilaçlar, ilk yardım çantası, el feneri, radyo, para, bir miktar büsküvi, kuru yiyecek bir valiz içinde hazır bulundurulmalıdır. Aile arasında deprem anında ne yapılacağının uygulaması yapılmalıdır. Deprem sırasında sağlam bir masanın altına girerek ya da sağlam bir eşyanın yanına sığınarak başı korumaya çalışmalıdır. Deprem sırasında balkon, merdiven ve asansöre koşmamalı, bina içinde kalmalı, sarsıntı bitince bina terk edilmelidir. İmkanlar ölçüsünde gereken önlemleri aldıktan sonra Allah’a tevekül etmelidir. Başa gelenleri de bir imtihan olarak değerlendirmeli, Allah’a isyan sayılabilecek söz ve davranışlardan sakınmalıdır." 
     
</TEXT>
</DOC>
