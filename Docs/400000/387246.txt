<DOC>
<DOCNO> 387246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/yazar/pulur.html </URL>
<DATE> 2005/10/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Attil İlhan'ın bir şiirinin macerası... 
</HEADLINE>
<TEXT>


ATTİL İlhan'ı toprağa verdikten sonra, onun kitaplarını, onunla ilgili notlarımızı karıştırdık. Hemen her yeni kitabını bize imzalayıp gönderirken şöyle demiş 
"Refik-i azizim, 
K dem dan Hasan Pulur'a, 
arz-ı şükran, arz-muhabbet." 
"K dema" demek, "eskilerden" demek... 

EĞER bugün yaşamış olsaydı, belki telefonda şu Nobel işini konuşurduk. "Yahu bu gidişle Türkiye, en çok Nobel kazanan değil, kazanamayan yazarların memleketi olacak " deseydik, kim bilir nasıl gülerdi... 

BİZ, Attil İlhan'ın edebiyat tartışmalarında hiç yoktuk, o, edebiyatta polemiğin nasıl yapıldığını herkese gösterirdi. 
Lakin 1976'da istemeyerek böyle bir tartışmanın içinde kendimizi bulduk. 
"Özgür İnsan" dergisinde bir şiir çıkmıştı, "Sakın Ha" adlı şiirde bir sendikacının polisler tarafından götürülüşünü anlatıyordu 
"Sabiha bu adamlar, beni alıp götürecek Sakın ha ağlamanı istemiyorum Soracakları varmış, yıllardır sorarlar Anlaşılan bu sorgu daha yıllarca sürecek İlk götürülüşümü bak hatırlıyorum Sendikaya yazıldığım günlerdi sanıyorum Otomobil farlarına yağmur yağıyordu Cıgaram ıslanmış, sokaklar nedense dar Bu defa aksi gibi zilzurna ilkbahar" 

ATTİL İlhan'ın şiiri bize, 1950'li yıllarda Aksaray'da İsmail Sivri'yle kaldığımız pansiyonun penceresinden gördüğümüz bir olayı hatırlattı. Polis cipi kapıya dayanmış, gençten bir adamı alıp götürüyorlardı. Pansiyoncu "teyze" koşup gitmiş, dönüşte alı al, moru mor, bize, "Sendika mendika diye bir şey tutturmuş, hükümet böyle şeyleri sevmez" diye olayı özetlemişti. 
Attil İlhan'ın şiiriyle bizim gördüğümüz o kadar birbirine uyuyordu ki, ikisini bir yazıda birleştirdik... 

MEĞER Attil İlhan'ın bu şiirinin bir macerası varmış, bu şiiri önce "Cumhuriyet" ekine göndermiş, şiir yayımlanmamış. Bir, üç, beş hafta geçmiş, o da Cumhuriyet'in sorumlularına birer mektup göndermiş. Mektup herhalde ellerine geçmemiş ki, aynı hafta "Özgür İnsan" dergisinde de çıkmış... 
Attil İlhan, iki yere aynı şiiri gönderen şair durumuna düşmüş, bu arada işin içine Mustafa Şerif Onaran girmiş, o da Türk Dili'nde bu şiirin öyküsünü yazmış... 

BURAYA kadar tamam, bizimle ilgisi yok, lakin Mustafa Şerif Onaran şöyle demiş 
"Peki, Hasan Pulur'un şiirin öyküsünü İzmir'deki bu olaya yakıştırmasına ne demeli " 
Doğru, ne demeli 
O tarihte Attil İlhan da biz de ne diyeceğimizi şaşırmıştık. Biz açıkça, gördüğümüz olayın İstanbul'da, Aksaray'da geçtiğini yazıyoruz, Mustafa Şerif Onaran ise soruyor 
"Hasan Pulur'un şiirin öyküsünü İzmir'deki bir olaya yakıştırmasına ne demeli " 
Hani "Ben ne derim tamburum ne çalar " diye bir laf vardır ya... 
Attil İlhan, "Böyle Bir Sevmek" kitabında, "Meraklısına Notlar" bölümünde, "Sakın Ha" şiirinin bu öyküsünü uzun uzun anlatır. 
Attil İlhan için, anlatılacak, yazılacak, o kadar şey var ki 
Ona gönderilen "mektupları" okusanız yeter. 
Kimler Attil İlhan'a neler yazmış 
İbret 



</TEXT>
</DOC>
