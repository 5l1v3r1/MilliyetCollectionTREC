<DOC>
<DOCNO> 355857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko21.html </URL>
<DATE> 2005/06/27/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
BBC Broadcast, 166 milyon sterline satıldı... 
</HEADLINE>
<TEXT>

     Ünlü İngiliz yayın kuruluşu BBC'nin dijital medya yan kuruluşu olan BBC Broadcast'ın, 166 milyon sterline bir Avustralya konsorsiyumuna satıldığı açıklandı. 
     BBC yönetimiyle çalışanları arasında uzun süredir sorun yaşanmasına yol açan satış, kurumdan işçi çıkartılmasına yol açacağı inancıyla tartışmalara yol açmıştı. 
     Ancak kurumun yeni sahibi olan Creative Broadcast Services, bir yıl boyunca işçi çıkartmayacağına dair taahhütte bulundu. 
     BBC başkanı Mark Thompson, anlaşmanın tamamlandığını, ancak hükümetin onayının beklendiğini bildirdi. 
     Thompson, onayın Haziran ayı sonuna kadar çıkması gerektiğini belirtirken, yapılan anlaşmanın ''mümkün olan en iyi anlaşma'' olduğunu savundu. 
     BBC Broadcast'ın satışına başından bu yana karşı çıkan ve böyle bir adımın işçi çıkarmalara neden olacağını savunan BBC çalışanlarının bağlı olduğu sendika Bectu ise henüz bir yorumda bulunmadı. 
     
</TEXT>
</DOC>
