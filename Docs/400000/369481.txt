<DOC>
<DOCNO> 369481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun03.html </URL>
<DATE> 2005/08/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bush'tan İran'a gözdağı Son çare silah kullanabiliriz 
</HEADLINE>
<TEXT>

     ABD Başkanı George Bush, İran'ı nükleer programından vazgeçirmek için güç kullanılmasını son çare olarak gördüğünü ifade etti. 
     Bush, Teksas eyaletinin Crawford'daki çiftliğinde bir İsrail televizyon kanalına verdiği demeçte, İran konusunda tüm seçeneklerin masanın üzerinde olduğunu söyledi. 
     Bu seçeneklerin arasında güç kullanılmasının bulunup bulunmadığı sorusunu Bush, "Dediğim gibi, tüm seçenekler masanın üzerinde. Güç kullanılması, her devlet başkanı için son seçenektir. Biliyorsunuz ki, ülkemizi korumak için yakın geçmişte güç kullandık" diye yanıtladı. 
     İran'ın nükleer programını sona erdirmesi yönündeki istekleri yerine getirmemesi halinde hem Avrupa, hem de ABD'nin bu konuyu, yaptırım yolunu açacak BM Güvenlik Konseyi'ne havale etmesi bekleniyor. 
     
</TEXT>
</DOC>
