<DOC>
<DOCNO> 351407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yasam/yas04.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arzu'yu 200 bin YTL hayata döndürecek 
</HEADLINE>
<TEXT>


Arzu 12'sinde... Beynindeki tümörden Prof. Yaşargil sayesinde kurtulacak ama ailesi 200 bin YTL bulursa 

ÜMRAN AVCI İstanbul 

Tarih, 14 Kasım 2004, Arzu'nun 11. yaş günü. Daha kutlama bitmemişti ki, dayanılmaz baş ağrılarıyla hastanede açtı gözünü. Arzu'da, milyonda bir görülen 'beyin sapı tümörü' vardı. Beyni biriken suyu boşaltamadığı için, başına "şant" denilen bir çeşit pompa yerleştirildi. Mart 2005'te bir tanıdıklarının aracılığıyla Prof. Dr. Gazi Yaşargil'den randevu almayı başardılar. 

Hoca'dan müjde 
Muayenin ardından Gazi Hoca ilk müjdeyi verdi 7 santimlik tümör 5 santime gerilemiş ve sıkışıp kalmıştı. Bu nedenle ameliyat mümkündü. Haziranın sonunda Türkiye'ye gelecek ve Arzu'yu "söz" ameliyat edecekti. Ancak, Arzu'yu kurtaracak bu operasyonun önünde büyük bir engel var Yeşil kartlı ailenin Arzu'yu ameliyat ettirecek ve yurtdışından gelen ilaçları alabilecek parası yok. 
Ailenin durumunu öğrenen yardımseverler, valiliğin izniyle Arzu için bir hesap numarası açtırdı. Ameliyat için 200 bin YTL'ye ihtiyaç var. 




</TEXT>
</DOC>
