<DOC>
<DOCNO> 359338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko41.html </URL>
<DATE> 2005/07/08/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Enflasyon beklentisi yüzde 7.44'e indi... 
</HEADLINE>
<TEXT>

     Merkez Bankası tarafından her ay iki kez düzenlenen beklenti anketine göre, yıl sonu enflasyon beklentisi yüzde 7.44'e indi. 
     Yıl sonu enflasyon beklentisi, tüketici fiyatları endeksi TÜFE bazında, Haziran ayının ikinci anketine göre 0.06 puan azalarak yüzde 7.5'den yüzde 7.44 geriledi. 
     Merkez Bankası, Temmuz ayının ilk dönemine ilişkin beklenti anketi sonuçlarını açıkladı. 
     Buna göre Haziran ayının son anket sonuçlarında yüzde 7.5 olan TÜFE bazında yıl sonu enflasyon beklentisi, Temmuz ayının ilk anketinde yüzde 7.44'e indi. 
     
     CARİ AÇIK BEKLENTİSİ, 17 MİLYAR 255.8 MİLYON DOLARA ÇIKTI 

     Merkez Bankası Beklenti Anketi'ne göre cari açık beklentisi, yıl sonu itibarıyla 17 milyar 255.8 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi'nin, Temmuz ayına ilişkin ilk dönem sonuçları açıklandı. 
     Haziran ayının son anketinde, yıl sonu cari açık beklentisi 16 milyar 481.6 milyon dolar olmuştu. 
     Haziran ayının ikinci anketinde yıl sonu TÜFE'de yüzde 7.5, cari ay TÜFE'de yüzde 0.2, iki ay sonrası TÜFE'de yüzde 0.4, gelecek 12 aylık dönem TÜFE'de yüzde 6.9 olan beklentiler, Temmuz ayının ilk anketinde, TÜFE bazında yıl sonunda yüzde 7.44'e, cari ayda yüzde 0.12'ye, gelecek 12 ayda yüzde 6.79'a gerilerken, iki ay sonrasının TÜFE beklentisi yüzde 0.75'e çıktı. 
     Cari ay sonu bileşik faiz oranı beklentisi yüzde 14.8'den yüzde 14.67'ye, yıl sonu bileşik faiz oranı beklentisi uygun ortalamada yüzde 13.5'den yüzde 13.45'ye geriledi. 
     Temmuz ayının ilk anketinde, cari ay sonu uygun ortalama dolar kuru beklentisi 1.3657 YTL'den 1.3554 YTL'ye indi. 
     Aynı dönemde, yıl sonu dolar kuru beklentisi 1.4423 YTL'den 1.4365 YTL'ye indi. 
     Haziran ayının son anketinde yüzde 5.6 olan cari yıl sonu GSMH büyüme beklentisi ise Temmuz ayının ilk anketinde yüzde 5.4'e geriledi. 

     
</TEXT>
</DOC>
