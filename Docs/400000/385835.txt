<DOC>
<DOCNO> 385835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo07.html </URL>
<DATE> 2005/10/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaşlı futbolculardan Tayfur’a kal’ baskısı... 
</HEADLINE>
<TEXT>

     Takım arkadaşları, futbolu bırakıp sadece menacerlik yapmaya karar veren tecrübeli oyuncunun sezon sonuna kadar kalması için baskı yapıyor. 
     
     Yönetimle görüşecek 
     Beşiktaş'ın menacer futbolcusu Tayfur, henüz ne yapacağına karar veremedi. Dünkü idman öncesi teknik kadro ve futbolcular bir toplantı yaptı. Toplantının ana konusu ise Tayfur Havutçu oldu. Yönetim ile görüşüp, futbolu bırakıp bırakmama konusunda son kararını verecek olan tecrübeli futbolcuyu, takım arkadaşları da bırakmak istemiyor. Siyah-Beyazlı oyuncular, Tayfur’u sezon sonuna kadar futbol oynaması için ikna etmeye çalışıyor. 
     
     İdmana çıktı 
     Takım içinden İbrahim Üzülmez ve Pancu’nunu şaka yollu, Artık dede oldun, geç bile kaldın. Bırak artık'' demesine rağmen tüm oyuncuların devam etmesinden yana görüş bildirmesi üzerine Tayfur sabah antrenmanına da çıktı. Tecrübeli oyuncu bir türlü kesin kararını veremediğini belirterek, Takım arkadaşlarım futbola devam etmemi istiyor. Onları kırmak istemiyorum'' ifadesini kullandı. 
     
</TEXT>
</DOC>
