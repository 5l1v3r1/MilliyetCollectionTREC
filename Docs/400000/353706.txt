<DOC>
<DOCNO> 353706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonsiy13.html </URL>
<DATE> 2005/06/20/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
CHP'li Öymen, hükümete gözaltına alınan Türkmenleri sordu 
</HEADLINE>
<TEXT>

     CHP İstanbul Milletvekili Onur Öymen, Irak'ta son günlerde çok sayıda Türkmen ve sünni arabın gözaltına alınması ile ilgili olarak hükümetin girişimde bulunup bulmadığını sordu. 
     Öymen, Dışişleri Bakanı ve Başbakan Yardımcısı Abdullah Gül tarafından yanıtlanmnası istemiyle TBMM Başkanlığı'na verdiği soru önergesinde şunları kaydetti 
     ''Son günlerde çok sayıda Türkmen'in ve Sünni Arabın Kerkük'te keyfi bir biçimde gözaltına alınmaları Irak'ta toplumlar arasında dini gerginlikler ve çatışmalar yaratma riskini arttırmıştır. Bu gibi durumların önlenmesi, haksız yere gözaltına alınanların serbest bırakılması ve farklı etnik grupların karşılıklı saygı içinde yaşayacakları bir ortamın oluşturulabilmesi için Hükümetimiz, Amerika ve Geçici Irak Yönetimi nezdinde ne gibi girişimlerde bulunmuş ve hangi sonuçları almıştır '' 
     
</TEXT>
</DOC>
