<DOC>
<DOCNO> 350948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/yaksoy.html </URL>
<DATE> 2005/06/11/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
İstim 
</HEADLINE>
<TEXT>



Yazdıklarımızı ister sevin, ister sevmeyin. Evet çok konuşuyoruz. Bilen de konuşuyor, bilmeyen de. İnişli - çıkışlı bir ruhsal yapımız var. Bir gün ölüyoruz, bir gün diriliyoruz. Şimdi Yunanistan maçından sonra dirildiğimiz gibi. Ve geleceğe 2006'ya umutlu bakar olduk. Esasında seyirci de kendini bilmeli. Çünkü bu işler ıslık çalmakla olmuyor. Böylesine bir davranış tıpkı karanlıktan korkanın ıslık çalması gibi. Kırıcı ve son derece utandırıcı. Herkes geleceğe ait tahminlerle davul çalıyor, gürültüden geçilmiyor. Kulaklarınızı kapasanız bile. 
Bakın madem davul çalmak serbest biz de tokmağı ele alalım. Futbolcularımızı psikolojik açıdan eğitmemiz lazım. Bu yalnız teknik direktörün işi değil. Psikolojik eğitimi bilgin adamlar yapar. Ve bu adamları bulmak ve çocukları nötralize etmek gerekir. Futbolcularımız sınavda dizleri çözülen çocuklara benzememeli. İşte bakın nerede Yunan maçı, nerede Kazakistan maçı. Bu farklı maçları okuyabilen dediklerimizi anlayacaktır. Esasında h l istim sonradan gelsin deyip, psikolojiyi unutan teknik dışındaki sorumluları eleştirmeli veya değiştirmeli. 


</TEXT>
</DOC>
