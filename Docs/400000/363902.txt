<DOC>
<DOCNO> 363902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur05.html </URL>
<DATE> 2005/07/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Eşini sordukları kadını öldürdüler 
</HEADLINE>
<TEXT>

     Yakup YILMAZ DHA 

      ADANA’da evine eşi Murat Şuh'u sormaya gelen 3 kişiyle tartışan 34 yaşındaki Emel Şuh, tabancayla başından vurularak öldürüldü. 
     Olay, saat 21.00 sıralarında Döşeme Mahallesi 23 sokak 55 numaralı evde meydana geldi. Eşi Murat Şuh’u sormaya gelen kimliği belirsiz 3 kişi ile tartışan Emel Şuh, başından tabancayla vuruldu. Komşularının haber vermesi üzerine ambulansla Universale Hospital’e kaldırılan Şuh yapılan tüm müdahalelere rağmen kurtarılamadı. 
     Bu arada şüpheli hareket eden ve olay yerinden geçtiğini iddia edilen 27 yaşındaki Hakan Ülkütaş, Şuh’un yakınlarının saldırısına uğradı. Aldığı sopa ve yumruk darbeleriyle ağır yaralanan Ülkütaş Adana Numune Hastanesi’nde tedavi altına alındı. Polis, Ülkütaş’ı çelişkili ifadeler vermesi üzerine gözaltına aldı. 
     Polis olayla ilgili olarak kimlikleri belirlenen 3 kişinin yakalanması için çalışma başlattı. 
     
</TEXT>
</DOC>
