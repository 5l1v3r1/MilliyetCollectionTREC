<DOC>
<DOCNO> 364366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/soneko12.html </URL>
<DATE> 2005/07/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
ATO Başkanı Aygün Gümrük Birliği Ek Protokolü imzalanmamalı 
</HEADLINE>
<TEXT>

     Ankara Ticaret Odası ATO Başkanı Sinan Aygün, ''Kıbrıs Rum Kesimi'ni tanıma anlamına gelecek Gümrük Birliği Ek Protokolü'nün imzalanmaması gerekir'' dedi. 
     Aygün, ''Ucu açık, ne idüğü belirsiz bir AB macerası için Lozan'ın ve Kıbrıs'ın tapu senedi verilmemelidir'' diye konuştu. 
     Yaptığı yazılı açıklamada, AB'nin, ''Yalan Rüzgarı'' gibi ne zaman biteceği belli olmayan Brezilya dizilerinden farksız olduğunu ileri süren Aygün, ek protokolü imzalamanın Kıbrıs'ı geri dönüşü olmayan bir yola sokacağını savundu. 
     Gümrük Birliği ek protokolünün imzalanması ile Londra-Zürih anlaşmalarının Türkiye'ye verdiği garantörlük haklarının sıfırlanacağını, buna karşılık Güney Kıbrıs için ''enosis'' rüyasının önünün açılacağını iddia eden Aygün, '' İmzalasak bile tanıma anlamına gelmez diyenlerin neye dayandıklarını merak ediyorum. Eğer bunu AB söylüyorsa, AB'nin ipiyle kuyuya inilmez'' dedi. 
     Aygün, açıklamasına şöyle devam etti 
     ''Ek protokol imzalanırsa Rum bandıralı gemilerin Türk limanlarına gelmesine engel olamazsınız. Engel olmaya kalktığımızda AB ile başımız yine belaya girecek. Bu macera değil de nedir Kağıt üzerinde tanıyıp, fiiliyatta tanımamak nerede görülmüş O imza atıldı mı tanıtırlar. Bunu görmek için ille de deneme yanılma yoluna mı gitmek lazım.'' 
     
     ''GÜL, SÖZLERİNİ HATIRLAMALI'' 
     Dışişleri Bakanı ve Başbakan Yardımcısı Abdullah Gül'ün 8 Mart 1995 tarihinde Refah Partisi Grubu adına TBMM'de yaptığı konuşmada, ''...bu kadar önemli bir karar alınırken, milletin bu konuda bilgisi olması ve milletin bunu bilmesi gerekir... Şimdi soruyorum Türkiye Gümrük Birliği'ne girdi. Türkiye Cumhuriyeti'nin en önemli antlaşmasına imza atan bu hükümet, halka gerçekten bir bilgi vermiş midir Parlamento'ya bilgi vermiş midir ..'' dediğini bildirerek, Gül'ün Gümrük Birliği'nin halka sorulmadan imzalanmasını eleştirdiğini kaydeden Aygün, açıklamasına şöyle devam etti 
     ''Ek protokol, milletin meclisinde tartışılmayacak da nerede tartışılacak Dün Sayın Bakan halka sorulmamıştır diye şikayet ederken, şimdi aynı Bakan halkın meclisine danışmadan ek protokolü imzalayacak. Dün, Gümrük Birliği'ne giriş şeklini eleştiren Sayın Bakan, bugün aynı yöntemi kendisi kullanacak. Ne değişti. Dışişleri Bakanı 1995'te ne söylediyse şimdi tersini yapıyor.'' 
     
</TEXT>
</DOC>
