<DOC>
<DOCNO> 353927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun08.html </URL>
<DATE> 2005/06/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hollanda’yı kızdıran CD 
</HEADLINE>
<TEXT>

     İhsan DÖRTKARDEŞ DHA 

      HOLLANDA’nın Rotterdam kentinde Türklerin gittiği dernek veya İslami kuruluşlarda ’Zehra’s Blue Eyes’ Zehra’nın mavi gözleri isimli CD’nin bulunması ve bunun satılmasının görüntülenmesi bu ülkede büyük tepki topladı. 
     Hollanda televizyonları, gizli kamera görüntüleri ile CD’nin satıldığı yerde yapılan Türkçe konuşmaları yayınladı. Filmde, İsrailli bir komutanın oğlunun gözlerinin görebilmesi çin organ nakli yapılması gerektiğini öğrenince arayışa başladığı, tesadüfen görüntülerini izlediği Zehra isimli Filistinli bir kızın gözlerinin mutlaka alınmasını istediği konu ediliyor. Yakınları ile gözaltına alınan Zehra’nın gözleri alınırken, İsrailli komutanın "Allah bize bunlardan yararlanmamızı istiyor" dediği görülüyor. Kızının gözlerinin alındığını ve kör kaldığını öğrenen Filistinli baba tekbir getirdikten sonra İsrailli komutanın bulunduğu binaya bir otomobille intihar saldırısı düzenleniyor. 
     Hollanda İslam Federasyonu Başkanı Mehmet Yaramış, bu filmi izlediğini belirtirken, çocuklara şiddet içeren filmlerin izletilmesini doğru bulmadıklarını ve bu konuda ilgili yerlere gerekli uyarıları yaptıklarını söyledi. 
     Görüntülerin satıldığı öne sürülen Milli Görüş Derneği’nin temsilcisi Hacı Karacaer ise, bu görüntüleri izlerken, Hollanda televizyonunun sorularını yanıtladı. Karacaer, CD’yi izlerken, İslam ile şiddetin birbiriyle bağlaştırılmasını doğru bulmadıklarını söyledi. 
     
</TEXT>
</DOC>
