<DOC>
<DOCNO> 374560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonyas16.html </URL>
<DATE> 2005/08/31/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
62. Venedik Film Festivali başladı... 
</HEADLINE>
<TEXT>

     Dünyanın en önemli film festivallerinden biri olarak kabul edilen 62. Venedik Film Festivali bu gece başladı. 
     Dünyanın en romantik kentlerinden biri olan Venedik’in Lido adasındaki sinema sarayında başlayan festivalin onur konukları, ünlü sinemacılar John Woo ve Claire Denis oldu. 
     Açılış seremonisi, İspanyol aktris İnes Sastre tarafından sunuldu. 
     Genç sanatçı, ünlü Fransız sinemacı François Truffault’un şu ünlü sözünü hatırlattı 
     "Sinema üzerine bir fikir sahibi olmak, dünya üzerine bir fikre sahip olmaktır. Çünkü sinema, diğer bütün sanatlardan daha çok, fikirlerin ve yeteneklerin serbestçe iletilmesine olanak sağlar." Ünlü aktris Jacqueline Bisset ve yönetmen David Croneberg gibi isimler de katıldığı açılışta, Hong Konglu yönetmen Tsui Hark’ın "Seven Swords" Yedi Kılıç adlı savaş sanatlarına dair filmi gösterildi. 
     Açılışa, sinema dünyasından 1000 kadar seçkin davetli katıldı. 
     
</TEXT>
</DOC>
