<DOC>
<DOCNO> 381944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonsiy22.html </URL>
<DATE> 2005/09/27/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
"Sahte içki iddiası"na turizm sektöründen eleştiri... 
</HEADLINE>
<TEXT>

     Akdeniz Turistik Otelciler Birliği AKTOB Başkanı Osman Ayık, Rixos Oteller Zinciri Yönetim Kurulu Başkanı Fettah Tamince’nin dün bir gazetede yer alan sözlerine ilişkin olarak, "Bütün turizmcileri hedef alan, atıfta bulunan ifadeler sektör temsilcilerini derinden yaralamıştır" dedi. 
     Başkan Ayık, AKTOB’un aylık yemeğinde, Türkiye’nin turizmde 35 milyar dolarlık yatırım stokuna ulaştığını, sektörün çok hızlı büyüdüğünü, son 15 yılda elbirliğiyle bu noktaya gelindiğini belirtti. 
     Fettah Tamince’nin dün bir gazetenin manşetinde yer alan sözlerini hatırlatan Ayık, "Bütün turizmcileri hedef alan, atıfta bulunan ifadeler sektör temsilcilerini derinden yaralamıştır, üzmüştür dedi. 
     Tamince’nin sözünü ettiği içkide ÖTV’nin yüksek olduğuna ilişkin konuların, kendileri tarafından da defalarca gündeme getirildiğini belirten Ayık, sektörün uluslararası pazarda rekabet gücünün artırılması için devletin bu konuda düzenleme yapmasının zorunlu olduğunu ifade etti. 
     Sektörün son günlerde uluslararası alanda gündemdeki başka konular nedeniyle ciddi anlamda sıkıntı yaşadığını anlatan Ayık, "Özellikle bölgemizde bazı noktalarda altyapıyla ilgili sorunlar varken, bu açıklamalar sektörün geleceği açısından soru işaretine neden olacaktır. Bu haddini aşan ifadelerinden dolayı kendisini, temsil ettiğim sektör adına kınıyorum" diye konuştu. 
     
     POYD’TAN DA ELEŞTİRİ 
     Toplantıya katılan Profesyonel Otel Yöneticileri Derneği POYD 
     Başkanı Tayfun Zeytinbaş da AKTOB ve Türkiye Otelciler Federasyonu’nun TÜROFED bu konudaki açıklamalarına katıldığını söyledi. 
     Bu olayın polemik konusu yapılmasına da karşı olduğunu, Tamince’nin bir bölümü basında yer almayan açıklamasında, kalifiye personel sorununu ile ilgili önemli açıklamalar yaptığını belirten Zeytinbaş, "POYD olarak bu konuşmaların bir tesadüf eseri olduğunu düşünüyoruz. Kınanmasını da en azından ülke turizmi açısından gerekli görüyoruz" dedi. 
     
     GENEL MÜDÜR UZAN’IN SAVUNMASI 
     Eleştirileri yanıtlayan Rixos Belek Premium Oteli Genel Müdürü Cem Uzan ise söz konusu haberin, ATSO’nun tutaklarından alındığını ve Tamince’nin herhangi bir muhabirlerle bir görüşme yapmadığını ifade etti. Uzan sözlerini şöyle sürdürdü 
     "Bir ulusal gazetenin birinci sayfasında manşetten çıkmasının soru işaretini sizlere soruyorum. Doğru mudur Yapılması gerekli miydi Ülke turizminin bu kadar önemli olduğu bir dönemde, İspanya, Portekiz ve Yunanistan’ın bizimle uğraştığı bir dönemde, sezonun tam ortasında atılan bu başlık doğru mu Hiç mi bunların kabahati yok 
     Söylenen lafların hepsi mi yanlış. Biz kendi içimize dönük bunları konuşmuyor muyuz Kendi içimizde konuşurken bazı şeyler kendi dışımıza çıktı. Ama bu da bilinçli olmadı. Bunu bilmenizi isterim." 
     
</TEXT>
</DOC>
