<DOC>
<DOCNO> 379642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko14.html </URL>
<DATE> 2005/09/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Pastırma ve sucuğa zam .. 
</HEADLINE>
<TEXT>

     Ünlü Kayseri pastırma ve sucuğunun fiyatları, yüzde 8.8 ile 13 arasında değişen oranlarda arttı. 
     A.A muhabirinin aldığı bilgiye göre, birinci kalite olarak adlandırılan kuşgömü, sırt, tütünlük, bonfile ve antirkot cinsi pastırmanın kilosu, 34 YTL'den 37 YTL'ye, eğrice, mehle, şekerpare, dilme, omuz ve kürek olarak adlandırılan ikinci kalite pastırmanın kilosu 25 YTL'den 28 YTL'ye, döş, bacak ve etek olarak adlandırılan üçüncü kalite pastırmanın kilosu da 20 YTL'den 22 YTL'ye yükseldi. 
     Birinci kalite sucuğun kilosu ise 15 YTL'den 17 YTL'ye, ikinci kalite sucuğun kilosu ise 12 YTL'den 14 YTL'ye çıktı. 
     Salam, sossis, kavurma, füme dil ve jambon gibi diğer et ürünlerininin fiyatları da değişik oranlarda arttı. 
     Kayseri Ticaret Odası KTO Başkanı ve pastırma-sucuk üreticisi Şaban Ünlü, A.A muhabirine yaptığı açıklamada, fiyat artışlarının, canlı hayvan ve et fiyatlarının yükselmesinden kaynaklandığını söyledi. 
     Ünlü, ''büyükbaş hayvan besleyen besiciler zarar etti. Bu nedenle besledikleri hayvan sayısını düşürdüler. Son günlerde kesimlik büyükbaş canlı hayvan bulmada sıkıntı çekiyoruz. Türkiye'nin diğer illerinde de sıkıntı yaşanıyor. Canlı hayvan sayısı az olunca, son günlerde et fiyatları yüzde 15 civarında yükseldi. Et fiyatlarına gelen zam nedeniyle pastırma ve sucuk fiyatlarını artırmak zorunda kaldık'' dedi. 
     
</TEXT>
</DOC>
