<DOC>
<DOCNO> 377772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonsiy01.html </URL>
<DATE> 2005/09/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Şortlu Baba .. 
</HEADLINE>
<TEXT>

     Antalya Belek'te tatil yapan 9'uncu Cumhurbaşkanı Süleyman Demirel her sabah korumaları eşliğinde sahilde yürüyüş yapıyor. Denize girip şezlongta gazete okuyan Demirel'e plajda bile çok sayıda koruma eşlik ediyor Antalya Belek'te tatil yapan 9'uncu Cumhurbaşkanı Süleyman Demirel her sabah korumaları eşliğinde sahilde yürüyüş yapıyor. Denize girip şezlongta gazete okuyan Demirel'e plajda bile çok sayıda koruma eşlik ediyor. 
     Serik İlçesi'ne bağlı Belek Turizm Merkezi'nde işadamı Nuri Özaltın'ın sahibi olduğu Gloria Verde Resort Otel'deki Select Villaları'nda kalan 9'uncu Cumhurbaşkanı Süleyman Demire ve eşi Nazmiye Demirel, bugün sabah saat 10.00'da mini golf aracıyla plaja indi. Yakın korumaları eşliğinde sahil kenarına gelen Demirel, ayağında terliği, mavi desenli şortu, başında kasketi ve güneş gözlükleriyle bir süre yürüyüş yaptı. Eşi Nazmiye Demirel'in şezlongta dinlendiği sırada kumsalda yürüyen Demirel, daha sonra denize girdi. Bir süre deniz keyfi yapan Demirel, ardından eşinin yanındaki şezlongda günlük gazeteleri okudu. Korumalarının çevrede kuş uçurtmadığı Süleyman Demirel, eşiyle birlikte öğle saatlerine kadar güneşlendi. Demirel çifti, daha sonra bir görevlinin kullandığı mini golf arabasıyla tekrar villalarına döndü. Bir hafta tatil yapacağı açıklanan Süleyman Demirel ve eşinin otelin sahibi Özaltın'ın ısrarı üzerine tatilini 5 gün daha uzattığı belirtildi. 
     
</TEXT>
</DOC>
