<DOC>
<DOCNO> 372857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur06.html </URL>
<DATE> 2005/08/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fethiye'de yanan evi helikopter söndürdü 
</HEADLINE>
<TEXT>

     Muğla’nın Fethiye İlçesi’nde bir evde çıkan yangına, ormanlık alana sıçraması olasılığına karşı yangın söndürme helikopteriyle müdahale edildi. 
     AA muhabirinin edindiği bilgiye göre, Fethiye’nin Taşkaya Mahallesi Keloğlu Boğazı 163. Sokak’ta Musa Çakal’a ait evde ilk belirlemelere göre elektrik kontağından yangın çıktı. 
     Ormanlık araziye yakın olan evde kimse bulunmadığı sırada çıkan yangın, kısa sürede büyüyerek, Hatice Karakurt’a ait eve sıçradı. 
     Fethiye Belediyesi itfaiye ekipleri ile Orman İşletme Müdürlüğü ekiplerince söndürülmeye çalışılan yangına, ormanlık alana yayılması olasılığına karşı Fethiye Orman İşletme Müdürlüğü’ne ait yangın söndürme helikopteri müdahale etti. 
     Helikopter, yangını ormanlık alana sıçramadan söndürdü. 
     Öte yandan, evlerini yandığını gören Musa-Hülya Çakal çifti baygınlık geçirdi. 
     
</TEXT>
</DOC>
