<DOC>
<DOCNO> 379408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sondun24.html </URL>
<DATE> 2005/09/18/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Fischer "Yeşiller'in aldığı iyi bir seçim sonucu." 
</HEADLINE>
<TEXT>

     Almanya Dışişleri Bakanı Joschka Fischer, Birlik 90 Yeşiller Partisi’nin aldığı seçim sonucunun çok iyi bir sonuç olduğunu söyledi. 
     Fischer, "Yeşiller’in aldığı iyi bir sonuç. SPD ile çoğunluk sağlayamadığımıza üzülüyorum, ancak Birlik partilerinin CDU CSU Hür Demokrat Parti FDP ile çoğunluğa ulaşamadığına da memnunum. Biz bu seçim sonuçlarıyla gurur duymalıyız" dedi. 
     Fischer, bu iyi seçim sonucuna rağmen, muhalefete gitmeye de hazırlıklı olmaları gerektiğini ve muhalefeti de en iyi şekilde yapacaklarını kaydetti. 
     Birlik 90 Yeşiller Partisi eş başkanları Claudia Roth ve Reinhard Bütikofer de, seçim sonuçlarından dolayı partilerinin gurur duyması gerektiğini belirttiler. 
     
</TEXT>
</DOC>
