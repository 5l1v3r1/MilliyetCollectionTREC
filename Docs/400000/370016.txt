<DOC>
<DOCNO> 370016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo34.html </URL>
<DATE> 2005/08/15/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Orgeneral Tolon'dan Beşiktaş'a veda ziyareti... 
</HEADLINE>
<TEXT>

     Yüksek Askeri Şura kararları uyarınca 30 Ağustos'ta emekliye ayrılacak olan 1. Ordu Komutanı Org.Hurşit Tolon, Beşiktaş Kulübü Başkanı Yıldırım Demirören'e veda ziyaretinde bulundu. 
     Kulübün Akaretler'deki binasında Beşiktaş Kulübü Başkanı Yıldırım Demirören ve yönetim kurulu üyelerini ziyaret eden Hurşit Tolon, Beşiktaş'ın Denizlispor galibiyetinden duyduğu mutluluğu dile getirerek, ''Yeni transferler çok kaliteli isimlerden oluşuyor. Beşiktaş böyle giderse sezon sonunda şampiyonluk ipini göğüsler ve tüm Beşiktaşlıları sevince boğar'' dedi. 
     Demirören ise Org.Hurşit Tolon'un Beşiktaş Kulübü'nü ziyaret etmesinin kendileri için bir onur vesilesi olduğunu söyledi. 
     Ziyaretin sonunda Org.Tolon, Yıldırım Demirören'e Ulu Önder Atatürk'ün bir sözünün bulunduğu plaket hediye ederken, Yıldırım Demirören ise Hurşit Tolon'a Beşiktaş'ın armasının bulunduğu bir plaket takdim etti. 
     
</TEXT>
</DOC>
