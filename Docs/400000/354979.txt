<DOC>
<DOCNO> 354979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/spo02.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Marcelinho'da yeni umut 
</HEADLINE>
<TEXT>


Fenerbahçe'nin, Hertha Berlin'in yıldız oyuncusuyla yeniden temasa geçtiği iddia edildi. Bir süre önce Sarı - Lacivertli ekibe olumsuz yanıt veren Brezilyalı futbolcunun, transfere yeşil ışık yaktığı ileri sürüldü 

YUSUF DURSUN 


Yabancı transferinde çalışmalarını sıkı bir şekilde sürdüren Fenerbahçe'nin, bir süre önce ilgilendiği Brezilyalı yıldız Marcelinho'nun da peşini h l bırakmadığı öğrenildi. 
Hertha Berlin forması giyen ve geçen sezon müthiş bir performans gösteren Sambacı'nın, Şampiyonlar Ligi'ne direkt katılacak olması nedeniyle Fenerbahçe'ye gelmeye sıcak baktığı ileri sürüldü. Marcelinho ile ilk yapılan görüşmelerden olumsuz yanıt alan Sarı - Lacivertli yöneticilerin, yıldız oyuncunun kapıyı aralaması üzerine yeniden harekete geçtiği belirtildi. Bu arada Emre ve Nihat konusunda umduğunu bulamayan Fenerbahçe'de transfer çalışmalarının Ağustos ayına sarkabileceği, Teknik Direktör Daum'un acele karar vermek istemediği belirtildi. 

Rüştü'de geri sayım 

Yönetimin, Rüştü Reçber sorununu önümüzde hafta çözmesi bekleniyor. Bodrum'da tatil yapan ve birkaç gün sonra İstanbul'a dönecek olan Rüştü ile Başkan Aziz Yıldırım'ın son bir görüşme yapacağı belirtildi. Fenerbahçe yönetimi bu zirvenin ardından Barcelona Kulübü ile masaya oturacak ve Rüştü'yü geçen sezonki şartlarda kiralamaya çalışacak. Sarı - Lacivertliler'in, milli kaleci için kesinlikle bonservis ücreti ödemeyi düşünmediği bildirildi. 

Serhat çok rahat 

Belçika'nın Anderlecht takımına transfer olan Serhat Akın, Fenerbahçe'de kimsenin parasının kalmayacağını belirtti. Genç golcü, "Şampiyonluk primlerim ve alacaklarım var ama hiç kuşkum yok. Bu paraları nasıl olsa bana öderler. Çünkü baba gibi bir başkanımız var. Herkesin hakkını ödüyor. Fenerbahçe'yi küçük düşürmem. Ne UEFA'ya giderim, ne de şikayette bulunurum" dedi. 


</TEXT>
</DOC>
