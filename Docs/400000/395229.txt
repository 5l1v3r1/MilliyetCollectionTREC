<DOC>
<DOCNO> 395229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur19.html </URL>
<DATE> 2005/11/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Doktorlara 39 saldırı oldu... 
</HEADLINE>
<TEXT>

     Türk Tabipleri Birliği Profesör Doktor Göksel Kalaycı'nın, silahlı saldırı sonucunda hayatını kaybetmesi, hemen ardından Adana'da doktorların dövülmesinin ardından gündeme gelen hasta yakınlarının hekimlere saldırması olaylarında "Sağlıkta Dönüşüm Projesi"nin sorumlu olduğu yorumunu yaptı. 
     TTB "Sağlıkta Dönüşüm Projesi"nin açıklanması ardından hekimlerin hasta yakınlarının hedefi haline geldiğini belirterek, üç yıllık sürecin bilançosunu çıkardı. TTB Genel Merkezi tarafından tabip odalarından alınan bilgiler doğrultusunda hazırlanan bilançoya göre, 2003 yılından itibaren 39 hekim ve bir çok sağlık memuru hasta yakınlarının saldırısına uğradı. 
     Hekimlerin en çok maruz kaldığı saldırı türü "fiili saldırı" olurken, diğer saldırı türleri arasında bıçaklı saldırı, silahlı saldırı ve tehdit yer aldı. 
     TTB Merkez Konseyi ise, saldırıların nedeninin sağlıkta yaşanan sorunların hekimlerin üzerine atılmasından kaynaklandığını kaydetti. Prof.Dr. Kalaycı'nın yaşadığı olayın bunun en son örneği olduğunu belirten TTB, saldırıların önlenebilmesi için hükümeti hekimleri hedef göstermekten vazgeçmeye çağırdı. 
     
</TEXT>
</DOC>
