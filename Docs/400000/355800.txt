<DOC>
<DOCNO> 355800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun13.html </URL>
<DATE> 2005/06/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Ahmedinecad Nükleer program devam edecek 
</HEADLINE>
<TEXT>

     TAHRAN, DHA 

      İRAN'da yapılan cumhurbaşkanlığı seçimini kazanan Mahmud Ahmedinecad, barışçıl’ nükleer programa devam edeceklerini ve kendilerine düşmanlık beslemeyen ülkelerle ilişkileri geliştireceklerini söyledi. 
     Doğrulanan seçim sonuçlarından sonra ilk basın toplantısını düzenleyen Ahmedinecad, seçimlerin demokratik bir ortamda yapıldığını belirterek, iç ve dış baskıların halkın iradesini ortaya koymasına engel olamadığını söyledi. Mahmud Ahmedinecad, hükümetinin ılımlı ve barış yanlısı’ olacağını söyleyerek, ilerlemek için ABD’ye ihtiyaçları olmadığını dile getirdi. Kuracakları demokratik dini hükümet’in bütün İran halkının hükümeti olacağını vurgulayan Ahmedinecad, görevi süresince aşırılığa ve radikalliğe de müsamaha göstermeyeceğini vurguladı. 
     
     NÜKLEER PROGRAM DEVAM EDECEK 
     Mahmud Ahmedinecad, cumhurbaşkanlığı döneminde de barışçıl nükleer programların devam edeceğini söyledi. Bütün ülkelerle adil ve dostça ilişki kurmak istidiklerini söyleyen Ahmedinecad, Ülkemizin ilerlemesinde ABD’ye ihtiyacımız yok. Bizim milletimiz kendine inanarak gelişmesini devam ettirecek. Bize düşmanca bir tutumu olmayan her ülkeyle ilişki kurmaya hazırız'' dedi. Ahmedinecad, tıp, tarım ve enerji alanlarında barışçıl nükleer teknolojiye ihtiyaçları olduğunu dile getirdi. AB ile nükleer program müzakerelerini ulusal çıkarları korumak kaydıyla’ sürdüreceklerini söyleyen Ahmedinecad, Avrupa ülkelerinin İran’a verdikleri taahhütleri bir an önce yerine getirmesini istiyoruz'' dedi. Ahmedinecad, kendilerine düşmanlık beslemeyen’ ülkelerle de siyasi alanın yanı sıra kültürel ve ekonomik alanlarda ilişkileri ilerleteceklerini kaydetti. 
     
     AYRIMLARA İNANMIYORUM 
     Kuracağı hükümetin barış ve ılımlılık’ yanlısı olacağını söyleyen Ahmedinecad, hükümette her parti ve hükümetin temsil edileceğini belirtti. Ahmedinecad, Reformcu, radikal, muhafazakar, ılımlı, liberal gibi ayrımlara inanmıyorum. İranlı herkes benim için önemli. Gençlerin ve yeni neslin düşüncelerinden de yararlanacağım'' diye konuştu. Yurtdışındaki İranlıları ülkelerine yatırım yapmaya teşvik edeceğini belirtirken, yolsuzlukla mücadele edeceğini, ayrıca bakanlık sayısını azaltacağını söyledi. Mahmud Ahmedinecad, Tüm sektörlerde, özellikle petrol sektöründe yolsuzlukla mücadele hükümetimizin önceliğidir'' şeklinde konuştu. 
     İnsan hakları ihlalleri iddialarına da değinen Ahmedinecad, İnsan hakları en çok Batı’da Avrupa ülkelerinde ihlal ediliyor. Bu ülkelerde azınlıklara hakları verilmiyor. İslam Devrimi’nin ruhunda ise özgürlük var'' şeklinde konuştu. Terörle bütün dünya ülkelerinin birlikte mücadele etmesi gerektiğini vurgulayan Ahmedinecad, Arap ülkeleriyle ilişkilerin geliştirilmesinin de öncelikleri arasında bulunduğunu kaydetti. 
     
</TEXT>
</DOC>
