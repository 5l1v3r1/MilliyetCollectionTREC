<DOC>
<DOCNO> 389264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo05.html </URL>
<DATE> 2005/10/24/ </DATE>
<TIME> 10.06 </TIME>
<AUTHOR>  </AUTHOR>
<HEADLINE>
Hakan Şükür’den Fener’e taş 
</HEADLINE>
<TEXT>

     Hakan Şükür, F.Bahçe’yi hedef aldı Bir tarafta hakem yardımlarıyla ilerleyen bir takım var, diğer tarafta tek başına ilerleyen G.Saray. 
     
     Yine de şampiyon olacağız’ 

     İki puanlık kaybın yaşandığı Denizlispor maçı sonrası hakem Selçuk Dereli’ye isyan edenlerin başında gelen Hakan Şükür, dün de imalı bir açıklama yaparak, şampiyonluk yolundaki rakipleri Fenerbahçe’ye yüklendi. Lig TV’ye konuşan Cim Bom’un golcü futbolcusu, Bir tarafta hakem yardımlarıyla ilerleyen bir takım var, diğer tarafta ise hakemlere rağmen ilerlemeye çalışan Galatasaray... Ama biz yine de sezon sonunda şampiyon olacağımıza inanıyoruz'' açıklamasını yaptı. 
     
     Kaçırdığım gol için üzgünüm’ 

     Denizli maçında buldukları çok uygun pozisyonları değerlendiremediklerini söyleyen Şükür, Ben de bir gol kaçırdım. Onun için çok üzgünüm. O golü atsam belki de kazanacaktık. Ama biz mücadelemizden yılmayacağız'' ifadesini kullandı. Golcü futbolcu, Denizli maçı bitiminde Dereli’ye yüklenmiş, Hakem bugün art niyetliydi. Takdir haklarını hep rakip lehine kullandı. Sarı kart listesi de elindeymiş gibi tavır sergiledi. Kararlarına anlam veremedik'' ifadelerini kullanmıştı. 
     
</TEXT>
</DOC>
