<DOC>
<DOCNO> 358850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/spor/spo20.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Federer'i sevmemize izin verin 
</HEADLINE>
<TEXT>


YAKAN TOP Nilay YILMAZ 


CNN Türk, geçtiğimiz Pazar günü biz sporseverlerin güzel bir gün geçirmesi için elinden geleni yapmış. Biz de Formula 1 Fransa Grand Prix'sinin ardından, Wimbledon Tenis Turnuvası'da 1 numaralı seribaşı Roger Federer ile 2 numaralı seribaşı Andy Roddick'in karşılaştığı erkekler finalini heyecan içinde izleyeceğimizi zannediyorduk ki hevesimiz kursağımızda kaldı. Çünkü maçı anlatan Barış Kuyucu ve Cahit Yavuz yaptıkları yorumlarla bizi resmen Federer'den soğuttu. Hatta Roddick'in kazanmasını dahi istemeye başladık, hata yaptığında onunla birlikte "Ah " dedik. Federer'in tenisin sihirbazı olduğu, ondan maç almanın çok zor olduğu bizim de kabulümüz, hatta biz de Federer'ciyiz ancak bu kadar Federer güzellemesi insanda ters tepki yapıyor. İşte size birkaç örnek 
- Roddick ne yapsın Federer'e karşı. 
- Federer'den daha iyisi gelir mi, bilemiyoruz. 
- Oyun Federer'in eline geldi. İsterse seti verecek, isterse vermeyecek. 
- Cahit Yavuz Roddick'in yapacağı hiçbir şey yok. Barış Kuyucu Gerçekten de öyle. 
- Federer bir tenis beyni. 
- Her zaman söylüyorum. Federer cebinde 2-3 vites bulunduruyor. 
- Çaresiz kalınıyor Federer karşısında. İsviçreli oyuncu her topu çıkarıyor. 
- Erkekler tenisinde en üst standardı belirliyor Federer. 
- Bu kadar klas bir oyuncu olunca şans da onun yanında oluyor. 
Sonunda Federer, maçı kazanınca döktüğü gözyaşları ve kupayı alırken gösterdiği mütevazılıkla tekrar gönlümüzü kazandı da, biz de anti-Federerci olmaktan kurtulduk. 

Hacı Abi öldü, işte şimdi yenildik 
Esnafspor kalecisi Torba Suat, Dar Alanda Kısa Paslaşmalar 


Haberiniz var mı 

İtalya'nın Milano kentinin 2 takımı Milan ve Inter, toplam 8 kez Avrupa'nın kulüpler bazında en büyük kupasını kaldırma şerefine ulaştı. Bu arada 1964'te Inter, 1972'de de Ajax, organizasyon boyunca hiç yenilmeden kupayı müzesine götürme başarısı gösterdi. 



Sen emret, abi 
Kovun şu adamı. 
Turgay Şeren - Akşam 

Alınırken neredeydin 
Okan Buruk, Mustafa Doğan, Tayfun, Juanfran, Berkant, Ali Güneş, Fatih Sonkaya'dan ne bekliyorsun Bu sezon patlama yapacaklarına mı inanıyorsun 
Reha Muhtar - Sabah 

Daha yaşın genç 
Federer boşuna bir numara değil. Komple bir oyuncu. Belki bir tane de ben kazanırım. 
Andy Roddick - Wimbledon Tenis Turnuvası, CNN Türk 

Genetiktir 
Benim torunlarım da maça gidiyor. Fenerbahçe'nin durumunu, her şeyi çok iyi anlıyorlar. 
Ali Şen - Ve Gool, TV8 

Tamam, aramayız 
Benim için doğru olanı kestirmeden söyleyeyim de, bu yazıyla ilgili olarak kimse 'öküzün altında buzağı' aramasın. 
Şansal Büyüka - Akşam 



Zaman Tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin.... Aklınıza, elinize, dilinize ne geliyorsa... Yazın yayınlayalım... 

2 Aralık 1998, Juventus maçı. 1 hafta önce oynanması gereken maç Abdullah Öcalan'ın Türkiye'ye getirilmesi ile gerilen İtalya-Türkiye ilişkilerinden dolayı "İstanbul'da can güvenliğimiz yok" diye gelmek istemeyen Juventus yüzünden 1 hafta geç oynanmıştı. 
O gün stada varana kadar en az 7-8 aramadan geçtik. Maçta, futbol dışı olaylar yüzünden herkes gergindi. Yaptığı açıklamalardan dolayı başta Zidane olmak üzere, Juventuslu futbolcular ıslıklanırken, ses kulakları sağır edecek kadar güçlüydü. Maçın ilk yarısı 0-0 berabere bitti ancak Amoruso 78. dakikada Juve'yi 1-0 öne geçirdi. Artık tüm ümidimizi kaybetmiştik ki maçın uzatmalarında Suat'ın kafa golüyle beraberliği yakaladık. Ne güzel bir andı o 
Sahada boydan ve saçtan en az nasibini almış insan olan Suat, o gün bizim için şimdiki gibi güzel saçlara sahip bir "dev" oldu. Bizleri çok mutlu etti. Teşekkürler Suat Kaya. 
Murat Çetin 



</TEXT>
</DOC>
