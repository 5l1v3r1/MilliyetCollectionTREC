<DOC>
<DOCNO> 359002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko41.html </URL>
<DATE> 2005/07/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Erdemir ihalesi... Çemtaş Çelik, Ortak Girişim Grubu'na katıldı... 
</HEADLINE>
<TEXT>

     Cemtaş Çelik Makina Sanayi ve Ticaret A.Ş., Ereğli Demir Çelik A.Ş. hisselerinin satışı ihalesine katılmak üzere oluşturulan Ortak Girişim Grubu'na 1 milyon dolar tutarında hisseyle katılmak istediğini bildirdi. 
     Cemtaş Çelik'ten Borsa'ya gönderilen yazıda, bugün yapılan yönetim kurulu toplantısında Türkiye Odalar ve Borsalar Birliği'nce organize edilen, Özelleştirme İdaresi'nce ağırlıklı hisseleri blok olarak satışa çıkarılan Ereğli Demir Çelik A.Ş. hisselerinin satışıyla ilgili ihaleye katılmak üzere oluşturulmakta olan Ortak Girişim Grubu'na 1 milyon dolar tutarında bir hisseyle katılma istediğinin oylandığı belirtildi. 
     Açıklamada, yönetim kurulu toplantısında girişim sonucu oluşturulacak sermaye içinde bu tutarda pay sahibi olma düşüncesinin Türkiye Odalar ve Borsalar Birliği Başkanlığı'na bildirilmesine oy birliğiyle karar verildiği duyuruldu. 
     
</TEXT>
</DOC>
