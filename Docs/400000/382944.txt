<DOC>
<DOCNO> 382944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur08.html </URL>
<DATE> 2005/09/30/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Çarşaf giyip, komşusunu bıçaklamak istedi 
</HEADLINE>
<TEXT>

     Eraydın AYTEKİN DHA 

      SİVAS’ta 38 yaşındaki Hacı İbrahim Gülez, çarşafa bürünerek, çarşıda rastladığı komşusunu bıçaklamak isterken yakalandı. 
     Akli dengesinin yerinde olmadığı öne sürülen Hacı İbrahim Gülez, Emek Mahallesi'nde oturan komşusu Halil Şanlı’yı eşi F.G.’ye baktığı gerekçesi ile öldürmek için plan yaptı. Dün sabah çarşaf giyen ve çarşafın içine iki ekmek bıçağı gizleyen Gülez, Mevlana Caddesi’ndeki Türk Telekom Müdürlüğü yakınlarında Halil Şanlı’ya rastladı. Garip davranışlar sergileyen Gülez’in durumundan şüphelenen bazı kişiler polise haber verdi. Polis, İçinde erkek olduğu tahmin edilen kara çarşaflı biri var'' ihbarı üzerine harekete geçti. Bu sırada bıçaklarını çıkararak Halil Şanlı’ya saldırmak isteyen Gülez'e çevrede bulunanlar müdahale etti. 
     Hedefine ulaşamayan Hacı İbrahim Gülez, kara çarşaf içerisinde kaçmaya başladı. Polisin takibi sonucu kısa sürede yakalandı. Poliste sorgusu tamamlanan Gülez, üzerindeki kara çarşaf çıkartılarak Cumhuriyet Başsavcılığı’na getirildi. Savcılık, sanığın akli dengesinin yerinde olup olmadığının kontrol edilmesi ve gözaltında tutulması için Gülez’i, Samsun Ruh ve Sinir Hastalakları Hastanesi’ne gönderdi. 
     
</TEXT>
</DOC>
