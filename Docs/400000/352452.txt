<DOC>
<DOCNO> 352452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yasam/yas01.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Defineciler umutlu 
</HEADLINE>
<TEXT>


Edirne'de kazı yapan defineciler, 9.5 metre derinlikte bir kapağa ulaştı. Kapağın altında 30 ton altın olduğu iddia ediliyor 

AYŞEGÜL KÜTÜK, NURDAN BAYRAK DHA 

Edirne, aralarında Belediye Başkanı Hamdi Sedefçi'nin oğlunun da bulunduğu define avcılarının, belediye bahçesinde yaptıkları kazı çalışmalarına kilitlendi. 
Çalışmalara daha hassas dedektörlerle devam etmek üzere 2 gün ara veren defineciler, Osmanlı İmparatorluğu hazinesine ait altınları bulmaktan umudu kesmezken, yüzlerce kişi de kazıyı takip ediyor. Bulgaristan'dan getirdikleri bir haritadan yola çıkarak Sarayiçi Belediye Temizlik Müdürlüğü'nün yer aldığı alanda define arayan Sedefçi ve arkadaşlarının yaptığı kazıyla ilgili konuşan yetkililer, "9.5 metre derinlikte bir kapak tespit edildi. Kapağın altında 3 odacık görüldü ve bu odacıkların içinde altın yığınları olabileceği belirtildi" dedi. 

'Sonuç çıkmaz' 
Edirneli tarihçi Oral Onur ise kazı çalışmasında bir sonuç alınamayacağını iddia etti. 


</TEXT>
</DOC>
