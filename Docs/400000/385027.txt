<DOC>
<DOCNO> 385027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sondun10.html </URL>
<DATE> 2005/10/08/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Çin'de sellerin faturası ağır... 
</HEADLINE>
<TEXT>

     Çin'de bu yıl meydana gelen sellerde 1247 kişinin öldüğü ve 331 kişinin kaybolduğu açıklandı. 
     Çin Su Kaynakları Bakanlığı tarafından yapılan açıklamada, sellerin 201 milyondan fazla kişinin yani nüfusun yaklaşık altıda birinin yaşamını olumsuz etkilediği belirtildi. 
     15 milyon hektar ekili alanı sular altında bırakan ve 1.17 milyondan fazla eve hasar veren sellerin yol açtığı ekonomik kayıp, 136 milyar yuanı 16.8 milyar dolar buldu. 
     Bu arada, son günlerde Şaanşi eyaletini etkisi altına alan yağışların yol açtığı toprak kayması sonucu Şangluo şehrinde sekiz kişi öldü, beş kişi kayboldu. 
     Bölgede dokuz baraj taşarken, 112 köprü ve tünel ile 2875 kilometre uzunluğundaki karayolu hasar gördü. Bazı şehirlerde elektrik ve haberleşme hizmetleri kesilirken, 22 bin 678 hektar ekili alan sular altında kaldı ve 135 ilk ve orta okulda hasar meydana geldi. 
     Şangluo şehrinde 880 bin kişinin yaşamını olumsuz etkileyen yağışlarda, 6959 ev yıkıldı ve 30 bin kişi güvenli yerlere nakledildi. Şehirdeki ekonomik zararın 340 milyon yuana 41.92 milyon dolara ulaştığı tahmin ediliyor. 
     Çin'de geçen yıl meydana gelen sellerde 1343 kişi ölmüştü. 
     
</TEXT>
</DOC>
