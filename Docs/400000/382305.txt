<DOC>
<DOCNO> 382305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo08.html </URL>
<DATE> 2005/09/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Trabzonspor'da futbolcuların hiç keyfi yok... 
</HEADLINE>
<TEXT>

     Galatasaray maçı öncesinde Trabzonspor’da tempo düşük. Dün tek idman yapan futbolcularda moraller yerinde değil... 
     
     Hepsi üst üste geldi 
     Gökdeniz'in bahis skandalı, Szymkowiak’ın sakatlığı ardından alınan kötü sonuçlardan sonra Şenol Güneş’in istifası... İşte tüm bu olaylar Trabzonspor’daki moralleri iyice bozdu. Bu hafta Galatasaray ile oynayacak olan Karadeniz ekibinde tempo da düşük. Dün Mehmet Ali Yılmaz Tesisleri’nde tek antrenman gerçekleştiren Trabzonspor’da belinde ağrı hisseden Fatih Tekke ve sakatlığı devam eden genç Ufukhan düz koşuyla yetindi. 
     
     Kural da kadroda 
     Kürşat Duymuş ise sakatlığının ardından ilk kez takımla birlikte çalışmalara başladı. Sakatlığı devam eden Szymkowiak ve Lee Young ise idmana katılmadı. Yardımcı antrenör Orhan Çıkrıkçı yönetiminde yaklaşık 1,5 saat süren çalışmada futbolcuların keyifsiz oldukları gözlendi. Çıkırıkçı, Bilal Çetinkaya ve Hakan Yılmaz’ın yanı sıra alt yapı antrenörlerinden Turgut Kural’da Trabzonspor’un teknik kadrosuna dahil oldu. 
     
</TEXT>
</DOC>
