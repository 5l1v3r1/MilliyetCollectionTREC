<DOC>
<DOCNO> 391437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy02.html </URL>
<DATE> 2005/11/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ağar, bayramda da gezecek... 
</HEADLINE>
<TEXT>

     DYP Genel Başkanı Mehmet Ağar, Ramazan Bayramı’nı da yollarda geçirecek. 
     Liderlik koltuğuna oturalı Anadolu’da on dünya turu yol kateden Ağar, bayramda da Elazığ, İstanbul ve Ankara’da olacak. 
     Bayramın ilk günü seçim bölgesi Elazığ’da hemşehrileri ile bayramlaşacak olan Ağar, buradan İstanbul’a geçerek, buradaki partililerin bayramını kutlayacak. 
     Buradan Ankara’ya geçecek olan Ağar, Başkent’te de partililerle biraraya gelecek. Ağar’ın ayrıca yine bayramda Samsun’da bir nikaha katılması da bekleniyor. 
     Ağar, Ramazan Bayramının ardından ise yeniden meydanlara çıkacak. 
     İlk etapta Elazığ, Antalya’da partisince düzenlenecek mitinglere katılacak olan Ağar, Anadolu programını Şanlıurfa, Hatay, Antakya programları ile sürdürecek. 

ANKA 
     
</TEXT>
</DOC>
