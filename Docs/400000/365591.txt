<DOC>
<DOCNO> 365591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/siyaset/siy07.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Azeri heyetiyle masada kavga 
</HEADLINE>
<TEXT>


SEFA KARAHASAN Lefkoşa 


Başbakan Tayyip Erdoğan başta olmak bütün siyasilerin KKTC üzerindeki izolasyonların hafifletilmesi için mücadele verdiği bir dönemde, Kıbrıs Türk Ticaret Odası KTTO Başkanı Ali Erel, yatırım olanaklarını incelemek için 31 yıl aradan sonra ilk kez doğrudan uçuşla Ercan Havalimanı'na gelen Azeri heyetiyle kavga etti. 
Erel, Azerbaycan tarafından önlerine getirilen işbirliği protokolünün, kendilerine sormadan hazırlandığını öne sürerek, imza atmak istemedi. Bunun üzerine, başta Azerbaycan Türk İşadamları Birliği Başkanı ATİB Ahmet Erentok olmak üzere salonda bulunan bazı Azerbaycanlı işadamları, Erel'e tepki gösterdi. 
Toplantının ardından Milliyet'e konuşan ATİB Başkanı Erentok, "yaptığı hareketten ötürü kendisini kınıyorum" dedi. Erel de Milliyet' e yaptığı açıklamada, suçlamaları kabul etmeyerek, protokolde bankacılık, tarım konularının yer aldığını, bunların Ticaret Odası' nı ilgilendirmediğini söyledi. 


</TEXT>
</DOC>
