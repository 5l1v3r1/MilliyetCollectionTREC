<DOC>
<DOCNO> 368098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo30.html </URL>
<DATE> 2005/08/08/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Skoko, Gençlerbirliği'nden ayrıldı... 
</HEADLINE>
<TEXT>

     Birinci Süper Lig'in açılış maçında geçen sezonun şampiyonu Fenerbahçe ile golsüz berabere kalan Gençlerbirliği'nde, Hırvat asıllı Avustralyalı futbolcu Josip Skoko, takımdan ayrıldı. 
     Avustralyalı futbolcu, İngiltere Premier Ligi ekiplerinden Wigan Athletic ve Middlesbrough ile görüşmek üzere bugün bu ülkeye gitti. Skoko'nun, kadroda yer bulamaması nedeniyle teknik direktör Ziya Doğan ile sıkıntı yaşadığı öğrenildi. 
     Josip Skoko'nun ayrılmasından sonra başkent ekibinin, teknik direktör Ziya Doğan'ın raporu doğrultusunda yabancı bir santrfor almak için girişimlere başlayacağı bildirildi. 
     
     İSHAL ALARMI 

     Gençlerbirliği'nde, sabah yapılan idmana ishal olan İsveçli futbolcu Jardler ile Mısırlı Ayman, kasığından sakatlığı bulunan Uğur ve Fenerbahçe maçında sakatlanan kaleci Ömer katılmadı. İshal olan diğer futbolcu Sertan ise antrenmanı yarıda bıraktı. 
     Takımda birkaç futbolcuda daha ishal vakasına rastlanması yetkililerde endişe yarattı. 

     
</TEXT>
</DOC>
