<DOC>
<DOCNO> 366335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun12.html </URL>
<DATE> 2005/08/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
ABD yine 'ekümenik' dedi 
</HEADLINE>
<TEXT>

     
     CNNTURK.com 

     
ABD, İstanbul'daki patrikhaneyi 'ekümenik' olarak nitelendiriyor ABD Dışişleri Bakanlığı sözcülerinden Tom Casey, ''biz İstanbul'daki ekümenik patrikhaneyi destekliyoruz ve patrikhane konusunda Türk hükümetiyle düzenli olarak görüşüyoruz'' dedi. 
     Casey, ABD’nin sadece Türkiye'de değil, bütün dünyada dini özgürlükler konusunda kararlı davrandığını söyledi. 
     Tom Casey, "Sadece Ankara'yı değil, bütün hükümetleri, insanları, dini inanç ve fikirlerini özgürce ifade edebilmeleri için teşvik ediyoruz'' diye konuştu. 
     Kıbrıs'a ilişkin bir soru üzerine ise Casey, ABD'nin bu konudaki politikasının değişmediğini söyledi. 
     Casey, Kıbrıs'ta Annan Planı temelinde çözüm arandığını ve BM Genel Sekreteri Kofi Annan'ın taraflardan ilerleme yönünde fikir ve öneri talep ettiğini belirtti. 
     
     ABD'nin 'ekümenik' ısrarı 

     ABD Dışişleri Bakanlığı, bu yılın mart ayında açıkladığı İnsan Hakları ve Demokrasiye Destek ABD’nin 2004-2005 kayıtları’ isimli raporunda da, din ve ifade özgürlüğü konusunda Türk hükümetine eleştiriler yöneltmişti. 
     Raporda Türk hükümeti, Heybeliada Ruhban Okulu'nun yeniden açılmasına izin vermeye ve İstanbul'daki Fener Rum Patrikhanesi'nin ekümenik’ yapısını kabul etmeye davet edilmişti. 
     Raporda ayrıca, Türkiye'de, genel olarak vatandaşların insan haklarına saygı gösterilmesine ve birçok alanda önemli gelişmeler kaydedilmesine karşılık, ciddi problemlerin sürdüğü savunulmuştu. 
     Geçtiğimiz yılın aralık ayında da Amerikan Ortodoks Kilisesi'nin temsilcileri Ankara'da ABD Büyükelçisi Eric Edelman onuruna yemek vermişledi. 
     Yemeğin davetiyesinde Fener Rum Patriği Bartholomeos için ekümen’ ifadesi kullanıldığı için Türk yetkililer resepsiyona katılmamış, ABD ise Türkiye'nin tavrını "not ettiğini" açıklamıştı. 
     ABD Dışişleri Bakanlığı Sözcüsü Richard Boucher, uzun süredir biz patriği ekümenik, yani Türkiye içinde ve dışında pek çok kişinin dini lideri olarak kabul ediyoruz'' şeklinde görüş belirtmişti. 
     
</TEXT>
</DOC>
