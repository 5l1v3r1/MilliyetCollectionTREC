<DOC>
<DOCNO> 396207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/guncel/gun02.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de çevik kuvvet kurulacak 
</HEADLINE>
<TEXT>


Son olaylar üzerine, eylemlere daha etkin ve profesyonelce müdahale için Hakk ri, Siirt, Tunceli ve Bingöl'de çevik kuvvet birimi kurulmasına karar verildi 

Aydın Hasan - Ankara 

Emniyet Genel Müdürlüğü, Hakk ri'nin Şemdinli ve Yüksekova ilçelerinde yaşanan olayların ardından bazı illerde çevik kuvvet birimleri oluşturma kararı aldı. Karar, olaylara daha profesyonel ve etkin müdahale edilebilmesi amacıyla alındı. Çevik kuvvet, ilk etapta uzun süredir talepte bulunan Hakk ri'de kurulacak. 

Hazırlıklar yapılıyor 
Yetkililerden alınan bilgilere göre, 33 ilde emniyet müdürlüklerine bağlı olarak çevik kuvvet şube müdürlükleri bulunuyor. 2002'de bazı illerdeki çevik kuvvet şube müdürlükleri, önleyici hizmetler şube müdürlüklerine dönüştürülmüştü. Ancak 11 il valiliği, çevik kuvvet oluşturulmasını istedi. 
Bu illerde son 2 yılda meydana gelen olayların dökümü çıkarıldı. Son olayların etkisiyle ilk etapta Hakk ri'de, ardından Siirt, Tunceli ve Bingöl'de çevik kuvvet birimleri kurulması planlandı. Bu müdürlüklerin ihtiyaç duyacağı cop, kalkan, "robokop" kıyafeti ve gaz bombası gibi özel malzemelerin yanı sıra panzer gibi araçların alımı için teknik çalışma başlatıldı. 

Zor kullanma yetkisi var 
Hakk ri'de çevik kuvvet birimi oluşturulunca, özel harek t ekipleri gösterilerde geri planda görev yapacak. Yasaya göre, çevik kuvvetin yasal toplantı ve gösteri yürüyüşlerinde düzen ve güvenliği sağlamak kanunsuz toplu olayları zor kullanarak dağıtma yetkisi bulunuyor. Şemdinli ve Yüksekova'daki olaylara, önleyici hizmet ve özel harek t birimleri müdahale etmişti. 



</TEXT>
</DOC>
