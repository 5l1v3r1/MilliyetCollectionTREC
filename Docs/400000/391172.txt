<DOC>
<DOCNO> 391172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur13.html </URL>
<DATE> 2005/10/31/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İstanbul bayramı yağışlı geçirecek... 
</HEADLINE>
<TEXT>

     Cumartesi gecesi Karadeniz üzerinden gelen soğuk ve yağışlı havanın etkisi bayrama kadar sürecek. 
     Bayramın birinci günü sabah saatlerinde yağış bir günlüğüne mola verecek. Bayramın ikinci günü yağış beklenirken, üçüncü ve dördüncü gün parçalı bulutlu bir hava bekleniyor. Güneşin görülmesi ve rüzgarın hafiflemesiyle hava sıcaklıklarında artış görülecek. 
     Afet Koordinasyon Merkezi’nden AKOM yapılan açıklamaya göre, Karadeniz üzerinden gelen soğuk ve yağışlı havanın etkisi bayrama kadar devam edecek. Sağanak şeklinde görülen yağışların aralıklarla şiddetini artırması ve Anadolu yakası ile Boğaz’a yakın semtlere miktar olarak daha fazla düşmesi bekleniyor. Meteorolojik harita ve verilere göre, hava sıcaklıklarının 5 Kasım’a kadar mevsim normallerinin altında, 6 ile 16 Kasım tarihleri arasında ise çoğunlukla mevsim normalleri civarında seyretmesi bekleniyor. 
     
</TEXT>
</DOC>
