<DOC>
<DOCNO> 389344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/ekonomi/eko03.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, imaj liginde sonuncu 
</HEADLINE>
<TEXT>


ABD'nin olumsuz imajının markalarına yansımaması için kurulan 'BDA' organizasyonunun yaptırdığı 'marka olarak ülkeler' araştırmasında, Türkiye 25 ülke arasında sonuncu oldu 

Serkan Arman 

Yaşayan en büyük reklam ustalarından ve dünyanın en büyük reklamcılık şirketlerinden DDB Worldwide Başkanı Keith Reinhard'ın açıkladığı 'ülke imajları' araştırmasına göre Türkiye 25 ülke içinde son sırada yer alıyor. 
ABD'nin son yıllardaki olumsuz imajının ABD'li şirketlere yansımasının önüne geçmek için kurulan 'Business for Diplomatic Action' BDA adlı organizasyonun da başkanı olan Reinhard, ülkelerin turizm, ihracat, insan, kültür, yönetim ve yatırım başlıkları altında toplam altı alanda dünyada nasıl algılandığını ortaya koyan araştırmayı anlattı. 

Hik ye iyi, ama dinlenmiyor 
BDA danışmanı Simon Anholt'un hazırladığı Anholt - GMI Marka Ülkeler Endeksi'yle ilgili bilgi veren Reinhard, Avrupa Birliği'ne giriş için müzakerelere başlayan Türkiye'nin dünyada olumsuz algılanmaktan çok tanınmadığını söyledi. 
İkinci kez yapılan araştırmada, 24'üncü sırada yer alan Rusya ve Türkiye ile ilgili olarak, "Araştırmaya 14 yeni ülke eklense de Rusya ve Türkiye'nin en alt sıradaki yerleri değişmedi. İki ülkenin de anlatacak çok iyi hik yeleri olmasına rağmen, kötü marka yönetimi veya önyargıdan dolayı bunlar dinlenmiyor" denildi. Araştırma sonuçlarına göre Avustralya en güçlü ülke markası çıkarken, Kanada 2. ve İsviçre 3. oldu. ABD ise 4. sıradan 11'inciliğe geriledi. Türkiye ve Rusya önceki araştırmada da son sırada yer almıştı. 

'ABD değil, markaları inanılır' 
BDA'nın 11 Eylül sonrası kurulduğunu belirten Reinhard, şöyle konuştu 
"Çok uluslu müşterilerimiz var. ABD hükümeti bazı yerlerde inanılırlığını yitirse de, Amerikan markaları inanılırlığını koruyor. İş çevreleri ülkeler arasında köprüler kurabiliyor. ABD ile ilgili olumsuz düşüncelerin bir kısmı dış politikayla değil, ABD'nin dünyadaki işleriyle alakalı. İş dünyasını bu sorunların çözümü için harekete geçirmek için BDA'yı kurduk." 


Araştırmada ülkeler, altıgen içinde, hangi alanda ne kadar iyi bir imaja sahipseler, grafikteki renkli alan da ona göre büyüyor. 2005'in ikinci yarısı için yapılan araştırmada, Avustralya en güçlü marka ülke olurken Türkiye ise son sırada yer aldı. 

'Boş k ğıda sahipsiniz' DDB Worldwide Başkanı Keith Reinhard, Türkiye hakkında şunları söyledi 
"Avantajınız, olumluya çevrilmesi gereken negatif düşünceler yanında çok sayıda insanın Türkiye hakkında bir fikrinin olmaması. Boş bir k ğıda sahipsiniz. ABD'nin değiştirmesi gereken bir imajı varken Türkiye'nin oluşturması gereken bir imajı var. Türkiye'nin iyi bir imaj oluşturmak için yeterli zamanı var. Bunu başlangıç noktası olarak alabilirsiniz. 'Dünyada daha büyük bir ayak izimiz olması için ne yapmamız lazım' diyebilirsiniz. Hükümetle reklamcılar bir araya gelebilir. İş çevrelerinin uzmanlığı ile hükümetin motivasyonunu birleştirmek gerekli." 


</TEXT>
</DOC>
