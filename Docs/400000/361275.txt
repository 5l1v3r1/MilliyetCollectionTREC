<DOC>
<DOCNO> 361275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/yazar/asik.html </URL>
<DATE> 2005/07/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ali Babacan AB 
</HEADLINE>
<TEXT>


AB nezdindeki başmüzakereci Ali Babacan, Avrupa Parlamentosu Dış İlişkiler Komisyonu önünde önceki gün yaptığı konuşmada iyi not almadı. Avrupa Parlamentosu eski üyelerinden Ozan Ceyhun konuşmayı dinlemiş 
- Babacan beni kaygılandırdı diyor. Yaptığı konuşmayı noktası virgülü ile k ğıttan okuması onun pek güvenmediği bir alanda yola çıktığını gösterdi. Ardından sorulara verdiği cevaplar dinleyenleri "her halde sokakta birine de sorulsaydı benzer cevap alınırdı" diye düşündürdü... 
Babacan, malum İMF ile ilişkileri yürüten bakan. O başlı başına bir iş. Babacan'ın sırtına bir de başmüzakereciliği yüklemek, onu baştan başarısızlığa mahk m etmek demekti. Kabahat Babacan'da değil, bu atamayı yapanda. 
Şimdi ayıklayın AB'nin taşını bakalım... 

Belediyelerin "Kaldırım taşı değiştirme" sezonu başladı... Aslında karpuz, şeftali, kabak, gül, kayısı fetivaline "Kaldırım festivali" de eklensin. Müteahhitler de senede bir doya doya eğlensin. 
Akif kökçe 

Biyediç içiyormuş... TMSF'ye bağlanan İstanbulspor'un yeni hocası Biyediç, içki içtiği için, "Sen bizim yapımıza uymuyorsun" diye görevden alınmış. Ersun Yanal, Fethullahçı Hakan Şükür'ü takıma almıyor diye kovulmuş... Rıdvan'a da "kumar oynuyor" diye Milli Takım'da görev verilmemiş... Sporda ahlakçı yaklaşıma diyecek yok Ama ahlakçı gösteriler ve dokunulmazlık perdesi arkasında her türlü yolsuzluğun yapıldığı bir dönemde bu tür ucuz numaralara tav olmaya da hiç niyetli değiliz. 

Barışçı oyunlar Avrupa Parlamentosu Türk üyeleri Cem Özdemir, Vural Öğer, Emine Bozkurt ve Feleknas Uca, yayımladıkları ortak bildiride, Güneydoğu'da çatışmaların başlamasından kaygı duyduklarını belirtiyor ve şöyle diyorlar 
- Avrupalı parlamenterler olarak taraflara barışçı bir çözüm aramaları çağrısında bulunuyoruz... 
Kim bu taraflar Türkiye ve PKK... Devlet, PKK ile barışçı bir çözüm için masaya mı oturacak 
Kimi Avrupalı kurnazlar Türkiye'yi bu oyuna çekmeye çalışıyor. Bizimkiler de saf saf gelmişler oyuna. 

Rize'nin en kralı AKP Rize il Başkanı Hasan Karal'ın sözlerini yerel basında okuduk. Şöyle diyor 
- Ben Rize'de Başbakan'ı temsil ediyorum, benden yukarıda kimse yok. Köy Hizmetleri Müdürü'ne de söyledim. "Telefonlara çıkmayacaksın" dedim. 
Hasan Karal, daha önce Rize Şeyh Camii imamıymış. Dediği dedik bir kişi. Gazeteler, Hasan Karal'ın konuşması üzerine Rize Valisi Enver Salihoğlu'na bu yetki meselesini sormuşlar. Vali 
- İllerdeki en yetkili kişiler biz valileriz, demiş. 
AKP İl Başkanı Karal, Vali'yi görevden almalı ki en yetkili olduğuna halkı inandırsın 

RTÜK faturası CHP, sırf 3 kişiye iş bulmak uğruna ki bu 3 kişinin hiçbiri işsiz değildi RTÜK'ü, dolayısıyla medya dünyasını AKP'ye teslim etti. Yeni yasa ile AKP hangi avantajlara kavuşacak Eski RTÜK Başkanı Nuri Kayış dün bize bunu anlattı 
- Türkiye'de 1.500 civarında radyo ve televizyon kanalı var ve bunların önemli bir bölümü irticai nitelikte yayın yapıyor. RTÜK, AKP'nin kesin kontrolüne girdiği için, bunlar artık en küçük bir ceza ve kapatılma korkusu duymadan istedikleri şekilde yayın yapabilecekler... 
Önümüzdeki günlerde "Frekans İhalesi" var... Bu ihale savsaklanmazsa yayın kuruluşlarından alınacak toplam para birkaç milyar dolar civarında... Ya bu ihaleyi yapacaklar ve parayı alacaklar, ya da yaptık, yapıyoruz diye yayın kuruluşlarını sürekli baskı altında tutacaklar. 
RTÜK'ün, Bölge Müdürlükleri tam oluşturulamadığı için yıllardır boş tutulan 500 civarında kadrosu var. Büyük olasılıkla bunu en kısa zamanda kullanıp yandaşları arasında paylaştıracaklar. 
- CHP'li 3 üyenin bunlara engel olma şansı hiç yok mu peki 
- RTÜK Yasası'na göre 9 üyeden oluşan Üst Kurul'un toplanabilmesi ve karar alabilmesi için 5 üye yetiyor. 3 CHP'li üye RTÜK'te kararlara müdahale edemez, sadece gözlemcilik yapabilir. 

Aşiret düğünü - 2 CHP İstanbul Milletvekili Kemal Kılıçdaroğlu, dünkü, "Aşiret düğünü" başlıklı yazımızla ilgili olarak diyor ki 
- Hükümetlerin yapması gereken, o feodallere bu saçılan paraları nereden bulduğunu sormak ve bunu vergilendirmek değil midir, diyorsunuz. 
AKP hükümeti bunu asla yapamaz. 
Çünkü 'Nereden Buldun ' diye bilinen yasayı, bu iktidar yürürlükten kaldırmıştır... 



</TEXT>
</DOC>
