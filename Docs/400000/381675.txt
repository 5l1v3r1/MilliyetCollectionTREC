<DOC>
<DOCNO> 381675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur18.html </URL>
<DATE> 2005/09/26/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
İlaçlı gazoz içirilip soyuldular 
</HEADLINE>
<TEXT>

     Fatih KARAÇALI DHA 

      İZMİR- İskenderun seferini yapan posta treninde, kendilerine ikram edilen ilaçlı gazozdan içen 3 kişi, kendilerine geldikleri Adana'da soyulduklarını fark etti. 
     Olay, İzmir- İskenderun seferini yapan posta treninde meydana geldi. Adana'da inecek yolcuları uyarmak için vagonları dolaşan görevlilerin uyuyanları fark etmesi üzerine gasp olayı ortaya çıktı. Adana'da ambulansla hastaneye kaldırılan yolculardan 51 yaşındaki Kemal Güdeş'in 55 YTL, Konya'dan binen 30 yaşındaki Erdal Sandal'ın 180 YTL ile cep telefonu ve Niğde'nin Ulukışla İlçesi'nden binen 72 yaşındaki Hasan Gündüz'ün ise 200 YTL'sinin alındığı belirlendi. 
     Soyulduktan sonra hastanede kendine gelen Sandal, soygun anını hatırlamadığını belirterek, Trene Konya'dan binmiştim. İzmir'den bindiğini öğrendiğim bir kişinin bulunduğu kompartımana oturdum. Ulukışla'ya geldiğimizde de trene yaşlıca biri bindi. Tren hareket ettikten kısa süre sonra ise 2 kişi daha geldi. Boş olan koltuklara oturmak istediler. Bir süre devam ettikten sonra da aç olduklarını ve kahvaltı yapacaklarını söyleyip gazoz açtılar. Yemeklerini yerken bize de birer bardak ikram ettiler. Gazozu içtik, ikincisini vermek istediler ancak biz almadık. Sonrasını hatırlamıyorum'' diye konuştu. 
     İkram edilen ilaçlı gazozun etkisini hemen gösterdiğini söyleyerek, olayı hatırlamadığını kaydeden Kemal Güdeş ise Gazozu içmemizle uyumamızın arası 5 dakika sürmedi. İçine ne koymuşlar anlamadım. Bunların bir an önce yakalanması lazım. Her vagona bir sivil polis yerleştirip bu vicdansızları yakalasınlar'' dedi. 
     Yaşlı olması nedeniyle aldığı ilacın etkisinden kurtulamayan Hasan Gündüz, trenden koluna giren 2 görevlinin yardımıyla indirildi. Cebinden 200 YTL'sinın alındığı ortaya çıkan Gündüz gözetim için getirildiği hastanede, yatırıldığı sedyede uyumayı sürdürdü. 
     
</TEXT>
</DOC>
