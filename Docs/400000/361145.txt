<DOC>
<DOCNO> 361145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur23.html </URL>
<DATE> 2005/07/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Dershane tişörtünü zorla giydirdiler 
</HEADLINE>
<TEXT>

     Işıl ARSLAN- Bülent CİVANOĞLU BURSA, DHA 

ÖZEL Okullar Giriş Sınavı’nı birincilikle kazanan Onur Karyağmaz ile eğitim aldığı özel dershane yöneticileri arasında gerginlik yaşandı. Dershanede düzenlenen toplantıda Karyağmaz’a, zorla dershanenin adının yazılı olduğu tişörtü giydiren yöneticiler, okulunun adını söylememesini istedi. Dersane yöneticilerinin bu istemini, okuluma ayıp olur’ diyerek reddeden Karyağmaz, zoraki olarak giydiği tişörtle objektiflere poz verdi. 
     Bursa Özel İnal Ertekin İlköğretim Okulu 8’inci sınıf öğrencisi Onur Karyağmaz, Özel Okullar Giriş sınavında sadece bir hata yaparak Türkiye Şampiyonu oldu. Karyağmaz’ın eğitim aldığı Özel Yeşilırmak Dershanesi yöneticileri, konuyla ilgili basın toplantısı düzenledi. Toplantıya muhasebecilik yapan babası Cevat Karyağmaz ile gelen ve sınavda 828.719 puan alan 14 yaşındaki Onur Karyağmaz ve dershane yöneticileri arasında kısa süreli gerginlik yaşandı. 
     Kameraları gören baba Cevat Karyağmaz hemen toplantıdan ayrılırken, Onur Karyağmaz, üzerinde dershanenin adının yazılı olduğu tişörtü giymek istemedi. Israr üzerine tişörtü giyen Onur Karyağmaz, dershane yöneticilerinin, Kamera karşısında okulunun ismini söyleme. Onu okulundaki toplantıda söylersin'' tekliflerine, Ben o okulun öğrencisiyim. İsmini söylemezsem okuluma ayıp olur'' diye tepki gösterdi. 
     
     BİRİNCİLİĞİ BEKLİYORMUŞ 

     Sınavdan sonra sadece bir yanlış yaptığını öğrendiğini ve birinciliği beklediğini belirten Onur Karyağmaz, Başarımın temelinde sistemli çalışma, öğretmenlerimin ve ailemin desteği var. Son 3 ay ödevlerim haricinde en az yarım saat sınav için sistemli çalıştım. İlerisi için henüz plan yapmadım. Bu sonucu bekliyordum'' dedi. 9 yaşındaki kardeşi Onat’ın da kendisi gibi başarılı olduğunu belirten Onur Karyağmaz, kardeşinin de kendisinin izinden geleceğini söyledi. 
     Onur Karyağmaz’ın doktor olan annesi Mina Karyağmaz ise, Oğlum çok iyi bir okulda eğitim görüyor. Temel eğitimini çok iyi aldı. Öğrendiğini unutmayan bir yapısı var. Onunla gurur duyurorum'' diye konuştu. 
     İstanbul’daki Robert Koleji’ne girmeye hak kazanan Onur Karyağmaz, hangi okula gideceğine ise henüz karar vermediğini söyledi. 
     
</TEXT>
</DOC>
