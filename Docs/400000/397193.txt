<DOC>
<DOCNO> 397193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/spor/axspo01.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hakem daha hızlı ' 
</HEADLINE>
<TEXT>


Beşiktaş Asbaşkanı Kıvanç Oktay ile toplantı yapan Tigana, "Sorun Ümraniye'de değil sahada" dedi, şu örneği verdi "Hakem bizim ceza alanına kadar koşuyor. Bizimkiler nerede Hakem daha hızlı " 

BİLAL MEŞE 


Beşiktaş Teknik Direktörü Tigana, Futbol Şube Sorumlusu Kıvanç Oktay'a dert yandı, değişimin şart olduğunu savundu. 
Fransız çalıştırıcı, Oktay'a, "İlk yarıda mükemmel oynadık. Ancak ikinci devre yoktuk. Ümraniye'de sorun yok, saha içinde çok" dedi. 
Tigana, "Ne kadar taktik çalışsak, ne de kadar antrenman yapsak da, iş sahada bitiyor. Maalesef takım oturmadı. İkinci yarıda adeta kilitlendik, saha içinde takımı toparlayacak kimse yok. Sahaya girme şansım da yok Biz üzerimize düşeni sonuna kadar yapalım, yapıyoruz da, ama sahaya girip, biz mi düzelteceğiz Düşünün Tümer Metin gibi profesyonel bir oyuncu atışı yanlış kullanıyor, top dönüyor, kalemize gol oluyor. Hadi yanlış pası bir yana bırakın, orta hakem bizim ceza alanına kadar koşuyor, peki bizim futbolcular nerede Hakem futbolculardan daha hızlı Saha içindeki sorunları oyuncular çözecek" ifadesini kullandı. 
Fransız teknik adamın, siyah - beyazlı ekipte forma giyen yabancı oyunculardan da bir hayli şikayetçi olduğu belirtildi. Ailton ve Kleberson'un yanısıra Ahmed Hassan, Pancu ve Youla'nın yeterli performans gösteremediklerini de kaydeden Tigana'nın profesyonelce yaşamayan oyunculara para cezası verilmesi gerektiğini savundu. 

Youla'ya ceza 
İnişli - çıkışlı bir grafik çizen Youla'nın, gece hayatıyla dikkat çektiği, bel ağrılarından kurtulamayan oyuncunun bu nedenle para cezası alacağı öğrenildi. Yöneticiler, "Burası devlet dairesi değil. Üç gün para geciksin, ayağa kalkıyor, ama top oynamaya gelince, ortalarda yok" diyerek Gineli futbolcuya tepki gösterdi. 
Tigana ile görüşen Oktay'ın ise, "Transfer konusunda tek yetkili sizsiniz. Takım içindeki yapacağınız revizyona da yönetim olarak sonuna kadar destek vereceğiz. Kimi isterseniz, kovun. Kimi isterseniz adını verin, yönetim olarak ara transferde alalım" dediği öğrenildi. 
Öte yandan Fransız çalıştırıcının takım içindeki disiplinsizliğe set çekmek amacıyla altyapıdan bir kaç oyuncuyu A takıma çekeceği de vurgulandı. Gaziantep maçının ikinci yarısında Nail'i oyuna alarak gözdağı veren Tigana'nın, önümüzdeki günlerde başka isimleri de kadroya alacağı vurgulandı. 

Demirören hazırlanıyor 

İstifa edeceği haberleri Beşiktaş gündemini sarsan, önceki günkü yönetim kurulu toplantısında bundan vazgeçen Başkan Yıldırım Demirören, yarın bir basın toplantısı düzenleyecek. Siyah-beyazlıların patronu, kulübün idari durumunun dışında futbola da değinecek. Son dönemdeki başarısızlıkları da mercek altına alacak olan Demirören, bu toplantıyı dün yapacağını açıklamış, daha sonra cuma gününe ertelemişti. Ancak Sivas karşılaşması düşünülerek, toplantı için 24 Kasım Perşembe günü uygun görüldü. 

Sergen'den işbaşı 

Sakatlığı nedeniyle bir süredir takımdan uzak kalan Sergen Yalçın, dün takımla birlikte antrenmanlara başladı. Bir günlük iznin ardından Sivasspor karşılaşmasının hazırlıklarına start veren siyah - beyazlılarda diğer sakatlardan Pancu düz koşu yaptı, Ahmet Dursun, Gökhan Zan ve Youla ise çalışmaya katılmadı. Takıma kondisyon ağırlıklı bir program uygulatan Teknik Direktör Tigana, bugünden itibaren tempoyu yükseltecek. 


</TEXT>
</DOC>
