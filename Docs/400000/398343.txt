<DOC>
<DOCNO> 398343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/yasam/yas01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Azmettiren 'Hanım Ağa' cezaevinde 
</HEADLINE>
<TEXT>


Balet Tan Sağtürk'ün kardeşinin, katil zanlısı olduğu cinayette azmettirici olarak aranan Kevser Çiftçi yakalandı 

TURAÇ TOP İzmir DHA 

İşadamı Fikri Şirin'in 60 , 14 Kasım'da kemerle boğulup öldürüldükten sonra, bir villanın bahçesine gömülmesi olayında azmettirici olduğu iddiasıyla aranan Kevser Çiftçi 43 , dün özel ekiplerin operasyonuyla İzmir'de yakalandı. 
İddiaları kabul etmeyen Çiftçi, gıyabi tutuklama kararı, vicahiye çevrilerek cezaevine gönderildi. Operasyonda ünlü balet Tan Sağtürk'ün kardeşi Han Taygun Sağtürk 33 de katil zanlısı olarak tutuklanmıştı. 

'Talimatı Çiftçi'den aldık...' 
İfadesinde, Şirin'i gasp amacıyla kaçırdıklarını itiraf edip yanındaki iki kişinin işkence yaptıktan sonra işadamını öldürdüğünü anlatan Sağtürk, talimatı Kevser Çiftçi'den aldıklarını belirtmişti. Bu ifadenin ardından aranan Çiftçi'nin İzmir'de olduğu belirlendi. Çiftçi'nin Selçuk'ta hediyelik eşya imalatı yapan Kevsera Seramik'in sahibi olduğu ortaya çıktı. 

Ele geçiremeyince... 
İlçede 'Hanım Ağa' olarak tanınan Çiftçi'nin Şirin'in sahip olduğu gayrimenkulleri elinden almak için planlar yaptığı, Çakırlar'daki 1 milyon dolarlık köpek çiftliğine göz koyduğu öne sürüldü. Bu amaçla Şirin'e ait villayı kiraladığı, işadamının gayrimenkullerini ele geçiremeyince de öldürülmesi talimatını verdiği iddia edildi. 


</TEXT>
</DOC>
