<DOC>
<DOCNO> 351907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo37.html </URL>
<DATE> 2005/06/14/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Trabzonspor'un, Zurawski için Polonya'ya yapacakları ziyaret ertelendi 
</HEADLINE>
<TEXT>

     Trabzonspor yönetim kurulu üyeleri Metin Akbaşoğlu ve Önder Bülbüloğlu'nun Wisla Krakow'un golcü oyuncusu Zurawski'nin transferi için yarın Polonya'ya yapacakları ziyaretin ertelendiği bildirildi. 
     Kulüp yönetim kurulu üyesi Önder Bülboğlu, AA muhabirine, Wisla Krakow kulübü başkanından haber beklediklerini ve buna göre Polonya'ya gideceklerini belirterek, ''Ancak şu ana dek bir haber gelmedi. Bizim de yarın yapacağımız yolculuk ertelendi'' dedi. 
     Bülbüloğlu, uçak biletlerinin de iptal edileceğini kaydederek, ''Yarın gitmeyeceğimiz kesin. Büyük olasılıkla Perşembe günü bu transfer için gideceğiz'' diye konuştu. 
     Bu arada www.wislakrakow. adlı internet sitesinde Austria Viene'in yanı sıra İskoçya'nın Celtic Glasgow Kulübü'nün de Zurawski ile ilgilendiği öğrenildi. Sitede, Wisla Krakow Kulübü'nün Zurawski konusunda tam olarak karar vermediği de kaydedildi. 
     
</TEXT>
</DOC>
