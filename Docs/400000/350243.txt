<DOC>
<DOCNO> 350243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yazar/heper.html </URL>
<DATE> 2005/06/09/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Mortgage'a bel bağlayanlar 
</HEADLINE>
<TEXT>


HERKES adeta mortgage'ı bekliyor. Sanki mortgage çıkınca konutlar bedava olacak. Hadi bedavayı bir yana bırakalım, sanki ev fiyatları çok ucuzlayacak. 
Oysa, yok öyle şey. 
Peki, nereden çıktı bu olmayacak ucuzluk 
Bazı TV programlarında, Boğaz'daki villalar, yalılar gösterildi, vatandaş adeta heveslendirildi. 
Oysa, konut sahibi olmayan vatandaşların çoğuna en büyüğü 75 M2 olan daireler lazım. 

MORTGAGE için özel kanun gerekiyor ama daha o kanunun çıkması bir yana, kanun için teşebbüse bile geçilmedi. 
Kanunun yürürlüğe girmesi için en iyimser tahminle bir yıl gerekiyor. 
Emlak Komisyoncuları Derneği Başkanı Sabri Ateş'e göre 5 yıl için 8 milyon konuta ihtiyaç var. Bugün Türkiye'de zaten 1.5 milyon adet konut açığı mevcut. 
Akla şu soru geliyor Mortgage şartına uygun bu milyonlarca konutu kim inşa edecek 

BAŞA dönelim... 
Bu inşaatlar kime göre olacak 
Bazı TV kanallarının gösterdiği gibi üst gelir grubuna göre mi, halka göre mi 
Bakın "milyon dolarlık projelere imza atan" mimar Eren Talu bile mortgage bekliyormuş... 

MORTGAGE sistemi sadece bitmiş ve oturma izni alınmış konutları kapsıyor. İnşaatı tamamlanmamış konutlar için geçerli olmayacak. 
İşyeri, dükk n, otel gibi ticari amaç taşıyan yerler mortgage kredisini kullanamayacak. 
Sistem sadece evi olmayanları konut sahibi yapmayı amaç edinmiyor. Birden fazla konutu olanlar da bu sistem ile yeni konutlar alabilecek. 
Mortgage ile satın alınacak konutların ruhsatlı olması şartının yanı sıra isk nının bulunması ve deprem yönetmeliğine uygunluk şartı aranacak. 
Konut hem doğal afet sigortasıyla sigortalanacak hem de alınacak kredinin taksitlerin ödenmemesi riskine karşı sigortalanması gerekecek. 
Mortgage sisteminde satın alınmak istenen evin bedelinin en az yüzde 25'i peşin olarak ödenecek. 
Mortgage kredisini sadece bankalar vermeyecek. Özel finans kurumları ÖFK , finansman şirketleri, finansal kiralama şirketleri de tüketicinin müracaat edebilecekleri yerler olacak. 

YİNE Ateş'e göre "Batı'da, gelişmiş ülkelerde 100 M2 bir konut 30 milyar TL'ye mal olurken bizde fiyat 150 milyar TL'ye kadar çıkıyor. Bu işte büyük rant kovalanıyor." 
Mortgage sisteminden yarar umuluyorsa evsiz dar gelirliye 75 M2 konut için kredi vermek yararlı olacak. 
Gerisi boş laf... 

Adamına göre muamele 27.5 yıl hapis cezasına çarptırılan bir eski banka sahibi vardı, ne oldu 
7.5 yıl hapse mahk m olacak vatandaş, kaçmasın diye hapiste tutuluyordu da... 
Rusya, "Akdeniz sineği var" diye sebzelerimizi, meyvelerimizi almıyor. Bunlar imha da edilmiyor. Rus halkının yemediği yoksa bize mi yediriliyor .. 

ERDOĞAN 
Bush'la anlaştı mı Sayın Başbakan Erdoğan ABD yolunda konuştuğu Hasan Cemal'e, "Talihsizlik CHP'nin ABD karşıtı olması" diyor. 
Hoppala, bir iktidar partisi başkanının ana muhalefete topu atmasının bu tip örneğine daha rastlanmadı. 
Adama, "Sen başbakansın, unuttun mu, ona göre konuş, kendi partine bak" demezler mi 
Sonra, "Bush'la anlaşırım" diyor Başbakan Erdoğan. 
Nasıl anlaşır 
İran, Suriye PKK konusunda Başbakan Erdoğan, daha doğrusu TC ile ABD'nin aynı şekilde düşünmesi bugün imk nsız gibi. Peki anlaşma nasıl olacak 
Bu yazı Bush-Erdoğan görüşmesinden önce yazıldı. Ama görüşmeden sonra bu önemli üç konuda değişen bir şey olmaz ki 
Olsa olsa göz boyama olur. O da Erdoğan'a yarar ama Türkiye'ye yetmez... 

SOROS 
Para alan açıklansın Soros Türkiye'ye geldi ve aleyhinde gösteriler yapıldı. 
Ukrayna'da, Gürcistan'da da Soros'a yumurta atılmıştı. 
Soros'un finanse ettiği "Açık Toplum Enstitüsü" adına birkaç gün önce basın toplantısı yapıldı. Ve bu toplantıda, son 4 yılda Türkiye'de 60 proje için 6 milyon dolarlık finansman sağladığı açıklandı. 
Bu 60 proje açıklansa, kimlere, hangi proje için para verildiği belli olsa fena mı olur 
İyi yere harcanmışlarsa bravo deriz... 

THY DİKKAT 
Uçuş oyuncak değil Onur Air'in bazı Avrupa ülkelerine seferleri bir süre yasaklandı. 
Milliyet'in geçen günkü sürmanşeti ise bu haberlerin üstüne tuz biber gibiydi. 
"Uçuş denetimi Allah'a emanet" diyen Milliyet şöyle devam ediyordu "Sivil Havacılık Genel Müdürlüğü kadro yokluğu nedeniyle uçuş operasyon denetimi yapamaz hale geldi." Yetkililer, bu gelişmenin Onur Air'e gelen uçuş yasağına benzer olayların tekrar yaşanmasına zemin hazırlayacağını savundu. 
Önceki gün, ilgililerin söylediği oldu ABD'ye gitmek için Yeşilköy'den havalanan THY uçağı, arızalanınca Bulgaristan üzerinden geri döndü. 
Eksikler tamamlanana kadar Avrupa ülkelerinin aldığı yasak kararları bizde de uygulanmalı. 
Nasıl mı Buna Ulaştırma Bakanlığı cevap vermeli. 



</TEXT>
</DOC>
