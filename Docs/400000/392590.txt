<DOC>
<DOCNO> 392590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo13.html </URL>
<DATE> 2005/11/06/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Konyaspor 4 - Samsunspor 2 maç bitti 
</HEADLINE>
<TEXT>

     Turkcell Süper Ligi'ndeki Konyaspor- Samsunspor maçı, evsahibi takımın 4-2 üstünlüğüyle tamamlandı. 
     17. dakikada Ceyhun'un orta alana yakın noktadan kullandığı serbest vuruşta, kale önünde topla buluşan El Saka'nın sert şutunda, meşin yuvarlak az farkla yandan auta çıktı. 
     26. dakikada yaşanan bir pozisyon sonrasında kaleci Ali Uyanık'ın uzun pasında, Konyaspor yarı alanında topla buluşan Rafael, meşin yuvarlakla ceza alanına girdi. Kaleciyle karşı karşıya kalan Rafael, topu ağlarla buluşturdu 1-0. 
     42. dakikada sağ kanattan El Saka'nın yaptığı ortada, Samsunspor savunmasına çarpan top, Ceyhun'un önünden geçerek kaleci Ali Uyanık'ta kaldı. 
     45. dakikada sağ çaprazdan Ümit Bozkurt'un pasında kaleciyle karşı karşıya kalan Ceyhun'un vuruşunda, top sol direğe çarparak ağlara gitti 1-1. 
     Maçın ilk yarısı 1-1'lik skorla kapandı. 
     
     İKİNCİ YARI 

     52. dakikada Ceyhun'un ceza alanına girmeden verdiği pasında topla buluşan Belal'in sol çaprazdan vuruşunda, meşin yuvarlak ağlarla buluştu 2-1. 
     53. dakikada sol kanattan Muhammed'in yaptığı ortada, Erman'ın kale önünden uzaklaştıramadığı topu kazanan Serkan'ın sert şutunda, meşin yuvarlak filelere gitti 2-2. 
     62. dakikada sol kanattan serbest vuruşu kullanan Murat Hacıoğlu'nun ortasında, kale önünde topa yükselen El Saka'nın kafa vuruşunda, meşin yuvarlak az farkla yandan auta çıktı. 
     75. dakikada sol çaprazdan ceza alanına giren Erman'ın sert şutunda, kaleciden dönen meşin yuvarlağı önünde bulan Ceyhun'un güzel vuruşunda, top filelere gitti 3-2. 
     90. dakikada Erman'ın sol kanattan pasında, ceza alanında topla buluşan Murat Hacıoğlu, güzel vuruşla takımını 4-2 öne geçiren golü kaydetti 4-2 
     Maç da Konyaspor'un 4-2'lik üstünlüğüyle sona erdi. 
     

Stat Atatürk. Hakemler Kuddusi Müftüoğlu xx, Serdar Akçer xx, Ali Saygın Ögel xx. Konyaspor Özden xx, Yasin xxx, Ömer xx Dk. 67 Mustafa Er xx , El Saka xxx, Ümit Bozkurt xx, Erhan xxx, Ceyhun xxx Dk. 84 Eray , Erman xx, Zafer Demir xx, Murat Hacıoğlu xxx, Belal xxx Dk. 67 Tayfun . Samsunspor Ali Uyanık x, Ayari xx, Kaies xx Dk. 84 Musa , Ali Akdeniz xx, Adnan x, Kenan x, Celil xx, Muhammed xx, Marciel xx Dk. 89 Fatih , Serkan xxx Dk. 70 Alper xx , Rafael xxx. Goller Dk. 26 Rafael, Dk. 45 ve 75 Ceyhun, Dk. 52 Belal, Dk. 53 Serkan, Dk. 90 Murat Hacıoğlu. Sarı Kartlar Dk. 53 Ömer, Dk. 55 Murat Hacıoğlu, Dk. 71 Ceyhun Konyaspor , Dk. 42 Ali Akdeniz, Dk. 62 Kenan Samsunspor .      
     ARICA BİZ SADECE MÜCADELE ETTİK 

     Konyaspor Teknik Direktörü Aykut Kocaman, bu galibiyetle iyi oyun oynayıp galip gelememe şanssızlığını kırmış olmayı umduklarını söyledi. 
     Aykut Kocaman, maçın ardından düzenlediği basın toplantısında, bugün ligin başından beri 11 maçta yaşadıkları durumun biraz farklısıyla karşılaştıklarını bildirdi. 
     Bugüne dek hep iyi oynayıp galip gelememenin sıkıntısını yaşadıklarını, bu maça da aynı sıkıntıyı taşıyarak çıktıklarını anlatan Kocaman, şunları kaydetti 
     "Şans açısından bu maçta da öncekilerdeki durumun benzerini yaşadık. Rakip takım kalemize 2 kez geldi ve 2'sinde de golü buldu. Özellikle ilk yarıda inanılmaz olarak nitelendirebileceğimiz goller kaçırdık. Umarız bu galibiyetle iyi oyun oynayıp galip gelememe şanssızlığını kırmış oluruz." Kocaman, iyi biçimde mücadele eden futbolcular ve takımı kötü hava koşullarında da olsa yalnız bırakmayan taraftarlara teşekkür etti. 
     Samsunspor Teknik Direktörü Erdoğan Arıca ise iki takım oyuncularının da centilmence mücadele ettiğini söyledi. 
     Konyasporlu futbolcuların daha istekli oynayıp mücadele ettikleri için maçı kazandıklarını vurgulayan Arıca, "Konyaspor iyi bir mücadele ortaya koydu. Biz sadece mücadele ettik" dedi. 
     
</TEXT>
</DOC>
