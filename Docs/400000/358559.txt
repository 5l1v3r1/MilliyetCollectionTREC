<DOC>
<DOCNO> 358559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/yazar/guclu.html </URL>
<DATE> 2005/07/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mimarlık Kongresi ve hüzünlü bir hik ye 
</HEADLINE>
<TEXT>


Dünyaca ünlü binlerce mimara ev sahipliği yapıyoruz. Ülkemizi tanıyıp, imajımızı parlatsınlar istiyoruz. Ama bu arada kendi insanımızı unutuyoruz. Özellikle de gençlerimizi. Oysa bu organizasyonlar, onlar için en iyi okul. Ama yoklar. Orada olmayı en çok hak edenler bile Aşağıdaki başarı öyküsü ve sonrasında yaşananlar, üzerinde yüzlerce kez düşünmemiz gereken dersler taşıyor 
"Öncelikle size böyle bir mektubu yazmanın, ülkem ve kuşağım adına yüreğimi burktuğunu belirtmek istiyorum. Sizler her zaman yazılarınızda gençlerin önünün açılması gerektiğini, her fırsatta dile getirmenize rağmen, yaşadıklarımız maalesef bizi umutsuzluğa sürüklüyor. 
Çok daha popüler bölümlere girebilecekken, idealist davranan insanlardan birisi oldum ve tercih ettiğim mimarlık bölümünü başarıyla bitirdim. 
Mesleğime, etik olarak gereken değeri vererek, gece gündüz çalışarak yoluma devam ediyorum. Bu adımların her anını özümseyerek yaşarken, 23 yaşımda, ülkem adına dünya çapında bir ödül alma şansını yakalayan bir ekibin içinde yer aldım. Yarışma öncesi gibi, sonuçların açıklanacağı ana kadar, ailem ve ben, geceler boyu heyecandan uyuyamadık. Yorganın altında birinci olduğum ve ödülü aldığım anı hayal edip durdum. Birinciliğimizin açıklanmasıyla da sevinçten havalara uçtuk. Televizyon ve gazetelerde haberlerimiz çıktı ve mesleğimin icrası adına yeni umutlara, yeni hayallere yelken açtım. Ta ki, UIA Dünya Mimarlık Kongresi'ne gelene kadar. 
UIA, 'Kent ve Mimarlık' temasını işliyor. Ödülü kazandığımız 'Yaşasın Kentler' yarışması da, kendi yaşadıkları mek nları, bir kez daha sorgulatmaya ve bunun üzerine bir beyin jimnastiği yaptırmaya yönelik, kongrenin ana temasını da desteklemek üzere açılmış bir proje yarışması. 
Yarışmaya, o dönem çalıştığım mimarlık bürosundaki Cem İlhan, Tülin Hadi, Esra Gemici ve Sevinç Hadi ile birlikte katıldık. Türkiye'nin de içinde bulunduğu 28 ülke arasında birinci olduk . Ödül töreni, bugün, Harbiye Açıkhava Tiyatrosu'nda yapılacak. Ama ödülü almaya sadece grup liderimiz Cem İlhan davetli. Bizlerden ise 40 dolar talep ediliyor. Aynı zamanda böyle önemli bir ödül almışken, grup lideri dışındaki tüm üyeler yine kongre katılım bedelini ödemek zorundalar Tam 400 dolar, öğrenci 150 dolar . Yani alacağımı zannettiğim ve hayalini kurduğum bir ödülümün olmayacağını öğrenmemin yanı sıra kendi ödül törenime de parayla girmem isteniyor. 
Maddi ödül de sadece Cem İlhan'a veriliyor. Ancak bu da gerçekten önemsediğimiz bir şey değil. Üzüldüğümüz konu, dünya mimarlarının gözü önünde o sahneye çıkıp Borusan Filarmoni Orkestrası eşliğinde ödülümün verilmeyecek olmasıdır. 
Basın bu ödülün önemine değiniyor. Parlak sözlerle onurlandırılıyoruz. Ama gerisi gelmiyor Ben yıllar sonra ödül aldığımı sadece gazete haberlerinin satır aralarından okumak istemiyorum. Ödül alırken çekilmiş fotoğraflarımın, bana ait saklayabileceğim bir ödülümün olmasını ve bunu ailemle paylaşabilmeyi istiyorum. 
İnternetten edindiğim bilgilere göre kongreye katılım İstanbul'daki mimari bürolarda şöyle Büro sahiplerinin yüzde 80'i, büroda çalışanların ise yalnızca yüzde 20'si katılıyor. Öğrenci ise yok gibi. 
Bu da gösteriyor ki çalışan genç mimarlar, maddi sebeplerle ya da patronlarından izin alamadıkları için kongreye katılamıyorlar. Peki bu durumda UIA Dünya Mimarlık Kongresi gibi organizasyonlar, geleceğini emanet edeceği gençlerinin katılımını sağlayamadan, amaçlarına nasıl ulaşacaklar 
Saygılarımla. Işıl Ekin ÇALAK" 



</TEXT>
</DOC>
