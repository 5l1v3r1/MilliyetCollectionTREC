<DOC>
<DOCNO> 399550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun03.html </URL>
<DATE> 2005/12/01/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Timoşenko pornosu piyasada 
</HEADLINE>
<TEXT>

     CENK BAŞLAMIŞ Moskova 

Rusya’daki milliyetçi çevrelerin Gürcistan Devlet Başkanı Mihail Saakaşvili ile Ukrayna eski Başbakanı Yulya Timoşenko’yu zor duruma düşürmek için çektiği pornografik film piyasaya sürüldü. 
     Aşırı milliyetçi lider Vladimir Jirinovski’nin yardımcısı parlamenter Aleksey Mitrofanov, Yulya'' adındaki filmi düzenlenen törenle ilk satın alan kişi oldu. Filmin senaristliğini de yapan Mitrofanov, filmde Timoşenko’yu oynayan Yelena Bond’un aniden üne kavuşmasından dolayı bunalım geçirerek psikolojik tedavi altına alındığı için'' törene katılamadığını söyledi. Mitrafonov, filmi Saakaşvili ile Timoşenko’nun yanı sıra Gürcistan’dan ayrılmak isteyen Güney Osetya’nın liderlerine de göndereceğini açıkladı. Rus parlamenter, filmin ikinci bölümünde Bond’un yerini alacak oyuncuyu da gazetecilere tanıttı. 
     Gürcistan ve Ukrayna’da büyük tepki çeken film, Saakaşvili ile Timoşenko arasında yaşandığı ileri sürülen gizli aşkı konu alıyor. Ukraynalı filmciler de misilleme olarak Rus liderleriyle ilgili bir film hazırlıyor. 
     
</TEXT>
</DOC>
