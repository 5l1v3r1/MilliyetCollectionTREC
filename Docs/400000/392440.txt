<DOC>
<DOCNO> 392440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur27.html </URL>
<DATE> 2005/11/05/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Polisle silahlı çatışmaya giren zanlı, vuruldu... 
</HEADLINE>
<TEXT>

     İzmir’in Karşıyaka İlçesi’nde, çok sayıda suçtan kaydı bulunan ve yaralama suçundan aranan kişi, kimlik sorgulaması yapmak isteyen polislere ateş açtı. Polis tarafından tabancayla vurularak yakalanan zanlının hayati tehlikesi bulunduğu bildirildi. 
     Alınan bilgiye göre, devriye görevi yapan Yunuslar Motosikletli Polis timi ekibi, 6024 Sokakta eşkali yaralama suçundan aranan eşkale uyan B.G’nin 24 kimlik kontrolünü yapmak istedi. B.G’nin üzerinde kimlik bulunmadığını söylemesi üzerine ekip, haber merkezi aracılığıyla ad ve soyadı bilgilerinden sorgulama yaptırdı. 
     Bu sırada yaya olarak kaçmaya başlayan B.G, peşine düşen ve "dur" ihtarında bulunan polislere, yanında taşıdığı tabancayı çıkararak ateş etti. 
     Polisler, B.G’yi yaklaşık 1 kilometre kovaladıktan sonra Rüştü Şardağ Caddesi’nde zanlıyla polis arasında silahlı çatışma yaşandı. 
     B.G, kasığından ve bacağından silahla yaralı olarak yakalandı. 
     Olayın ardından Karşıyaka Devlet Hastanesi’ne kaldırılarak ameliyata alınan B.G’nin hayati tehlikesinin bulunduğu bildirildi. 
     B.G’nin yanında bulunan ve çeşitli suçlardan sabıkalı olan K.Y 23 de yakalanarak etkisiz hale getirildi. 
     Adam öldürmeye teşebbüs, bıçakla yaralama ve hırsızlık suçlarından çok sayıda kaydı bulunduğu öğrenilen B.G’nin, ayrıca bıçakla yaralama suçundan arandığı bildirildi. 
     
</TEXT>
</DOC>
