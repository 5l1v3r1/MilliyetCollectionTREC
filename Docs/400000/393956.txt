<DOC>
<DOCNO> 393956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/siyaset/axsiy01.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den dikenli yorum 
</HEADLINE>
<TEXT>


AİHM'nin türban kararını değerlendiren Dışişleri Bakanı, 'Karardan yasakların devam ettiği anlamı çıkmaz. Yasakları savunmak, yasaklarla övünmek kimseye şeref getirmez' dedi 

ANKARA Milliyet 


Kendi eşi de türban yasağı nedeniyle AİHM'de Türkiye aleyhine dava açan Başbakan Yardımcısı ve Dışişleri Bakanı Abdullah Gül, AİHM kararının açıklanmasından sonra bakanlık önünde gazetecilere değerlendirmelerde bulundu. Gül, "Bildiğim kadarıyla bu yasakları savunan bir şey değil. 'Bir kurumun uygulaması, o kurumun yetkisi dahilinde' diyor. Bu yasakların devam ettiği anlamı çıkmaz" görüşünü dile getirdi. Gül, şöyle devam etti 

'Çözümün bir süresi var' 
"Bu tip yasaklarla Türkiye'nin bir yere gitmesi mümkün değildir. Türkiye'de azınlıkların dini hakları, özgürlükleri söz konusu olurken, çoğunluğun hak ve hukukuyla ilgili konularda eğer kısıtlamalar varsa, bunlar savunulacak işler değildir. Ama bunlar kendi meselelerimizdir. Kendi sorunlarımızı kendimizin çözeceğimize inanıyorum. Muhakkak ki bunların bir süresi vardır. 
Kimse de çıkıp yasaklarla övünmesin. Yasakları savunmak, yasaklarla övünmek kimseye şeref getirmez, kimseye de onur kazandırmaz. O açıdan hep beraber günü gelecektir ki, bunların hepsi kendi inisiyatifimizle temizlenecektir." 
AİHM kararının açıklandığı gün, Gül'ün Avrupa Konseyi Parlamenter Meclisi AKPM Başkanı Rene van der Linden'i, Dışişleri Konutu'nda türbanlı eşi Hayrünnisa Gül ile karşılaması dikkat çekti. Linden ile ailece tanışmalarının eskiye dayandığını belirten Abdullah Gül, "İlerleme raporlarında türban yasağı konusunda Türkiye'yi suçlamadığı için AB'yi eleştiren ilk dışişleri bakanı" olmuştu. 

'AB için çok önemli' 
AB Komisyonu Türkiye Temsilcisi Hansjörg Kretschmer, türban yasağının neden AB İlerleme Raporu'nda yer almadığının sorulması üzerine, konunun önceki raporlarda da yer almadığını söyledi. Kretschmer, "Bunun nedeni çok basit. AB'de bu konuda görüş birliği yok. Hem AB devletleri arasında, hem AB devletleri içerisinde ayrılıklar var. Davanın da bu çerçevede çok önemli olduğunu düşünüyorum" dedi. 

Bakan'dan ilginç iddia 

Dışişleri Bakanı Abdullah Gül, Vakit gazetesinde dün yayımlanan röportajında, hükümetin türban sorununun çözümünde topu CHP'ye atıp atmadığı sorusuna şu yanıtı verdi "Türkiye'nin bütün meseleleri çözülmedi. 3 sene öncesinin özgürlükleriyle bugünü mukayese ederseniz çok farklı bir ortam var. 3-4 sene önce neredeyse başörtülü insanlara Kızılay'ı Kızılay Meydanı bile yasak edeceklerdi. Bugün öyle mi Bunlar şüphesiz ki, h l tam bir demokratik ülkede olması gereken özgürlüklerin kullanıldığı anlamına gelmiyor." 

Eşi de dava açmıştı 

Hayrünnisa Gül de türban yasağı nedeniyle üniversiteye devam edemediğini belirterek AİHM'de dava açmış, eşi hükümette görev aldıktan sonra davayı geri çekmişti. Bakan Gül, AİHM kararının açıklandığı gün, AKPM Başkanı Linden'i, Dışişleri Konutu'nda türbanlı eşi Hayrünnisa Gül ile karşıladı. 


</TEXT>
</DOC>
