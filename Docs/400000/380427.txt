<DOC>
<DOCNO> 380427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/guncel/axgun02.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beylikdüzü'ne kız yurdu 
</HEADLINE>
<TEXT>


Gazetemizin 'Okumayan kız kalmasın' hedefiyle başlattığı "Baba Beni Okula Gönder" kampanyası çerçevesinde Beylikdüzü Kız Yurdu'nun temeli de atıldı 

TAHSİN AKSU İstanbul 

Büyükçekmece'ye bağlı Beylikdüzü Belediyesi'nde dün eğitim adına sevindirici bir temel atma töreni yapıldı. Gazetemizin başlattığı "Baba Beni Okula Gönder" kampanyası çerçevesinde yer alan Beylikdüzü Kız Yurdu'nun temelinin de içinde olduğu "12 Dev Adım Projesi"ydi temeli atılan. 

El ele verdik 
Törende konuşan Devlet Bakanı ve Başbakan Yardımcısı Mehmet Ali Şahin, yerel yönetimlerin yetkisini artırarak yeni tesislerin yapımındaki bürokratik engelleri ortadan kaldırdıklarını belirtti ve "El ele, kol kola verdiğimiz zaman bu ülke, tüm sorunlarını aşmış, dünyada parmakla gösterilecek bir ülke olacaktır" dedi. 
12 Dev Adım projesinde, öğrenci yurdu, 2 kapalı spor salonu, kreş ve gençlik merkezi, Bizimkent İlköğretim Okulu ek binası, kapalı otopark, Büyükşehir Lisesi ve ilköğretim okulu, Barış Mahallesi İMKB İlköğretim Okulu, Sahil Mahallesi Belediye Parkı, Kavaklı Mahallesi Belediye Parkı yer alıyor. 
Beyliküzü Belediye Başkanı Orakçı, şunları söyledi 
"Milliyet gazetesinin tüm Türkiye'de yürütmekte olduğu özellikle kız çocuklarımızın okutulmasına önem veren kampanyasının bir parçası da bugün Beylikdüzü'nde start verdi. Burada Anadolu'da okuyamayan veya 8. sınıftan itibaren barınma imkanı bulamadığı için okuyamayan kızlarımıza öncelik vermek suretiyle 100 çocuğumuz barınabilecek. Bu projenin 6 ay içinde hayata geçmesini planlıyoruz." 


</TEXT>
</DOC>
