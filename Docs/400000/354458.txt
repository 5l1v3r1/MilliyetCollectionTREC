<DOC>
<DOCNO> 354458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo29.html </URL>
<DATE> 2005/06/22/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
FIFA Başkanı'ndan Fenerbahçe'ye kutlama... 
</HEADLINE>
<TEXT>

     Uluslararası Futbol Federasyonları Birliği FIFA Başkanı Joseph Sepp Blatter, Fenerbahçe Kulübü Başkanı Aziz Yıldırım’a, 2004-2005 sezonunda elde edilen 16. şampiyonluk nedeniyle kutlama mesajı gönderdi. 
     Blatter’in mesajı, Fenerbahçe Kulübü’nün internetteki resmi web sitesinde yayımlandı. 
     FIFA Başkanı Blatter, mesajında, "FIFA’daki tüm futbol ailesi adına, bu güzel etkinliğin taraftarlarına yaşatmış olduğunuz heyecandan dolayı size teşekkür ediyorum. Şahsınıza ve kulübünüze gelecek yıllarda daha büyük başarılar dilerim" dedi. 
     Blatter, mesajında şunları kaydetti 
     "Fenerbahçe’nin 16. lig şampiyonluğuna ulaşması dolayısıyla tebriklerimi tarafınıza iletmekten büyük bir memnuniyet duyuyorum. 
     Takımınızın, sahip olduğu taraftarları ile birlikte hem Türkiye, hem de yurtdışında son derece şık bir şekilde bu şampiyonluğu kutladığına tanık olduk. 
     Takımınızın müstesna oyuncularına, teknik direktör Christoph Daum’a, teknik heyet ve sağlık personelinize ve kulübün tüm taraftarlarına en içten tebriklerimi iletmenizi rica ediyorum. 
     Yukarıda saydıklarım, her durumda birinci sınıf bir organizasyonun unsurları olduklarını kanıtlamıştır." 
     
</TEXT>
</DOC>
