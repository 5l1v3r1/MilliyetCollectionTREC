<DOC>
<DOCNO> 397116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur20.html </URL>
<DATE> 2005/11/22/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Şoför "fren patladı" diye bağırdı, 14 kişi minibüsten atladı 
</HEADLINE>
<TEXT>

     Bitlis’in Hizan İlçesi’nde, şoförün "fren patladı" diye bağırması üzerine paniğe kapılarak minibüsten atlayan 14 yolcu yaralandı. 
     Alınan bilgiye göre, Sedrettin Çelik yönetimindeki 13 K 1059 plakalı minibüs, Ağılözü Köyü yakınlarında yoldan çıktı. 
     Minibüsün freninin patladığını düşünen şoför Sedrettin Çelik, "fren patladı" diye bağırdı. 
     Bunun üzerine paniğe kapılarak minibüsten atlayan yolcular Türkan Turan, Marifet İnan, Dijvar İnan, Mehmet Nezir Aslan, Nurettin Kaplan, Safi Yılgın, Reyhan Karabaş, Sıracettin Anıç, Feride Turan, Seyithan Sencan, Ezidin Babrak, Seyithan Karabaş, Mehmet Karabaş ve Nurettin Turan yaralandı. 
     Şoför Sedrettin Çelik de minibüste sıkışarak hafif yaralandı. 
     Yaralılar, Hizan ile Tatvan devlet hastanelerinde tedavi altına alındı. 
     Yoldan çıktıktan sonra tarlaya giren minibüsün kendiliğinden durduğu bildirildi. 
     
</TEXT>
</DOC>
