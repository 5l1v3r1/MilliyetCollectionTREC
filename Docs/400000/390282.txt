<DOC>
<DOCNO> 390282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/astro/index.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbülans söz konusu 
</HEADLINE>
<TEXT>


Bugün yaptığımız planları bir kez daha gözden geçirmek ve detaylara önem vermek gerekiyor. Ancak değişken ve oynak şartlar yüzünden bir türlü karar alamayabiliriz. 
Koç'lar için tamamlanması gereken konular önemli olacak. Detaylar ise kafa karıştırabilir fakat yeni metodlardan da faydalanmaları lazım. Boğa'lar rahat bir gündeler ancak duyguları konusunda tutarlılık göstermekte zorlanacaklar. Birikimler konusunda ise risk almadan hareket etmeliler. İkizler düzenli ve pratik olmaları gereken konuların üzerinde durmalı. Özellikle eve ait sorumluluklar onları zorlayabilir. Yengeç'ler verimli bir günde olacaklar, ama enerjilerini olumlu yönde kullanmaya çaba göstermeliler. Kardeşlerle ilişkilerde anlayışlı olmalılar. Aslan'lar harcamalarına dikkat etmeli.Aşırı harcama yapmaları onları zorlayabilir. Birikimleri konusunda da ani kararları onları zorlayıcı bir noktaya getirebilir. Başak'lar dikkat çekecekleri bir gündeler. Acele hareket etmeleri doğru olabilir fakat, duygusal tepkilerinin ilişkilerini zorlamasına izin vermemeliler. 
Terazi'ler sabırlı olmaları gereken konuların etkisinde kalmamalı. Duygusal açıdan oldukça hassas bir gündeler bu yüzden, olaylara iyimser bir gözle bakmayı başarmalılar. Akrep'ler ortaklaşa çalışmalarda yenilik ve değişiklikten yana olabilirler. Destek almaya açık olmalılar. Yay'lar iş hayatında bazı sorunlarla uğraşmak zorundalar. Bu nedenle üstlerle ilişkiler konusunda sabırlı olmalılar. Tüm dikkatlerini işlerine yöneltmeleri de doğru olacak. Oğlak'lar yeni görüşlere karşı hevesliler ama ilişkilerinde yapıcı olmaları da gerekiyor. Uzaklardan gelen haberler heyecan verici olurken, her türlü işbirliğine yakın durulmalı. Kova'lar duygusal olarak gevşemenin bir yolunu aramalı. Ortaklaşa konularda ise ani kararlar almak yerine, beklemeli ve gerçekçi bir bakış açısı oluşturmalılar. Balık'lar ilişkilerinde inada gitmeden uzlaşma yolunu seçmeli, aksi halde, duygusal beraberliklerde sorun yaşanabilir. Ortaklaşa alanda ise yaratıcı yanlar çok rahat kullanılabilir. 

</TEXT>
</DOC>
