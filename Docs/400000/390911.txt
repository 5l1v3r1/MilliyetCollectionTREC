<DOC>
<DOCNO> 390911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sontur18.html </URL>
<DATE> 2005/10/30/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kadın avukatın otomobiline bomba 
</HEADLINE>
<TEXT>

     Bursa’da bir kadın avukatın park halindeki otomobilinin altına bırakılan parça tesirli patlayıcı, maddi hasara neden oldu. 
     Alınan bilgiye göre, merkez Osmangazi İlçesi Doburca Caddesi Akarsu Apartmanı’nın otoparkında avukat Ö.Y’ye 23 ait 33 HC 405 plakalı otomobilde patlama oldu. 
     Patlamada avukat Ö.Y’ye ait otomobilin lastikleriyle, otoparkta bulanan bazı araçlar zarar gördü. 
     Mahalle sakinlerinin haber vermesi üzerine olay yerine gelen güvenlik güçleri, çevrede güvenlik önlemi aldı. İkinci bir patlama ihtimali düşünülerek bomba imha ekipleri olay yerine çağrıldı. 
     Yapılan incelemede, patlayıcının parça tesirli olduğu tespit edildi. Olay yerine gelen Ö.Y’nin de ifadesine başvuruldu. 
     Olayla ilgili soruşturmanın sürdüğü bildirildi. 
     
</TEXT>
</DOC>
