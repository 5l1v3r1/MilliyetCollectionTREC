<DOC>
<DOCNO> 350295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun45.html </URL>
<DATE> 2005/06/09/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
ABD yönetimi, bir Suriye firmasının banka hesaplarını dondurdu... 
</HEADLINE>
<TEXT>

     ABD yönetimi, Irak’ta geçmişteki Saddam Hüseyin rejimine askeri donanım sağladığı gerekçesiyle bir Suriye firmasının banka hesaplarını dondurdu. 
     Hazine Bakanlığı’nın terörizm ve finansal istihbarattan sorumlu Bakan Yardımcısı Stuart Levey yaptığı açıklamada, firmanın iki üst düzey yöneticisinin banka hesaplarının da dondurulduğunu kaydetti. 
     Levey, BM Güvenlik Konseyinin Irak’a ambargo kararına karşın, Şam merkezli "SES International" firmasının ve yetkililerinin, Saddam Hüseyin döneminde bu ülkeye yasak donanım verdiklerini belirtti. 
     Firma yetkililerinin, Irak’taki ABD işgalinden sonra bu ülkede kalan Saddam dönemi üst düzey yöneticilerinin ülkeden kaçmalarına yardımcı oldukları da kaydedildi. 
     
</TEXT>
</DOC>
