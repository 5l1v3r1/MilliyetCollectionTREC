<DOC>
<DOCNO> 351804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko09.html </URL>
<DATE> 2005/06/14/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Petrol varil fiyatı 60 doları bulacak .. 
</HEADLINE>
<TEXT>

     Financial Times'taki habere göre, "Petrolün varil fiyatı geçen yıl 40 dolar civarında seyrediyordu ancak bu sene içinde 60 doları bulabileceği belirtiliyor. Bu, son 25 yılda Opec'in talep ettiği en yüksek fiyat olacak". 
     İngiliz The Times ve Financial Times gazeteleri, bugünkü sayfalarında petrol sektöründeki huzurlukları işlemiş. 
     Finacial Times gazetesi Petrol İhraç Eden Ülkeler Örgütü'nün yarın yapacağı toplantıyı sayfalarına taşıyor. 
     "Petrol üreten ülkelerden bakanların yarın toplandıklarında ilk ele alacakları konu, yüksek petrol fiyatlarının dünya ekonomisine etkisi olacak. Sektör içinde yüksek petrol fiyatlarının, talebi düşüreceği kaygısı giderek büyüse de, OPEC üyeleri, yüksek fiyatlarla mücadele konusunda pek az seçenekleri olduğu görüşünde." "Petrolün varil fiyatı geçen yıl 40 dolar civarında seyrediyordu ancak bu sene içinde 60 doları bulabileceği belirtiliyor. Bu, son 25 yılda Opec'in talep ettiği en yüksek fiyat olacak." The Times ise, "Petrol sektörü, yeni kaynaklar bulmakta zorlanıyor" başlıklı haberde danışmanlık şirketi Wood Mackenzie'nin bulgularına göre, uluslararası petrol kuruluşlarının, dünyada giderek artan ham petrol talebine karşılık yeni petrol rezervleri bulmakta güçlük yaşadığı aktarılıyor. 
     Wood Mackenzie'nin Yönetim Kurulu Başkan yardımcısı Graham Kellas bu durumu şöyle değerlendirmiş 
     "Petrol arayışı giderek daha da zorlaşıyor. Dünyada keşfedilmemiş pek az yer kaldı zaten petrol şirketlerinin de özel tayin edilmiş gruplar dışında girişin yasak olduğu yerlere eğilmelerinin sebebi bu" 
     
</TEXT>
</DOC>
