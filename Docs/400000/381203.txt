<DOC>
<DOCNO> 381203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo23.html </URL>
<DATE> 2005/09/24/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Denizlispor 1 -Gaziantepspor 2 
</HEADLINE>
<TEXT>

     Turkcell Süper Ligi’nde, Gaziantepspor, deplasmanda Denizlispor’u 2-1 yendi. 
     3. dakikada Fatih, kaleye çaprazdan yaklaşık 30 metre mesafeden sert vurdu, kaleci 2 hamlede topu kontrol etti. 
     18. dakikada Ivanov ceza alanı girişinde rakiplerini çalımlayıp 
     önünü boşaltarak sol ayağıyla sert vurdu. Kaleci Souleymanou yumrukla topu uzaklaştırdı. 
     34. dakikada Faruk, orta sahanın ortasından hiç bekletmeden topa 
     gelişine vurdu, kaleci son anda topa uzanarak gole izin vermedi. 
     Mustafa Keçeli’nin korner direği yakınlarından ortaladığı topa Fatih mükemmel bir kafa vurdu. Top kalenin hemen üzerinden auta çıktı. 
     Maçın ilk yarısı takımların 0-0 beraberliğiyle sonuçlandı. 
     60. dakikada derinlemesine gönderilen topu kontrol eden Ömer Rıza, 
     ceza alanı girişinde sert vurdu. Top defans oyuncularına çarparak oyun alanında kaldı. 
     64. dakikada Ivanov, ceza alanından yükselerek kafayla vurdu. Topu defans oyuncuları kornere göndererek tehlikeyi önledi. 
     68. dakikada rakiplerini çalımlayarak topu 20 metre taşıyan Ivanov kaleyi karşıdan gören cepheden sert vurdu. Kaleye giden topu kaleci uzanarak parmaklarının ucuyla kornere gönderdi. 
     72. dakikada orta alandan aldığı topla rakiplerini çalımlayarak geçen El Taib, sol ayağıyla kaleyi çaprazdan gören ve yaklaşık 30 metre mesafeden çok sert vurdu ve Gaziantepspor 1-0 öne geçti. 
     80. dakikada Lazarov, ceza alanına girişte aldığı topu sağ ayağıyla bekletmeden kaleye gönderdi. Top, kalecinin solundan ağlara gitti 0-2 
     88. dakikada Fatih, yaklaşık 35 metreden yerden düzgün bir serbest vuruşla topu ağlara gönderdi ve Denizlispor’un ilk golünü attı 1-2. Karşılaşmada başka gol olmayınca Gaziantepspor sahadan 2-1 galip ayrıldı. Bu arada Denizlispor Teknik Direktörü Giray Bulak, kulübeden şeref tribünündeki yöneticiler ve diğer taraftarlarla tartıştı. 
     

     
</TEXT>
</DOC>
