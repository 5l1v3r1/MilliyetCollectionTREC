<DOC>
<DOCNO> 393823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo09.html </URL>
<DATE> 2005/11/10/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Diyarbakırsporlu Gtari iki aydır kayıp 
</HEADLINE>
<TEXT>

     Diyarbakırspor, Tunuslu oyuncusu Sami Gtari'den 2 aydır haber alamıyor. 
     Diyarbakırspor Futbol Şube Sorumlusu Felat Hevedanlı, yaptığı açıklamada, Çaykur Rizespor ile oynadıkları maçta sakatlık geçiren orta saha oyuncusu Gtari'nin 15 günlük iznini ailesinin yanında geçirmek için kendilerinden izin istediğini söyledi. 
     Gtari'nin bu talebini yönetim olarak kabul ettiklerini ve kendisine 15 gün izin verdiklerini ifade eden Hevedanlı, ''Ancak, Gtari'den haber alamıyoruz. 2 aydır kendisine ulaşamıyoruz. Bu nedenle idmanlara noter çağırıp durumu tespit ettik. Ardından Gtari'yi FİFA'ya şikayet ettik. FİFA'dan gelecek sonuca görev davranacağız'' dedi. 
     Hevedanlı, alt yapıdan takıma kazandırdıkları Burhan Eşer'in Ümit Milli Takımı'na çağırılmasından memnunluk duyduklarını ifade ederek, ''İlk kez Diyarbakırlı bir oyuncu Ümit Milli oluyor. Bu bizi çok mutlu etti. Amacımız, sadece ligde kalmak değil, Diyarbakırlı yetenekleri ortaya çıkarmaktır. Bunlardan birini çıkardığımız için sevinçliyiz'' diye konuştu. 
     
</TEXT>
</DOC>
