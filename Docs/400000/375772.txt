<DOC>
<DOCNO> 375772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonsiy06.html </URL>
<DATE> 2005/09/05/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Baykal'ın adayı İzmir'de kaybetti 
</HEADLINE>
<TEXT>

     Elif DEMİRCİ DHA 

      CHP 31'inci Olağan İzmir İl Kongresi'ni 4 oy farkla 54 yaşındaki Selçuk Ayhan kazandı. CHP Genel Başkanı Deniz Baykal'ın 5 ay önce atadığı ve kongrede de destek verdiği aday eski İl Başkanı 73 yaşındaki Ekrem Bulgun, seçimi kaybetti. Ayhan, sonuç açıklandıktan sonra yaptığı konuşmada, birlik beraberlik mesajı verdi. 
     CHP İzmir İl Kongresi'nde 2 adayın çekilmesiyle yarış, Ekrem Bulgun ile Selçuk Ayhan arasında geçti. Adaylık için gereken 125 delege desteğini bulamadığı için adaylıktan çekilen eski İl Başkanı Kemal Karataş'ın, kongre yaptığı konuşmada, İzmir Büyükşehir Belediye Başkanı Aziz Kocaoğlu'nu sert eleştirmesiyle kongre gerginlik yaşandı. 
     CHP'nin İzmir İl Kongresi, Kültürpark İsmet İnönü Kültür Merkezi'nde yapıldı. İzmir İl Başkanlığı için adaylığını açıklayan Kemal Karataş ve Nurettin Demir'in adaylık için gereken 125 delege, imzasını toplayamadığı için adaylıktan çekilirken yarış, Ekrem Bulgun ve Selçuk Ayhan arasında geçti. Kongreye, İzmir milletvekilerinin yanısıra CHP Genel Başkan yardımcıları Cevdet Selvi ve Mustafa Özyürek katıldı. İzmir Büyükşehir Belediye Başkanı Aziz Kocaoğlu'nun yanısıra Bornova, Buca ve Narlıdere'nin belediye başkanlarının da katıldığı kongrenin Divan Başkanlığını Cevdet Selvi yaptı. Sakin başlayan kongre, kürsüye Kemal Karataş'ın çıkmasıyla gerildi. Karataş, önce Selçuk Ayhan'a destek veren CHP Merkez Yönetim Kurulu MYK Üyesi Sedat Uzunbay'ı CHP Genel Başkanı Deniz Baykal'ın Ekrem Bulgun'u destekleyin’ talimatına karşın İzmir'in patronluğuna soyundu. Arkadaş, İzmir'in patronu olacakmış. Bu partiyi bölmeye kimsenin hakkı yok. Ekrem Bulgun'un atanmasına destek imzası vereceksin sonra ona rakip çıkaracaksın. Bu ne ikiyüzlülüktür. Delegenin sağduyusuna sesleniyorum. Bu ikiyüzlülüğe son verin'' sözleriyle eleştirdi. 
     Karataş daha sonra UNIVERSIADE'yi hükümetin desteği ile yapan Başkan Kocaoğlu'na Rahmetli Piriştina, bu büyük organizasyonu İzmir'e getirdi. Ancak ılımlı, uyumlu arkadaşımız Kocaoğlu, 'ben bunu kendi imkanlarımla yapamam' dedi ve hükümetten destek istedi. Karataş'ın bu sözleri üzerine Kocaoğlu'nun yanında oturan Bornova Belediye Başkanı Sırrı Aydoğan ve bazı delegeler ayağa kalkarak Karataş'a bağırıp, yuhlayarak tepki gösterdi. Karataş, İşte bu partideki manzara bu. Gerçekleri duymaya katlanamıyorsunuz'' dedi. Kürsüye çıkıp Karataş'a engel olmak isteyen delegeler görevlilerce engellendi. 
     Başkan Aziz Kocaoğlu, Karataş'ın iddialarına yanıt vermek için çıktığı kürsüde UNIVERSIADE'ı hükümetin desteği olmadan gerçekleştirmenin imkansız olduğunu vurgulayarak, şunları söyledi Dünyanın her tarafında organizasyonlar yerel yönetimlere verilir. Ancak geçen yıl Atina'da gerçekleştirilen spor organizasyonu için 6,5 milyar dolar harcandı. Bunu Atina Belediyesi mi verdi Bu parayı Atina hükümeti verdi. Hatta AB fonlarından da yararlandılar. Bu eleştirileri yaparken ayaklarınız yere basmalı. Gerçekçi olmalısınız. Ben hayatım boyunca hesabımı iyi yaptım. Bizim bazı arkadaşlarımız, UNIVERSIADE'ın başarısını görmüyor, sabote ediyor. Ayrıca belediyelerin sosyal demokrat anlayışla yönetilmesini de istiyor. Benim hangi işimde rantiye varsa çıksın söylesin. Çıkar ilişkileri, kumpaslar, beklentiler, acayip ilişkiler bende yok. Olmadı, olmayacak.'' Kongrede gerginlik, Divan Başkanı Cevdet Selvi'nin konuşmalar için yeterlilik oylaması yapmasıyla arttı. Eski İzmir Milletvekili Sabri Ergül, kendisinin de konuşmak istediğini söylese de kabul ettiremedi. Ergül Selvi'ye İnşallah Baykal bu yaptığının kıymetini bilir de sen başka bir partiye gitmeden seni yeniden aday gösterir'' dedi. Muhaliflerden Hüsnü Boztepe, kürsüye yürüyerek muhaliflerin konuşturulmamasına tepki gösterdi ve Tüzüğü de partiyi de mahvettiniz’ diyerek bağırdı. Boztepe, CHP Genel Başkan Yardımcısı ve Mersin Milletvekili Mustafa Özyürük'in konuşmasına da Mersin'e kaç kere gittin ’ diyerek müdahale etti. Özyürek, Boztepe'yi Otur yerine’ diyerek azarlayınca tartışma büyüdü. 
     Konuşmaların ardından CHP'nin 31'inci Olağan İzmir İl Kongresi'nde, Ekrem Bulgun 327, Selçuk Ayhan 268 delegenin destek imzasıyla resmen aday oldu. Saat 18.30'da başlayan oy kullanma işleri sekiz sandıkta gerçekleşti. Bir saat süren oylamada 605 oy kullanıldı. 13 oyun geçersiz sayıldığı oylamada 592 oy geçerli sayıldı. Selçuk Ayhan 298, Ekrem Bulgun 294 oy aldı. Sonuçların açıklanmasından sonra CHP MYK Üyesi Sedat Uzunbay, İzmir milletvekillerinden Bülent Baratalı, Türkan Miçooğulları, Yılmaz Kaya ve Erdal Karademir'in yanı sıra İzmir Büyükşyehir Belediye Başkanı Aziz Kocaoğlu ve Karşıyaka Belediye Başkanı Cevat Durak'ın desteklediği Selçuk Ayhan, salona Örgüt seninle gurur duyuyor’ sloganlarıyla girdi. Ayhan, yaptığı konuşmada, birlik ve beraberlik mesajı vererek, CHP'nin kapısının tüm sosyal demokratlara açık olduğunu vurguladı. Ayhan, Aldığımız oyun farkındayız. Bizim örgütü bölme gibi bir niyetimiz yok. Aksine birleştirici olacağız. Bize oy versin, ya da vermesin, herkese kapımız açık. Eski İl Başkanı Ekrem Bulgun'un deneyiminden yararlanmak için her zaman yanına gideceğiz'' dedi. 
     Selçuk Ayhan tebriklerini kabul ederken, Bulgun'a destek veren İzmir milletvekilleri sandık sonuçlarını defalarca topladı. 
     
     KONGREDEN NOTLAR 
     - Adaylardan Ekrem Bulgun salona sessiz sedasız girerken, Selçuk Ayhan, alkışlarla girdi. 
     - İzmir Büyükşehir Belediye Başkanı Aziz Kocaoğlu, Kemal Karataş'ın kendisini eleştirdiği sözleri gülerek dinlerken, sinirlerine hakim olamayarak oturudğu yerden kalkıp Karataş'a bağıran Bornova Belediye Başkanı Sırrı Aydoğan'ı da sakinleştirmeye çalıştı. 
     - Selçul Ayhan'a destek veren CHP MYK Üyesi Sedat Uzunbay, kongre salonuna geç geldi. Uzunbay'ın listeyi hazırladığı öğrenildi. 
     - Öğle saatlerinde delegeye soğuk sandviç ve ayran dağıtıldı. Ekrem Bulgun'un eşi Özden Bulgun ise basın mensuplarına üzerinde Afiyet olsun, Selçuk Ayhan'' yazılı kumanya paketini dağıtması dikkat çekti. Partililer, Özden hanım, eşinin il başkanı olmasını istemiyor. O nedenle rakibe çalışıyor'' diyerek espri yaptı. 
     - Adaylıktan çekilen Kemal Karataş'a destek veren 15 delege Ekrem Bulgun'u, Nurettin Demir'i destekleyen 70 delegenin 40'u Ayhan'ı, 30'u Bulgun'u destekledi. 
     - Kongreyi DSP İzmir İl Başkanı Seyhan Teoman ile DYP İl Başkan Yardımcısı Kemal Öztürk de dikkatle izledi. 
     
</TEXT>
</DOC>
