<DOC>
<DOCNO> 385337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sontur33.html </URL>
<DATE> 2005/10/09/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
İskenderun'da hırsızlar pompalı tüfekle dehşet saçtı 1 ölü 
</HEADLINE>
<TEXT>

     Hatay'ın İskenderun İlçesi'nde, Internet Kafe'nin kapısını kırmaya çalışan hırsızlara engel olmak isteyen bir kişi öldürüldü. 
     Alınan bilgiye göre, Buluttepe Mahallesi 343 Sokak 112 numaralı işyerine gelen ve 3 kişi oldukları belirlenen yüzleri maskeli hırsızlar bu sabaha karşı internet kafenin önce demir kapısını ardından da kapı kilidini açmak istediler. Bu arada hırsızlar, gürültüyü farkeden, komşulardan Hıdır Oğuz'un 32 evinin balkonundan bağırması üzerine pompalı tüfekle ateş açarak kaçtılar. 
     3 çocuk sahibi Hıdır Oğuz kaldırıldığı Körfez Hastanesi'nde yaşamını yitirdi. 
     Yetkililer, olayla ilgili soruşturmanın başlatıldığını ve 3 maskeli hırsızı arama çalışmalarının sürdürüldüğünü bildirdiler. 
     Bu arada, Hıdır Oğuz'un Körfez Hastanesi morgundan alınan cenazesi Çankaya Şehir Mezarlığı'nda toprağa verildi. 
     Hıdır Oğuz'un kayınbabası Davut Deniz, annesi Meryem Oğuz ile eşi Fethiye Oğuz, son günlerde hırsızlık olaylarının arttığını belirterek, tepki gösterdiler. 
     
</TEXT>
</DOC>
