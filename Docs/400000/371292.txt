<DOC>
<DOCNO> 371292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur38.html </URL>
<DATE> 2005/08/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Hava sıcaklığı düşecek 
</HEADLINE>
<TEXT>

     Meteoroloji Genel Müdürlüğü, mevsim normalleri üzerinde seyreden hava sıcaklığının hafta sonu düşeceğini ve kuzey bölgelerinin yağışlı havanın etkisine gireceğini bildirdi. 
     Meteoroloji Genel Müdürlüğü Tahmin Merkezi’nden yapılan açıklamaya göre, hava sıcaklıkları yarın kuzey bölgelerinde pazar günü ise Türkiye genelinde 3-5 derece azalarak mevsim normallerine düşecek. 
     Hafta sonunda kuzey bölgeleri önümüzdeki hafta başında ise kuzeydoğu kesimleri yağışlı havanın etkisinde kalacak. 
     
     SEL VE TAŞKINLARA KARŞI ÖNLEM 
     Meteorolojik tahminlere göre, cumartesi günü kuzey bölgeleri çok bulutlu, Marmara’nın kuzey ve doğusu, Karadeniz, kuzey Ege’nin iç kesimleri ile iç ve doğu Anadolu’nun kuzeyi sağanak ve gök gürültülü sağanak yağışlı, diğer yerler açık ve az bulutlu geçecek. 
     Pazar günü ise Marmara’nın doğusu, batı Karadeniz kıyıları, orta ve doğu Karadeniz, iç Anadolu’nun doğusu, doğu Akdeniz’in iç kesimleri ile doğu Anadolu’nun kuzey ve batısı sağanak ve gök gürültülü sağanak yağışlı, diğer yerler açık ve az bulutlu olacak. 
     Yağışlı hava pazartesi ve salı günleri de, kuzeydoğu kesimlerinde etkisini sürdürecek. 
     Genellikle sağanak ve gök gürültülü sağanak şeklinde görülecek yağışların cumartesi günü Karadeniz’in iç kesimlerinde pazar günü orta Karadeniz’in iç kesimleri ile doğu Karadeniz’de etkili olması beklendiğinden meydana gelecek. Meteoroloji, sel, taşkın, su baskını gibi olumsuz şartlara karşı ilgililerin ve vatandaşların tedbirli olmaları gerektiği uyarısında bulundu. 
     
</TEXT>
</DOC>
