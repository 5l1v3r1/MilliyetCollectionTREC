<DOC>
<DOCNO> 359651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo04.html </URL>
<DATE> 2005/07/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Beşiktaş'ın Biscan'a verdiği süre doluyor... 
</HEADLINE>
<TEXT>

     Beşiktaş'ın Biscan'a verdiği süre bugün doluyor. Olumlu yanıt alınamazsa, Bernier ve Soley için atağa kalkılacak. 
     
     Haber bekliyorlar 
     Beşiktaş, dış transfer çalışmalarını sürdürürken henüz bir oyuncuya imza attıramadı. Teknik direktör Rıza Çalımbay’ın ön liberoda ısrarla istediği Hırvat İgor Biscan’a, düşünmesi için verilen süre bugün doluyor. Kartal, Hırvat yıldızdan olumlu yanıt alamazsa, daha önce gündemine aldığı Tromso takımının Kanadalı futbolcusu Patrick Bernier ile Genk’in orta saha oyuncusu Seyfo Soley için girişimlerini hızlandıracak. Biscan, geliyorum’ derse Hırvat oyuncuyla bir kaç gün içinde sözleşme yapılacak. 
     
     Saviola bombası 
     Öte yandan Beşiktaş’ın Arjantin Milli Takımı’nın yıldızı Saviola’ya teklif yaptığı ancak bu transferin gerçekleşmediği öğrenildi. Fenerbahçe’nin eski futbolcusu olan ve şu an menacerlik yapan Sırbistan Karadağ’lı Zoran Mirkoviç’in aracılığı ile Saviola ile temasa geçen Siyah-Beyazlı yöneticiler, yıllık 2.5 milyon Euro önerdikleri Monaco’da kiralık olarak forma giyen Arjantinli oyuncudan, Türkiye’den oynamak istememesi üzerine olumlu yanıt alamadı. 
     
     Maliyeti uygun 
     Siyah-Beyazlılar’ın santrfor pozisyonu için hazırladığı kabarık listedeki alternatifler yavaş yavaş azalıyor. Polonyalı Zurawski’nin İskoç Celtic’e imza atması, Kovaçeviç ve Hesselink’in maliyetlerini yüksek olması, Miloseviç’in de alkol sorunu bulunması nedeniyle, bu transferleri gerçekleştiremeyen Beşiktaş’ta en güçlü aday Pandiani oldu. Maliyeti uygun olan Uruguaylı futbolcu için, Deportivo La Coruna takımı ile görüşmeler başladı. 
     
     Peru’dan haber geldi 
     Transferde bu gelişmeler yaşanırken Peru basını, Lima takımının santrforu Wilmar Aguierre’nin Beşiktaş’la anlaştığını yazdı. Güney Amerika’nın gelecekteki yıldızı olarak gösterilen 22 yaşındaki futbolcunun kulübüyle 1 milyon 250 bin dolara anlaşıldığı belirtildi. Ancak Futbol Şube Sorumlusu Kıvanç Oktay, Aguierre’yle kesinlikle ilgilenmediklerini belirterek, Menacerler oyuncularını pazarlamak için bu tip haberler yayıyorlar'' dedi. 
     
</TEXT>
</DOC>
