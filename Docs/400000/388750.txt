<DOC>
<DOCNO> 388750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yazar/cemal.html </URL>
<DATE> 2005/10/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Van'da kavga, neyin kavgası 
</HEADLINE>
<TEXT>


Van Yüzüncü Yıl Üniversitesi Rektörü Prof. Dr. Yücel Aşkın'ın tutuklanması... 
Gerekiyor muydu 
Mahkemenin kararı böyle. 
Ama hukukçuların karşı görüşü de ciddi. Rektör'ün tutuksuz da yargılanabileceği anlaşılıyor. 
YÖK daha önce kendisinden izin alınmadığını belirterek, Rektör hakkındaki soruşturmanın hukuka aykırılığını öne sürmüştü. 
Ancak Van Cumhuriyet Başsavcılığı, soruşturmanın çıkar amaçlı suç örgütü kapsamında olduğu için böyle bir izne gerek olmadığını savundu. 
Bir İzin gerekli miydi 
İki Çete oluşturmak, ağır bir iddia mıydı .. 
Dünkü Milliyet'in manşetindeki Gökçer Tahincioğlu'nun resmi bilirkişi başlıklı haberi, hukuk açısından üstünde durulması gereken diğer bir nokta olabilir. 
Bir başka deyişle 
Kuşku ve soru işaretleri söz konusu. Hukukçuların ciddiye alınması gereken bazı karşı iddiaları var, hukuk ve adalet gündemine getirdikleri... 
Ya YÖK'ün açıklaması .. 
"Rektör'ü savunmak, Cumhuriyet'i savunmaktır" diyen, Rektör Aşkın'a komplo kurulduğunu öne süren açıklama... 
Nasıl değerlendirilmeli 
YÖK'ün bir üyesine sahip çıkması... Ama bir yanıyla da üniversitenin yargıya müdahalesi değil mi 
Hayır diyebilir misiniz 
Sanmıyorum. 
Komplo mu kuruldu Rektör'e .. 
Van Üniversitesi'nde eskiye giden bir kavga var, öyle anlaşılıyor. Yok demek, gerçeğin bir yüzünü görmezlikten gelmek olur. 
Faruk Bildirici'nin dün Hürriyet'te çıkan haberindeki şu satırlar ilginçti 
"1982'de kurulmuş Van Yüzüncü Yıl Üniversitesi. Prof. Dr. Yücel Aşkın'ın rektörlüğünden önceki üniversite ile sonraki üniversite hayli farklı. 1999 öncesinde üniversite, İslami hareketlerin cirit attığı bir merkez durumunda. 1987 mayısında oruç tutmadığı gerekçesiyle Şirin Tekin adlı öğrencinin bıçaklanarak öldürüldüğü, kimi öğretim üyelerinin eşlerinin kara çarşaflarla dolaştığı, kız öğrencilerin hocalarından iyi not alabilmek için türban takmak zorunda kaldığı bir üniversite..." 
Bir başka deyişle 
Van Üniversitesi, 1999 öncesi, radikal İslamın kalesi sayılıyor YÖK'ün ve devletin gözünde. Prof. Dr. Aşkın'ın rektörlüğüyle birlikte bu kalenin düşürülmesi için kavga verildiği de saklanmıyor. 
İşte, YÖK'ün açıklamasında komplo olarak nitelenen ve Rektör'ün çete oluşturmaktan tutuklanmasıyla sonuçlanan gelişmeler, radikal İslam'la laik güçler arasında yıllardır süren kavganın bir ürünü sayılıyor. 
Olabilir mi .. 
Devam eden bir yargı süreci var. Soruşturmanın gizliliği var. Yani bu konuda daha fazla kalem oynatmanın hukuki sınırları söz konusu... 
Bununla birlikte bazı noktalara yine de işaret edilmesi gerekiyor. 
1 Rektör Aşkın olayının, hukukun üstünlüğü ilkesi uyarınca ve bir an önce aydınlığa kavuşturulması... 
2 Yargı ile üniversite çatışmasına meydan verilmemesi... 
3 Yargı bağımsızlığı ve hukukun üstünlüğü ilkelerine sahip çıkılması... 
4 Üniversitelerin tarikat, cemaat ilişkilerinden arındırılması... İdeolojik örgütlenmelerin yuvalanmasına set çekilmesi... Ama bunu yaparken de demokratik haklar, inanç özgürlüğü ve bilimsel özgürlük gibi üniversiteyi üniversite yapan ilkelerin yaşatılması, gözetilmesi... 
5 Radikal İslam'la mücadele edeyim derken, bir uçtan öbür uca savrularak üniversiteyi üniversite olmaktan çıkaracak yollara sapılmaması... 
6 YÖK'ün soğukkanlı davranması ve Van'daki olayı hükümetle siyasal bir kavgaya dönüştürmekten kaçınması... 
7 Hükümetin de serinkanlı davranması, YÖK'le kavgaya girmek yerine yargıdaki gelişmeleri beklemesi... 
Evet, Van'da kavga var 
Öyle anlaşılıyor. 
Bu kavganın İslamcılık-laiklik-demokrasi boyutu var. Nasıl bir üniversite sorusunda düğümlenen boyutu var. Hukukun üstünlüğü ve bağımsız yargı boyutu var. Anadolu muhafazak rlığı ile laikçi aşırılığın çatışma boyutu var. 
Boyutları çoğaltmak mümkün. 
Ama gereksiz. 
Taraflara sük net tavsiye edilir. 
Celallenmek ve savaş tamtamları çalmak yerine, yargıyı beklerken, olayları soğukkanlı ve tüm boyutlarıyla ele alabilecek diyalog platformları kurmaktır, en isabetli yol... 



</TEXT>
</DOC>
