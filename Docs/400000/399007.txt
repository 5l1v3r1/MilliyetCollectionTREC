<DOC>
<DOCNO> 399007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonsiy24.html </URL>
<DATE> 2005/11/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Serdar Denktaş Rumlar aşk hayatımıza da karışıyor 
</HEADLINE>
<TEXT>

     Kuzey Kıbrıs Türk Cumhuriyeti KKTC Başbakan Yardımcısı ve Dışişleri Bakanı Serdar Denktaş, Kıbrıslı Rumların, Türklerden olmayacak şeyler istediklerini ifade etti. Denktaş, bunların arasında, Türkiye’den göç eden Türklerin geri dönmesinin de bulunduğunu bildirdi. 
     Denktaş, sözlerine şöyle devam etti 
     "İyi de onca senedir evlilikler oluştu. Rumlar, evlenenlerin ayrılmasını, Türkiye’den gelenlerin de dönmesini istiyor. Rumlar bizim aşk hayatımıza da karışmaya başladılar." . 
     Denktaş, konferansın sonunda soruları yanıtlarken, KKTC Cumhurbaşkanı Mehmet Ali Talat’ın, geçmişte söylediklerinden ötürü Denktaş’tan özür dileyip dilemediğini soran bir dinleyiciye, "Talat’ın özür dilediğini bilmiyorum. Ama tarih Rauf Denktaş’tan özür dileyecektir" diye konuştu. 
     Denktaş, "Talat’ı kişi olarak sevmeyebilirsiniz. Ama Talat benim devletimin Cumhurbaşkanı’dır. Saygı duymak zorundayım" Dedi. 
     
</TEXT>
</DOC>
