<DOC>
<DOCNO> 364514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonyas14.html </URL>
<DATE> 2005/07/26/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Dünyanın en eski erkeklik organı yontusu bulundu... 
</HEADLINE>
<TEXT>

     Dünyanın en eski erkeklik organı fallus yontusunun Almanya'nın Ulm kenti yakınlarındaki bir mağarada bulunduğu bildirildi. 
     İngiliz yayın kuruluşu BBC'nin haberine göre, bilim adamları, Hohle Fels adlı mağarada yapılan kazılar sırasında bulunan 20 santimetre uzunluğunda ve 3 santimetre genişliğindeki cilalanmış fallus'un yaklaşık 28 bin yıl öncesine ait olduğu sanılıyor. 
     Tübingen Üniversitesi Erken Prehistorya Tarihöncesi Bölümü öğretim üyesi Prof. Nicolas Conard, tarih öncesi buluntunun erkeklik organını sembolize etmesinin yanı sıra çakmaktaşlarına şekil vermek amacıyla da kullanılmış olabileceğini belirtti. 
     Bilim adamları, 14 kırık parçanın yeniden birleştirilmesiyle elde edilen yontunun çok iyi cilalandığını, Avrupa'ya ilk modern insanın geldiği 40 bin yıl öncesi döneme ait en eski erkeklik organı yontusu olduğunu kaydettiler. 
     Arkeolojik buluntunun Blaubeuren Prehistorya Müzesi'nde sergileneceği bildirildi. 
     
</TEXT>
</DOC>
