<DOC>
<DOCNO> 353356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/ekonomi/eko04.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
K r realizasyonlarında destek 26.000'de... 
</HEADLINE>
<TEXT>


Önümüzdeki hafta özelleştirmeler gündemin ilk sıralarında yer alacak. Tüpraş'ta ön yeterlilik süresi 22 Haziran'da sona eriyor 

Zeynep Candan Aktaş 

Alıcılı bir hafta geçiren İMKB 100 Endeksi en düşük 25.522, en yüksek de 26.755 puanı gördü. Cuma günü ikinci seansta güçlenen satışlar kapanışın 26.529 puandan gerçekleşmesini sağladı. Endeks bir hafta içinde bin puanlık bir getiri sağladı. Bu yaklaşık yüzde 3.13'lük bir getiri anlamını taşıyor. Satışlarda petrol fiyatlarındaki artış bahane edilse de endeksin 28.400'lerdeki tarihi zirvenin destek noktalarını test ediyor olması direncin çalıştığını da gösteriyor. 
Haftanın en önemli gündem maddesi AB liderler zirvesiydi. Ancak buradan gelen açıklamalar ve sonuçlar İngiltere, Almanya ve Fransa arasında bütçe konusunda anlaşmazlıklar olduğunu gösteriyor. Birliğin kendi iç meselelerine yönelmesi Türkiye'nin üyeliği hakkındaki olumsuz mesajların da çok fazla dikkate alınmamasını sağladı. 
Önümüzdeki haftanın en önemli gündem maddesi Telekom ihalesi ve özelleştirmeler olacak gibi görünüyor. Cuma günü Seydişehir Alimünyum İşletmeleri'nin özelleştirilmesinde en yüksek teklifi 305 milyon dolar CEKA İnşaat'ın verdiği açıklandı. Koç Grubu da Telekom ihalesine Carlyle grubuyla katılacağını bildirdi. Tüpraş için ön yeterlilik süresi 22 Haziran'da sona eriyor. Şu ana kadar 8 yabancı şirket veya konsorsiyum şartname aldı. İMKB'de önümüzdeki hafta başlarında k r realizasyonları izlenebilir. Kısa vadeli göstergelerin de aşırı alımlara ulaşması kar realizasyonu olasılığını güçlendiriyor. Endeksin ilk desteği 26.000'lerde. Aşağıda daha güçlü destek 25.800'de. Yukarı doğru ataklarda da dirençler 26.800 ve 27.200'de bulunuyor. Çok beklenmeyen bir gelişme olmazsa endeksin desteklerde tutunarak, tekrar dirençlere yönelmesi beklenebilir. 
Bol kazançlı haftalar dileğiyle. 


</TEXT>
</DOC>
