<DOC>
<DOCNO> 395172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo09.html </URL>
<DATE> 2005/11/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kadıköy Boğası’nın büyük heyecanı... 
</HEADLINE>
<TEXT>

     Serhat Akın, Milli takımın İsviçre ile oynayacağı rövanş maçında aylar sonra yeniden Şükrü Saracoğlu’na çıkacak olmanın heyecanını yaşıyor. 
     Geçtiğimiz sezonun sonunda, 5 sene formasını giydiği Fenerbahçe’ye veda edip, Belçika’nın Anderlecht takımına transfer olan Serhat Akın, aylar sonra yeniden Şükrü Saracoğlu’na çıkacak olmanın heyecanını yaşıyor. Milli takımın İsviçre ile oynayacağı rövanş maçının kadrosunda yer alan golcü futbolcu, yeniden Saracoğlu’nun çimlerine ayak basacak olmanın mutluluğunu yaşadığını belirterek, duygularını şu sözlerle dile getirdi Burası benim yuvam. 5 yıl, bu statta Sarı - Lacivertli formayla onlarca maça çıktım, 3 kez şampiyonluk sevinci yaşadım. Şimdi bir mutluluk da milli forma altında yaşamak istiyorum. Fatih Terim hocam görev verirse, en iyisini yapacağımdan kimsenin kuşkusu olmasın. Bir de İsviçre’yi eleyip, finallere kalırsak, mutluluğuma diyecek olmaz.'' 
     
</TEXT>
</DOC>
