<DOC>
<DOCNO> 360625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/yasam/yas05.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün yağmur geliyor 
</HEADLINE>
<TEXT>


Marmara'nın batısında başlayacak yağışlar, akşam saatlerinde gök gürültülü sağanak halinde iç bölgeleri de etkileyecek. Ve yaz yağmuru 3 gün sürecek 

ANKARA Milliyet 

Yurdun kuzeybatı kesimleri bugün yeni bir yağışlı hava kitlesinin etkisine girecek. 
Meteoroloji Genel Müdürlüğü, Marmara'nın batısında başlayacak yağışların, akşam saatlerinde Marmara'nın doğusu, Batı Karadeniz'in iç kesimleri, Eskişehir ve Kütahya çevrelerinde sağanak ve gök gürültülü sağanak şeklinde görüleceğini bildirdi. 

Hava soğuyacak 
Yağışların, 15 Temmuz'da etki alanını genişleterek Marmara'nın doğusu, İç Ege, Akdeniz, İç Anadolu ve Karadeniz bölgelerinde, öğleden sonra ve akşam saatlerinde sağanak ve gök gürültülü sağanak şeklinde sürmesi bekleniyor. 
Mevsim normallerinin 3 - 5 derece üzerinde seyreden hava sıcaklığının, bugün yağışla birlikte kuzeybatı bölgelerde, yarından itibaren kuzey, iç ve batı kesimlerde hissedilir derecede 4 - 6 derece azalarak, mevsim normalleri civarında seyredeceği tahmin ediliyor. 


</TEXT>
</DOC>
