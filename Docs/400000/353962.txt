<DOC>
<DOCNO> 353962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun43.html </URL>
<DATE> 2005/06/21/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Irak'ta aylar önce kaçırılan İsveçli serbest bırakıldı... 
</HEADLINE>
<TEXT>

     Irak'ta aylar önce kaçırılan İsveçlinin, 67 gün rehin tutulduktan sonra serbest bırakıldığı bildirildi. 
     İsveç Dışişleri Bakanlığı, 63 yaşındaki İsveçli Ulf Hjertstrom'un kaçırıldıktan 67 gün sonra serbest kaldığını açıkladı. 
     İsveçlinin kaçırıldığının kamuoyuna duyurulmadığı belirtilirken, bakanlık ayrıntılı açıklama yapmadı. 
     Hjertstrom ise Aftonbladet gazetesine yaptığı açıklamada, 67 gün rehin kaldığını, bu sürede çoğu Iraklı 8 kişinin daha kaçırıldığına tanık olduğunu ve bu kişilerin öldürüldüğünü söyledi. 
     Gazetenin internet sitesinde çıkan haberde, İsveç hükümetinin, 14 yıldır Bağdat'ta yaşayan petrolcü işadamı Hjertstrom'un kaçırıldığından, olaydan 45 gün sonra haberi olduğu, kaçıranlarla fidye için kurduğu temaslardan bir sonuç çıkmayınca İngiliz gizli servisinden yardım istediği belirtildi. İsveçlinin 30 Mayıs'ta serbest bırakıldığı kaydedildi. 
     
</TEXT>
</DOC>
