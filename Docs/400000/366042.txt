<DOC>
<DOCNO> 366042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun33.html </URL>
<DATE> 2005/08/01/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
İspanya'da kızarmış tavuktan zehrilenenlerin sayısı 400'ü geçti... 
</HEADLINE>
<TEXT>

     İspanya’da kızarmış tavuk etinden zehirlenenlerin sayısının 400’ü geçtiği bildirildi. 
     Pimpollo ve Pollo Asado SADA adlı markalarla piyasada satılan hazır kızarmış tavuk etiyle birlikte verilen sostan şüpheleniliyor. 
     Sağlık Bakanlığı, yumurtayla yapılan sosun büyük olasılıkla bakteri ürettiğini, zehirlenmelerin bundan kaynaklanmış olabileceğini açıkladı. 
     Ülkenin güneyindeki Endülüs ve Murcia’nın yanı sıra Katalonya, Valencia, Castilla La Mancha ve Madrid’de zehirlenen kişiler hastanelerde tedavi altına alındı. 
     Yetkililer, ateş, kusma ve mide ağrısından şikayet edenlerin derhal hastaneye başvurması yolunda halka sürekli uyarıda bulunuyor. 
     Söz konusu hazır kızarmış tavuk etinin piyasadan toplatıldığı da bildirildi. 
     
</TEXT>
</DOC>
