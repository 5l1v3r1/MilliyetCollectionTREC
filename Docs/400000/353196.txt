<DOC>
<DOCNO> 353196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/yazar/akyol.html </URL>
<DATE> 2005/06/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fransız takıntıları 
</HEADLINE>
<TEXT>

GÖRDÜĞÜNÜZ resmi Cezayir Kurtuluş Müzesi'ni gezerken çekmiştim. Fransa, sömürgesi olan Cezayir'in Sahra bölgesinde atom bombası denemesi yapıyor 

Tabii gizli olduğu için fotoğraf değil, Cezayirli bir ressam yapmış. İşte mantar şeklindeki nükleer patlama görülüyor. Fransızlar belli bir uzaklıkta nükleer patlamanın insanlar üzerindeki etkisini görmek için, Cezayirlileri direklere bağlamışlar, kobay gibi kullanıyorlar 
1950'li yıllarda, yani uluslararası hukukun ve insan hakları anlayışının hayli geliştiği bir zamanda oluyor bu 
Cezayir Cumhurbaşkanı Sayın Buteflika, Fransa'nın Cezayir'deki sömürgecilik dosyasını açması için defalarca çağrıda bulundu ama cevap alamadı 
Her milletin tarihinde kirli sayfalar vardır. Ama 20. yüzyılın ikinci çeyreğinde Fransa'nın Cezayir dosyası, kitaplara geçmiş "Fransız kibri"nin kanlı bir simgesidir. 
Aynı kibir şimdi tabii kansız yeni örneklerini veriyor... "Türkiye takıntısı" bunlarından biri, "Anglosakson takıntısı" bir başkası... 

YENİ Başbakan Villepin de "Romanya ve Bulgaristan'a evet, Türkiye'ye hayır " deyiverdi Halbuki onun daha sağduyulu davranması bekleniyordu. 
Türkiye konusunda, kırk yıldır taahhütlerle, anlaşmalarla oluşmuş bir ilişkiler hukukuna Fransa hayır diyor. Fransa bu şekilde çok kültürlülüğe hayır diyor aslında 
"Polonyalı muslukçuya" da AB Anayasası'na da "hayır" diyen, Fransa... 
Evet, Alman Hıristiyan Demokratları ve genelde Avrupa sağı Türkiye'ye karşı ve bunda Hıristiyanlık faktörü önemli rol oynuyor. 
Ama Fransızların sağcısı da, solcusu da Türkiye'ye karşı 
Türkiye karşıtlığının şampiyonu, AB Anayasası'nı yazan Fransız Giscard d'Estaing'dir zaten 
Ve Fransızlar, Fransız D'Estaing'in kaleme aldığı anayasayı reddettiler, "Bu anayasa Anglosakson kokuyor" diye 
Elbette reddedilebilir, Hollanda da reddetti. Ama başka hangi ülkede "Anglosakson" takıntısı var böyle Başka hangi ülkede sağ ve sol koro halinde Türkiye'ye 'takmış' durumda 

AVRUPA Birliği fikrinin mimarı Fransız devlet adamı Jean Monet'dir hatta 1955'te "Avrupa Birleşik Devletleri Eylem Komitesi"ni o kurmuştu. Fransa yakın zamana kadar AB'nin en enerjik lokomotifi idi. 
Çünkü "Fransa'nın yönlendirdiği bir Avrupa"yı hayal ediyorlardı. Bunu açıkça ve defalarca ifade ettiler zaten. 
Ama AB genişledikçe bundan kaygıya düştüler. "Polonyalı muslukçu" bile kibirlerine dokundu 
Hele Türkiye 
"AB'nin karar organlarında Türkler etkili olacak" balonu Fransız kibrini büsbütün tedirgin etti ve koro halinde "hayır" diyorlar işte 
Ertuğrul Özkök Camus'nün, Sartre'ın, Morin'in 'sol' Fransa'sının büyüklüğüne, şimdiki bu dar kafalı ve kibirli Fransa'nın küçük tavrının uymadığını yazdı. Doğru... 
Balzac'ın, Chateaubriand'ın, Tocqueville'in, Aron'un 'sağ' Fransa'sı da büyüktür... 
Fransa'yı küçülten, İngiltere'nin ekonomik dinamizmi karşısında tekrar komplekse düşüren, Avrupa'nın genişlemesi karşısında panikleten, Türkiye'ye karşı 'takıntılı' hale getiren asıl faktör, işte o meşhur Fransız kibridir Jakobenizmin kötü miraslarından biridir bu. 
Fransa kibrinden yanına yaklaşılamayan ama iş bilmediği için sermayeden yiyen bir aristokrata benzemeye başladı yine O artık "ihtiyar Avrupa"nın simgesidir Fransız siyaset bilimci Dominique Moisi söylüyor bunu. 



</TEXT>
</DOC>
