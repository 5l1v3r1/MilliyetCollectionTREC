<DOC>
<DOCNO> 387737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur20.html </URL>
<DATE> 2005/10/18/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Bilboarda ramazan sansürü’ 
</HEADLINE>
<TEXT>

     İkram TEKMANLI ERZURUM, DHA 

ERZURUM’un Gürcükapı Semti’nde bir bilboardda bulunan kadın mankenin dekolte’ fotoğrafına Ramazan sansürü’ uygulandı. Bazı çevrelerce tahrik edici bulunan ve günah’ sayılan mankenin kırmızı deri ceket arasından görünen göğüsleri ile mini eteğinden ortaya çıkan bacakları, siyah fırça darbeleri ile kapatıldı. 
     Taşmağazalar Caddesi’ndeki 57 numaralı Sun Center’in yaptırdığı afişler kentin çeşitli semtlerindeki bilboardlara asıldı. Orhan Şerifsoy ile Menderes Caddesi’nin birleştiği Gürcükapı Meydanı’nda yerden yüksekliği 2 metreden fazla olan bilboarda konulan kadın mankenin fotoğrafı, siyah fırça darbeleri ile mankenin göğüsleri ve mini eteğinden ortaya çıkan bacakları siyaha boyandı. Afişlerin ait olduğu Sun Center’in yetkilisi Oğuz Temiz, reklamın bilboarda yerleştirilmesinin ardından birkaç telefon aldıklarını belirterek, Arayanlar afişten rahatsız olduklarını ve bir an önce indirilmesini istedi. Oysa afişin insanları tahrik edecek yönü yok. Sonuçta bikini reklamı yapmıyoruz. Ancak, buna rağmen siyaha boyamışlar'' dedi. 
     Bilboardaki boyalı sansürü gördüğünü ifade eden Erzurum Müftüsü Ahmet Arslantürk, Bir resim nedeniyle insanın orucu bozulmaz. İslam, hoşgörü ve özgürlük dinidir. Eğer kişinin orucu bir resme baktığında bozulacak kadar zayıfsa, bir sorun var demektir. Bu ticari amaçlı çalışmadır. Resmi boyayarak daha dikkat çekici hale getirmişler. Öyle ki daha önceden fark etmeme rağmen boyandıktan sonra benim de dikkatimi çekti. Yapılan çok yanlıştır ve dinle ilgisi yoktur'' diye konuştu. 
     
</TEXT>
</DOC>
