<DOC>
<DOCNO> 390864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/soneko11.html </URL>
<DATE> 2005/10/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
IMF Başkanı Rato Dünya ekonomisindeki güçlü büyüme sürecek 
</HEADLINE>
<TEXT>

     IMF Başkanı Rodrigo Rato, tüm göstergelerin dünya ekonomisinde son iki yılda gözlenen güçlü büyümenin 2005 ve 2006’da da süreceğini gösterdiğini belirtti. 
     Rodrigo Rato, İspanyol El Mundo gazetesiyle yaptığı söyleşide dünya ekonomisindeki gidişatı değerlendirdi. Rato, "Tüm göstergeler, dünya ekonomisinin son iki yıldaki güçlü büyümenin 2005 ve 2006’da da süreceğini gösteriyor" dedi. 
     2003 yılından beri üç kat artan petrol fiyatının görünür gelecekte de yüksek düzeyde seyretmesinin mümkün olduğunu ifade eden Rato, kuş gribinin yaygınlaşması 
     korkusunun dünya ticaretini olumsuz etkileyeceğini gösteren bir kanıtı olarak görmediğini de söyledi. 
     Rato, ABD’nin cari işlemler açığını azaltmak için iç tasarrufları artırması gerektiğini, bunun için gelir yönünde önlemlerin gerekeceğini belirtirken, vergi tabanının genişletilmesi ve basitleştirilmesine yönelik reformların yapılmasını istedi. 
     Çin’in ekonomik başarısının dünya ekonomisinin sağlam olması açısından hayati önem taşıdığını ifade eden Rato, Almanya’nın persektiflerinin ise olumlu olduğunu, kurulacak koalisyonun, kısa vadede güven ve büyümeye ivme kazandıracak kapsamlı reformlar konusunda net bir strateji geliştirmesi beklentisini de dile getirdi. 
     
</TEXT>
</DOC>
