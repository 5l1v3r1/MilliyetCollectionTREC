<DOC>
<DOCNO> 391655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yazar/temelkuran.html </URL>
<DATE> 2005/11/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dayaktan ilgi deryasına 
</HEADLINE>
<TEXT>
Bir dakika 

Dayanılacak gibi olmadığı için dayanamıyoruz. Çocuklara yapılan işkence o kadar kötü ki, bu olaylar bitiversin, hemen "mutlu sona" erişilsin istiyoruz. "Yuvalara gizli kamera takılsın, iş bitsin" önerileri bu yüzden. 
Acaba bazı gazetelerin Malatya olayını bir iki gün takip edip sonra "Bakan çocukları Malatya'dan kaçırdı, kurtardı"ya bağlamasının sebebi de bu mu "Yasa tasarısı geliyor, dertler bitiyor" başlıkları bu yüzden mi aceleye getirildi 
Üstelik söz konusu yasa tasarısı bu çocukların geleceğini tarikatların etkin olabileceği il özel idarelerine teslim edecek olmasına rağmen... 
Üstelik bu yasa tasarısı, sosyal güvenlik harcamalarını "bütçenin kara deliği" diye tarif edecek kadar "IMF-sever" olan, "kara deliği" büyük göstermek için "kazara" yanlış hesaplar yapıp sosyal güvenlik harcamalarını şişirecek kadar "gariban-dostu" olan hükümete ait olmasına rağmen... 

"Acil vicdan" tasarısı 
Malatya'da bulunan eski Devlet Bakanı DSP'li Melda Bayer, bakanlığın "sevgi evi" projesine dikkat çekiyordu 
"Bu sevgi evlerini nereye yapacaklar Şehir merkezinde, rant getirecek, SHÇEK'ya ait yerleri satma yetkisini il özel idarelerine verecekler. 
Bu evleri şehir dışında, ucuz araziye, kimsenin ulaşamayacağı yerlere yapıp çocukları oralara gönderecekler. Üstelik şimdi yeterli personel almazken o sevgi evlerine personeli nereden bulacaklar 
Çocuk bakma işini de özelleştirecekler. Veto edilen kamu reformu yasa tasarısını şimdi parça parça Meclis'ten geçirecekler." 
Bu sorular sorulmadan konu kapanır mı Ama şimdi gazeteler vicdanlarımızın acil yardıma ihtiyacı olduğu için bu yasa tasarısını pek incelemeden "Aman konu kapansın da " acelesiyle kabullenir gibiler... 
Malatya'daki çocuklar ne flaşlar patlatan "siyaset öpücükleriyle" ne de devletin bu çocukları ailelerine yardım edip evlerine geri gönderip başından atmasıyla kurtulacak. Yeri gelmişken söyleyeyim 
Psikiyatrlar çocuklara gösterilen bu "dengesiz ve düzensiz ilginin" onlarda en az dayak kadar travma yaratacağını söylüyor. Dayaktan çıkarıp öpücüğe boğduğunuz, üç ay pamuklara sarıp rehabilitasyon yaptığınız bu çocukları tekrar yokluğa ve ilgisizliğe geri gönderdiğinizde ne olacak sanıyorsunuz 

Tacize geri göndermek 
Uçakta kucağıma emanet edilen bebek, avucuna koyduğum parmağımı tutmuyordu. Daha bebek olmasına rağmen avucundaki parmağın orada uzun süre kalmayacağını biliyordu. 
Malatya'daki çocuklar, "Burada kimi seviyorsun " sorusunu kim sorarsa ona "Seni " diye cevap veriyor, geleni, gideceğini bildiği için parçalarcasına seviyordu. 
Çok önemli bir ayrıntı daha Ailelerinde kalması için uğraşılan çocuklar zaten ailelerinden taciz gördükleri için devlet korumasına alınıyorlar. Yani ailelerine 300 milyon verip çocukları aile tacizine geri göndermek bir "fikir" bile sayılmaz. 
Bazı gazeteciler, basının Devlet Bakanı Çubukçu'nun kadın olması sebebiyle lanetlediğini düşünüyor. Ben ise şöyle düşünüyorum 
Çubukçu'nun kadın olması sebebiyle başına gelen tatsız bir şey varsa o da Başbakan Erdoğan'ın kendisi hakkında "Ben ona 'Sen Londra'da kal' dedim. 'İşine bak' dedim" gibi ifadeler kullanmasıdır. 
Genç bir kadının, erkekler leminde nasıl "çocuktan hallice" bir statüde görüldüğünü iyi bilirim. O sebeple Başbakan'ın tavrı bendenize çok tanıdık geldi. 
Merak ediyorum, Erdoğan, AKP kabinesinde hangi saçı ağarmış erkek bakan hakkında böyle "git dedim, gel dedim" şeklinde konuşabilir 
Çubukçu kadın olduğu için farklı bir tavır görüyorsa bu tavır öncelikle Başbakan'dan gelmektedir. 
Çocuklara gelince... Anlatacağım mühim şeyler var. Bir terslik olmazsa cumaya 



</TEXT>
</DOC>
