<DOC>
<DOCNO> 393026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun27.html </URL>
<DATE> 2005/11/08/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Almanya'da uzlaşma Türkiye ile 'imtiyazlı ilişki' 
</HEADLINE>
<TEXT>

     Almanya'da koalisyon görüşmelerini sürdüren Sosyal Demokrat Parti SPD ile Birlik partileri CDU CSU , Türkiye'nin AB üyeliğine ilişkin politika konusunda uzlaşma sağladılar. 
     Alman Haber Ajansı DPA , koalisyon sözleşmesinde ''imtiyazlı ortaklık'' yerine ''imtiyazlı ilişki'' deyiminin yer aldığını bildirdi. 
     Habere göre, koalisyon sözleşmesinde şu ifadelere yer verildi 
     ''AB'nin yeni üye alabilecek durumda olmadığı ya da Türkiye'nin üyelikle ilgili sorumluluklarını tümüyle yerine getirebilecek durumda olmadığı takdirde, Türkiye, AB ile imtiyazlı ilişkilerini geliştirecek şekilde ve mümkün olduğu kadar sıkı bir şekilde Avrupa yapılarına dahil edilmelidir.'' Böylece Türkiye ile sadece tam üyelik hedefi izlenmesini isteyen SPD ile Türkiye'ye tam üyelik yerine ''imtiyazlı ortaklık'' önerilmesini talep eden Birlik partileri arasında bir uzlaşma yolu bulunmuş oldu. 
     
</TEXT>
</DOC>
