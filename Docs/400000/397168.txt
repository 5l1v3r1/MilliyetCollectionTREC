<DOC>
<DOCNO> 397168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/gun08.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüksekova'ya beraat 
</HEADLINE>
<TEXT>


Çeşitli suçlara karıştıkları iddia edilen ve aralarında askerlerin de bulunduğu Yüksekova Çetesi beraat etti 

DHA 

Hakk ri Yüksekova'da, uyuşturucu ve silah kaçakçılığı, adam kaçırma, fidye, cinayet gibi suçlara karıştıkları iddia edilen ve aralarında üst düzey askerlerin de bulunduğu "Yüksekova Çetesi" zanlıları beraat etti. 1996'da fidye vermeyen Abdurrahman Düşünmez'e ait otele roketle saldırıda bulunan, devlete ait araçlarla uyuşturucu ve silah kaçakçılığı yaptıkları öne sürülen zanlılar, öldürülen teröristlerin üzerlerinden çıkan para ve dövizi kendi zimmetlerine geçirmekle suçlandı. Dönemin Hakk ri Dağ ve Komando Tugay Komutanı Binbaşı Mehmet Emin Yurdakul, Yüzbaşı Bülent Yetüt, Özel Harek tçı Enver Çırak, korucu Kemal Ölmez ve PKK itirafçısı Kahraman Bilgiç ağır hapis cezalarına çarptırıldı. Yargıtay'ın kararı iki kez bozmasından sonra Hakk ri Ağır Ceza Mahkemesi, 18 Kasım'da verdiği kararda Bilgiç dışındaki diğer sanıkları beraat ettirdi. Bilgiç de yattığı süre göz önünde bulundurularak tahliye edildi. 



</TEXT>
</DOC>
