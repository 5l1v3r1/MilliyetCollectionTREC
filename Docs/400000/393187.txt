<DOC>
<DOCNO> 393187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas01.html </URL>
<DATE> 2005/11/08/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
İtalya'yı kızdıran reklam 
</HEADLINE>
<TEXT>

     İtalya'da ülkenin önde gelen Katolik dergisi Famiglia Cristiana'da yayınlanan çıplak fotoğraf gündeme oturdu. Bir reklamda kullanılan "çıplak kadın fotoğrafı" İtalyan ailelerin en çok satın aldığı gelenekçi dergiyi manşetlere taşıdı. "Banyo havalandırma sistemleri" satan Vortice şirketinin verdiği ilanda bir kadın poposu, puslu bir duşakabin camının arkasından görünüyor. Fotoğrafın altında ise "Daha net görmek istiyorsanız, elektrikçinizi arayın" yazıyor. 
     Derginin direktörü Don Antonio Sciortino, çizgilerinde bir değişiklik olmadığı belirtti ve ekledi "İlanı gördük ve kabul ettik. Biraz sınırları zorluyordu ama okuyucularımızın olgunluğuna güvendik" Famiglia Cristiana dergisi kısa süre önce de ilk iç çamaşırı reklamlarıyla okuyucularından sert tepkiler almıştı. 
     
</TEXT>
</DOC>
