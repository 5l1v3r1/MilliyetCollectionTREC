<DOC>
<DOCNO> 358728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur12.html </URL>
<DATE> 2005/07/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Otomobile parfüm sıkarken kanala uçtu 
</HEADLINE>
<TEXT>

     Hasan DAVRAN BAFRA Samsun , DHA 

      SAMSUN’un Bafra İlçesi’nde, 24 yıllık öğretmen 46 yaşındaki Hakkı Şahin, torpido güzündeki parfümü almaya çalışırken direksiyon kontrolünü yitirdiği otomobin su tahliye kanalına uçması sonucu yaşamını yitirdi. 
     Bafra’nın Yeşilyazı Köyü İlköğretim Okulu Müdür Yardımcısı Hakkı Şahin, dün kendisine ait 55 D 4586 plakalı otomobiliyle İlçe Milli Eğitim Müdürlüğü’ne giderken, yolda köylülerden 62 yaşındaki Zihni Çelik’i de aracına aldı. Şahin, yolda giderken iddiaya göre araca sıkmak için torpido gözündeki oto parfünü almak istedi. Bu sırada Şahin'in direksiyon kontrolünü yitirdiği otomobil, içi 1 metre yüksekliğinde su dolu olan tahliye kanalına uçtu. 
     Kazada, evli ve 2 çocuk babası Hakkı Şahin olay yerinde yaşamını yitiirken, otomobilde bulunan köylü Zihni Çelik kazayı yara almadan atlattı. Çelik, kazadan sonra verdiği ifadesinde, Öğretmen, arabasının içine güzel kokması için parfüm sıkmak istedi. Torpido gözünde parfüm ararken gözlerini yoldan ayırdı. Kendisini uyarmak istedim. Ama çok geç kaldım'' dedi. 
     Jandarma, kazayla ilgili soruşturmanın devam ettiğini belirtti. 
     
</TEXT>
</DOC>
