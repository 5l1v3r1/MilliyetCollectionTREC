<DOC>
<DOCNO> 364936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/yasam/axyas01.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zek genellenemez' 
</HEADLINE>
<TEXT>


"Almanya'daki Türklerin zek seviyeleri düşük" iddiasına, Türkiye Zek Vakfı Başkanı Emrehan Halıcı karşı çıktı Sonuç, Türk insanı için değil, test için ciddi kuşku yaratır 

SERHAT OĞUZ İstanbul 

Yaptığı testlerle, Almanya'da yaşayan Türklerin zek seviyelerinin Almanlardan düşük olduğunu tespit ettiğini iddia eden Leipzig Genetik Araştırma Enstitüsü Direktörü Volkmar Weiss'e, Türkiye Zek Vakfı Başkanı Emrehan Halıcı karşı çıktı. 
Emrehan Halıcı, zek testleriyle toplumlar üzerinde genelleme yapılamayacağını belirterek, "Söz konusu bu sonuçlar Türk insanı için değil, test için ciddi kuşkular yaratır" diye konuştu. 
Değerlendirmeyi eksik bulduğunu belirten Emrehan Halıcı, açıklamasında şöyle konuştu 
"Nasıl bir test uygulandığını görmedim. Bu tür zek testleri, uygulanan ülkenin kendi kültürüyle çok yakından ilgilidir. Herhangi bir ülkede böyle bir testin uygulanmasından önce ve sonra muhakkak ki bir dizi standartlaştırmanın çalışması yapılması gerekir. Öyle zannediyorum ki burada sorulan sorular bir ülkenin insanından başka bir ülkenin insanına geçtiğinde farklılıklar yaratacaktır." 

'Bilimsel dayanağı yok' 
Bugün, dünyada iletişim teknolojilerinin sağladığı kolaylıklar neticesinde, bir ülkenin başka ülkenin insanına göre zek açısından daha üstün ya da daha geri olduğunu söylemenin gerçekçi olmayacağını kaydeden Halıcı, şöyle devam etti 
"Her ülkenin içinde zek düzeyi düşük, geri ya da ortalama insan var. Bu bir çan eğrisi. Sosyal benzerlik taşıyan toplumların hepsinde aynı dağılım görülür. Beslenme sorunu çekilen Afrika ülkeleri ya da eğitimden uzak istisnai bölgeler haricinde, ABD, Avrupa, Hindistan dünyanın hemen her ülkesinde çocuklar, insanlar beyinsel faaliyetleri anlamında çok büyük benzerlikler gösterir. Bir ülkenin insanının IQ'su düşüktür ya da yüksektir demek bilimsel gerçeklikle bağdaşamaz." 
Bir teste dayanarak yapılan genellemeyle 'Türk öğrenciler daha az zekidir' demenin mümkün olmayacağını da sözlerine ekleyen Halıcı, iddiaları 'ipe sapa gelmez' olarak tanımladı. 

'Bizim için önemli' 
Halıcı, sözlerini şöyle tanımladı 
"Bırakın Almanya'daki Türkleri, Türkiye'deki Türklerin zeka düzeyleri daha düşüktür gibi ipe sapa gelmez bir iddia var. Türk insanının zek ya çok önem verdiğini bizzat bilen bir insanım. Almanya'da ya da başka bir ülkede rastlanmayacak kadar insanımız soru çözmekte, bilmece çözmekte. Yurtdışına giden öğrencilerimizin başarısı çok yüksek." 



</TEXT>
</DOC>
