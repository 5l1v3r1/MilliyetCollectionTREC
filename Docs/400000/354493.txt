<DOC>
<DOCNO> 354493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur29.html </URL>
<DATE> 2005/06/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İki aile silahlarla birbirine girdi 4 yaralı 
</HEADLINE>
<TEXT>

     İzmit'te, iki aile arasında eski bir husumet nedeniyle çıkan ve 4 kişinin tabancayla yaralandığı kavgayla ilgili olarak 3 kişinin arandığı bildirildi. 
     Kozluk Mahallesi Aynalıkavak mevkiinde dün gece meydana gelen kavgayla ilgili olarak, Cevdet A, Fuat A. ve Ferhat A'nın yakalanmasına çalışılıyor. 
     Eski bir husumet nedeniyle iki aile arasında çıkan silahlı kavgada tabancayla ateş açılması sonucu, Berkay Yanıç 23 , Erol Yanıç ve Vural Yanıç 65 ile bir apartmanın 7. katında balkonda oturan Gönül Kara 24 yaralanmıştı. 
     Telsizden anons edilen olaya müdahale etmek üzere hareket eden Önleyici Hizmetler Şube Müdürlüğü'nün yunus ekiplerini taşıyan Sadullah Kesici'nin 34 kullandığı 41 A 4859 plakalı motosiklet de önünde seyreden 41 KK 354 plakalı otomobile çarpmış, yaralanan polis memurları Kesici ile Muhammet Kırlangıç 22 Kocaeli Devlet Hastanesi'nde tedavi altına alınmışlardı. 
     
</TEXT>
</DOC>
