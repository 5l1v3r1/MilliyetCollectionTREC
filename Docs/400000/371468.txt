<DOC>
<DOCNO> 371468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonsiy04.html </URL>
<DATE> 2005/08/20/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Bakan Akdağ avukatla tartıştı 
</HEADLINE>
<TEXT>

     
     Onur SAĞSÖZ ERZURUM, DHA 
     
Sağlık Bakanı Recep Akdağ, Erzurum’da 10 Ağustos günü meydana gelen selde ölen 2 çocuğun ailelerine başsağlığı ziyaretinde bulundu. Bakan Akdağ, ziyaret sırasında devletin ihmali yüzünden çocukların öldüğünü öne süren Avukat Bahattin Fırat’a Şimdiden hüküm verme'' diyerek tartıştı. 
     Erzurum’un Maksut Efendi Mahallesi’ndeki selde yaşamlarını yitiren 13 yaşındaki Abdullah Aras ile 16 yaşındaki Murat Atmaca’nın yakınlarına başsağlığı ziyaretinde giden Sağlık Bakanı Recep Akdağ, ailelerle görüştü. AKP Erzurum Milletvekili Mücahit Daloğlu, Vali Celalettin Güvenç, Emniyet Müdürü Tahsin Demir’le birlikte giden Bakan Akdağ, baba Mikail Aras’a acı ve üzüntünün paylaşılması halinde azalacağını söyledi. Avukat Bahattin Fırat, devletin ihmali yüzünden iki çocuğun öldüğünü ileri sürdü. Avukat Fırat’ın açıklamasına Şimdiden hüküm verme'' diye müdahale eden Bakan Akdağ, asırlık ihmalleri ortadan kaldırmaya çalıştıklarını belirtti. 
     Hizmetteki eksiklikleri giderme çabalarını anlatan Bakan Akdağ, ölen çocukların ailelerine maddi ve manevi yardımı yaptıklarını söyledi. Bakan Akdağ’ın taziye evinden ayrılması üzerine Avukat Fırat, DSİ’nin görevini tam yapmaması sonucu öldüğünü iddia etti. Ailelerin haklarını hukuki yollardan arayacaklarını kaydeden Fırat, Bakanın sinirlenmesi önemli değil. Devletin hizmetlerinde eksiklik varsa, bu vatandaşlar tarafından dile getirildiğinde sinirlenilmesi normaldir. Türkiye’de deve kuşu’ misali siyaset yapılıyor. Başını kuma göm, siyasetini devam ettir. DSİ’nin hatası vardır, hukuki yollardan hak aranacak'' diye konuştu. 
     Bakan Akdağ, beraberindekilerle birlikte ölen Murat Atmaca’nın evine giderek babası Yunus Atmaca’yla görüştü. Bakan Akdağ, her iki evde de fatiha okudu ve başsasağlığı dileğinde bulundu. 
     
</TEXT>
</DOC>
