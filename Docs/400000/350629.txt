<DOC>
<DOCNO> 350629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun23.html </URL>
<DATE> 2005/06/10/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Berlin eyalet meclisini tanıtan Türkçe broşür... 
</HEADLINE>
<TEXT>

     Almanya'nın Berlin eyalet meclisini tanıtan Türkçe broşür hazırlandı. 
     Birlik 90 Yeşiller partili Berlin eyalet meclisi Milletvekili Özcan Mutlu, yaptığı açıklamada, kendi girişimleriyle eyalet meclisi Başkanı Walter Momper'in söz konusu broşürün çıkmasını sağladığını söyledi. 
     Berlin eyalet meclisinin tarihi, çalışmaları ve işleyişi hakkında bilgilerin yer aldığı broşürün önsözü, Momper tarafından yazılmış ve Türkçe'ye çevrilmiş. 
     Berlin eyalet meclisine gösterilen ilgiye teşekkür eden Momper, meclisi çeşitli nedenlerle gezmeye gelen ziyaretçilerin, canlı ve gelişen bir demokrasiye katkı sağladıklarını belirtti. 
     Meclis çalışmalarının yanı sıra turistlerin binanın tarihi geçmişiyle ilgilendiklerini ifade eden Momper, binanın 90'lı yılların başında yenilendiğini, ancak geçmişin izlerinin korunduğunu kaydetti. 
     Broşürde ayrıca, Berlin eyaletindeki seçim sistemi ve seçim bölgeleri hakkında bilgi veriliyor. 
     
</TEXT>
</DOC>
