<DOC>
<DOCNO> 378356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko28.html </URL>
<DATE> 2005/09/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Unakıtan Efendim, AB'ye bizi almayacaklarmış, paşa gönülleri bilir 
</HEADLINE>
<TEXT>

     Maliye Bakanı Kemal Unakıtan, Türkiye'nin AB'ye tam üyeliği konusundaki yaklaşımları değerlendirirken, ''efendim referandum yapacaklarmış, yok efendim almayacaklarmış. Paşa gönülleri bilir'' dedi. 
     Unakıtan, Vergi Konseyi Genel Kurulu'nda yaptığı konuşmada, gittiği Avrupa ülkelerinde, meslektaşlarına ''Korkmayın. Bizim sizin paranıza ihtiyacımız yok'' dediğini ifade etti. 
     Türkiye'nin AB'ye para için değil, bu ülkelerde uygulanan kriterleri buraya getirmek için girmek istediğini kaydeden Maliye Bakanı, şunları söyledi 
     ''Ama sonradan efendim referandum yapacaklarmış, yok efendim almayacaklarmış. Para gönülleri bilir. Biz, bu müzakerelere başlayacağız. Çatır çatır da gireceğiz.'' Milli geliri de bu kriterlere göre yükselteceklerini kaydeden Unakıtan, toplumu kısır çekişmelerle oyalamanın alemi bulunmadığını vurgulayarak ''herkes, ufkunu geniş tutsun. Kimse bu millete dar elbise biçmesin'' diye konuştu. 
     
</TEXT>
</DOC>
