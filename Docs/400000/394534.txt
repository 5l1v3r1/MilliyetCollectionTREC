<DOC>
<DOCNO> 394534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/soneko10.html </URL>
<DATE> 2005/11/13/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Marmarabirlik zeytin alım fiyatlarını açıkladı 
</HEADLINE>
<TEXT>

     Marmarabirlik zeytin alım fiyatlarını açıkladı. Buna göre, Gemlik Tipi zeytinin alım fiyatı, kilo başına tavan 4.05, taban fiyatı ise 1.80 YTL olarak belirlendi. 
     Marmarabirlik Yönetim Kurulu Başkanı Refi Taviloğlu, yaptığı yazılı açıklamada, üreticinin en büyük güvencesi olarak nitelendirdiği Marmarabirlik yönetiminin, basiretli bir tüccar olarak hareket ederek, hem üreticisini memnun etmek hem de Marmarabirlik'i kar ettirmek amacına yönelik çalışmalara tüm hızıyla devam ettiğini ifade etti. 
     Belirledikleri fiyatların avans olup, ürün satışlarından sonra kar oluştuğu takdirde, ortaklarına ayrıca dağıtılacağını belirten Taviloğlu, şunları kaydetti 
     ''Dolayısıyla ortaklarımızın birliğe güvenmeleri ve doğru rekolte beyannamesi vererek, bizlerin doğru karar almamıza yardımcı olmalarını arzuluyoruz. Marmarabirlik'in imkanları ve piyasa koşullarının, Marmara Bölgesi zeytin üreticisinin yararına en uygun noktada oluşturulmuş bulunan avans alım barem fiyatlarının, birliğimizin önünü açacağına, ortak üreticilerimize de güç vereceğine inanıyoruz.'' Taviloğlu, Edincik su çeşidi sofralık siyah, kızıl ve yağlık ile Gemlik çeşidi kızıl ve kızıl yağlık alım barem fiyatlarının ise ayrıca düzenlenerek, bağlı kooperatiflere gönderildiğini belirterek, Marmarabirlik'in 2005-2006 zeytin alım kampanyasında uygulayacağı avans barem alım fiyatlarının, şu şekilde belirlendiğini kaydetti 
     Gemlik Tipi Sofralık Siyah Zeytin --------------------------------- 200 dane kg tavan 
     4.05 YTL 
     410 dane kg taban 
     1.80 YTL 
     420-460 dane kg arası ezmelik 
     1.50 YTL 
     470 dane ve yukarısı üst yağlık 1.25 YTL 
     
</TEXT>
</DOC>
