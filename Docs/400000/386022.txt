<DOC>
<DOCNO> 386022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun21.html </URL>
<DATE> 2005/10/12/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Romanya'nin örneklerinde kuş gribi virüsü çıkmadı 
</HEADLINE>
<TEXT>

     AB Komisyonu, Romanya'da kuş gribi virüsü varlığının araştırılmasına yönelik testlerin "negatif" sonuç verdiğini, bu nedenle bu ülkeye ithalat yasağı uygulanmayacağını bildirdi. 
     AB Komisyonu sözcüleri, "Yapılan bütün laboratuvar incelemelerinin, bugünkü durumda, Romanya'da kuş gribi virüsü bulunmadığını gösterdiğini" belirttiler. 
     Yürütme organı komisyon, yeni bir gelişme olmadığı ve virüs kanıtı bulunmadığı sürece Romanya'ya karşı önlem alınmasını istemeyeceğini açıkladı. 
     Geçen pazartesi günü Türkiye'den canlı kanatlı hayvan ithalatını yasaklayan komisyon, numunelerin incelenmesinin ardından bu yasağa ilişkin tavır belirleyeceğini, önemsiz bir virüsün söz konusu olabileceğini belirtmişti. 
     
</TEXT>
</DOC>
