<DOC>
<DOCNO> 397432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur30.html </URL>
<DATE> 2005/11/23/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
22 zanlıya polis otobüsünde 1 dakikalık doktor muayenesi 
</HEADLINE>
<TEXT>

     Ali BALLI KONYA, DHA 

KONYA Emniyet Müdürlüğü Kaçakçılık ve Organize Suçlar Şubesi ekipleri tarafından çete üyesi oldukları iddiasıyla gözaltına alınanların sayısı 22'ye ulaştı. Konya Numune Hastanesi, acil servis önüne getirilen 22 zanlı Çevik Kuvvet Şube Müdürlüğü'ne ait otobüsten indirilmedi. Bunun yerine otobüse binen 1 doktor, 1 dakika kaldığı yarı karanlık otobüsten inip zanlılar için Darp ve cebir izi yoktur. Sağlamdır'' raporu hazırladı. 
     Konya'da gözaltına alınan 13 kişinin ardından gece, 9 kişi daha gözaltına alındı. Sağlık raporlarının alınması için Konya Numune Hastanesi, acil servis önüne saat 06.00 sıralarında getirilen 22 zanlı Çevik Kuvvet Şube Müdürlüğü'ne ait otobüsten indirilmedi. Bunun yerine otobüse binen Hasan Çoksağlamdemir, 1 dakika kaldığı yarı karanlık otobüsten inip, 22 zanlı hakkında Darp ve cebir izi yoktur. Sağlamdır'' raporunu tutup polislere verdi. 
     Sevinç kardeşler operasyonu’ olarak adlandırılan operasyonda Cürüm işlemek için organize suç örgütü kurmak, uyuşturucu ticareti, çek senet tahsilatçılığı, silah kaçakçılığı, kadın ticareti ve haraç toplamak' suçlamalarından dolayı gözaltına alınan Mehmet Sevinç 33 , Mustafa Koyuncu 28 , Ayhan Esenkaya 39 , Hüseyin Şahin 36 , Yeliz Bulut 21 , Kemal Boşer 42 , Ömer Dinçzer Çaylan 24 , Ali Yıldız 25 , Kasım Karataş 20 , Mehdi Melih Bakım 33 , Adnan Günindi 43 , Süleyman Ceylan 41 , Emre Yılmaz 19 , Musa Ceylan 41 , Murat Yaman 37 , Gazi Duranamarsak 25 , Gazi Yaman 42 , Yılmaz Şahin 28 , Aydın Çapacı 28 , Vehbi Yaşar 47 , Hasan Uğur 50 ve İzzet Atasagun 37 sorgulamaları sürüyor. 
     Konya Emniyet Müdürlüğü Kaçakçılık ve Organize Suçlar Şube Müdürü Anadolu Atagün, polis otobüsü içinde yapılan adli tıp muayene talebinin Dr. Hasan Çoksağlamdemir'den geldiğini söyledi. Atagün, şöyle dedi 
     Doktor acil servisin çok kalabalık olduğunu söyleyerek yer problemi yaşanmaması için sanıkların otobüsten indirilmemesini istemiş. Kendisi gelip otobüs içerisinde muayeneleri yaparak kayıtları tutmuş. Ayrıca araç içinde tekerlekli sandalyede bulunan bir şahıs ile hasta olan bir şahıs daha vardı. Bu nedenle doktor bunların indirilmemesini talep etmiş. Doktor, otobüse bindikten sonra tüm kapıları kapatmış ve içeride polis olmadan hastaları birer birer muayene etmiş. Burada önemli olan muayene edilen yer değil sanığın yanında polis bulunup bulunmamasıdır. Arkadaşlarımız da zaten doktor araca bindikten sonra kapıları kapatıp aşağı inmişler.'' 
     
     ACİL SERVİS YOĞUNDU'' 

     Zanlıları polis otobüsünde muayene eden Pratisyen Dr. Hasan Çoksağlamdemirci, polislerden, muayene ettiği zanlıların buradan savcılığa çıkmayacaklarını öğrendiğini söyledi. Dr. Çoksağlamdemirci, şöyle konuştu 
     O yüzden muayeneyi otobüste yapmayı uygun buldum. Zaten o sırada acil serviste soba zehirlenmesi ve trafik kazaları nedeniyle yoğundu. Getirilen zanlı sayısı ise oldukça fazlaydı. Acil servisi daha da yoğunlaştırmamak için muayeneyi otobüste yapmayı uygun buldum. Otobüse bindikten sonra isimlerini tek tek alarak hepsiyle tek tek ilgilendim. İçeride sadece otobüsün şöförü vardı. Bu sırada yanımda polis yoktu. Ben sanıkları muayene ederken polisler ön kapıdan inip- bindiyse onları görmedim. Aslında otobüste muayene bana göre de uygun değil. Ancak, hastanenin durumu gereği otobüste muayene etmek zorunda kaldım.'' Konya Numune Hastanesi Başhekim Yardımcısı Dr. Ali Öğüldü, polis otobüsü içinde ve polislerin yanında muayenenin doğru olmadığını söyledi. Dr. Öğüldü, Doktor, adli rapor için gelen zanlıları muayene odasına alarak gerekli kontrolleri yaptıktan sonra raporu düzenlemeli. Zanlıları teker teker soyarak vücutlarında iz olup- olmadığını kontrol etmeli. Bu sırada da yanında kesinlikle polis olmamalı. Konu ile ilgili araştırmayı yapıyoruz. Doktor arkadaşımızdan gerekli bilgileri aldıktan sonra olayın aslı ortaya çıkacak'' dedi. 
     
</TEXT>
</DOC>
