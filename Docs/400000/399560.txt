<DOC>
<DOCNO> 399560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun14.html </URL>
<DATE> 2005/12/01/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Zebari Amerikan askerlerinin çekilmesi için takvime karşıyım 
</HEADLINE>
<TEXT>

     Irak Dışişleri Bakanı Hoşyar Zebari, ABD askerlerinin Irak'tan çekilmesi konusunda bir takvim belirlenmesine karşı olduğunu söyledi. 
     Zebari, Fransız Le Figaro gazetesine verdiği demeçte, Amerikan askerlerinin Irak'tan ayrılmasının ülkenin istikrarına bağlı olduğunu ifade ederek, Amerikan askerlerinin istikrar sağlanmadan Irak'tan ayrılamayacağını kaydetti. 
     15 Aralık'ta parlamento seçimlerinin yapılmasının planlandığı Irak'ta istikrarın, Irak güvenlik güçlerinin eğitimiyle garanti altına alınması gerektiğini belirten Zebari, konuyla ilgili tartışmanın farkında olduklarını söyleyerek, ''Sabra ve kararlılığa ihtiyacımız olduğunu düşünüyorum. Çünkü gelecek aylar Irak için ciddi bir dönem'' dedi. 
     
</TEXT>
</DOC>
