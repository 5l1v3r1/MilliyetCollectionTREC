<DOC>
<DOCNO> 397466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas16.html </URL>
<DATE> 2005/11/23/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Barmen, fazla tekila servis ettiği için 6 ay hapse mahkum edildi... 
</HEADLINE>
<TEXT>

     Norveç'in güneybatısındaki Hokksund kentinde, 32 yaşındaki bir barmen, bir müşterisine komaya girip öldürecek kadar tekila servis ettiği için 6 ay hapse mahkum edildi. 
     Bölge mahkemesinin kayıtlarına göre, adı açıklanmayan barmen, geçen yıl mayısta Spiseriet restoranında 34 yaşındaki Leif Henning Nilsen'e 90 dakikada 19 kadeh Meksika tekilası verdiğini kabul etti. Mahkeme kararında, barmenin, kendisini bir içki yarışmasında sanan müşteriyi, karşısında kadehlerce su içerek kandırdığı belirtildi. 
     Barmenin, müşterinin ölümünden sorumlu tutulamayacağı, ancak bir sarhoş müşteriye alkol verdiği için 6 ay hapis cezasına çarptırılmasına hükmedilen kararda, barmenin 5 yıl boyunca içki servisi dahil herhangi bir işte çalışma hakkı da elinden alındı. 
     Nilsen 19 kadeh tekilayı içtikten sonra bilincini kaybetmiş ve 3 gün sonra hayatını kaybetmişti. 
     
</TEXT>
</DOC>
