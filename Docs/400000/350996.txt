<DOC>
<DOCNO> 350996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun19.html </URL>
<DATE> 2005/06/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Zapatero, AB'nin İspanyol yöneticileriyle görüşecek... 
</HEADLINE>
<TEXT>

     İspanya Başbakanı Jose Luis Rodriguez Zapatero, Avrupa Birliği'nde AB üst düzey görevli Javier Solana, Jose Borrell ve Joaquin Almunia ile AB'de yaşanan son krizleri değerlendirmek için bu akşam Madrid'de bir araya gelecek. 
     Zapatero'nun İspanyol yöneticilerle Avrupa anayasasının Hollanda ve Fransa'daki referandumlarda reddedilmesinin de aralarında bulunduğu sıkıntıları değerlendireceği bildirildi. 
     İspanya hükümeti, Avrupa anayasasının onaylanma sürecine devam edilmesinden yana olduğunu açıklamıştı. 
     Başbakanlık konutunda La Moncloa akşam yemeğinde bir araya gelecek İspanya Başbakanı Zapatero, AB Dış Politika ve Güvenlik Yüksek Temsilcisi Solana, Avrupa Parlamentosu AP Başkanı Borrell, AB Komisyonu'nun ekonomik ve parasal işlerden sorumlu üyesi Almunia ve İspanya Dışişleri Bakanı Miguel Angel Moratinos'un görüşmesinden sonra basına açıklama yapılmayacağı bildirildi. 
     
</TEXT>
</DOC>
