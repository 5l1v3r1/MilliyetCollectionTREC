<DOC>
<DOCNO> 352395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/guncel/axgun01.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezardaki çelenk 2 yıldır duruyor 
</HEADLINE>
<TEXT>


Kosova'da, 99'da şehit düşen Türk askerinin mezarına konulan 2 çelenge halk dokunmadı 

TÜRKER KARAPINAR Kosova 

NATO harek tı çerçevesinde mayın temizlerken 22 Eylül 1999'da Kosova Dragaja'da şehit düşen tek Türk askeri Hv. Kd. Bçvş. Hüseyin Kutlu'nun mezarına konulan iki çelenk, halkın Türk askerine sevgisi nedeniyle 2 yıldır yerinden kaldırılmadı. 

Bölgede arama yapıldı 
Genelkurmay Başkanlığı'nın Kosova ve Bosna - Hersek'e düzenlediği basın turu kapsamında dün Dragaja'da Azerbaycan ve Türk askerlerinin görev yaptığı Sultan Yıldırım Beyazıt Kışlası gezildi. Kışlaya gidilirken Arnavutluk - Kosova sınırına yakın bir bölgede arama uygulaması yapıldı. 
Üsteğmen Zafer Ünal ve Türk askerleri, bir Arnavut'un aracında patlayıcı madde aradı. Aramalara katılan askeri hemşire Selda Akyol da, görevleri sırasında büyük zorluklarla karşılaşmadıklarını söyledi. 
3 ayda bir düzenlenen biçki dikiş kurslarına katılan ve 2.5 aydır dikiş kursu gören Zina Abdula da 19 , liseyi yeni bitirdiğini, doktor olmak istediğini, ancak bölgede tıp fakültesi bulunmadığı için okuyamadığını söyledi. 

'Goralılar' da var 
Türk gücü, yaşlı ve fakir bir Arnavut ailesine de yiyecek, giyecek ve eşya yardımında bulundu. Kosova'da düzenlenen moral gecesine katılan Genelkurmay Askeri Harek t Başkanı Korgeneral Metin Yavuz Yalçın ve beraberindeki heyetle Kosova halkı da, Türk Halk Müziği sanatçısı Armağan Elçi'nin şarkılarıyla eğlendi. 
Goralılar ile Arnavutların beraber yaşadığı Dragaja'da, Goralıların ilginç bir geleneği sürdürdüğü de ortaya çıktı. Goralı kızlar evlendikten sonra bir yıl boyunca geleneksel kıyafetleriyle dışarı çıkıyor. 


</TEXT>
</DOC>
