<DOC>
<DOCNO> 380786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun02.html </URL>
<DATE> 2005/09/23/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Kuzey Kore, BM'den gıda yardımını sona erdirmesini istedi... 
</HEADLINE>
<TEXT>

     Kuzey Kore, ülkesinde gıda üretiminde iyileşme olduğu ve ABD’nin bu konuyu siyasi olarak kullandığı gerekçeleriyle Birleşmiş Milletler’den gıda yardımını kesmesini istedi. 
     Kuzey Kore Dışişleri Bakan Yardımcısı Choe Su Hon, gazetecilere yaptığı açıklamada, ülkelerine yapılan gıda yardımının kesilmesi talebinin BM Genel Sekreteri Kofi Annan’a iletildiğini söyledi. 
     Choe, "Bu yılın sonuna kadar insani yardımın sona erdirilmesini Annan’dan talep ettik" dedi ve ABD’nin insani yardımı insan hakları konusuyla bağlantılı olarak politikleştirmeye çalıştığını ifade etti. 
     
     ABD YALANLADI 

     ABD, Kuzey Kore’nin gıda yardımını Washington’un siyasi olarak kullandığı iddialarını yalanladı. 
     ABD Dışişleri Bakanlığı sözcüsü, Kuzey Kore’ye yapılan gıda yardımını siyasileştirdikleri ve insan hakları konusuyla yardım bağışı arasında bağlantı kurmaya çalıştıkları iddialarını şiddetle reddettiklerini açıkladı. 
     Sözcü, ABD’nin tüm kararları alırken bir ülkenin ihtiyaçları, başka yerlerdeki ihtiyaçlarla kıyaslanması ve yardımın 
     
</TEXT>
</DOC>
