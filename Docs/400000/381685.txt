<DOC>
<DOCNO> 381685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur28.html </URL>
<DATE> 2005/09/26/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Rallici Ali Deveci'nin çarptığı kameramanın hayati tehlikesi sürüyor... 
</HEADLINE>
<TEXT>

     Ford Otosan Kocaeli Rallisi’nde pilot Ali Deveci’nin çarpması sonucu ağır yaralanan ve tedavisi Gebze Anadolu Sağlık Merkezi’nde süren kameramanın, hayati tehlikesinin sürdüğü bildirildi. 
     AA muhabirinin edindiği bilgiye göre, kaza sonrası İzmit Devlet Hastanesi’nde ilk müdahalesi yapılan, ardından da Gebze İlçesi’ndeki özel Anadolu Sağlık Merkezi’ne götürülen kameraman Besim Kemal Dede’nin 37 sağlık durumu ciddiyetini koruyor. 
     Yapay solunum cihazına bağlanan ve komada olan Dede’nin, hayati tehlikeyi henüz atlatamadığı öğrenildi. 
     Ford Otosan Kocaeli Rallisi’nin Kalburcu Köyü’ndeki etabında dün, Ali Deveci’nin kullandığı otomobil, AVE Ajans ile Kanal-D televizyonu için çekim yapan Besim Kemal Dede’ye çarpmıştı. 
     
</TEXT>
</DOC>
