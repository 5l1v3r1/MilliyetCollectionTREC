<DOC>
<DOCNO> 386686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonsiy04.html </URL>
<DATE> 2005/10/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
DYP'den AKP'lileri kızdıracak benzetme... 
</HEADLINE>
<TEXT>

     DYP’den, AKP’lileri kızdıracak bir benzetme geldi. DYP Ankara İl Başkanı Bülent Kuşoğlu, AKP’lilerden "lastik donlu, badem bıyıklı" diye söz etti. 
     Kuşoğlu, ANKA’ya yaptığı değerlendirmede "muhalefet yok" eleştirilerine tepki gösterdi. Türk toplumunun enteresan bir dönem yaşadığını, toplumun 2002 seçimleri sonrası tepkisiz, vurdumduymaz bir tavır sergilemeye başladığını, yakın geçmişte tepki verdiği olaylara, kişilere bugün nedense kayıtsız kaldığını belirten Kuşoğlu, "Galiba, toplumun tepkisizliğinin basit bir cevabı yok. Sosyologların mutlaka araştırmaları gereken bir konu" dedi. 
     AKP’nin beceriksizlikleri ve skandalları için "muhalefet yok, vatandaş ne yapsın" denilemeyeceğini kaydeden Kuşoğlu, 2002 seçimlerinin TBMM’de garip bir durum yarattığını, AKP’nin yüzde 25 oyla Meclis’te yüzde 67 bir çoğunluğu yakaladığını söyledi. 
     "Örneğin DYP gibi köklü partiler mecliste temsil edilmemiş oldu" diyen Kuşoğlu, şöyle devam etti 
     "Şimdi ’muhalefet yok’ diyoruz, yok tabii ki, onlara muhalefet görevi dahi vermedik, insafsızca yok etmeye çalıştık, şimdi şikayet ediyoruz. Peki iktidar var mı 
     ’Lastik donlu, badem bıyıklılara’ karşı bu sabır neden 
     Neden hala muhalefet görevi verilmemiş partiler eleştiriliyor da, iktidara tepki yok " DYP’ye muhalefet olma görevinin bile verilmediğini kaydeden Kuşoğlu, partisinin genel başkanını değiştirdiğini, kadrolarını yenilediğini, siyaset tavır ve tarzını yenilediğine dikkat çekti. 
     Kuşoğlu, "DYP’de bir avuç insan, parasız, pulsuz, desteksiz eski zihniyete ve iktidara karşı demokratik cumhuriyeti değil Türkiye Cumhuriyeti’ni müdafaa ve muhafaza görevini yerine getirmeye çalışıyor" dedi. 

ANKA 
     
</TEXT>
</DOC>
