<DOC>
<DOCNO> 356212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko16.html </URL>
<DATE> 2005/06/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
TMSF, batık bankaların gayrimenkullerini satıyor... 
</HEADLINE>
<TEXT>

     TURYAP, Tasarruf Mevduatı Sigorta Fonu'na TMSF ait gayrimenkulleri, açık teklif alma yöntemi ile satışa sunacak. 
     Müzayedede 120 trilyon TL muhammen bedelle, 454 adet gayrimenkul satışa çıkarılacak. 
     TURYAP Yönetim Kurulu Başkanı Azmi Sarıbay, 29 Haziran Çarşamba günü, müzayede ve gayrimenkuller hakkında detaylı açıklamalar yapacağı bir basın toplantısı düzenleyecek. 
     TURYAP'tan verilen bilgiye göre, gayrimenkuller arasında yer alan İstanbul Kandilli'deki arsa 15 trilyon TL, İstanbul Bağcılar'daki tekstil fabrikası 11 milyon YTL'ye satışa çıkartılırken, Gaziantep'te 2 bin 750 YTL'ye pasaj içinde işyeri, Manisa'da 2 bin YTL'ye arsa, Hatay Samandağ'da bin 500 YTL'ye dükkan alıcı bekleyecek. 
     Banka hakim ortaklarının el konulan 22 adet gayrimenkul de, 10 trilyon lira bedelle satışa sunulacak. 
     Ulus Platin Konutları'nda daireler, Sarıyer Zekeriyaköy Yolu'nda kıymetli arsa, Çiftehavuzlar'da dükkan ve ofisler, Ataköy'de daireler ve ofisler satışa çıkarılacak. 
     
</TEXT>
</DOC>
