<DOC>
<DOCNO> 393567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas19.html </URL>
<DATE> 2005/11/09/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Duygu Ulaş Telefon tacizinden bıktım 
</HEADLINE>
<TEXT>

     MANKEN Duygu Ulaş, telefonla sürekli arayan ve konuşmayan bir kişi tarafından rahatsız edildiği gerekçesiyle savcılığa yaptığı suç duyurusu sonra başlatılan soruşturma kapsamında İstanbul Adliyesi’ne giderek ifade verirken, tacizcinin bulunmasını istedi. 
     Duygu Ulaş, bir süre önce İstanbul Cumhuriyet Savcılığı'na başvurarak, Haziran ayından bu yana kendisini cep telefonundan belli olmayan numarayla arayan bir kişinin aradığını, bu kişinin konuşmamasına rağmen sürekli rahatsız edildiğini belirterek, savcılığı’na suç duyurusunda bulundu. Suç duyurusu ardından tacizcinin bulunması için savcı Ali Çelebi tarafından soruşturma başlatıldı. Manken Duygu Ulaş avukatı Ünal Güler ile birlikte bugün İstanbul Adliyesi’ne gelerek, süren soruşturma kapsamında ifade verdi. Ulaş, ifadesinde Haziran ayından bu yana cep telefonunda nuraması görünmeyen bir kişi tarafından arandığını, gece yarısından sabah erken saatlere kadar süren bu aramaların kendisini tedirgin ettiğini söyledi. Ulaş, şöyle dedi 
     Bu sessiz telefonlar psikolojimi bozdu. Tek başıma yaşıyorum, artık telefonlar korkutucu bir boyuta geldi. Telefon tacizinden bıktım. Ekim ayından beri bu telefonları sayısı çok arttı. Artık dayanamıyorum. Bana sözlü tacizde bulunulmasa da karşı taraf beni dinliyor ve ben kapatana kadar da telefonu açık tutuyor. Tacizcinin telefon dökümlerinden bulunarak tacizcinin cezalandırılmasını istiyorum.'' Savcıya verdiği ifadenin ardından adliye binası önünde basın mensuplarının soruları cevaplayan Ulaş ve avukatı olayla ilgili olarak daha önce yaptıkları suç duyurusu kapsamında başlatılan soruşturmayla ilgili ifade vermeye geldiklerini söyledi. Ulaş, son dönemlerde sessiz telefonların arttığını söyleyerek bu durumun kendisini rahatsız ettiğini belirtti. 
     
</TEXT>
</DOC>
