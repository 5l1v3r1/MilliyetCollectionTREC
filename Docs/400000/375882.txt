<DOC>
<DOCNO> 375882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonyas11.html </URL>
<DATE> 2005/09/05/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Eş değiştirmeyi öven film Fransa'yı karıştırdı 
</HEADLINE>
<TEXT>

     Fransa'da hızla yayılan eş değiştirme modasını konu alan bir film, bu "garip alışkanlığı" olumlu yansıttığı gerekçesiyle büyük tepki topladı. 
     Fransız sinemasının son dönemde en çok ilgi çeken filmlerinden biri, kilisenin de karıştığı bir tartışmayı ateşledi. Ünlü aktör Daniel Auteuil'in başrolde oynadığı "Peindre ou Faire Eamour" Aşkı Boyamak ya da Yaşamak adlı film, Fransız çiftler arasında alışkanlık haline geldiği öne sürülen "eş değiştirme"yi duygusal bir şekilde ele almakla suçlanıyor. Birçok eleştirmen filmi "sapık" olarak nitelendirirken kilise de açıklama yapmakta gecikmedi. Kilise sözcüsü "İncil'de bile 'Komşununuz eşine bakmayın' yazıyor. Senaryo mide bulandırıcı" dedi. 
     
     Çiftlerin aşkı 
     Filmin yönetmenleri Arnaud Larrieu ve Jean-Marie Larrieu ise "Sinemada zevkli şeyler genellikle kötü olarak gösteriliyor. Biz filmi özellikle mutlu sonla bitirdik" diyor. Filmde şehir dışına taşınan emekli bir çift, kasabanın genç belediye başkanı ve sevgilisiyle tanışıyor. Birkaç gün içinde dörtlü aynı yatakta, birbirlerinin eşleriyle sevişmeye başlıyor. Daha sonra da eş değiştirebilecekleri birçok aile olduğunu fark ediyor ve bir yandan da evliliklerine mutlu bir şekilde devam ediyorlar. 
     
</TEXT>
</DOC>
