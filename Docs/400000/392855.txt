<DOC>
<DOCNO> 392855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur04.html </URL>
<DATE> 2005/11/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
İçki alemi kanlı bitti 
</HEADLINE>
<TEXT>

     MUSTAFA KURTARAN İstanbul 

Gaziosmanpaşa'da, bir büfede içki alemi yaptıkları iddia edilen 3 arkadaş arasında çıkan kavgada iki kişi öldü. 
     Sultançifliği Uğur Mumcu Mahallesi'ndeki bir büfede önceki gün 21.00 sıralarında meydana gelen olay iddiaya göre şöyle gelişti Büfenin sahibi İsmail Gül, arkadaşları Ercan Erzen 33 ve Abdülbaki Altın 35 ile birlikte içki içmeye başladı. Alkolün etkisiyle bir süre sonra aralarında hurda araç alım satımı nedeniyle tartışma çıktı. Tartışmada silahlar çekildi. Gül'ün açtığı ateş sonucu, göğsünden ve başına isabet eden dört kurşunla ağır yaralanan Altın, büfeden çıkmaya çalışırken kapı önünde öldü. Arkadaşı Erzen ise göğsünden aldığı tek kurşunla yaralandı. Erzen, vatandaşlar tarafından olay yerinin yakınındaki özel bir hastaneye kaldırıldı. Burada ilk müdahalesi yapılan Erzen, sevk edildiği İstanbul Tıp Fakültesi Hastanesi'nde öldü. 
     Otoparkçılık yaptığı öğrenilen Erzen'in ölüm haberini alan yakınları hastaneye koştu. Altın'ın cesedi ise olay yerindeki incelemenin ardından morga kaldırıldı. 
     Olaydan sonra kaçan Gül'ün yakalanması için geniş çaplı araştırma başlatıldı. 
     
</TEXT>
</DOC>
