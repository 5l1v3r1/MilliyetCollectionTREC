<DOC>
<DOCNO> 384393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/yasam/axyas02.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Otelde şantaja ödül gibi ceza 
</HEADLINE>
<TEXT>


Tamer Karadağlı'yı özel ve mesleki hayatında çok zor durumda bırakan Burcu Mercan'a verilen 1 yıl hapis cezası ertelendi 

ESRA ALUS İstanbul 

Oyuncu Tamer Karadağlı ile bir akrabasına, 'özel görüntülerinin yer aldığı kasetle şantaj' iddiasıyla açılan dava sonuçlandı. 
İstanbul 8. Asliye Ceza Mahkemesi'nde dün görülen duruşmaya, tutuksuz sanıklardan Burcu Mercan katıldı, tutuksuz sanık Deniz Karaca ise gelmedi. Mercan'ın avukatı Murat Eken, suçun unsurları oluşmadığı gerekçesiyle müvekkilinin beraatını istedi. Kararı açıklayan H kim Serap Durmaz ise, Mercan'ın, Karadağlı ile ilişkisini kaydettiği video kasedi, Karaca'nın öğrenmesi üzerine imha ettiğini belirtti. 

Tuzak kuruldu 
H kim Durmaz, Mercan'ın daha sonra arayarak yabancı uyruklu kadınlarla beraber olmayı teklif ettiği Karadağlı'nın da olumlu cevap verdiğini anlattı. 
Kalacakları odaya önceden gizli kamera yerleştirip kayıt yapan Mercan'ın, daha sonra bu kasedi diğer şik yetçi Abbas Karadağlı'ya gönderip 150 bin dolar istediğini, el yazısıyla "Bu daha başlangıç" diye yazdığını belirten H kim Durmaz, "Mercan'ın, Karadağlı'nın bu kasetten haberi olduğu, basına verilmesini kendisinin istediği yönündeki savunmasının ise dosya kapsamı ve tüm delillere göre cezadan kurtulmak amaçlı olduğu anlaşılmıştır" dedi. 

'1 yıl sessiz dur' 
Mercan'ı, 'şantaj' suçundan lehine olan yeni TCK uyarınca 1 yıl hapis ve 100 YTL adli para cezasına çarptıran H kim Durmaz, iyi halden bu cezayı da erteledi. 
Mercan'a 1 yıl denetim süresi veren H kim Durmaz, sanığın bu süre içinde kasıtlı bir suç işlemesi halinde ertelenen cezanın kısmen veya tamamen infaz kurumunda çektirilmesine karar verileceğini, denetim süresinin iyi geçirilmesi durumunda ise cezanın infaz edilmiş sayılacağını söyledi. 


</TEXT>
</DOC>
