<DOC>
<DOCNO> 379213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun32.html </URL>
<DATE> 2005/09/17/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Chirac, Karamanlis ile Paris'te görüşecek... 
</HEADLINE>
<TEXT>

     Fransa Cumhurbaşkanı Jacques Chirac, 23 Eylül Cuma günü Yunan Başbakanı Kostas Karamanlis’i Elysee Sarayı’nda kabul edecek. 
     Cumhurbaşkanlığı Sarayı’ndan verilen bilgiye göre, sabah yapılacak ikili görüşmenin ardından, iki lider çalışma yemeğinde tekrar bir araya gelecek. 
     Bu arada, Yunanistan Dışişleri Bakanı Petros Molivyatis ise 22 Eylül Perşembe akşamı Fransız meslektaşı Philippe Douste-Blazy tarafından Paris’te kabul edilecek. 
     AB’nin Türkiye’ye karşı Kıbrıs konusunda yayımlamayı planladığı deklarasyonun içeriği ve 3 Ekim tarihinde başlayacak müzakereler için yol haritası niteliğinde olacak müzakere çerçevesi belgesinin, Paris’te Fransız ve Yunan yetkililerin en üst seviyede yapacakları görüşmelerde gündeme gelmesi bekleniyor. 
     
</TEXT>
</DOC>
