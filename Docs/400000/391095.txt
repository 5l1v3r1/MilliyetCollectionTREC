<DOC>
<DOCNO> 391095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko38.html </URL>
<DATE> 2005/10/31/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Ekim'de borsa yüzde 4.11 değer kaybetti... 
</HEADLINE>
<TEXT>

     Ekim ayında, hisse senetleri ortalama yüzde 4.11 oranında değer yitirdi. 
     Ekim ayı boyunca İstanbul Menkul Kıymetler Borsası İMKB Ulusal 100 Endeksi 1,369.24 puanlık düşüşle 31,963.99 puana geriledi. Mali Endeks hisselerinin kaybı yüzde 4.37, Sanayi Endeks hisselerinin kaybı yüzde 4.08, hizmetler endeksi hisselerinin ortalama artışı ise yüzde 0.48 olarak belirlendi. 
     Ekim ayında serbest piyasada ABD Doları'nın Yeni Türk Lirası satış fiyatı yüzde 0.15 düşerek, 1.3480 YTL oldu. Avro, aylık bazda yüzde 0.18 kayıpla Ekim sonunda 1.6210'e geriledi. 
     İngiliz Sterlini ise yüzde 1.18'lik artışla 2.4000 YTL'ye ve İsviçre Frangı da yüzde 2.21'lik artışla 1.0630 YTL'ye yükseldi. 
     Ekim ayında 24 ayar külçe altının gram satış fiyatı yüzde 0.25 oranında azalarak 20.35 YTL'ye, Cumhuriyet altınının satış fiyatı da yüzde 1.09 oranında azalarak 136.50 YTL'ye geriledi. 
     Yatırım fonlarına katılma belgeleri Ekim ayında ortalama yüzde 0.09 oranında düşüş kaydetti. 
     Ekim ayında, hazine bonosu ve devlet tahvilindeki aylık net kazançlar yüzde 1.10-1.31 arasında oldu. Repo yatırımcıları da net yüzde 0.94 kazanç elde ettiler. 1 ay vadeli mevduat faizinin net getirisi ise yüzde 1.10 olarak gerçekleşti. 
     
</TEXT>
</DOC>
