<DOC>
<DOCNO> 384263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo29.html </URL>
<DATE> 2005/10/05/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
İtalya Federasyonu, kulüplerden biletlerde indirim yapmalarını istedi 
</HEADLINE>
<TEXT>

     İtalya Futbol Federasyonu FIGC , Serie A takımlarına seyircileri tribünlere çekebilmek için bilet fiyatlarını düşürme çağrısında bulundu. 
     Futbol Federasyonu Başkanı Franco Carraro, yaptığı açıklamada, özellikle bu sezon yaşanan tribündeki taraftar sayısındaki büyük düşüşün önüne geçebilmek için birinci lig takımlarını bilet fiyatlarını düşürmeye davet etti. 
     Son 2 sezondur aynı olan maç başı taraftar sayısının bu yıl düşüşe geçmesi üzerine harekete geçen İtalya Futbol Federasyonu, bu sezon geçen yıla göre taraftar sayısında yüzde 20 düşüş yaşandığını kaydetti. 
     Geçen yıl maç başına 26 bin 135 olan taraftar sayısı bu sezon 21 bin 280'e düşmüş ve son olarak lig lideri Juventus ile Inter arasında 68 bin kişilik Delle Alpi Stadı'nda yapılan maça 33 bin 772 kişi gelmişti. 
     İtalya Serie A'da en ucuz maç bileti 18 Avroyu buluyor. 
     
</TEXT>
</DOC>
