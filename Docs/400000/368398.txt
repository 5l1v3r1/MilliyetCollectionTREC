<DOC>
<DOCNO> 368398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo18.html </URL>
<DATE> 2005/08/09/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
İspanya’da Kleberson ’şoku’ 
</HEADLINE>
<TEXT>

     Mehmet ÇİFTÇİ DHA 

İSPANYA’da çok sayıda kulübün transfer listesinde bulunan Brezilyalı yıldız Jose Kleberson’un Beşiktaş’ı tercih etmesi İspanyol basınında "Şok" başlıkları ile yer buldu. Ülkenin önde gelen spor gazeteleri, Beşiktaş’ın Avrupa’daki en önemli transferlerinden birini düşük bir fiyata büyük bir başarılı ile bitirdiğinin altını çizerek, bu operasyonun tüm İspanyol kulüplere örnek olması gerektiğini yazdı. 
     İspanyol basınındaki yorumlar şöyle 
     DIARIOAS GAZETESİ Manchestar United’a 2 sene önce 10 milyon dolara mal olan Kleberson Beşiktaş’a 3 milyon dolara imza attı. Alkışlar Beşiktaş’a. Brezilya’nın en önemli orta saha oyuncularından birini transfer etti. 
     MARCA GAZETESİ Ne Osasuna, Ne Espanol ne de Celta, Kleberson Beşiktaş’ı tercih etti. İspanyol takımları sadece laf üretti, Beşiktaş ise transfer. Kleberson bu sene Türkiye’ye damgasını vuracak. Onu izlemeye devam edin. 
     SPORT GAZETESİ Kleberson İspanya’yı değil Türkiyeyi seçti. M. United’ın kıymetini bilmediği Kleberson Beşiktaş’ta omuzlarda taşındı. 
     EL MUNDO DEPORTIVO Celta ’Aldık’ dedi, Espanyol, ’Geliyor’, Osasuna ise ’Bitirdik’. Avrupa’nın en önde gelen ortasaha yıldızlarından Kleberson gözümüzün önünde Beşiktaş’a transfer oldu. 

     
</TEXT>
</DOC>
