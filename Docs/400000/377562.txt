<DOC>
<DOCNO> 377562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo23.html </URL>
<DATE> 2005/09/11/ </DATE>
<TIME> 22.02 </TIME>
<AUTHOR>  </AUTHOR>
<HEADLINE>
Denizlispor 0 - Ankaragücü 0 Maç sonucu 
</HEADLINE>
<TEXT>

     Turkcell Süper Ligi'ndeki Denizlispor-Ankaragücü maçı 0-0'lık skorla sonuçlandı. 
     
     İlk yarı 

     3. dakikada Fatih, savunmanın hatasını iyi değerlendirip topu çaldı ve kaleyi karşıdan gören yerden sol ayağıyla çok sert vurdu. Kaleci, uzanarak ağlara giden topu kornere gönderdi. 
     7. dakikada Ankaragücü gole çok yaklaştı. Alves, savunma futbolcularından kaptığı topa ceza alanında sert vurarak kaleye gönderdi. Kalecinin çift yumrukla uzaklaştırdığı top Umut'un önünde kaldı. Umut, kaleye 3 metreden sert vurdu. Ancak kaleci zor pozisyonda yatarak topu kornere gönderdi. 
     17. dakikada ceza alanına çaprazdan giren Ömer Rıza, Fatih'ten aldığı topun gelişine dönerek çok sert vurdu. Kaleci, yumrukla topu kornere çıkardı. 
     26. dakikada Fatih, yaklaşık 35 metre mesafeden ceza alanına giren Mikka'ya pas verdi. Mikka'nın yükselerek kafayla vurduğu top, kalecinin müdahalesiyle kornere çıktı. 
     İlk yarının kalan dakikalarında da gol olmayınca, ilk yarı 0-0'lık skorla sona erdi. 
     
     İkinci yarı 

     48. dakikada İlhan Mansız'ın kaleye 35 metreden serbest vuruşla gönderdiği top, kalenin üst direğini sıyırarak auta çıktı. 
     55. dakikada Ömer Rıza, rakiplerini geçerek ceza alanına girerek kaleciyle karşı karşıya kaldı. Ömer Rıza'nın kaleye gönderdiği top, kaleciden oyun alanına döndü. 
     61. dakikada gelişen bir Ankaragücü atağında Alves, aldığı pasla topu ceza alanına girerek kaleye gönderdi. Kaleci Souleymanou, parmakların ucuyla dokunarak topu kornere gönderdi. 
     84. dakikada Umut, Radek'ten kaptığı topa ceza yayı üzerinden sol ayağıyla sert vurdu. Meşin yuvarlak, kale direğinin hemen yanından auta çıktı. 
     89. dakikada Ömer Rıza, sağ çaprazdan ceza alanına girerek topa sol ayağıyla sert vurdu. Meşin yuvarlak, kalenin yanından auta gitti ve karşılaşma golsüz eşitlikle tamamlandı. 
     

Stat Atatürk Hakemler Cem Deda xx, İsmail Köse xx, Hakan Atilla Gökbilgin xx Denizlispor Souleymanou xx, Mikka xx, Kratochvil xx, Burak x, İbrahim xx Dk. 64 Radek x , Güven xxx, Abraham xx, Serhat xx Dk. 64 Yusuf x , Fatih xxx Dk. 78 Hüseyin x , Mustafa Keçeli xx, Ömer Rıza xx Ankaragücü Orkun xx, Batista xx Dk. 81 Sedat , İbrahim x, Burak x, Edouard xx Dk. 64 Deniz x , Hakan xx, Zengue xx, Niyazi x, Alves xxx, Umut xx, İlhan Mansız xx Dk. 58 Evren x Sarı Kartlar Dk. 56 Niyazi, Dk. 65 Burak, Dk. 80 Orkun Ankaragücü , Dk. 67 Radek Denizlispor      
</TEXT>
</DOC>
