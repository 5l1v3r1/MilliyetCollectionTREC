<DOC>
<DOCNO> 351287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/soneko17.html </URL>
<DATE> 2005/06/12/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Wolfowitz, yoksul ülkelerin borçlarının silinmesi kararından memnun... 
</HEADLINE>
<TEXT>

     Dünya Bankası'nın yeni başkanı Paul Wolfowitz, sanayileşmiş ülkelerin oluşturduğu G8 ülkelerinin, yoksul ülkelerin borçlarının silinmesi konusunda anlaşmalarından memnun olduğunu bildirdi. 
     Afrika turuna çıkan Wolfowitz, Afrika'daki ilk durağı Nijerya'da yaptığı açıklamada, bu kararın, Afrika'ın en borçlu ülkesi Nijerya'yı da kapsamasını ümit ettiğini söyledi. 
     ABD eski Savunma Bakan Yardımcısı Paul Wolfowitz, Dünya Bankası başkanlığını, 1 Haziran'da resmen devralmıştı. 
     Wolfowitz, yeni görevinde basın mensuplarıyla yaptığı ilk toplantıda, icraatında önceliği Afrika kıtasına vereceğini, ayrıca yolsuzlukla mücadele ve yoksul ülkelerin Dünya Bankası'nın işleyişinde daha fazla temsil edilmeleri konularına özen göstereceğini söylemişti. 
     Wolfowitz, görevi devraldığı James Wolfensohn'ın başlattığı yolsuzlukla mücadele kampanyasına devam edeceğini de belirterek, Dünya Bankası projelerinde yolsuzlukların önlenmesi ve bankadan borçlanan ülkelerde genel olarak yolsuzlukların azaltılması için çaba göstereceğini bildirmişti. 
     
</TEXT>
</DOC>
