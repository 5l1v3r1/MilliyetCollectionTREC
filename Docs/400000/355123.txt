<DOC>
<DOCNO> 355123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko39.html </URL>
<DATE> 2005/06/24/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Hazine haftaya iki ihale düzenleyecek... 
</HEADLINE>
<TEXT>

     Hazine Müsteşarlığı gelecek hafta biri bono, diğeri tahvil olmak üzere iki ihale düzenleyecek. 
     Hazine'den yapılan açıklamaya göre, 28 Haziran Salı günü, 280 gün vadeli Yeni Türk Lirası cinsinden iskontolu Hazine Bonosu ihalesi yapılacak. 
     29 Haziran'da ihraç edilecek kağıtların geri ödemesi 5 Nisan 2006'da gerçekleştirilecek. 
     Hazine 28 Haziran Salı günü ayrıca, 6 ayda bir değişken faiz ödemeli YTL cinsinden Devlet Tahvili ihalesi yapacak. 
     29 Haziran ihraç edilecek bu kağıtların geri ödemesi de, 17 Şubat 2010 tarihinde yapılacak. 
     Bu arada söz konusu tahvil, TRT170210T15 tanımlı senedin yeniden ihracı olacak. Tahvilin 24 Ağustos 2005 tarihinde yapılacak kupon ödemesi ise 23 Şubat 2005 ihraç tarihli 6 ay vadeli referans bono ihalesi sonucunda yüzde 10.02 yüzde 8.52 1.50 olarak belirlendi. 
     Açıklamada Piyasa Yapıcılığı Sistemi çerçevesinde, söz konusu ihaleler için değişim işlemine konu geri alınacak Devlet İç Borçlanma Senetleri'ne DİBS ilişkin fiyat listeleri de yer aldı. 
     
</TEXT>
</DOC>
