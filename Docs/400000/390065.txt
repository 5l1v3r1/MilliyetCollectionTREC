<DOC>
<DOCNO> 390065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yazar/yilmaz.html </URL>
<DATE> 2005/10/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İBB ile ortaklık kuran Dubai sermayesinin ikinci yatırım atağı kapıda 
</HEADLINE>
<TEXT>
7 milyar dolar da yolda 

İstanbul'u Körfez ülkelerinin artan petrol gelirinden pay kapma heyecanı sarıyor. İstanbul Büyükşehir Belediye İBB Başkanı Kadir Topbaş, Dubai Prensi El Maktum'a ait bir diğer şirketin de 7 milyar dolar yatırım için sırada beklediğini söylüyor. 
Topbaş'a yönelttiğimiz, NTV'deki yayınında başlayan, El Maktum'un kurduğu Dubai Holding'e bağlı Dubai International Properties DIP ile İBB'nin 5 milyar dolarlık yatırım öngören gayrimenkul yatırım ortaklığı GYO şirketi ve Levent'teki 300 metrelik "Dubai Towers İstanbul" ile ilgili sorularımız,İstinye'deki Sarıyer Belediyesi'nin iftar çadırında bitti. 
Topbaş'a ilk sorum, itirazımı da içeriyordu "İstanbul simgesi bir yapı, bir başka şehrin adı ile anılır mı " 
Topbaş, "İsim henüz kesinleşmedi" türünden bir yanıt verdi. Resmi beynimize yer eden kulelerin kesinleşmeyen tek yanı "adı" değil, yüksekliği, eni, boyu. Topbaş "mimarinin" değişmeyeceğini söylüyor. İBB'nin yüzde 59 oranında ortak olduğu Şişli'de açılan Cevahir Alışveriş Merkezi'nin, satış değerinin 750 milyon ile 1 milyar dolar arasında olması... Dubai Towers İstanbul'un 500 milyon dolar yatırım bedelini nasıl açıklayacağız 
Topbaş, "Cevahir ile ortaklığımızda farklı gelişmeler var. 3 Ekim AB müzakere süreci ile yatırım değerleri arttı" açıklamasını yapıyor. 
Yeni parti kurma hazırlığında olan İBB eski Başkanı Ali Müfit Gürtuna'nın Levent kulelerine itirazı Topbaş'ın sabrını taşırıyor "Maslak, Levent civarındaki yoğunluğa imzayı ben atmadım. Dubai yatırımının içinde yalnızca iki kule yok, bunun alt yapı planlaması da yapılıyor. Biraz da insanlar "Başkanımız mimar, bilir" diye düşünmeli" diyor. 
Topbaş ile geldiğimiz noktayı aslında en iyi, "Dubai'den 5 milyar dolar yatırımı çekmek için Levent projesini "havuç" olarak mı sundunuz " sorusuna verilen yanıt ortaya koyuyordu. 
"Havuç, elma... 1 milyar dolar alabilmek için IMF ile çetin pazarlıklar yürüyordu. İstanbul'a milyarlarca dolarlık yatırım gerekiyor. 5 milyar doları çekmemiz çok önemli. Sermaye narin, öyle kolaylıkla gelmiyor, ikna edebilmemiz, cazip kılmamız gerekir." 
Tartışma konularından biri de "İstanbul siluetiydi"... Topbaş, İstanbul siluetini çerçeveledi Kız Kulesi'ni gören Süleymaniye, Taksim arasındaki eski şehir. 
Topbaş, "Gökdelenler merkezi Kartal olacak" sözlerini hatırlatmamız üzerine de "Kartal dünya ile yarışacak binalar için seçilen bir bölge" yanıtını veriyor. Başkan kartvizitindeki resmi gösterip, "İşte suiet bu" diyor. 
Metronun satışı.. , "Metro k rlı bir yatırım değil, satın alıp işletsinler biz yenisi yapalım" diyor. 
Dubaililer gibi yuvarlak hesap vereyim "4-5 milyar dolar getirir..." 
Topbaş sorularımın yayından sonraya kalan bölümlerini, İstinye'ye uzanan kısa yolculuğumuzda cevaplıyor. 

Körfez ülkelerinden İstanbul'a gelecek sermaye 5 milyar dolarla sınırlı değil herhalde... 
Dubai Holding'e bağlı bir başka şirketin yetkilileri de, Dubai Prensi Al Maktum buradayken, Başbakan Tayyip Erdoğan ile düzenlenen imza töreninde yer almak istediler. Onlar da 7 milyar dolalık bir yatırım öngörüyorlar. Yine gayrimenkul alanında. Bu yatırımlar İstanbul'a zenginlik katacak, istihdam yaratacak... Petrol satan Körfez ülkelerinde büyük bir sermaye birikimi oldu, bunlar bize gelmek için bekliyor. 
İzlenim Gözünüzü İstanbul'daki boş yeşil alalara dikin ve buraların yeni projelere gebe olduğunu düşünün... 

Başbakan Dubai'den gelirken çantasında mı getirdi bu kuleleri, önceden bir çalışmanız var mıydı 
Son 6-7 aydır Dubaililerle görüşüyoruz, Londra'da gayrimenkul fuarına katıldık. İstanbul'da dünya mimarlarını toplayan bir kongre yaptık, İstanbul'a ilgiyi ölçtük. 

Batı sermayesi ilgisiz mi 
Fransızlar ile görüşüyoruz, 2 milyar dolarlık ulaşım yatırımı yapmak itiyorlar. Haydarpaşa projemiz var. Akmerkez GYO'dan hisse alan Hollanda şirketi Corio NY'nin de yatırım projesini tartışıyoruz. 

İstanbullular 5 milyar dolar gelecek diye heyecanlanmıyor. Yaşanabilir bir kent arayışı sürüyor. Trafik, güvenlik sorunu olmayan, yeşil alanları halka açık... 
İzlenim Ali Müfit Gürtuna'ya yanıt yağıyor... 
Raylı sistemler dahil, 2 milyar dolar ulaşım yatırımı yaptım. 2 bin 800 imara aykırı yer yıktım, Başbakan Erdoğan döneminde sahiller halka açılmıştı, buralar mafyaya teslim oldu, temizledik. Eminönü işportaya teslim olmuştu. Balıkçı tekneleri başak bir felaketti. 3 milyon metrekare yeşil alan ürettik. Yıkım kararı çıkan yerleri bile yıkamadılar. Armutlu'yu açamadılar... Armutlu'da gecekonduları açıp, TEM bağlantı yolunu yaptım. Benden önceki dönemde yapılan kavşak sayısını şimdiden 2'ye katladım, görev süremin sonunda 5'e katlayacağız. 
Topbaş iftar çadırına gelen çocuklara oyuncak dağıtırken vedalaşıyoruz... 



</TEXT>
</DOC>
