<DOC>
<DOCNO> 363710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur12.html </URL>
<DATE> 2005/07/23/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Şırnak'ta 5 terörist ölü ele geçirildi... 
</HEADLINE>
<TEXT>

     Şırnak'ta gerçekleştirilen operasyonda 1'i kadın 5 terörist ölü ele geçirildi. 
     Şırnak Valiliği'nden yapılan yazılı açıklamada, terör örgütü PKK'ya yönelik Van, Hakkari, Şırnak il sınırlarının kesiştiği bölgede yapılan operasyonlara devam edildiği bildirildi. 
     Bu kapsamda 21 Temmuz'da bir grup teröristle tekrar temas sağlandığı, güvenlik güçlerinin ''teslim ol'' çağrılarına teröristlerin ateşle karşılık vermesi üzerine çıkan çatışmada, 1'i kadın 5 teröristin silahlarıyla birlikte ölü ele geçirildiği ifade edilen açıklamada, şöyle denildi 
     ''Bilindiği üzere aynı bölgede 16 Temmuz 2005 tarihinde 10 terörist silahları ile birlikte ölü ele olarak geçirilmişti. Böylece son 10 gün içerisinde devam eden operasyonlarda ölü olarak ele geçirilen terörist sayısı 15 olmuştur. 
     Bölgede yapılan arazi aramasında 5 kalaşnikof piyade tüfeği, 15 adet savunma el bombası, 18 adet dolu kalaşnikof piyade tüfeği şarjörü ve 5-6 kilogram C-3 C-4 patlayıcı madde ile bunlara ait patlama düzenekleri ele geçirilmiştir.'' 
     
</TEXT>
</DOC>
