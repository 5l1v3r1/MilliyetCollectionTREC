<DOC>
<DOCNO> 389456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun31.html </URL>
<DATE> 2005/10/25/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Pakistan'da 'ölüm tuzakları' oluşuyor 
</HEADLINE>
<TEXT>

     Dünya Gıda Programı WFP , depremin yıktığı Pakistan'da ''ölüm tuzaklarının'' oluşmaya başladığı uyarısında bulundu. 
     WFP tarafından Pakistan'la ilgili verilen brifingde, ''Kapanmış yolların, karın ve mali sıkıntının, depremden kurtulan on binlerce kişi için bir 'ölüm tuzağı' yaratabileceği'' kaydedildi. 
     WFP, 8 ekimdeki depremden bu yana güç durumdaki yüz binlerce kişinin içinde bulunduğu açlığı ortadan kaldırmak için istenen 56 milyon dolar yardımın yalnızca yüzde 13'ünün alındığını da belirtti. 
     WFP ayrıca, Pakistan'da 3 bin ton gıda yardımının dağıtımı için şişme bot, katır, kamyon ve helikopterler kullanıldığını bildirdi. 
     WFP direktörü Emir Abdulla da, yaptığı açıklamada, ''Çabuk hareket edilmediği takdirde, çok kişinin öleceğini herkes bilmeli'' dedi. 
     BM Genel Sekreteri Kofi Annan başkanlığında, yarın Cenevre'de Pakistan'a yardımın ele alınacağı konferans düzenlenecek. 
     WFP ve BM Mülteciler Yüksek Komiserliği BMMYK , depremden sonra 312 milyon dolar yardım talebinde bulunmuştu. Bu yardımın bugüne kadar 68 milyon doları nakit olarak alınmıştı. 
     
</TEXT>
</DOC>
