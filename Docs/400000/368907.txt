<DOC>
<DOCNO> 368907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko03.html </URL>
<DATE> 2005/08/11/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Petrol fiyatları 65 doları aşarak tarihi zirvesini yaptı... 
</HEADLINE>
<TEXT>

     REUTERS 

Ham petrol fiyatları ABD'de petrol ve petrol ürünlerinin stoklarının azalması ve Ortadoğu'da gerilimin yükselmesi üzerine varil başına 65 doları aşarken, Asya'daki borsalar da hem kurumsal hem de ekonomik görünümün olumlu olmasıyla son yılların zirvesini gördü. 
     ABD Enerji Enformasyon İdaresi eia dün açıklanan rakamlara göre, benzin stokları 5 Ağustos'ta sona eren haftada 2.1 milyon varil ile beklentilerin üzerinde bir düşüş gösterdi. Analistler, benzin stoklarının 1.9 milyon varil azalmasını bekliyorlardı. 
     Bu verinin üzerine, ABD hafif ham petrol, brent ham petrol ve vadeli benzin fiyatları rekor kırdı. 
     Asya piyasasında Eylül teslimi ABD hafif petrolünün varil fiyatı düne göre 33 sent artarak 65.23 dolar brent ham petrolün varili de 64.44 dolar ile tüm zamanların yeni en yüksek düzeylerine ulaştı. Petrol fiyatları geçen yıldan bu yana varil başına 20 dolar civarında değerlenmiş bulunuyor. 
     ABD'nin Suudi Arabistan'la ilgili güvenlik tehditleri üzerine kapattığı diplomatik temsilciliklerini yeniden açmasına karşın ortadoğu'dan ham petrol arzının kesintiye uğrayabileceği yönündeki kaygılar etkisini sürdürüyor. 
     
</TEXT>
</DOC>
