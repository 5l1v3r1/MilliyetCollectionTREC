<DOC>
<DOCNO> 391895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yasam/yas02.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğul, annenin ömür törpüsü 
</HEADLINE>
<TEXT>


İngiliz bilim adamlarının araştırmasına göre erkek çocuklar, annelerinin ömrünü yüzde 11 azaltıyor 

LONDRA Milliyet 

Birden fazla erkek çocuk dünyaya getiren annelerin sağlıklarından olduğu ve ömürlerinin kısaldığı açıklandı. 
İngiltere'deki çeşitli sağlık kuruluşları ve üniversiteler tarafından yapılan araştırmaya göre, erkek bebekler, kız çocuklarına göre daha fazla kilolu dünyaya geldikleri için annenin bedenine fiziki olarak çok daha fazla stres yüklüyor. 
Annenin testosteron hormon düzeyi artarak bağışıklık sistemini olumsuz etkiliyor. Erkek çocukların doğum sonrası bakım süresi de kızlara göre daha uzun. 
Oysa kız çocuklar, biraz büyüdüklerinde, kardeşlerine bakarak annelerine yardımcı oluyor. Araştırmaya göre doğan her erkek bebek annenin ömrünü yüzde 11 oranında azaltıyor. 


</TEXT>
</DOC>
