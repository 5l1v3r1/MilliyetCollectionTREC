<DOC>
<DOCNO> 395878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur34.html </URL>
<DATE> 2005/11/17/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Musluklardan akan sıvıdan benzin kokusu geldiği iddiası 
</HEADLINE>
<TEXT>

     Batman’ın Şafak ve Fatih mahallelerinde yaşayanlar, su kesintisinden sonra musluklarından akan sıvıdan benzin kokusu geldiğini öne sürdü. 
     Şafak ve Fatih Mahallesi halkı, özellikle su kesintisinden sonra musluklarını açtıklarında benzin renginde su aktığını ve musluktan akan sıvıdan yoğun benzin kokusu geldiğini iddia ettiler. 
     Fatih Mahallesi 3316 Sokak’ta yaşayan Rukiye Suçin, Aynur Işık ve Yusuf Yargın, yaklaşık 2 yıldır su kesintisinden sonra musluklarını açtıklarında petrol türevlerine şahit olduklarını savunarak, "Bu nedenle 2 yıldır musluktan akan suyu içmiyoruz. Tedirgin oluyoruz. 
     Durumu belediye ve İl Sağlık Müdürlüğü’ne bildirdik. Ancak sonuç alamadık" dediler. 
     İl Sağlık Müdürlüğü yetkilileri ise gelen şikayetler üzerine kentin 25 yerinden su numunesi aldıklarını, yapılacak tahlil sonucu durumun netlik kazanacağını bildirdi. 
     
</TEXT>
</DOC>
