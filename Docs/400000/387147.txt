<DOC>
<DOCNO> 387147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo15.html </URL>
<DATE> 2005/10/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Galatasaray'da Orhan'ın tedavisine başlandı... 
</HEADLINE>
<TEXT>

     Turkcell Süper Ligi'nde Denizlispor ile evinde karşılaşacak olan Galatasaray'da, Kayseri Erciyesspor maçını sakat sakat tamamlayan Orhan'ın tedavisine başlandı. 
     Kulüp doktoru Murat Çevik, Kayseri Erciyesspor maçının son dakikalarında sakatlanan Orhan'ın, oyuncu değişikliklerinin daha önce gerçekleşmesi nedeniyle maçı tamamladığını ifade ederek, ''Bu oyuncunun alt baldır adalesinde ödem var. Tedavisine başladık. Denizlispor maçına yetiştirmeye çalışıyoruz'' dedi. 
     Cihan'ın boynunun, Song'un da maç sonrasında sırtının tutulduğunu kaydeden Dr. Murat Çevik, Hakan Şükür'ün aşil tendonu ağrısının bulunduğunu ve kaleci Mondragon'un da yol yorgunluğu nedeniyle dinlendirildiğini söyledi. 
     
</TEXT>
</DOC>
