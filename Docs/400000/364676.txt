<DOC>
<DOCNO> 364676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko07.html </URL>
<DATE> 2005/07/27/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Şişecam'ın Bulgaristan'daki fabrikası üretime başlıyor 
</HEADLINE>
<TEXT>

     Trakya Cam ve Paşabahçe Cam Sanayii’nin Bulgaristan’ın Targovishte şehrinde kurduğu ve Şişecam’ın uluslar arası markası olan Paşabahçe ürünlerinin üretileceği Cam Ev Eşyası Fabrikası fırını bugün ateşlenecek, kademeli olarak ısıtılacak ve 15 Ağustos’tan itibaren de üretime geçecek. Fabrikada yılda 235 milyon adet Paşabahçe ürünü üretilmesi, 55 milyon dolar ciro elde edilmesi ve 580 kişinin istihdam edilmesi planlanıyor. 
     Trakya Cam Sanayii A.Ş.’den İMKB’ye gönderilen açıkamada, Trakya Cam Sanayii A.Ş.’nin yüzde 70, Paşabahçe Cam Sanayii A.Ş.’nin yüzde 30 oranında ortak olduğu Trakya Cam Investment B.V.’nin Bulgaristan’ın Targovishte şehrinde kurduğu ve sermayesinin yüzde 100’üne sahip oldugu Trakya Glass Bulgaria EAD’nin Cam Ev Eşyası Fabrikası ve Düzcam Fabrikası yatırımının temellerinin 7 Temmuz 2004’te atıldığı amınsatıldı. 
     İşlenmiş Camlar ve Ayna Fabrikası da dahil olmak uzere 220 milyon dolarlık bu yatırımın Bulgaristan’daki en buyuk 
     yabancı sermayeli yeşil alan yatırımı olduğu belirtilen açıklamada, Şişecam’ın uluslararası markası olan Paşabahçe ürünlerinin üretileceği Cam Ev Eşyası Fabrikası fırınının bugün ateşleneceği, kademeli olarak ısıtılacağı ve 15 Ağustos’tan itibaren de üretime gececeği bildirildi. Toplam yatırım tutarı 75 milyon dolar duzeyinde olan bu yeni Cam Ev Eşyası Fabrikasında yılda 235 milyon adet Paşabahçe ürünü üretilecek, 55 milyon dolar ciro elde edilecek ve 580 kişi doğrudan istihdam edilecek. Öte yandan Düzcam Fabrikası ile İşlenmiş Camlar ve Ayna Fabrikasının yatırım ve montaj çalışmalarının devam ettiği, Düzcam Fabrikasının 2006 yılının ilk çeyreinde, İşlenmiş Camlar ve Ayna Fabrikasının ise 2006 yılının ikinci çeyreğinde tamamlanarak devreye alınacağı kaydedildi. 
     
</TEXT>
</DOC>
