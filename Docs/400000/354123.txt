<DOC>
<DOCNO> 354123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur29.html </URL>
<DATE> 2005/06/21/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bu kadarına pes Ağaçları kırıp göle attılar 
</HEADLINE>
<TEXT>

     Ankara Büyükşehir Belediyesi'nce ithal edilen ve Mogan Gölü yürüyüş yoluna dikilen 20 akçaağaç, kimliği belirlenemeyen kişilerce kırılarak göle atıldı. 
     Gölbaşı Belediyesi tarafından sürdürülen çalışmalar kapsamında Mogan Gölü yürüyüş alanına dikilen yaklaşık 3 metre boyundaki akçaağaçların Acer negundo dün gece kırılarak göle atılması vatandaşların tepkisine neden oldu. 
     Belediye Başkanı Abdulnasır Haşlak, olayı bir katliam olarak değerlendirdi. Haşlak, ''Bu ağaçları kırmak, yok etmek, insan olan insanın işi olamaz. Bu kadar vahşet, cinayet olabilir mi içimiz sızladı. Zaman zaman parklardaki ağaçlar da böyle imha ediliyor'' diye konuştu. 
     Ağaçların milli servet olduğunu ifade eden Haşlak, ''Bu konuda vatandaşlarımız duyarlı olmalıdır. İlla ki her tarafa bekçi mi koymak zorundayız. Böyle giderse onu yapacağız''dedi. 
     Bu arada, dün gece Gölbaşı Belediyesi Sosyal ve Yüzme Havuzu Tesisleri'nden 60 plastik sandalyenin çalındığı öğrenildi. 
     Belediye yetkilileri, ağaçların kırılması ve sandalyelerin çalınması konusunda suç duyurusunda bulunduklarını kaydettiler. 
     
</TEXT>
</DOC>
