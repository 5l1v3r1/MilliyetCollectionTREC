<DOC>
<DOCNO> 363955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/guncel/gun05.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZ SORUN, BİZ CEVAPLAYALIM 
</HEADLINE>
<TEXT>


SIKÇA SORULAN SORULAR 

Yüzdelik dilim ve en küçük Y-ÖSS Puanları ne demektir 
2005 ÖSS sonuçlarına göre tercih yapacak adayların ÖSS'deki giriş güçlük düzeylerini yorumlama ve değerlendirmeleri için ÖSYM iki veri sunmaktadır. Bu veriler bir önceki yılın yerleştirme sonuçlarından elde edilen verilerdir. 
Bunlardan yaklaşık değer olarak yararlanmak gerekmektedir. Bu iki verinin nasıl değerlendirilmesi gerektiğini açıklamak gerekirse 

1 Yüzdelik Dilim ÖSS'de bir programın ne kadar çok istendiğini ve isteyen adaylardan üstten kaçıncı adayın ÖSS'de bu programa yerleştiğini gösteren veridir. ÖSS'ye giren adayların başarı derecelerini daha kolay bir şekilde değerlendirmelerine yardım eder. 
ÖSS puanları hesaplanmış olan adaylar puan türlerine göre en yüksek puandan en düşük puana doğru sıralanır. Sıralama Y-ÖSS puanına göre yapılır. Sıralanan adaylar üstten başlamak üzere yüzde birlik dilimlere ayrılır. Bir adayın üstten kaçıncı yüzdelik dilim içinde olduğu her puan türünde ayrı ayrı olmak üzere ÖSS sonuç belgesinde belirtilir. 
Bir programın yüzdelik dilimi ifade edilirken ÖSYM 0.8 AOBP'li ilgili puan türünden 185 barajını geçen öğrenci sayısı , 0,3 AOBP'li ilgili puan türünden 160 barajını geçen öğrenci sayısı , Ek puanlı yüzdelik dilimlerin altında farklı dilimler vermektedir. 
Bu dilimlerin her birinde farklı sayıda aday bulunduğundan her aday kendi durumuna göre yüzdelik dilimleri yorumlamalıdır. 0.8-0.3 ve ek puanlı aday sayılarının toplamı kılavuzda tabloların başında yer almaktadır. 
Örneğin ÖSS SAY puanı ile öğrenci alan Tablo 4 bir lisans programının karşısında 0.8 AOBP'li sütunun altında 2 yazmış olsun. Bunun ne anlam ifade ettiğine bakalım. 
2004 verilerine göre 0.8 AOBP'li aday sayısı 257.778 kişidir.Yüzde 2'lik dilime giren bir program bu 257.778 kişinin içinde üstten 2'lik dilimden öğrenci almıştır. O halde 257.778 100 2 5155 olur. Bu program geçen yıl üstten 5155 kişi arasından öğrenci almıştır yorumu yapabiliriz. 
Kendi sıralamamız ile bu verileri karşılaştırabilir, programlara girme durumumuzu tüm tercih listemiz için yorumlayabiliriz. Ancak bu yorumlamalarda bu yıl yüzdelik dilimlere giren aday sayıları, tercihlerdeki yönelimlerden kaynaklanan farklılıkları da hesaba katmak gerekir. ÖSYM'nin sunduğu veriler genel bir yorum için kullanılmalıdır. 
Yanda 2004 ÖSS sonrası oluşan ve yüzdelik dilim hesabında kullanacağınız sayısal bilgiler verilmiştir 
2004 ÖSS'DE 0.3 VE 0.8 AOBP'Lİ ADAY SAYILARI 

PUAN TÜRÜ 0.3 AOBP'li 0.8 AOBP'li EK PUANLI Y-ÖSS-SÖZ 1.287.241 710.622 83.072 Y-ÖSS-SAY 570.961 257.778 20.948 Y-ÖSS-EA 1.126.984 530.011 41.640 Y-ÖSS-DİL 40.679 30.839 3.592 

2 ÖSYM'nin açıkladığı geçen yılın en küçük puanları ise Tablo3, Tablo 4 bu programlara 2004 ÖSS'de yerleşen öğrencilerden en son yerleşen öğrencilerin yerleşme puanını ifade etmektedir. Bu veride yıldan yıla farklılık gösterebilir. Bunun için yorumlama esnek olmalıdır. 
Taban puanlar yıllara göre neden farklılık gösterir 
Taban puanlar ilgili yüksek öğretim programın talep edilme durumuna göre belirlenir. 
Bu konuda bir örnek vermek gerekirse 
Bir öğrenci 2005 Y-ÖSS'de 345.000 almış olsun. İTÜ Mimarlık bölümünü tercih listesine yazmış olsun. 
İTÜ Mimarlık bölümünün kontenjanı 130 olsun 
İTÜ Mimarlık Bölümün de toplamda 1000 öğrenci tercih listesinde bulundurmuş olsun. 
ÖSYM yerleştirme işleminde şöyle bir yöntem izler 
Puanı yüksek olan öğrenciden aşağıya doğru yerleştirme yapan ÖSYM İTÜ Mimarlık Bölümünü talep eden öğrencileri de puan sırasına göre yukarıdan aşağıya sıralıyor ve 130. öğrenciye kadar iniyor.130. Öğrencinin puanı İTÜ Mimarlık'ın taban puanını yani o bölüme en son giren öğrencinin puanını ifade ediyor. Bu nedenle bölümlerin puanları yıldan yıla talep nedeniyle farklılık gösterebilir. 
Tercihlerimizi puan sırasına göre mi yoksa istek sırasına göre mi yazacağız 
ÖSYM tercihlerinizi ilk tercihinizden son tercihinize doğru değerlendirecektir. Bu nedenle tercihlerinizi sıralarken istek sıranızı ön planda tutmalısınız. Örneğin puanı 358.000 olan bir bölümü, 361.000 puanlık bir bölüme göre daha çok istiyorsanız. 358 puanlık bölümü 361.000 puanlık bölümün üstüne yazabilirsiniz. Fakat aradaki puan farkı 5 puanın üstüne çıktığında altta yazdığınız tercihin anlamsızlaştığına da dikkat etmelisiniz. 
İlk tercihime yazdığım bölümü kazanma ihtimalim daha mı fazladır 
Merkezi yerleştirme mantığında önemli olan sıralama değil puandır.A öğrencisi 305.546 puan ile İşletme bölümünü 1.tercihine, B öğrencisi 306.896 puan ile İşletme bölümünü 24. tercihine yazmış olsun. Burada öncelik tercih sırası ne olursa olsun puanı yüksek olan öğrencinin öncelikle yerleşmesidir. Yani öncelik B öğrencisinindir. Yaptığımız sıralama sizin istek sıranızdır ve olabiliyorsa önceki tercihimi daha çok istiyorum anlamındadır. Sıralamanın önemli olduğu nokta iki öğrencinin aynı puanı alması durumundadır. Bu durumda da öncelikle ÖSS puanına bakılır aynıysa ÖSS puanında ağırlığı fazla olan test bölümündeki ham puanı yüksek olana bakılır aynıysa yükseköğretim programını daha üst tercihinde gösterene bakılır aynıysa yaşı küçük olana öncelik verilir. 
Tercih yaparken bölüm mü üniversite tercihi mi ön planda olmalı 
Son yıllarda tercihlerde gözlenen önemli etkenlerden biri de öğrencilerin meslek seçiminden çok üniversite seçimi üzerinde durmalarıdır. Türkiye'deki köklü geçmişe sahip ilk ve büyük üniversiteler tercih edilirken bölümden çok, fiziksel olanaklar ve sağlanan imkanlar cazip gelebilmektedir.Oysa öğrencinin tercihlerini yaparken ilerde yapmak istediği mesleği düşünerek tercih yapması yaşamdan daha çok keyif almasını sağlayacaktır. Çünkü genç mesleğini seçerken aslında yaşam biçimini de seçmiş olur. Fakat ülke koşullarında çoğu öğrencinin mezun olduğu bölümle ilgili olmayan işler yapması tercihler döneminde öğrencilerin kafasının daha çok karışmasına neden olabilmektedir. Bu noktada öğrencinin kendisine sorması gereken bazı sorular vardır. Öğrenci tercihini bu sorulara verdiği yanıtlar doğrultusunda yapmalıdır. 
- Mezun olduktan sonra bölümümün gerektirdiği işi mi yapacağım 
- Bu üniversitede okumak bana nasıl bir avantaj sağlar 
- Bu bölümde okumak beni mutlu eder mi İlerde yapmak istediğim şeyleri yapmam için bir basamak olur mu 
Bir bölümü kazandıktan sonra pişman olursam daha alttaki bir bölümü tercih edebilir miyim 
Merkezi yerleştirme sonucu kazandığınız bir bölümü değiştirme şansınız yoktur. O bölüme devam etmeme kararı alırsanız AOBP puanınız bir sonraki yıl ÖSS'de yarı yarıya düşecektir 
Kaç tercih yapabilirim. Bunların 2 yıllık-4 yıllık dağılımı nasıldır 
Tercih listesinde 24 tercih yapılabilir. Bunun 2 yıllık-4 yıllık ayrımı yoktur Bir öğrenci isterse sadece 4 yıllık programları, isterse sadece 2 yıllık programları, isterse iki yıllık ve dört yıllık programları karma şekilde yazabilir. 
Düz lise mezunuyum neden iki yıllık tercih yaparken AOBP 0,3 ile çarpılıyor 
2 yıllık bölümler meslek liselilerin alanı olduğundan düz liseliler için alan dışı tercih kabul edilir. Yerleştirme işleminde öncelik meslek liselilerindir. Kontenjan artması durumunda düz liseli adaylar 0,3 AOBP'li puanlarına göre yerleştirilir. 

TERCİH YAPARKEN DİKKAT EDİLMESİ GEREKEN NOKTALAR 

Meslekler ile ilgili olarak kafanızda cevaplanmamış sorular varsa, tercih dönemine kadar bunlarla ilgili olarak araştırma yapın. 
Meslekler ile ilgili ayrıntılı bilgi edinmek için bu meslekler ile ilgili yüksek öğretim programlarını okutan üniversitelerin internet sayfalarından, meslek tanıtımı yapan kitaplardan yararlanabileceğiniz gibi daha ayrıntılı bilgi edinmek için üniversitelere giderek ilgili bölümlerdeki öğretim üyelerinden, okutulan dersler, öğrencilerde olmasını bekledikleri özellikler, çalışma alanları gibi konularda bilgi alabilirsiniz. 
Bazı üniversitelerin tercih dönemi öncesi yaptıkları tanıtım çalışmalarına da katılabilirsiniz. Bunun yanı sıra bir meslek ile ilgili ayrıntılı bilgi edinebilmenin başka bir yolu da o mesleği yapan kişilerle görüşmek, hatta mümkünse bu kişilerin işyerlerinde kısa süreli de olsa gözlemler yapabilmektir. 
Tercih listenizi oluşturmadan önce, meslek seçiminizin netleşmiş olmasına dikkat edin. İlgi, yetenek ve isteklerinizi göz önünde bulundurarak hem severek yapabileceğiniz hem de gereklerini yerine getirebileceğiniz meslekleri seçmeye özen gösterin. 
"İyi meslek" diye bir kavramın olmadığını "iyi yapılan meslek" olduğunu aklınızdan çıkarmayın. Sadece popüler olduğu için gözde olan mesleklere yönelmek yerine kendinize uygun olan meslekleri seçmenin geleceğiniz için en isabetli seçim olduğunu unutmayın. 
Tek bir mesleğe, üniversiteye, bölüme saplanıp kalmayın. Ana tercihiniz olan bölümleri belirledikten sonra, bunlara benzer alternatifler oluşturarak seçeneklerinizi arttırın. Meslek seçiminizi ve ilgili alternatiflerinizi belirledikten sonra, tercih listenize yazmayı düşündüğünüz üniversitelerle ilgili kararlarınızı netleştirmeye çalışın. Üniversitenin bulunduğu il, barınma koşulları, gibi konuları dikkatle inceleyin.ÖSYM'nin tercih dönemi öncesinde size göndereceği Tercih Kılavuzu'nu çok iyi okuyun. Puan kaybı olmaksızın yazabileceğiniz AOBP'nizin 0.8 ile çarpılacağı , liseden mezun olduğunuz alan ile ilgili bölümleri tercih etmenin sizin avantajınıza olacağını, bunun dışındaki tercihlerinizde önemli puan kayıpları yaşayacağınızı unutmayın.Eğer meslek lisesi mezunu iseniz, Tercih Kılavuzu'nda sınavsız geçiş hakkından yararlanabileceğiniz iki yıllık yükseköğretim programlarını, ek puan aldığınız 4 yıllık yükseköğretim programlarını iyice inceleyin.Seçmeyi istediğiniz meslekleri, okumayı istediğiniz üniversiteleri ve yükseköğretim programlarını belirledikten sonra sıra bunları tercih listenize geçirme aşamasına geldi.Tercih listenizi oluştururken, sonradan pişman olacağınız hiçbir bölümü yazmayın. En son tercihinizi kazansanız bile severek okuyacağınız tercihler oluşturun.Tercih listenizi oluştururken en çok istediğiniz bölümden daha az istediğiniz bölümlere göre sıralayın. Bu sıralamanın aynı zamanda puan ve yüzdelik dilim sıralamasına da mümkün olduğunca uygun olmasına dikkat edin.Bir tercih listesi aşağıdaki kriterlere göre değerlendirilir. 
-İdealler Öğrencinin gönlünde yatan aslanı ifade eder. Aldığı Y-ÖSS puanından biraz daha yüksek puanlar listede yer alabilir. Bu türden yapılacak tercihlerin sayısının çokluğu bir risk getirebilir. Bu yüzden ideal tercihlerin sayısının sınırlı tutmak gerekir. 
-Gerçekçi tercihler Öğrencinin Y-ÖSS puanına daha yakın puanlı tercihlerdir. Bu kategoriye giren programların sayısı listede fazla olmalıdır. 
-Güvence olabilecek tercihler Mutlaka bir programa yerleşmek isteyen öğrencinin yazacağı Y-ÖSS puanından düşük puanlı tercihlerdir. Yazılan en son tercihin kazanıldığında 'keşke olmasaydı' denmeyecek bir program olması çok önemlidir. 
ÖSS sonucundaki puanınız, yüzdelik diliminiz ve Türkiye sıralamanız ile yazacağınız bölümlerin taban puanı ve yüzdelik dilimini ve kontenjanını dikkate almayı unutmayın. Yazdığınız üniversitelerin ve bölümlerin varsa özel koşullarına ve durumunuzun bunlara uyup uymadığına dikkat edin. Örneğin, devlet ya da vakıf üniversitesi olup olmaması, vakıf üniversitesi ise burslu olup olmaması..vbÖSYM'nin size gönderdiği kılavuzda varsa yeni açılan üniversitelere ve bölümlere de dikkat edin.İl dışı tercihler yazacaksınız, barınma koşullarını dikkate almayı unutmayın. Tercih listenizde farklı puan türlerinden bölümler olacaksa, bunları istek sıranıza göre harmanlamanız gerekmektedir. Her puan türünün de kendi içinde tutarlı olmasına dikkat edin.Kazansanız da okumayı düşünmeyeceğiniz bölümleri yazmayın. Eğer bir yükseköğretim programına yerleştirilirseniz, Açıköğretimin kontenjansız bölümleri hariç kayıt yaptırsanız da yaptırmasanız da bir sonraki yıl AOBP' nizin çarpılacağı katsayı yarı yarıya düşecektir. 
Bu da ciddi bir puan kaybı yaratacağı için, bir sonraki yıl da istediğiniz bölümlere girmenizi engelleyebileceğini unutmayın. 
ÖSYM'nin size gönderdiği tercih formunu doldurduktan sonra, T.C. Vakıflar Bankası, T.C. İş Bankası, Akbank ve Yapı Kredi Bankası şubelerinden birisine TC Kimlik Numaranızı söyleyerek 20 YTL 20.000.000 TL yatırmanız gerekmektedir. Banka size iki nüsha dekont verecektir.Bankadan alınan dekontun bir nüshası ve Tercih Formu 25.07.2005 - 03.08.2005 tarihleri arasında lise ve dengi okul müdürlüklerine veya ÖSYM Sınav Merkezi yöneticiliklerine 2 YTL 2.000.000 TL karşılığında teslim edilecektir.Okullara teslim ettiğiniz formların ÖSYM'ye ulaşıp ulaşmadığını, teslim ettiğiniz okula asılacak listelerden kontrol edebilirsiniz. 

GELECEĞİN MESLEKLERİ 

Aşağıdaki mesleklerden bir kısmı üniversitelerin lisans programlarında yer almakta, bir kısmı da bazı temel bilim alanlarından sonra uzmanlaşılabilinecek alanlardır. Temel meslek alanlarının dışında yeni rastladığımız bazı alanlarda ise elektronik, bilgisayar, iletişim, genetik, ekonomik ve toplumsal alanlardaki diğer gelişmelerin etkisi ile meslek kendi alanını oluşturmaktadır. 
Öğrencilerin karar verme kriterleri arasında geleceğe yönelik öngörüler olmalıdır, ancak meslekli karar sonucunda mutluluğun kaynağı büyük oranda kişilik özellikleri ilgi- yetenek- beceriler- hayat biçimi vb ile mesleki özelliklerin örtüşmesidir. Pekala çağımızın gelişmelerine göre daha eski bir mesleki uygulama alanı da kişiyi mutlu ve başarılı kılabilir. 
Bu nedenle sırf gelecekte bu alan popüler olacak diye kararı o meslekten yana düşünmek tek başına doğru bir karar olmayabilir. Sadece kendi özelliklerimize uygun alanda gelişmelerin ışığında karar vermek doğru olacaktır. 
Ayrıca öğrencilerin hayat biçimi olarak mesleki kariyerde başarıyı yakalayacak yaklaşım biçimlerini de kendilerinde geliştirmeye özen göstermeleri gerekir. Çünkü başarılı bir mesleki yaşam için gerekli adımlar aynı zamanda hayata dair mutluluğun da anahtarı olacaktır. 
Elektrik-Elektronik MühendisliğiElektrik-Elektronik Onarım ElemanlarıElektronik yari iletkenlik uzmanlarıBilim Adamları, Sistem Analistleriİletişim, Stratejik İletişim, Karar Alma Strateji Oluşturma UzmanlarıPsikoloji ve Danışmanlık Alanındaki UzmanlıklarSiber Pazarlamacılık e-ticaret Teknoloji Hukuku İmaj Danışmanlığı, Yaşam KoçluğuBireysel Yatırım DanışmanlığıSes ve Görüntü UzmanlığıWebmasterİnfografikerlikAkustik UzmanlığıLojistikMekartonik MühendisliğiÜretim Sistemleri MühendisliğiBiyoloji Bilimleri ve BiyomühendislikUluslar Arası TicaretUluslar Arası HukukEğitim- Öğretmenlik Yükseköğretim elemanlığı 
MEKATRONİK MÜHENDİSLİĞİ Makine ve elektronik mühendisliğinin bilgisayar ve yazılım mühendisliği ile kaynaştırılmasına dayalı bir uzmanlık alanıdır. Akıllı makine anlamında kullanılan, aynı zamanda akıl yürüten ve verdiği kararları uygulayabilen otomatik makinelere verilen addır. 
ÜRETİM SİSTEMLERİ MÜHENDİSLİĞİ Sistem teorisin yaklaşımını endüstri uygulamalarına taşıma, rekabet içinde farklılaşarak var olma sürecinde uygulama alanı olan bir disiplindir. Sanayide, danışmanlık şirketlerinde, banka, sigorta ve yazılım şirketlerinde çalışma alanları bulunmaktadır. 
BİYOLOJİ BİLİMLERİ VE BİYOMÜHENDİSLİK Genetik biliminin uygulama alanı olarak, tıp, tarım, çevre, gıda sektörleri geleceğe ilişkin beklenti oluşturan alanlardır. Şu anda ülkemizde uygulama alanı konusunda pek olanak olmamakla birlikte AB adaylığı ve uyum süreci çeşitli olanaklar yaratabilecektir. 
Sağlık tarım ve hayvancılık alanları bu bilim dalından çok etkilenecek. Avrupa ve Amerika'da biyoteknoloji şirketleri kurulmaktadır. 
KARAR ALMA DANIŞMANLIĞI Teknolojik, sosyal ve diğer alanlardaki yenilikler kurumların bu yeniliklere hazırlanmasını, hızlı adapte olmalarını, yenilik üretmesini organizasyon becerilerini artırmasını gerekli kılıyor. 
Yönetim kademesinden diğer birimlere kadar ilgili herkesi yönlendirecek, verimliliği artıracak ve daha yeterli duruma gelinmesini sağlayacak öneriler ve paylaşımları üretecek kişilere gereksinim duyulmaktadır. Risk yönetiminden, kalite standartlarını artırmaya, ar-ge çalışmalarından, pazarlama ve satışa, toplam kalite yönetimi çalışmalarına kadar bir çok alt konuda danışmanlık yapmak gerekebiliyor. 
Bu meslek alanında bilginin yanında kişisel yeterlilikler, yaratıcılık, bilgi üretebilecek, analiz becerisi, risk alma becerisi, tempolu çalışabilme gibi nitelikler gerekli. İşletme, psikoloji, mühendislik gibi disiplinlerin etkileşimi ve kullanımı söz konusu. 
SES VE GÖRÜNTÜ UZMANLIĞI TV ve medya alanının içinde bir alan. Görsel ve ses efektleri yaratımı işin ana unsurunu oluşturuyor. Yaratıcılık, eşgüdümlü bir çalışma temposu ve esnek bir çalışma alanı bulunmaktadır. Audovisual ve montaj eğitimi üzerine kurulu bir alan. 
Radyo ve televizyon bölümlerinde efekt, ses, görüntü seçiciliği dersleri ile yetişiliyor. Bununla birlikte usta-çırak ilişkisi ile de yetişmek önemli. İyi iletişim kurabilmek, teknik bilgiye hakimiyet gereken niteliklerden bazıları. 
SİBER PAZARLAMA Avrupa'da 2015 yılına kadar tüm ticaretin yarısının elektronik ortam katkısı ile yapılacağı düşünülüyor. ABD ve Avrupa'da elektronik ticaret şirketleri kuruluyor. 
Ülkemizde de bu alanlarla ilgili hazırlıklar ve uygulama örnekleri bulunmakla birlikte henüz yeterli değil. İhracat yapan firmalar e-ticaret ile ilgili hazırlıklar yapıyorlar. Bilgisayar ve işletme alanlarından bu iş-meslek alanına yönelmek mümkün. 

MESLEK SEÇİMİNİN ÖNEMİ 

Meslek seçiminde bulunarak hayat biçimini ve giderek çok şeyi etkileyen bir karardır. 

MESLEK 
Yaşamı anlamlı kılar Kişiye sorumluluk yükler Ekonomik özgürlük sağlar Olgunlaşmayı sağlar Statüyü belirler Yaratıcılığı kullanmayı sağlar. 

Bunlara bağlı olarak meslekte ve mesleki eğitimde yaşanan doyumsuzluklar, hayal kırıklıkları bireyi doğrudan etkilemekte, dolayısıyla bireyler mutsuz olabilmektedirler. 
Her mesleğin kendine özgü gerekleri, çalışma koşulları ve sağladığı olanaklar farklıdır. Meslekler arasında bu ve benzeri alanlarda gözlenen farklılıklar, bireylerde yetenek, ilgi, gereksinme gibi konularda tanımanın gerekliliğini ortaya koymaktadır. Bu yüzden bireyin kendi gelişimine en çok fırsat hazırlayacak, gereksinimlerini en iyi biçimde doyurabilecek alanı seçebilmesi önem kazanmaktadır. Sağlıklı bir seçim ise ancak kişinin kendini ve seçeneklerini yakından tanıması ile mümkün olmaktadır. 
Meslek seçimi, bireyin kendisine açık meslekleri, çeşitli yönleriyle değerlendirip, kendi gereksinmeleri açısından, istenilir yönleri çok istenmeyen yönleri az olan birine yönelmeye karar vermesi olarak da tanımlanır. Bireyin seçtiği meslek, onun yetenek ve ilgilerine uygun olduğu taktirde bunları geliştirmek ve tam olarak fonksiyonda bulunmak kendi elindedir. Özellikle yeteneğinin altında mesleklere girenlerde potansiyellerini tam kullanamamaktan dolayı pişmanlık ve mutsuzluk olabilmektedir. 
Yetenek Sağlıklı bir meslek seçimi ancak bireyin kendi ilgi, yetenek ve ihtiyaçlarını, aynı zamanda seçeneklerini iyi tanımasıyla mümkün olmaktadır. Yetenek, bir kimsenin belli bir eğitim sonucunda bilgi beceri ve davranış takımı kazanmasının belirtisi olarak düşünülen özellikler bütünüdür. Yetenek, eğitimden yararlanma gizil gücü olarak da tanımlanmaktadır. Bugün, zeka denen gücün, kalıtım ve çevrenin etkileşimi ile oluştuğu bilinmektedir. Kişinin, doğuştan getirdiği ve ne kadar olduğunu bilmediğimiz gizil gücü, çevresel olanakların sağladığı gelişimle, "bir işi yapabilme gücü" durumuna dönüşmektedir. Buna göre çevre elverişli olduğu oranda, kişi iyi gelişecek ve yeteneklerini gösterecektir. Günümüzde yetenek ölçülebilen bir özelliktir. Bu özelliğin ölçüm yollarından biri psikolojik testlerdir. Yetenek testleri, "Genel" ve "Özel" olarak ikiye ayrılmaktadır. Sözel ve sayısal düşünme yeteneklerine ilişkin ortak puan genelde, okul başarısını yani genel akademik başarıyı ölçmede isabetli olabilmektedir. Ancak, kimi mesleklerde ya da öğrenciyi bu mesleklere hazırlayan programlarda başarılı olunup olunamayacağını kestirebilmek için, özel yeteneklerin bilinmesine gerek duyulmaktadır. Özel yetenek, belli bir zihinsel veya fiziksel faaliyeti öğrenebilme kapasitesidir. 
Üniversiteye giriş sınav soruları, kendi bilim alanlarında uzman kişiler tarafından hazırlanmakta ve çeşitli alanlarda bireyleri elemeye yönelik olmaktadır. ÖSYM'nin temel amacı, yüksek öğretim programlarına girmek için başvuran adaylar arasından bu programlarda başarılı olma olasılıkları ötekilerden daha yüksek olanları seçerek bu programlara yerleştirmektir. 

Tercihleriniz mesleki bir seçim olacağından aşağıdaki sıralanmış konularda kendinizi değerlendirmelisiniz 

1. Kendinizle ilgili bilgi sahibi olmalısınız 
Bunun için şu sorular sizlere yardımcı olabilir. 
Hangi konu ve konulara ilgi duyuyorsunuz Hangi alanlarda ve işlerde yetenekli olduğunuzu düşünüyorsunuz Kişilik özelliklerinizi biliyor musunuz Örneğin, sosyal ilişkilere gereksinimi olan bir kişi bu özelliğini kullanamayacağı bir meslek seçerse mutsuz olabilir. Yaşamdan beklentileriniz neler Bu konuda ayrıntılı biçimde kendinizi sorgulamalı ve gelecekte sizleri nelerin mutlu edeceğini iyi düşünmelisiniz. Yaşamda en çok nelere öncelik ve önem veriyorsunuz Para kazanma, ün sahibi olma gibi. Yaşam değerlerinizi karşılayacak ve beklentilerinize kapı açacak mesleklere yönelmelisiniz.Fiziksel özellikleriniz seçmeyi düşündüğünüz mesleğe uygun mu Bazı ön koşullar o mesleği yapıp yapamamayı belirleyebilir, bunları gözden geçirmelisiniz. 
2. Seçmeyi düşündüğünüz meslek konusunda bilgi sahibi olmalısınız 
Meslekleri tanıma çok yönlü verilerle ve sizlerin yorumlamaları ile iyice irdelenmelidir. Bunun için de şu sorular sorulabilir. 
Mesleğin gerektirdiği özellikler nelerdir, meslek hangi yetenekleri, ilgileri, kişilik özelliklerini, fiziksel özellikleri gerektirmektedir Meslekte yapılan işler nelerdir Mesleğin çalışma ortamı nasıldır Mesleğin kazanç durumu nedir Önümüzdeki on yıl içinde mesleğin ülkemizdeki durumu nasıl olacaktır Meslekte yükselme olanakları nasıldır Meslek, staj, zorunlu hizmet gibi çalışmaları gerektirmekte midir 


</TEXT>
</DOC>
