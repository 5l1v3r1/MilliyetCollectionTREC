<DOC>
<DOCNO> 354965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/siyaset/siy05.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Yalçın Küçük AKP'yi kızdıracak 
</HEADLINE>
<TEXT>


Küçük, ABD'ye sadakat yemini ettiğini öne sürdüğü Bağış ve Zapsu hakkında 'sahte memurluk' yaptığı iddiasıyla suç duyurusunda bulundu 

AYDIN HASAN Ankara 


Prof. Dr. Yalçın Küçük, Cumhurbaşkanı Ahmet Necdet Sezer'e gönderdiği mektupta, AKP'li Egemen Bağış ile AKP MKYK Üyesi Cüneyd Zapsu'nun memur olmamalarına rağmen Erdoğan'ın resmi görüşmelerinde yer almalarının Anayasa ve yasalara aykırı olduğunu savundu. 
Küçük, Erdoğan'a resmi görüşmelerinde tercümanlık yapan Bağış hakkında şunları kaydetti "ABD başkanlarına resmi tercüman olduğunu biliyoruz. Bu nedenle ABD devletine sadakat yemini etmiş olmasını kabul etmek zorundayız. Türkiye Cumhuriyeti, en önemli sırlarını, Türkiye Cumhuriyeti'ne sadakat yemini içmemiş birisine tevdi etmiş olmaktadır." 
Küçük, haklarında suç duyurusunda bulunduğu Erdoğan, Zapsu ve Bağış hakkında şu iddiada bulundu 
ERDOĞAN Anayasa'nın öngördüğü düzeni ortadan kaldırarak yerine başka bir düzen koymak, memurlarca yapılması gereken kamu işlerini memur olmayanlara yaptırmak, milletvekillerini özel sekreteri olarak kullanarak Meclis'i işlemez hale getirmek, devlet sırlarını birtakım tüccara vermek. 
BAĞIŞ Memurluk yemini etmediği için durumu, 'sahte memur-tercüman' halindedir. 
ZAPSU Devletin resmi işlerine girmek ve üzerine almakla, hatta resmi tercümanlık işlerine müdahale etmekle suç işlemektedir. 


</TEXT>
</DOC>
