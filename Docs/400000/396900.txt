<DOC>
<DOCNO> 396900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/magazin/yazdud.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lezzet ve eğlence Kokosh'da 
</HEADLINE>
<TEXT>


Tepebaşı'nda trafik bir felaket, alışveriş öncesi ya da sonrası Bella Pizza Osmanbey'de, The Plaza Hotel Lokantası'nda zengin mönü, Kafes Garden'da haftasonları fasıl, pazarları brunch keyfi, Sait Halim Paşa Yalısı'nda davet... 


İstanbul'dan uzak olmak, daha doğrusu İstanbul'u boş bırakmak bana pek yaramıyor. Ne de olsa pek çok yeni restoran, bar ve gece kulübü açılıyor. Dolayısıyla geziden kente döner dönmez gecelere atıyorum kendimi. Sırasıyla ve elimden geldiğince kimsenin hakkını kimseye yedirmeden her mekana yer vermeye çalışıyorum. Benim için önemli olan arkadaş-dost ilişkilerinin yanı sıra mekanda çalışan personel. Bütün hafta yine sokaklardaydım. Valla kendime ayıracak vaktim yoktu. O kapı senin, bu kapı benim çaldım. Bu yılın iki gözde semti var bence Nişantaşı-Beyoğlu hattı. Bayramdan önce Nişantaşı ve Beyoğlu turu atıp yazmıştım. Ama dedim ya, yeni yerler çoook. Eğlence dünyasının prensi, sevgili Ergun Yıldız'ın işletme ortağı olduğu Dinner Kokosh sonunda açıldı. E, bir tebriğe gitmem gerekti tabii. ALFA Yayınları'nın yakışıklı patronu Vedat, güzel eşi İkbal, ekranlara çok yakışan dürüst isimlerden biri olan ve güleryüzü hiç eksilmeyen Mesut Yar, televizyon yapımcısı eşi sevgili Hülya ile birlikte gittim. Ama Mesut'un midesi ağrıdığı için pek keyifli değildi. Bu arada Mesut, içerik ve kalite olarak çok beğendiğim Tempo Dergisi'nde yazmaya başladı. Okuyun, çok keyifli. Kokosh'un öncelikle yemeklerine bayıldım. Şu anda bile içim gidiyor. Servis, atmosfer, dekor 10 numara. Eğlence zirvede. Değişik bir mekan. Haftada 3 gün canlı müzik, çılgın showlar... Gerçekten bu kış sezonunda eğlenceye damgasını vuracak. Öncelikle size yediklerimizden söz edeyim Yunan salatası ve günün taze mezeleri, etli yaprak dolma, güveçte parmesanlı patlıcan, zeytinyağlı yoğurt topları, mercimek köftesi, hellimli ızgara kabak dolması, sarımsaklı köfte, fırında levrek, Meksika usulü tavuk ve ızgara palamut. Herkes her şeyin tadına baktı. Finalde de kaymaklı ekmek kadayıfı, panna cotta ve vişneli cheese-cake götürdük. O akşam sahnede Emre Akın vardı. Çok geniş bir repertuvara sahip, iyi eğlendiren bir şarkıcı. Diğer günlerde Zeliha Sunal, Pınar-Cihat, Zeynep Önkaya da kaçmaz. Yeni yılla birlikte Ferdi Özbeğen yine ortalığı yıkacak. Halkla ilişkiler işini Seda Sayan, Nihat Doğan, Gökhan Özen, Nazan Öncel gibi ünlü isimlerin basın danışmanlığını yapan sevgili Özgür Aras üstlenmiş. Bu yıl Kokosh kaçmaz. Sınırsız yerli içki dahil haftasonları kişi başı 80 milyon TL. Haftaiçi ise 60 milyon TL. Telefon numarası 0212 243 76 79. Ancak Tepebaşı trafiği mutlaka rahatlatılmalı. Orada sırasıyla Lokanta, Nupera, Buz, Mikla, Cahide On5, Pera Palas Oteli, Kokosh, çeşitli bar, meyhane ve gece kulübü var. Haftasonu oraya gitmek neredeyse intihar etmek demek. Tünel'den Tepebaşı'na çıkamıyorsunuz. Kocaman kapalı bir otopark var orada. Bence eğlence yerlerinin değnekçileri ya da güvenlik sorumluları arabaları oraya park etmeli. Bazen, özellikle otelin önünde iki sıra park yapılıyor. Bir yangın çıksa ya da kavga olsa, insan yaralansa, fenalaşsa Allah korusun orada ruhunu teslim eder. Görgüsüz elitlere de bir çift lafım var Olabildiğince araba yerine taksi kullanın. Zaten içiyorsunuz, sizin için de öylesi çok daha iyi olur. 

Osmanbey'de Bella Pizza 
Hep eğlence olacak değil ya. Zaman zaman sessiz bir mekanda keyifle bir şeyler yemek de güzel. Son günlerin gözde yerlerinden biri Osmanbey'deki Bella Pizza. Henüz yeni ama başarılı. Hatta kısa sürede Osmanbey'in vazgeçilmezleri arasına girdi bile. Mönü İtalyan mutfağı ağırlıklı. Pizzalarının lezzeti dillerde. Ayrıca makarnalar, lazanya ve krepler var. Canı Türk mutfağından örnekler isteyenlere de Bodrum usulü çökertme kebabını öneririm. Çünkü bunu ilk yapan kişi, Bella Pizza'nın sahibi Erol Mengeş. İş dönüşü, öğle yemeklerinde ya da günün değişik saatlerinde Bella Pizza uygun bir adres. Telefon 0212 247 20 72-73. Öğle ve akşam yemeklerinde, özellikle de iş görüşmelerinde yararı olabilecek farklı bir adres daha veriyorum Türkiye'nin ilk hip hoteli The Plaza Hotel'in lokantası. Mönüde müthiş değişiklik yaptılar. İşte size farklı gelebilecek birkaç seçenek Yaban mantarlı sebze sote ve ahududu soslu ızgara devekuşu filetosu, fırında sebzeli kuzu kafesi veya kuru meyve soslu baharatlı kızarmış ördek... "Bunlar ağır gelir" diyorsanız benim yaptığım gibi cesar veya göbek salatası ya da fıstıklı ördek salata mozzarella soya filizi salatasını tercih edebilirsiniz. Ayrıca balık mönüsü de var Közlenmiş patates salatası ile tuna ızgara, karides dil balığı, kalkan ya da fener balığı, somon... Bir de üzerine tatlı. Örnek mi Böğürtlenli çikolatalı truf, kestane ve kahveli truf enfes. Şu an 6 gün oruçlarını tutuyorum, bu nedenle yazmak bana zor geliyor doğrusu. Enfes lezzetler eşliğinde güzel bir sohbet için The Plaza Hotel Lokantası ideal. Telefon 0212 274 13 13. 

Boğaz'ın keyfi Kafes Garden ve Şarabi 
Şimdi sizlere yine bir Beyoğlu turum sırasında uğradığım ve gerçekten keyifle önereceğim bir yerden söz edeceğim İstanbul'un en iyi şarap evlerinden Şarabi. Özel yerli-yabancı konuklarınız için ideal bir mekan. Kış sezonu için hazırladıkları yeni mönüde doğu esintileri hakim. Taze baharat ve soya sos marineli karamelize ördek, ıspanak soteli kılıç balığı madalyon, portakallı panna cotta, sebzeli ızgara karides sote, karışık yeşillikli ve balsamik soslu sote biftek salatası, avokado soslu somon tartar gibi yenilikler ve yine birbirinden lezzetli tapaslar, pizzalar, makarnalar, tatlılar bulunuyor. Fırından sıcak tabakta servis edilen ara tatlar mönünün bu yılki sürprizlerinden. Mekanın dekoru da yenilendi. Aynalar, kırmızı koltuklar ve renkli abajurlarla, daha sıcak ve ışıltılı bir ortam yaratıldı. Telefon 0212 244 46 09. Bir kez gittiğim, son dönemde ise ihmal ettiğim bir yeri yazacağım şimdi de Kafes Garden. Muhteşem Boğaz manzarası eşliğinde, Kuruçeşme'de tarihi çınar ağaçlarının altında Türk ve Dünya mutfağının en lezzetli örneklerini sunan bir yer burası. Özellikle aileler, toplantılar, törenler ve özel geceler için harika bir seçim olur. Mustafa Akyüz ve oğlu Erkan Akyüz'ün işlettiği mekana, Sezar Otelleri'nin sahibi olan sevgili büyüğüm Ergun Berksoy ağabeyimin dünya güzeli kızı Leyla'nın doğum günü için uğradım. Tüm aile oradaydı. Hani 'bir tek kuş sütü eksik' derler ya, masa o durumdaydı. Bayram Usta her türlü taze mezeyi, kebap çeşitlerini doldurmuştu. Zaten Kafes Garden, İstanbul'un en iyi 5 davet mekanı arasına girmeyi başarmış. Ocaktan kebap çeşitlerinin yanı sıra çok da zengin bir dünya mutfağına sahip. İki katlı. Üst katta kendinizi, Kuruçeşme'nin muhteşem manzarasını izleyeceğiniz şirin bir meyhanede buluyorsunuz. Çarşamba türkü gecesi, cuma ve cumartesi Kafes Garden klasiği olan fasıl ekibi var. Pazar günleri de 11.00-15.00 saatleri arasında yapılan, 60 çeşitten oluşan brunch'ı mükemmel. Haftanın yorgunluğunu haftasonu fasılla ya da pazarları brunch ile atmanız için Kafes Garden'a rahatlıkla gidebilirsiniz. Kişi başı Brunch 30 milyon TL, fasıl geceleri 50 milyon TL. Telefon 0212 263 20 17. Evet, bugünlük de bu kadar. Pardon, bir sergi haberim kaldı yazacak. Bugün saat 18.00'de Sait Halim Paşa Yalısı'nda Mehmet Tüzüm Kızılcan ve Naile Göçen Çukurova'nın 'Buluşma' isimli seramik sergisi var. Evet efendim, yarın PAZAR POSTASI'nı bayinizden istemeyi sakın unutmayın. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 

BİR DAKİKA 
Amerika'nın fethi 
Efendim, sahnelerin müthiş ikilisi Nükhet Duru Cenk Eren'e yetişmek mümkün değil. İkili, Allah nazardan saklasın, ekstralardan başını kaldıramıyor. Dün ABD-Chicago'ya gittiler. Bir grup Türk iş adamının düzenlediği özel bir geceye katılacaklar. Dönüşte de Muhteşem İkili'den Cenk Eren yıllar sonra tek başına Ortaköy'de, Reina'nın karşısındaki Mix'in yerine açılan muhteşem gece kulübü Jass'lonc'da sahne alacak. Cenk Eren, Mehmet Koçarslan'ın mekanında her çarşamba sizleri bekleyecek. 

NOKTA 
Bir ilk 
İçki sektörünün duayenlerinden Nadir Yelkenci, Türkiye'de bir ilk'e imza attı Clan Mc Alpine viski şişesinin etiketinde fotoğraflarıyla yer almayı başardı. Viski sektöründe Liyakat Ödülü sahibi olan Nadir Yelkenci viskinin harmanlamasına, damak tadına da katkı göstermiş bir isimdir. Clan Mc Alpine, Türk tüketicilerinin hizmetinde. 



</TEXT>
</DOC>
