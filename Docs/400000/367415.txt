<DOC>
<DOCNO> 367415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur07.html </URL>
<DATE> 2005/08/05/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Aldatılan Alman kocanın filmlere taş çıkartan intikam planı 
</HEADLINE>
<TEXT>

     Saffet YENİGÜN DHA 

      FRANSA'da yaşayan ve bir otomobil fabrikasından emekli olan 59 yaşındaki Alman Werner Scholl, ayrı yaşadığı eşi 50 yaşındaki Heike Scholl'un, Antalya'da bir tur şirketinde çalışan 36 yaşındaki Serdar K. ile ilişkisi olduğunu öğrenince kıskançlık krizine kapıldı ve onu öldürmek için polisiye filmlere taş çıkartacak cinayet planı hazırladı. Eşinin evinden bulduğu fotoğraftan iz sürüp Türkiye'ye gelerek Serdar K.'yı bulup arkadaşlık kuran Scholl, onu evinde iple boğmaya kalkıştı, ancak amacına ulaşmayınca yakalanıp tutuklandı. 
     Alman asıllı olan ancak uzun yıllardır Fransa'nın Strasbourg kentinde yaşayan Scholl çifti, bundan 4 yıl önce ayrı yaşamaya başladı. Hemşire olan Heike Scholl, yaklaşık 3 yıl önce tatilinin geçirmek için tek başına Antalya'nın Kemer İlçesi'ne geldi ve bir tur firmasında çalışan Serdar K. ile tanıştı. Her ikisi de evli olan çiftin arkadaşlığı kısa sürede aşka dönüştü ve Heike Scholl sık sık Kemer'e gelerek sevdiği adamla buluşmaya başladı. 
     Serdar K. ve Heike Scholl, eşlerinden boşanıp bundan sonraki yaşamlarını birlikte sürdürmeye karar verdi. Serdar K., boşanma işlemlerine başladı. Scholl de ayrı yaşadığı eşi Werner Scholl'e boşanma isteğini bildirdi. Werner Scholl, bu talebe karşı çıkınca Heike Scholl, Ben bir Türke aşık oldum, onunla birlikte oluyorum'' dedi. 
     
     ÖNCE KARISININ EVİNE GİRDİ 
     Werner Scholl, eşinin bu sözleri üzerine kıskançlık krizine girdi ve onun birlikte olduğu Serdar K.'yı bulup öldürmek için müthiş bir plan yaptı. Scholl, önce eşinin ayrı yaşadığı eve onun olmadığı olmadığı bir gün gizlice girerek telefon görüşmelerinin dökümanlarını, Heike Scholl'un Serdar K. ile çekilmiş fotoğraflarını ve pasaportunu çaldı. Daha sonra Heike Scholl'e telefon eden Werner Scholl, önce Türkiye'ye gidip Serdar K.'yi, ardından da gelip kendisini öldüreceğini söyledi. Heike Scholl, mahkemeye başvurup korunma talebinde bulundu. Polis korumasına alınan Heike Scholl, sevgilisi Serdar K.'yi de arayarak dikkatli olmasını söyledi. 
     
     TATİLE ÇIKIYORUM’ DEDİ 
     Arkadaşlarına ve yakınlarına, tatile çıkacağını söyleyen Werner Scholl, 23 Temmuz'da Kemer'e bağlı Çamyuva Beldesi'ne gelip bir otele yerleşti. Serdar K.'nin çalıştığı tur şirketi ile bağlantı kuran Scholl, şirketle her gün bir başka geziye gitmeye başladı. 
     Fotoğrafından tanıdığı Serdar K. ve şirket çalışanları ile dostluk kuran Scholl, her gün şirkete gidip gelmeye başladı. Tanıştıklarının 4'üncü günü elinde meşrubatlarla gelip geç saate kadar tur şirketinde oturan Werner Scholl, Serdar K.'den kendisini oteline bırakmasını istedi. Scholl, Serdar K.'nin otomobili ile yola çıktıklarında, onun nerede oturduğunu öğrenmek istedi. Bunun üzerine Serdar K., otomobille kendi evinin önünden geçip oturduğu yeri gösterdi. Çamyuva'ya ulaştıklarında Scholl, kaldığı otelin biraz ilerisindeki bir otelin önünde inerek eşinin sevgilisi Serdar K. ile vedalaştı. 
     
     İPLE BOĞMAYA KALKIŞTI 
     Werner Scholl, ertesi akşam Serdar K.'yı öldürmeyi kararlaştırdı. İki katlı eski bir binada oturan Serdar K.'nin evine, bozuk olan kapı kilidini yanında getirdiği bıçakla açıp giren Werner Scholl, dijital fotoğraf makinesi ile odaların, salonun ve banyonun fotoğraflarını çekti. Daha sonra eline ameliyat eldivenleri giyen Werner Scholl, çantasında getirdiği ipi eline alıp sokak kapısının arkasında Serdar K.'nin dönüşünü beklemeye başladı. Saat 00.30'da evine dönen Serdar K., ışıkları yakmadan doğru odasına yöneldiğinde üzerine atlayan Werner Scholl boğazına ip geçirip boğmaya kalkıştı. Ancak Serdar K.'nın direnmesi üzerine Werner Scholl amacına ulaşamadan yakalandı. 
     Serdar K., yaşadığı dehşet dakikalarını şöyle anlattı 
     Karanlıkta odama gidiyordum. Birden boğazıma bir ip dolandı ve yere doğru itildim. Yüzüstü düştüm. Adam dizini sırtıma dayadı. İpi tek eli ile bükerken diğer eliyle de boğazımı sıkmaya çalışıyordu. Soluk alabilmek için parmaklarımı ipin altına sokmaya çalıştım. Başaramadım. Can havliyle azıcık doğrulup dirsek attım. Dirseğim kaşına çarpıp yarılmasına neden oldu. Saldırgan acıyla gerileyince, İmdat. Hırsız var. Yardım edin’ diye bağırmaya başladım. O sırada adam, yüzümü yere vurdu. Almanca, Bağırma, yoksa seni bıçaklarım. Ben Heike'nin eşiyim’ deyince durumu anladım. Benim çığlıklarımı duyan komşular kapının önünde toplanmış. Onlar kapıyı çalınca, Polis geldi. Bırak beni’ dedim. Polis lafını duyunca ipi gevşetti. Elinden kurtulup evden dışarı fırladım.'' 
     
     CEZAEVİNE KONULDU 
     Komşuların çağırdığı polis, bahçede bekleyen Serdar K. ve evden dışarı çıkmayı başaramayan Scholl'ü karakola götürdü. Serdar K. başına gelenleri anlatırken, Scholl susma hakkını kullanacağını ve sadece savcıya ifade vereceğini söyledi. 
     Kemer Cumhuriyet Savcısı'na ifade veren Scholl, adam öldürmeye tam teşebbüs’ ve haneye tecavüz’ suçlarından çıkarıldığı mahkemede tutuklanarak Antalya E Tipi Kapalı Cezaevi'ne gönderildi. 
     
</TEXT>
</DOC>
