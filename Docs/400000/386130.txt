<DOC>
<DOCNO> 386130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo25.html </URL>
<DATE> 2005/10/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Bolton yetkilileri, İnönü Stadı'nda incelemelerde bulundu... 
</HEADLINE>
<TEXT>

     UEFA Kupası 2. tur H Grubu'ndaki ilk maçta 20 Ekim Perşembe günü Beşiktaş ile karşılaşacak İngiltere'nin Bolton Wanderers Kulübü yetkilileri, karşılaşmanın oynanacağı BJK İnönü Stadı'nda incelemelerde bulundu. 
     İngiliz takımının stat sorumlusu, Bolton polis şefi ve İngiltere Futbol Federasyonu'dan bir yetkilinin de aralarında bulunduğu 7 kişilik heyet, Beşiktaş Kulübü yetkilileriyle yaptıkları güvenlik toplantısının ardından, stadı gezdi. 
     BJK İnönü Stadı Müdürü Turgut Akhan'ın da hazır bulunduğu incelemelerde, maçı izlemek üzere yaklaşık 500 İngiliz taraftarın İstanbul'a gelmesinin beklediğini, bunların arasında fanatiklerin de bulunduğunu vurgulayan heyettekiler, bu nedenle daha önceden güvenlik tedbirleri almak için İstanbul'a gelip, gerekli incelemeleri yaptıklarını, kendi güvenlik elemanlarını da maç için İstanbul'a getireceklerini söylediler. 
     Yetkililer, sorun çıkmaması için ellerinden geleni yapacaklarını belirterek, güvenliği nasıl sağlayacakları konusunda fikir alışverişinde bulunduklarını anlattılar. 
     
</TEXT>
</DOC>
