<DOC>
<DOCNO> 370640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo23.html </URL>
<DATE> 2005/08/17/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Grekoromen güreşte Tüfenk ve Kılıç finale yükseldi... 
</HEADLINE>
<TEXT>

     
     Ö.Buğra Ersavaş Bildiriyor 


     23. Dünya Üniversiteler Yaz Spor Oyunları'nda grekoromen güreşte Şeref Tüfenk ve Hamdi Eraslan Kılıç finale yükseldi. 
     Özel Yamanlar Lisesi Spor Salonu'ndaki oyunların grekoromen güreş müsabakalarının 2. ve son gününde, sabah seansında 60, 74 ve 96 kilolarda eleme karşılaşmaları yapıldı. 
     60 kiloda Bünyamin Emik, ilk turda Kırgız Jarkulov Nairambek'i ilk devrede tuşla yendi. 2. turda Belarus'dan Mikhail Siamionav'u 2-0 6-0, 4-0 yenen Emik, çeyrek finale yükseldi. Çeyrek finalde İran'dah Ali Ashkani ile karşılaşan Emik, rakibine 2-0 2-0, 4-2 yenildi. 
     Emik, akşam seansında repesajda bronz madalya mücadelesini sürdürecek. 
     74 kiloda ilk turu müsabaka yapmadan geçen Şeref Tüfenk, 2. turda Kazak Rusten Baisseitov'u 2-0 3-0, 2-0 yenerek çeyrek finale yükseldi. Finli Juha Salminen'i çeyrek finalde 2-0 3-1, 5-0 yenen Tüfenk, yarı finale çıktı. Yarı finalde Ermeni Edgar Babayan ile karşılaşan Tüfenk, karşılaşmadan 2-0 6-0, 7-0 galip ayrılarak finale yükseldi. 
     96 kiloda ilk turu müsabaka yapmadan geçen Hamdi Eraslan Kılıç, 2. turda Japon Kosuke Ishizava'yı üstün bir oyun sonunda 2-0 7-0, 9-0 yenerken, çeyrek finalde de Çek Jakub Cechel'e 2-0 4-0, 2-0 üstünlük sağladı. Yarı final karşılaşmasında da Estonyalı Heiki Nabi'yi zorlu bir mücadeleden sonra 2-1 0-5, 3-0, 7-0 yenmeyi başaran Kılıç, akşam seansında altın madalya mücadelesi yapmaya hak kazandı. 
     Grekoromen güreşte 2. ve son günün akşam seansındaki mücadele, saat 17.00'de başlayacak. 
     
</TEXT>
</DOC>
