<DOC>
<DOCNO> 350293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun43.html </URL>
<DATE> 2005/06/09/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
El Kaide Cihad örgütü, kadın mahkumların serbest bırakılmasını istedi 
</HEADLINE>
<TEXT>

     Irak’taki El Kaide Cihad örgütü, 36 Iraklı askeri rehin tuttuğunu belirterek, hükümetten 24 saat içinde tüm kadın mahkumları serbest bırakmasını istedi. 
     Örgüte yakın bir internet sitesinde yayımlanan açıklamada, Irak Başbakanı İbrahim Caferi’ye, İçişleri Bakanlığı’nın cezaevlerinde bulunan kadın mahkumları serbest bırakması için 24 saat verildiği kaydedildi. 
     Açıklamada, Örgütün Kuzey Irak’ta düzenlediği saldırıda, Irak polisinin dediği gibi 22 değil, 36 mahkumu rehin aldığı bildirildi. 
     Sünni El Kaide Cihad örgütü, 36 kişinin "Sünnilere karşı işledikleri suçlar" nedeniyle sorgulandıklarını belirtti. 
     Irak ordusundan dün yapılan açıklamada, önceki gün Suriye sınırı yakınındaki Akaşat köyünden iki minibüsle ayrılan 20’den fazla askerin kayıp olduğu bildirilmişti. 
     
</TEXT>
</DOC>
