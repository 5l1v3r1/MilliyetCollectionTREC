<DOC>
<DOCNO> 397163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/gun03.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdinli 'sınıf' atlayacak 
</HEADLINE>
<TEXT>


Şemdinli, Yüksekova gibi ilçeler, atamalarda en alt sıra olan 5. sınıfta yer alıyor. Bu sınıfta, ilk kez atanan h kim ve savcılar görevlendiriliyor. Bu ilçelere 5 yıl deneyimi olan yargı üyelerinin atanması önerilecek 

BÜLENT SARIOĞLU Ankara 

AKP yönetimi, Şemdinli olayında milletvekili heyetlerinin, "Savcı ve kaymakamın yetersizliği" konusundaki eleştirilerini dikkate alarak köklü bir önlem planı hazırladı. AKP Merkez Yürütme Kurulu, terörün yoğun olduğu ilçelere en az 5 yıl deneyimli savcı ve h kim atanması için Adalet Bakanlığı'na öneri götürecek. 
Şemdinli, Yüksekova gibi ilçeler, Adalet Bakanlığı atamalarında en alt sıra olan "5. sınıf"ta yer alıyor. Bu sınıfta, ilk kez atanan h kim ve savcılar görevlendiriliyor ve atandıkları bölgede en az 2 yıl görev yapmaları gerekiyor. 

Soruşturma tecrübesi 
AKP'nin projesine göre, H kimler ve Savcılar Yasası değiştirilecek ve çok boyutlu soruşturmalara konu olabilen ilçeler, üst sınıfa alınacak. Böylece bu ilçelere en az 5 yıl meslek deneyimi olan yargı üyeleri atanabilecek. Bu h kim ve savcıların alacakları ücret, mümkün olduğunca görev yaptıkları bölgenin risk koşullarına uygun hale getirilecek. Şemdinli'de mülki amirlerle ilgili "zoraki görevlendirmeler" de gündeme getirildi. Şemdinli Cumhuriyet Savcısı Harun Ayık, 4 yıllık meslek kıdemine sahip. Kaymakam Mustafa Cihad Feslihan'ın da ikinci görev yeri Şemdinli. 
5 milletvekilinden oluşan komisyon, raporunu AKP Merkez Yürütme Kurulu'na sunmadan tek basım olarak doğrudan Başbakan Recep Tayyip Erdoğan'a verdi. 



</TEXT>
</DOC>
