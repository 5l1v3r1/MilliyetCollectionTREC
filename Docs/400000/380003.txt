<DOC>
<DOCNO> 380003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonspo06.html </URL>
<DATE> 2005/09/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ümit Karan Avrupa'da da zirvede 
</HEADLINE>
<TEXT>

     Süper Lig’de gol krallığı yarışında zirvede bulunan Ümit Karan, Avrupa’da da en skorer iki oyuncudan biri durumunda. Geride kalan altı haftada tam 9 kez ağları sarsmayı başaran Cim Bom’un yıldızı, AZ Alkmaar’da forma giyen Şota Arveladze ile birlikte zirveyi paylaşıyor. Karan İtalya, İngiltere, Almanya, İspanya, Hollanda ve Fransa gibi Avrupa’nın önde gelen liglerinde forma giyen bir çok ünlü yıldızı şimdiden geride bıraktı. Ümit’e en yakın futbolcu Bundesliga’da Kaiserslautern’e 7 gol kazandıran Halil Altıntop. 
     
     Trabzonspor’u yakaladı 
     Avrupa ve Türkiye’de zirveye çıkan Ümit, Süper Lig takımlarına da tek başına kafa tutuyor. Karan altı hafta sonunda Trabzonspor’la eşit sayıda gol atarken Erciyes, Sivas, Konya, Beşiktaş, Antep, Ankaraspor, Denizli, Diyarbakır, Çaykur Rize, Gençlerbirliği, Ankaragücü ve Malatyaspor’dan daha fazla gol attı. Sezona iyi başladığını ve başarılı performansını devam ettireceğini söyleyen Ümit, şöyle konuştu Bu başarılı grafiğin devamı gelecek. Tek korkum bana nazar değmesi. Umarım böyle bir şanssızlık yaşamam.'' 
     
     
İşte golcüler OYUNCU TAKIM GOL ÜLKE Ümit Karan Galatasaray 9 Türkiye Şota AZ Alkmaar 9 Hollanda H.Alt ntop Kaiserslautern 7 Almanya Darren Bent Charlton 5 İngiltere Luca Toni Fiorentina 4 İtalya Tulio Le Mans 4 Fransa J. Arango Mallorca 3 İspanya S.Eto’o Barcelona 3 İspanya Nene Alaves 3 İspanya R.Sanchez Getafe 3 İspanya 
     
</TEXT>
</DOC>
