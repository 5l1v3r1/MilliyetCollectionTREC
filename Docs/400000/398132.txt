<DOC>
<DOCNO> 398132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yasam/yas06.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzikte dünyadaki 664 yetenekten biri 
</HEADLINE>
<TEXT>


UFUK AKTUĞ Hatay DHA 

İsdemir'in makine mühendislerinden Kemal Çankır ile sınıf öğretmeni Necla Çankır'ın 11 yaşındaki otistik oğulları Buğra, doğadaki sesleri nota dilinde deşifre edebiliyor. Çankır, müzikte üstün yeteneğe sahip olan oğluna sahip çıkılmasını istiyor. 
Üç yaşında otistik olduğu belirlenen Buğra, dört yaşında okuma yazmayı, ardından da piyano çalmayı öğrendi. Çukurova Üniversitesi Devlet Konservatuvarı, yetenek sınavına tabi tuttuğu Buğra'ya hayran kaldı ancak otistik olduğu için onu kabul edemedi. Ailesi Buğra'yı, California Üniversitesi San Francisco Genetik Araştırma Merkezi'nin "Absolute pitch" Bir sesi tam olarak söyleme ve duyma yeteneği testine tabi tuttu. Baba Çankır, "Buğra'nın dünyadaki 664 kişiden birisi, yaş bakımından en genç yetenek olduğu bildirildi. Oğlumuzda, Fazıl Say'da da olan yetenek var. Buğra, doğadaki tüm sesleri nota dilinde deşifre edebiliyor" dedi. 



</TEXT>
</DOC>
