<DOC>
<DOCNO> 350202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/spor/axspo01.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey harek tı 
</HEADLINE>
<TEXT>


Beşiktaş, yabancı arayışını Kuzey Avrupa'ya kaydırdı. Siyah - Beyazlılar, İsveç Milli Takımı ve Kopenhag'da görev yapan ön libero Tobias Linderoth ile temasa geçti 

ZAFER BÜYÜKAVCI 


Mali sıkıntısını banka kredisi ve Cola Turka'dan gelen peşinatla aşan Beşiktaş, yabancı konusunda daha emin adımlar atmaya başladı. Ancak kontenjanın dolu olması nedeniyle problemlerinden kurtulamadı. 
Siyah - Beyazlılar buna rağmen aradığı ön liberoyu transfer edebilmek için temaslarını sıklaştırdı. Rıza Çalımbay'ın hazırlayıp, yaklaşık 10 futbolcuya düşürdüğü transfer listesinin ilk sıralarında, Danimarka Ligi'nde yer alan Kopenhag'ın ve Norveç Milli Takımı'nın başarılı ismi Tobias Linderoth'un bulunduğu öğrenildi. Siyah - Beyazlılar'ın Tobias konusunda temaslarını sıklaştırdığı ifade edildi. Geçen sezon Everton'dan alınan 26 yaşındaki oyuncunun, bu sezon takımının en iyisi olduğu vurgulandı. 
İsveç'in Elfsborg takımından, Norveç'in Stabak ekibine giden Tobias, 2001-2002 yılında İngiltere'nin Everton takımına geçti. Norveçli yıldız futbolcu, geçen sezon Ada'da, 24'ü ilk 11'de olmak üzere, toplam 29 karşılaşmada görev yaptı. 

LİNDEROTH KİMDİR 
DOĞUM TARİHİ 24.04.1979 
BOYU 1.78 
KİLOSU 70 
MİLLİYETİ İsveç 
MİLLİLİK SAYISI 44 
SÖZLEŞME BİTİM TARİHİ 2008 
OYNADIĞI KULÜPLER Jugend, Elfsborg, Stabak, Everton, Kopenhag 

Zlatan'a nazire 

İRFAN KURTULMUŞ 

Norveç ile İsveç arasındaki mücadele, John Carew ile Zlatan İbrahimoviç'in çekişmesine sahne oldu. 
İsveç'in yıldızı Zlatan'ın üç yıl önce, "Carew topla hangi hareketleri yaparsa, ben de aynısını portakalla yaparım" demeci, gazeteciler tarafından Beşiktaşlı yıldıza hatırlatıldı. Gazeteciler, Norveçli golcüye, buna h l bir cevap vermediğini söyledi. 
Bunun üzerine bir portakal isteyen Siyah - Beyazlı futbolcu, portakalla süper bir şov sergileyerek Zlatan'a yanıtını gönderdi. Norveç gazeteleri, John Carew'in 12 yaşında topu 2251 kez saydırdığını da hatırlattı. 

İlhan ve Okan vetoyu yedi 

Werder Bremen'den Ümit Davala ve Vestel Manisaspor'un eski futbolcusu Vedat ile birlikte İzmir'de bir kafenin açılışına katılan Beşiktaşlı Tümer, İlhan Mansız için aracı olduğunu, gelme isteğini Rıza Çalımbay'a ilettiğini açıkladı. 
Çalımbay, İlhan Mansız ile Okan Yılmaz'ı düşündüklerini ancak transferlerinin gerçekleşmeyeceğini söyledi. Rıza hoca, "Kadromuzda 5 forvet oyuncusu bulunması nedeniyle bu futbolcuları transfer etmeyi düşünmüyoruz" diye konuştu. 
Çalımbay, "Ronaldo'nun yerine kendini kanıtlamış daha kaliteli bir oyuncu almayı planlıyoruz. Sergen eğer gidecekse Sergen gibi gitmeli, kalacaksa da Sergen gibi kalmalı" ifadesini kullandı. 

'6 aydır para yok' 

Siyah - Beyazlılar'dan gönderilmesi düşünülen Ronaldo, önceki gün Rıza Çalımbay'ı aradı, kendisinden yardım istedi. Brezilyalı futbolcunun, para ve bonservis konusunda anlayış beklerken, "Altı aydır para alamıyorum. Yönetimle konuşup bana yardımcı olur musun " dediği öğrenildi. 

Masör transferi 

Teknik Direktör Rıza Çalımbay, kendi ekibinde de değişikliğe gidiyor. Masör Orhan Saraçoğlu ile Tuncer Yokuş'un görevlerine son verilirken, Çalımbay'ın, Çaykur Rizespor'da birlikte çalıştığı masörleri Siyah - Beyazlı kulübe çağırdığı belirtildi. 

Beşiktaş'ın Nuri ısrarı 

Kartal, 17 Yaşaltı B Genç Milli Takımı'nın yıldızı Nuri Şahin için bastırıyor. Avrupa'dan başta Chelsea olmak üzere birçok kulübün transfer listesinde yer alan Borussia Dortmundlu yıldız futbolcunun alınması için çaba harcadıklarını söyleyen Teknik Direktör Rıza Çalımbay, "Uzun süredir Nuri'nin peşindeyiz. Onu ve diğer bazı oyuncuları transfer etmek istiyoruz" ifadesini kullandı. 


</TEXT>
</DOC>
