<DOC>
<DOCNO> 395346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/yasam/ayas.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekte SSK müjdesi 
</HEADLINE>
<TEXT>


SSK Yönetim Kurulu, önceki günkü toplantısıyla tüp bebek uygulaması ve tedavisinin giderlerini karşılama kararı aldı 

ANKARA Milliyet 

SSK'LILAR da artık tüp bebek tedavisini ücretsiz yaptırabilecek. Maliye Bakanlığı'nın 2005 Mali Yılı Bütçe Uygulama Talimatı'nda BUT yaptığı düzenleme ile Emekli Sandığı, Bağ-Kur ve yeşil kartlılara ait tüp bebek masraflarını devlet karşılıyordu. Ancak SSK'lılar, tüp bebek tedavisini ücretsiz yaptıramıyordu. Bu durum SSK Yönetim Kurulu'nun önceki günkü toplantısıyla değişti. 

SSK, artık 2006 ücret tarifelerinde gerekli değişiklikler yapılıncaya kadar yalnızca Sağlık Bakanlığı'na bağlı eğitim ve araştırma hastaneleri ile üniversite hastanelerinde gerçekleştirilcek tüp bebek tedavisi giderlerini ödeyecek. SSK, faturalandırılmış tüp bebek tedavisini karşılayacak. SSK, tüp bebek uygulaması öncesinde kullanılan 'cetrotide', 'ovitrelle' gibi ilaçların hekimlerce yazılmasını şart koştu. 



</TEXT>
</DOC>
