<DOC>
<DOCNO> 388381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas08.html </URL>
<DATE> 2005/10/20/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sigara dumanı orucu bozar mı 
</HEADLINE>
<TEXT>

     Kerem PULGAT KONYA, DHA 

SİGARA dumanının orucu bozup bozmadığı tartışma konusu oldu. Konya İl Müftülüğü Fetva Komisyonu, Kişi, sigara içilen bir ortamda bulunur ve havadaki sigara dumanını koklarsa orucu bozulur'' derken, oruçlu olanların sigara içilen ortamlardan uzaklaşması uyarısında bulundu. İlahiyatçı Prof. Dr. Orhan Çeker ise, Orucun bozulması için sigaranın içilmesi gerekir. Duman koklamakla oruç bozulmaz. O halde kahvehanede bir kişi dahi sigara içse orada bulunanların oruçları bozulmuş mu olacak '' dedi. 
     Konya İl Müftülüğü Fetva Komisyonu Üyesi Murat Selvi, Alo Fetva’ hattı aracılığıyla yaptığı açıklamada, sigara dumanının bilinçli olarak koklanması durumunda orucun bozulacağını söyledi. Selvi, Oruçlu kişi kendi isteği doğrultusunda sigara içilen bir ortamda bulunmamalı. Örneğin bir kahvehanede sigara içiliyorsa orada bulunan oruçluların oruçları bozulur. Çünkü, kişilerin kahvehaneye kendi isteği doğrultusunda gittiği düşünülürse, orucunu bilinçli bozmuş sayılır. Bu durum oruçlu iken bilerek bir şey yemek ya da içmekle aynı şeydir. Bu durumda kefalet gerekir ve kişi bozulan orucunun yerine 60 gün oruç tutmalıdır. Oruçlu kimseler kahvehaneler başta olmak üzere sigara içilen ortamlara gitmemeliler. Eğer bulundukları yerlerde sigara içiliyorsa hemen orayı terketmeliler. Ancak oruçlu kişi yolda yürürken yanından geçen birinin sigara dumunanını istem dışı olarak solursa orucu bozulmaz'' dedi. 
     DUMAN KOKLAMAKLA ORUÇ BOZULMAZ 
     Selçuk Üniversitesi İlahiyat Fakültesi Öğretim Üyesi Prof. Dr. Orhan Çeker ise orucun ancak sigara içilmesi durumunda bozulacağını söyledi. Çeker, Bilinçli ya da bilinçsiz sigara dumanı koklamakla oruç bozulmaz. Kapalı bir ortamda bir kişi bile sigara içiyorsa orada bulunan herkesin orucunun bozulduğu söylenebilir mi Örneğin herkes kahvehaneye kendi isteğiyle gider. O halde kahvehaneye gidenlerin bir çoğunun orucu bozulmuş mu sayılacak Ancak oruçlu kişi, sigara dumanını bir poşete doldurur oradan bali koklar gibi koklayıp kendisini uyuşturmaya çalışırsa orucu bozulmuş sayılır'' dedi. 
     
</TEXT>
</DOC>
