<DOC>
<DOCNO> 396905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/siyaset/siy02.html </URL>
<DATE> 2005/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başkanlık sistemi gelmeli' 
</HEADLINE>
<TEXT>


ANKARA Milliyet 


ANAP Genel Başkanı Erkan Mumcu, kendisi için "siyasi meşruiyeti sorgulanmalı" diyen AKP Genel Başkan Yardımcısı Dengir Mir Mehmet Fırat'ın dokunulmazlığın arkasına sığınarak mahk m olmaktan kurtulduğunu söyledi. Mumcu, "Merdi kıpti şecaatini arz ederken sirkatin söyler Kıptinin merdi yiğitliğini anlatırken, hırsızlığını söyler " dedi. 

Dokunulmazlık kalksın 
Mumcu, Fırat'a, "Dokunulmazlıkları olmasa, mahk m edilecek durumda olan insanların şimdi meşruiyet tartışması açmaya hakları yok" karşılığını verdi. 
Cumhurbaşkanlığı seçimi tartışmalarına da değinen Mumcu, "Yapılması gereken Cumhurbaşkanı'nı halkın seçmesidir. Yürütmeyi de ayrı bir seçimle gelen Meclis'in denetlemesidir. Türkiye, derhal başkanlık sistemine geçecek adımları atmalıdır" diye konuştu. 
Meclis'e başkanlık sistemi ve YÖK reformuyla ilgili Anayasa değişikliği teklifleri vereceklerini açıklayan Mumcu, dokunulmazlıkların yasama dokunulmazlığı ile sınırlı kalmasını istedi. 


</TEXT>
</DOC>
