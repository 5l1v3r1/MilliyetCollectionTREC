<DOC>
<DOCNO> 393201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas15.html </URL>
<DATE> 2005/11/08/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Fazıl Say'a Fransa'dan övgü... 
</HEADLINE>
<TEXT>

     Ünlü piyanist Fazıl Say’ın Beethoven’in eserlerini yorumladığı son CD’si, Fransa’da övgüyle karşılandı. 
     Fransa’da yayınlanan gazetelerden Liberation’da, eleştirmen Eric Dahan imzasıyla "Fazıl Say’ın parmaklarından dökülen Beethoven müziği" başlığıyla yayınlanan yazıda, Say’ın CD’si "heyecan verici" olarak nitelendirildi. 
     Son yıllarda aralarında Fazıl Say’ın da bulunduğu dört ünlü piyanist tarafından çıkarılan Beethoven CD’lerine gönderme yapılan yazıda, Say’ın müzik yaşamı ve CD’deki Beethoven yorumu hakkında bilgiler verildi. 
     Dahan yazısında, Fazıl Say’ın ortaya koyduğu müzikal üslup ile "dinleyicilere Brendel ya da Kempff de dahil olmak üzere Serkin’den Polini’ye kadar uzanan 20. yüzyıl ustalarının başarıyla dolu eski yorumlama geleneğine ateş püskürteceğini" belirterek, albümde tempoların seçiminin titizlikle yapıldığı yorumunu, Say’ın "Benim tempolarım Beethoven’in sesine karşılık verebilen en ağır tempolardır" sözüyle okuyucularına duyuruyor. 
     Fazıl Say’ın albümünde, özellikle duraklama anlarında "çınlamalı bir makine misali Beethoven piyanosunu yakaladığını" ifade eden Eric Dahan, Fazıl Say’ın Naive firmasıyla imzaladığı anlaşma doğrultusunda çıkardığı albümünü, "heyecan verici" olarak nitelendirdi. 
     
</TEXT>
</DOC>
