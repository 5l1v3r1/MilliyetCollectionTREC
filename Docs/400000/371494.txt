<DOC>
<DOCNO> 371494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo25.html </URL>
<DATE> 2005/08/20/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
UNIVERSIAD 2005... Erkek Voleybol Milli Takımı, şampiyonluğu kazandı 
</HEADLINE>
<TEXT>

     
     İlknur Çetinbaş Bildiriyor 



     23. Dünya Üniversiteler Yaz Spor Oyunları'nda Erkek Voleybol Milli Takımı, finalde Japonya'yı 3-2 yenerek şampiyonluğa ve altın madalyaya ulaştı. 
     Karşıyaka Spor Salonu'nda yapılan maçın ilk 2 setinde güçlü rakibi Japonya karşısında oldukça tutuk bir oyun sergileyen milli takım daha sonraki setlerde başarılı blokları ve etkili hücumlarıyla rakibin hızını kesmeyi başardı. 
     Milli takım, 3. setten itibaren oyuna ağırlığını koyarken, büyük bir çekişmeye sahne olan 5. seti de rakibe oranla hücum ve savunmada daha az hata yaparak ve temposunu düşürmeyerek kazanırken, 3-2'lik galibiyetle, oyunlar tarihinde Türkiye'ye takım sporlarındaki ilk altın madalyasını kazandırdı. 
     Devlet Bakanı ve Başbakan Yardımcısı Mehmet Ali Şahin ile Gençlik ve Spor Genel Müdürü Mehmet Atalay'ın da izlediği maçta İzmirli sporseverler salonu tamamıyla doldurarak milli takıma büyük destek verdiler. 
     Erkekler voleybolda, Brezilya'yı 3-1 yenen İtalya da üçüncülüğü elde etti. 
     

Salon Karşıyaka. Hakemler Alexander Gloukhenki xx Rusya , Sandro La Micela xx İtalya . Türkiye Hüseyin xxxx, Ahmet xxxx, Sinan Cem xxxx, Özkan xxxx, Can xxxx, Ali Alp xxxx Selçuk xxxx, Volkan xxxx, Nuri xxxx, Yasin xxxx, Emre xxxx . Japonya Abe xxx, Shibata xx, Tanimura xx, Suzuki xxx, Kitajima xxx Ishdjima xx Sakai xxx, Kaneko xx . Setler 21-25, 22-25, 25-12, 25-14, 15-13 . Süre 97 Dakika 20, 24, 17, 20, 16 .      
</TEXT>
</DOC>
