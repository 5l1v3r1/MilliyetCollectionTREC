<DOC>
<DOCNO> 365891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonspo15.html </URL>
<DATE> 2005/07/31/ </DATE>
<TIME> 22.55 </TIME>
<AUTHOR>  </AUTHOR>
<HEADLINE>
Bursaspor 2 - Galatasaray 0 
</HEADLINE>
<TEXT>

     Bursaspor, 2005-2006 sezonunun açılışı nedeniyle Galatasaray ile oynadığı hazırlık maçında, rakibini 2-0 mağlup etti. 
     Her iki takımında kontrollü başladığı karşılaşmada, ilk tehlikeli atak Galatasaray'dan geldi. 
     4. dakikada Necati'nin pasında topla buluşan Altan, ceza sahası içinden topu kaleye vurdu, Egemen'e çarpan meşin yuvarlak, kornere çıktı. 
     Bu ataktan bir dakika sonra ani gelişen Bursaspor atağında topla buluşan Yunus, karşı karşıya kaldığı Mondragon tarafından ceza sahası içinde düşürüldü. Kazanılan penaltı atışını kullanan Serdar Topraktepe, topu Mondragon'un yanından filelere gönderdi 1-0 13. dakikada İliç'in ara pasında Necati topa sert vurdu. Meşin yuvarlak az farkla auta çıktı. 
     34. dakikada Necati'nin Egemen tarafından düşürülmesiyle Galatasaray'ın kazandığı serbest atışı Altan kullandı. Yapılan ortada, Song'un kafa vuruşunda top, üstten auta çıktı. 
     45. dakikada Orhan Alemdar'ın ara pasında ceza sahası dışında topla buluşan Serdar Topraktepe, Mondragon ile karşı karşıya kaldı. Bu oyuncunun vuruşunda top, az farkla üstten auta çıktı. 
     73. dakikada sarı-kırmızılı takımın atağında kaleci Yavuz'un uzaklaştırmak istediği top, Necati'nin önüne düştü. Ceza sahası içine giren Necati'nin vuruşunda, Yavuz gole izin vermedi. 
     81. dakikada gelişen Bursaspor atağında orta sahadan Serkan Reçber'in derinleme ara pasında topla buluşan Veli'nin sağ çaprazdan vurduğu top, ikinci kez Galatasaray filelerine gitti. 
     Bursaspor'un 8, Galatasaray'ın 3 oyuncu değiştirme hakkını kullandığı ikinci yarıda, başka gol olmayınca, Bursaspor Galatasaray'ı 2-0 mağlup etti. 
     
     KALE ARKASINDA YANGIN 
     Bu arada, maçın devre arasında Bursaspor'un sezon açılış töreni nedeniyle yapılan havai fişek gösterisi sırasında, kale arkasında bulunan yüksek atlama minderinde yangın çıktı. Kısa sürede büyüyen yangın, Bursa Büyükşehir Belediyesi İtfaiye ekiplerince güçlükle söndürüldü. 
     
     
Stat Atatürk Hakemler Cem İyihuylu xx, Ahmet Çalışkan xx, Akın Uzun xx Bursaspor Yavuz xxx, Serdar Kurtuluş xx Dk. 71 Ömer xxx , Ünsal xx, Miu xxx, Egemen xxx Dk. 64 Mesut xx , Yasin xx Dk. 58 İbrahim xx , Orhan Alemdar xxx Dk. 58 Serkan Reçber xxx , Mehmet Türkmehmet xx Dk. 79 Mehmet Önür xx , Eser xx Dk. 85 Yakup , Serdar Topraktepe xxx Dk. 76 Veli xxx , Yunus xx Dk. 58 Frasineau xx Galatasaray Mondragon x, Tomas xx, Song xx, Orhan Ak x, Altan x Dk. 61 Arda x , Cihan x, Saidou x, İliç xx Dk. 69 Uğur x , Sabri x, Hakan Şükür xx Dk. 69 Ümit Karan x , Necati xx Goller Dk. 5 Serdar Topraktepe penaltıdan , Dk. 81 Veli Sarı kart Dk. 86 Ümit Karan Galatasaray 
     
</TEXT>
</DOC>
