<DOC>
<DOCNO> 378265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/yasam/axyas01.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Meyhane sürgünü AKP'yi karıştırdı 
</HEADLINE>
<TEXT>


İçkili mek nların kent dışına taşınacağı Denizli'de, AKP'li Öztürk'ün "Denizli halkı içmeyi bilmiyor" sözü AKP yönetiminde de tepki yarattı 

ABDULLAH KARAKUŞ Ankara BANU ŞEN İzmir 

AKP yönetimi, Denizli'deki AKP'li belediyenin tartışma yaratan 'içkili mek nları kent dışına çıkarma' projesine el koydu. 
AKP'nin Belediyelerden Sorumlu Genel Başkan Yardımcısı Nihat Ergün, projeyi belediye meclisine sunan AKP'li Çeşitli İşler Komisyonu Başkanı Süleyman Öztürk'ün, "Burası İstanbul, İzmir gibi değil. İnsanlar içmeyi bilmiyorlar" sözlerine tepki gösterdi. Ergün, "Bir kişinin beyanatı koca partiyi bağlamaz. Bu maksadını aşan bir beyanat. Her yerde içki içmesini bilen, bilmeyen var. Bir adamın beyanatıyla hareket etmenin anlamı yok" dedi. 

'Kimse karşı değil' 
Ergün, Denizli'deki içkili mek nları kent dışına çıkarma projesiyle ilgili, AKP'li Belediye Başkanı Nihat Zeybekci ile de görüştü. 
Belediye Başkanı Zeybekci, Genel Başkan Yardımcısı Ergün'e, "İçkili alanların şehir dışına atılması söz konusu değil. Proje belediye meclisinin ortak kararı. CHP'liler de destekledi. Şehrimizde, işletmelerde, alkol almak isteyenlerde yok. Sadece bundan yararlanmak isteyen politikacılar arasında problem var" yanıtını verdi. 

Halk destekliyormuş... 
AKP yönetiminin Belediyelerden Sorumlu Genel Başkan Yardımcısı Nihat Ergün, Milliyet'e de, dün konuyla ilgili şu açıklamayı yaptı 
"Şehir içinde bir projeymiş. Bir yerde topluyorlarmış. Şehir halkı bunu destekliyormuş. Meclis'te müttefiken alınmış bir kararmış. Şehrin gelişmesinde önemli olacak bir proje. Şehrin dışına gönderilme söz konusu değilmiş. Kentin görünümü ile ilgili bir husus. Eski binaların olduğu yerde, zaten birçoğu terkedilmiş. Restore etmek lazım. Farklı bir profil kazandırmak lazım." 

CHP Projeye karşıyız 
AKP'li Denizli Belediye Başkanı Zeybekci'nin "CHP'liler de destekliyor" sözlerini ise, Belediye Meclisi'nin CHP'li Grup Başkan Vekili Abdullah Başkaya, şöyle reddetti 
"Bizim bu kararda 8 ret oyumuz var. Mecliste 9 kişiyiz. O gün 1 kişi Fethi Yüksel izinliydi. H l bu kararın karşısındayız. Kamuoyu oluşturmaya çalışıyoruz. Turizm, sanayi, ticaret açısından gelişen bir kentte insanları bu şekilde yönlendirmenin demokrasiye ve anayasaya aykırı olduğunu düşünüyoruz. Bunun yanlış bir uygulama olduğuna inanıyorum. İstanbul'da bir tek içki içilen yer Çiçek Pasajı değil. Kumkapı gibi birçok toplu mek n var. Süreç olarak da yanlış. Belki ileride daha makul ölçülerde, bir sokak düzenlenip böyle alternatif bir mek n yaratılabir. Ama 'herkes orada içecek' demek yanlış." 



</TEXT>
</DOC>
