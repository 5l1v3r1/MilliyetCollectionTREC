<DOC>
<DOCNO> 350258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun07.html </URL>
<DATE> 2005/06/09/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Irak'ta koalisyonun elinde 6 bin gözaltı var 
</HEADLINE>
<TEXT>

     BM Genel Sekreteri Kofi Annan, Irak’taki koalisyon kuvvetlerinin elinde 6 bin gözaltı olduğunu açıkladı. 
     Annan, 15 üyeli BM Güvenlik Konseyi’ne sunduğu raporda, binlerce kişinin, uygun süreçten geçirilmeyerek, uluslararası yasaları ihlal edecek şekilde gözaltına alındığını, bu 10 bin kişiden 6 bininin ABD ordusunun gözetiminde olduğunu belirtti. 
     Raporda, insan hakları ihlalleri sonucu binlerce kişinin uygun süreçten geçirilmeyerek gözaltına alındığı Irak’ta, bazı tutukluların serbest bırakılmasına karşın sayının her geçen gün arttığına ve uluslararası yasalar gereğince, olağanüstü hal durumunda tutukluluk süresinin mahkeme kararı olmaksızın uzatılmasının uygun görülmediğine dikkat çekildi. 
     BM Güvenlik Konseyi’nin geçen yıl aldığı kararla, ABD’nin öncülük ettiği kuvvetlerin Irak’ı işgalinin sona erdiğini kabul etmesi, yönetimin Haziran 2004’te Iraklılara devredilmesine rağmen, Amerikan ordusunun tutuklama ve gözetim altında tutma yetkisine izin veriyor. 
     
</TEXT>
</DOC>
