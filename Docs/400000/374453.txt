<DOC>
<DOCNO> 374453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo32.html </URL>
<DATE> 2005/08/31/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Diyarbakırspor, Makedon Igor Jancevski ile prensipte anlaştı... 
</HEADLINE>
<TEXT>

     Diyarbakırspor, Makedonya Milli Takım oyuncularından Igor Jancevski ile prensipte anlaştı. 
     Kulüp Başkanı Abdullah Akyıl, AA muhabirine yaptığı açıklamada, Makedonya Milli takım oyuncularından orta saha oyuncusu Igor Jancevski ile prensipte anlaştıklarını belirterek, bu futbolcuyla 2 yıllık sözleşme imzalayacaklarını söyledi. 
     Diyarbakırspor'un iyi transferlerle güçlü bir kadro oluşturduğunu belirten Akyıl, şöyle dedi 
     ''Büyük ihtimalle yarın Diyarbakır'da yapacağımız son sözleşme ile transfer dosyasını kapamış olacağız. İyi bir kadro ile Diyarbakırspor ligde hakettiği yere ulaşacaktır. Kayserispor maçı hazırlıklarımıza bugün başladık. Cumartesi günü kentimizin 3. lig takımlarından Diyarbakır Kayapınar Belediyespor ile bir hazırlık maçı yapacağız. Tüm taraftarlarımızı maça bekliyoruz.'' 
     
</TEXT>
</DOC>
