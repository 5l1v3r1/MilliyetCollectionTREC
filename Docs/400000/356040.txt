<DOC>
<DOCNO> 356040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/ekonomi/eko05.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Sabancı Telsim dosyasını kapatmadık 
</HEADLINE>
<TEXT>



Sabancı Holding Yönetim Kurulu Başkanı Güler Sabancı, stratejik sebeplerle Türk Telekom ile ilgilenmekten vazgeçtiklerini belirterek, "Ancak Telsim dosyasını tamamen kapatmayacağız" dedi. Sabit hatlarla ilgilenmemeye karar verdiklerini belirten Sabancı, bölgede özelleştirilmeyen tek telekom şirketinin Türk Telekom olduğunu bu nedenle değerinin de çok arttığını belirtti. 
Sabancı Üniversitesi'nde dört hafta sonu 280 arkadaşıyla birlikte Sabancı Topluluğu'nun 2015'i ve sonrasını tartıştıklarını, yeni bir strateji oluşturduklarını anlatan Sabancı, "Örneğin perakende işinde üç - beş senede üç katı büyüme imk nımız var. Bunları görünce Türk Telekom'dan çekildik. Ortağımız Carrefour ile birlikte çok ciddi yatırım yaparak bu hedeflere ulaşmayı öngörüyoruz. Agresif, hızlı büyüme planımız ve isteğimiz var" dedi. 
Bankacılığın da Holding'in ana işi olduğuna işaret eden Sabancı, "Yabancı bankalar artacak, Hiçbir tehlikesi yok. Biz de belki Akbank'ta yönetimi paylaşmayı düşünebiliriz" dedi. 


</TEXT>
</DOC>
