<DOC>
<DOCNO> 375113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo07.html </URL>
<DATE> 2005/09/02/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ronaldinho 2010'a kadar Barcelona'da... 
</HEADLINE>
<TEXT>

     Katalan ekibinin Brezilyalı yıldızı Ronaldinho takımıyla olan sözleşmesini 2 yıl daha uzattı, Chelsea’ye transfer olacağı iddialarına son noktayı koydu. 
     Brezilya Milli Takımı’nın orta sahadaki süperstarı Ronaldinho, Barcelona’yla nikah tazeledi ve sözleşmesini 2010’a kadar uzattı. FIFA yılın futbolcusu ödülünü elinde bulunduran Sambacı yıldızın yıllık alacağı ücret hakkında bir açıklama yapılmadı. Ancak, Ronaldinho’nun yeni kontratında 85 milyon Pound ödenmesi halinde serbest kalacağı yönünde bir maddenin yer aldığı öğrenildi. Bu arada Ronaldinho, yeni sözleşmeye imza atarak İngiltere Premier Ligi’nin son şampiyonu Chelsea’ye transfer olacağı söylentilerine de son noktayı koymuş oldu. Chelsea, geçen sezon Brezilyalı golcü için 100 milyon Euro’luk rüya gibi bir teklif yapmıştı. 
     
</TEXT>
</DOC>
