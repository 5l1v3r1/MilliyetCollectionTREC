<DOC>
<DOCNO> 394139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo12.html </URL>
<DATE> 2005/11/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İsviçre'nin yıldızları yarınki maç için neler söyledi 
</HEADLINE>
<TEXT>

     
     Bilgehan DEMİR ZÜRİH İsviçre ,10 DHA 

     
BÜYÜK heyecanla beklenen İsviçre-Türkiye baraj maçı için geri sayım başlarken, İsviçreli futbolcular Almanya’ya gitmek için ilk maçta gol yemeden goller bulmaları gerektiğini söylediler. 
     Biz de Türkiye kadar Almanya’ya gitmek istiyoruz'' diyen forvet Frey, kaleci Züber ve orta sahada oynayan Huggel, cumartesi günkü randevu öncesi kamp yaptıkları yerde DHA’ya şöyle konuştular 
     
     ALEXANDER FREY FORVET 

     Fatih Terim takımın başına geldikten bu yana inanılmaz bir çıkış içinde olduğunu biliyoruz. Fatih Terim’in çok motive edici biri olduğunu biliyoruz. Türkiye bize gol atmak için çabalayacak, ama bizim onların gol atmasına izin vermeden goller bulmamız gerekiyor. Takımımız bunu yapacak güçtedir. Ben de bir golcü olarak gol atmak istiyorum. Takım halinde çok iyi oynamamız lazım. Arkadaşlarıma da çok güveniyorum. İlk maçın burada olması avantaj mı yoksa değil mi bunu hep birlikte göreceğiz. Burada taraftarlara çok iş düşüyor. Türk taraftarlarının çok ateşli olduklarını biliyoruz. Buradaki karşılaşmada ne kadar Türk seyirci olacağını ben de merak ediyorum.'' 
     
     ZÜBER BÜHLER KALECİ 

     Bir kaleci için hiç bir maç kolay değildir. Eksik futbolcu diye birşey yoktur. Herkes sahaya çıktığı zaman en iyisini ortaya koyar, ben de sahaya çıktığım zaman elimden geleni yapacağım. Öyle zannediyorum ki golcülerle çok karşı karşıya geleceğim. Kaleci Volkan’ın çok genç ve gelecek vaad eden birisi olduğunu söyleyebilirim. Volkan’ın ne kadar iyi bir kaleci olduğunu, Barcelonalı şimdiki Fenerbahçeli Rüştü’nün yedek kalmasından da anlayabiliyoruz. Rüştü’nün de çok iyi bir dönüş yapacağından ve yine kaleyi devralacağından da eminim. Fatih Terim’in de çok iyi bir hoca olduğunu biliyoruz. İki takımın da birbirinden üstün olduğunu biliyoruz.'' 
     
     HUGGEL ORTA SAHA 

     Türkiyen’in gücünü biliyoruz. Fatih Terim’i çok iyi tanıyoruz. O geldiğinden beri Türkiye iyi işler yaptı. İşimiz kolay olmasa da, bize şans vermeseler de biz de güçlü bir takımız. Amacımız cumartesi günü Türkiye’den gol yememek ve goller bulmak. Eğer gol yemeden gol veya goller bulamassak İstanbulda işimiz zor. İyi çalışıyoruz ve biz de sizler gibi Almanya’ya gitmek istiyoruz.'' 

     
</TEXT>
</DOC>
