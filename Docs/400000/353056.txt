<DOC>
<DOCNO> 353056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur33.html </URL>
<DATE> 2005/06/17/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Hırsızı yakalamak isterken balkondan düştü 
</HEADLINE>
<TEXT>

     İzmir’in Bornova İlçesi’nde, evine giren hırsızı yakalamak isteyen ev sahibi, 3. kat balkonundan düşerek yaralandı. 
     Alınan bilgiye göre, 31 sokakta 84 numaralı apartmanın 3. katında oturan emekli işçi Mehmet Özer 52 , sabaha karşı gürültü üzerine yatağından kalkarak gittiği mutfakta, hırsızlık amacıyla eve giren bir kişiyle karşılaştı. 
     Meydana gelen boğuşmanın ardından zanlı, mutfak balkonunun demirlerine tutunup, diğer katların balkonlarını da kullanarak aşağı inip kaçtı. 
     Ev sahibi Özer ise zanlıya müdahale etmek isterken, dengesini kaybederek balkondan düştü. 
     Olay yerine gelen polis, Özer’in boğuşma sırasında vazoyla kafasına vurduğu belirtilen zanlının kan izlerini takip ederek, 8. sokakta başka bir yerden çaldığı dijital kamera ve saati buldu. 
     Çevredekiler tarafından Ege Üniversitesi Tıp Fakültesi Hastanesi’ne kaldırılan Mehmet Özer’in, hayati tehlikesinin bulunmadığı belirtildi. 
     Özer’in evinden cep telefonu ve içinde bir miktar para olan çantayı çalan kişinin yakalanmasına çalışıldığı bildirildi. 
     
</TEXT>
</DOC>
