<DOC>
<DOCNO> 368454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur37.html </URL>
<DATE> 2005/08/09/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Giresun'da terör örgütüne yönelik operasyon... 
</HEADLINE>
<TEXT>

     Giresun’un Dereli İlçesi kırsalında yapılan operasyonda, terör örgütü PKK üyelerine ait sırt çantası içinde C-4 patlayıcı, el bombası, mermi ve örgütsel dokumanlar ele geçirildi. 
     AA muhabirinin edindiği bilgiye göre, ilçeye bağlı Kulakkaya Yaylası Alçakbel mevkiinde operasyon yapan güvenlik güçleri, bir grup terör örgütü PKK üyesiyle karşılaştı. Timlerin, "teslim ol" çağrısına ateşle karşılık veren teröristlerle çıkan çatışmada, 1 teröristin yaralandığı ve kaçtığı öğrenildi. 
     Bu arada, operasyon bölgesinde yapılan arama-tarama çalışmalarında bölücü terör örgütü üyelerine ait olduğu belirlenen sırt çantası içinde bir miktar C-4 patlayıcı madde, 3 adet el bombası, 90 adet mermi ile örgütsel dokumanlar ele geçirildi. 
     Kaçan teröristlerin yakalanması için bölgede geniş çaplı operasyon başlatıldı. 
     
</TEXT>
</DOC>
