<DOC>
<DOCNO> 375814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur03.html </URL>
<DATE> 2005/09/05/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Öcalan provakasyonu her yerde 144 yaralı 
</HEADLINE>
<TEXT>

     Eyüp KELEBEK- Saadet KEFAL- Fatma SAVAŞ- Adem YANLIÇ- Hakan TÜRKTAN-Halil ATAŞ BİLECİK, ESKİŞEHİR, İZNİK Bursa , DHA 

BÖLÜCÜBAŞI Abdullah Öcalan'a destek amacıyla yurdun değişik yerlerinden gelenlerin Gemlik Yürüyüşü’ adı ile yapmak istediği, ancak izin verilmeyen gösteriden dönerken Bilecik'in Bözüyük İlçesi'ndeki dünkü olaylarda 144 kişi yaralandı. Bilecik Valisi Musa Çolak, olayları otobüste bulunanların çıkardığını açıklarken, 5 saat boyunca taşlı saldırıya maruz kalıp yakılmak istenen otobüste bulunanların bir çoğunun bagaja saklanarak taş yağmurundan kurtulmaya çalıştığını bildirildi. 
     DEHAP ile Tutuklu Hükümlü Aileleri Dayanışma Federasyonu TUYAD- FED öncülüğünde Bursa’nın Gemlik İlçesi'nde yapılmak istenen Gemlik Yürüyüşü’ne, Bursa Valiliği'nce izin verilmedi. Gemlik'e gitmek üzere çeşitli yerlerden gelen 40 otobüs ile 20 minibüsün geçişine pazar günü İnegöl İlçesi Mezitlerler Mevkii'nde izin verilmedi. Araçlarda bulunan yaklaşık 2 bin kişi, geldikleri araçlardan inip bölücübaşı Abdullah Öcalan’ın posterlerini taşırken, sık sık Sayın Öcalan’, Yaşasın PKK’ ve PKK halktır’ diye sloganlar attı. 
     Gemlik'e gitmelerine izin verilmeyince Ankara yönüne dönüş yapan otobüs ve minibüslerin oluşturduğu konvoy Bilecik’in Bozüyük İlçesi'nde dün saat 17.30 sıralarında taşlı saldırıya uğradı. Bozüyük’te toplanan yaklaşık 3 bini kişi, Kahrolsun PKK’, Şehitler ölmez, vatan bölünmez’ diye bağırarak otobüsleri taş yağmuruna tuttu. Öndeki otobüsler taşların arasından hızla uzaklaşırken geride 2 otobüs kaldı. Otobüslerinden birinin içinde bulunanlar tahliye edilip 1 bir kilometre uzaklıkta duran otobüslere bindirildi. 
     
</TEXT>
</DOC>
