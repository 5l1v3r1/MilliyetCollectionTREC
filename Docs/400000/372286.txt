<DOC>
<DOCNO> 372286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur43.html </URL>
<DATE> 2005/08/23/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Formları unutulan öğrencilerden 28'i bir bölüme yerleşti... 
</HEADLINE>
<TEXT>

     Samsun'da bir lisede ÖSYM'ye gönderilmesi unutulan tercih formlarının ÖSYM'ye ulaştırılmasının ardından yapılan değerlendirme sonucu, 50 öğrenciden 28'inin bir yükseköğretim programına yerleştirildiği, 22 öğrencinin puanının ise yetersiz kaldığı bildirildi. 
     Edinilen bilgiye göre, Namık Kemal Lisesi'nde yaşanan ve yerleştirme sonuçlarının açıklandığı 20 Ağustos Cumartesi günü ortaya çıkan olay sonrasında elden ÖSYM'ye teslim edilen tercih formlarının değerlendirmesi tamamlandı. 
     Değerlendirme sonucunda, formları unutulan 50 öğrenciden 28'i bir yüksek öğretim programına yerleştirilirdi, puanları yetersiz kalan 22 öğrenci ise açıkta kaldı. 
     Bu gelişme sonrasında sonuç listeleri Namık Kemal Lisesi'nin girişine asıldı, sonuç belgeleri de öğrencilere elden dağıtılmaya başlandı. 
     Yetkililer, sonuçların kısa sürede açıklanmasının öğrencilerin mağduriyetini önlediğini, sorunun bu şekilde çözülmüş olmasının da memnuniyet verici olduğunu söylediler. 
     
</TEXT>
</DOC>
