<DOC>
<DOCNO> 358734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur18.html </URL>
<DATE> 2005/07/06/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gurbetçi genç kıza hazin tören 
</HEADLINE>
<TEXT>

     Coşkun YAMAN BALIKESİR, DHA 

ALMANYA'nın Münih kentinde iki hafta önce, Hırvat arkadaşı tarafından Alman kız arkadaşıyla birlikte başlarına şişeyle vurulup öldürüldükten sonra, cesetleri samuray kılıcıyla parçalanıp torbalar içinde çöp tenekelerine atılan 20 yaşındaki Bilge Çeçen, ölümünden iki hafta sonra Balıkesir’de toprağa verildi. Bilge’nin ailesi kızları için gözyaşı dökerken, Hırvat zanlı Marco Z.'nin, kızlarını kılıçla parçalandıktan sonra çöp tenekelerine atmasına yardımcı olduğu öne sürülen babasının serbest bırakılmasına tepki gösterdi. 
     Münih’te bir kozmetik okuluna devam eden Bilge Çeçen, 22 Haziran 2005 tarihinde, Alman arkadaşı Christine M. ile birlikte Hırvat Marco Z. tarafından öldürüldü. Olaydan birkaç gün sonra yakalanan Marco Z. sevgilisi Christine M'yle kıskançlık nedeniyle tartıştığını ve iki genç kızı başlarına şişe vurarak öldürdüğünü itiraf etti. Marco Z. genç kızların cesetlerini babasının atölyesine götürdüğünü, burada samuray kılıcıyla parçalara ayırıp, 12 torbaya koyduğunu sonra da sonra da aralıklarla otobandaki çöp tenekelerine attığını anlattı. 
     
     CENAZEDE GÖZYAŞLARI 

     Bilge Çeçen’in cesedi bugün uçakla İzmir’e oradan da Balıkesir’e getirildi ve Başçeşme Mezarlığı’nda toprağa verildi. Bilge Çeçen'in cenaze törenine anne Sevil 43 , baba Şaban 45 , çocukları Belgin 12 ve Bilgen Çeçen 17 , teyzesi Ayşe Kaçar 36 katıldı. Ailesi kızlarının mezarına, Seni sonsuza kadar unutmayacağız Bilge’ yazılı çelenk bıraktı. Anne Sevil Çeçen gözyaşları içinde, Kızım hayat dolu cıvıl cıvıl bir kızdı. Çok yardımseverdi. Hayalleri olan bir genç kızdı. Hiçbir hayalini gerçekleştiremedi. Olay günü aynı sınıfta okuyan Alman kız arkadaşına yardım etmek için katilin evine gitmiş. Ama insafsız bir cinayete kurban gitti'' dedi. 
     
     TAZİYEYE GELMİŞ 

     Anne Sevil Çeçen, Alman polisinin, kızları kaybolduktan sonra kendilerine yardımcı olmadığını da ileri sürdü. Alman polisinin Yaşı 20, istediği gibi yaşar'' diyerek yardım başvurularını geri çevirdiğini belirten anne Sevil Çeçen, Kızımızı Münih’te ararken, o katil bize geldi. Taziye bildirdi, bizimle tokalaştı. En çok ona yanıyorum. Yakalandıktan sonra öğrendik ki hırsızlıktan, adam yaralamadan, eroin kullanmaktan sabıkası varmış'' diye konuştu. 
     Bilge Çeçen'in teyzesi Ayşe Kaçar ise, tutuklanıp cezaevine konan Marko Z’nin babasının serbest bırakılmasına tepki gösterdi. Kaçar, Katilin babası, cesetlerin taşınmasına, parçalanmasına, çöp tenekelerine atılmasına yardım ettiği halde, onu hapse atmadılar. Ceza almadı. Almanya’da bir köpeğin bacağını kırdığınızda hapse giriyorsunuz. Katil oğlunuza, öldürdüğü insanların cesedini parçalarken yardım ediyorsunuz, serbest kalıyorsunuz'' diye dert yandı. 
     
</TEXT>
</DOC>
