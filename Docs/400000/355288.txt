<DOC>
<DOCNO> 355288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/guncel/axgun01.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşayan yazar yok 
</HEADLINE>
<TEXT>


MEB'in ilköğretim için belirlediği 100 temel eser listesinde, polemik konusu olmaması için yaşayan yazarların yer almadığı belirtildi 

ANKARA Milliyet 

Milli Eğitim Bakanlığı, ortaöğretimin ardından ilköğretim için de 100 temel eser belirledi. Milli Eğitim Müsteşarı Necat Birinci, "polemik konusu olmaması" için yaşayan yazarların eserlerinin listede bulunmadığını belirtti. 

N zım da listede 
Muğla Milas Anadolu Lisesi'nde geçen ay düzenlenen şiir dinletisinde N zım Hikmet'in "Vatan Haini" şiirini okuyan bir öğrenci gözaltına alınmıştı. İlköğretim öğrencilerinin okumaları gereken kitapları belirlemek amacıyla kurulan komisyon ise listede N zım Hikmet'in "Sevdalı Bulut" adlı kitabına yer verdi. 70 yerli ve 30 yabancı yazarın eserlerinden oluşan listenin, ağırlıklı olarak 5. ve 6. sınıf sonrasına hitap ettiğini söyleyen Birinci "Çocukları sıkmamak lazım. Sıkılırlarsa, okumaktan soğurlar" dedi. Birinci, "Dede Korkut Hik yeleri"nin çocuklara yönelik seçkisinin, Mevlana'nın "Mesnevi"sinden çocuklara göre hik yelerin, Karagöz - Hacivat kitabının ve Halikarnas Balıkçısı'nın "Uluç Reis", Ruşen Eşref Ünaydın'ın "Damla Damla", Faruk Nafiz Çamlıbel'in "Akın" ve Kemalettin Tuğcu'nun "Kuklacı" adlı yapıtlarının da listede yer aldığını kaydetti. 

Bilmece ve ninni 
Birinci, listedeki masallar arasında Pertev Naili Boratav ve Tahir Alangu'nun masalları topladıkları kitaplarının bulunduğunu da ifade etti. Ayrıca bilmece, ninni, atasözü kitaplarının yer aldığını söyleyen Birinci, yaşayan yazarların eserlerinin listede olmadığını vurguladı. 


</TEXT>
</DOC>
