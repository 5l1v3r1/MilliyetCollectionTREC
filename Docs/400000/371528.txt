<DOC>
<DOCNO> 371528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur26.html </URL>
<DATE> 2005/08/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Piknik yapan ailenin üzerine kaya düştü .. 
</HEADLINE>
<TEXT>

     Kocaeli’nin Gebze İlçesi’nde, piknik yaptıkları sırada yamaçtan yuvarlanan kayanın altında kalan kadın öldü, bir çocuk yaralandı. 
     AA muhabirinin aldığı bilgiye göre, Muallimköy’de bir tepenin yamacında piknik yapan Çoban ailesinin üzerine kaya yuvarlandı. 
     Kayanın altında kalan Gülizar Çoban 26 , olay yerinde öldü. Ayşe Çoban 12 ağır yaralandı. Yaralı çocuk, Gebze Devlet Hastanesi’ndeki müdahalenin ardından İstanbul Kartal Lütfü Kırdar Eğitim ve Araştırma Hastanesi’ne kaldırıldı. 
     Bu arada, Çoban ailesinin diğer fertleri, kayanın düşmesine tepede yol çalışması yapan bir iş makinesinin neden olduğunu, olaydan hemen sonra bu makinenin ortadan kaybolduğunu iddia etti. 
     Yolda yapılan incelemede teker izlerine rastlanan iş makinesinin bulunmasına çalışılıyor. 
     
</TEXT>
</DOC>
