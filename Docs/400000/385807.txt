<DOC>
<DOCNO> 385807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/soneko43.html </URL>
<DATE> 2005/10/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Acıbadem, International Hospital hisselerinin yarısını satıyor 
</HEADLINE>
<TEXT>

     Acıbadem Sağlık Hizmetleri ve Ticaret A.Ş.'nin, International Hospital İstanbul A.Ş.'nin hisselerinin yüzde 50'sinin satın alınması ile ilgili olarak Rekabet Kurumu'na yapılan devralmaya ilişkin izin başvurusu kabul edildi. 
     
     BRİSA 

     Brisa Bridgestone Sabancı Lastik Sanayi ve Ticaret A.Ş.'nin bugünkü Yönetim Kurulu toplantısında, Üsküdar Kısıklı'da satış ve pazarlama ofisi açılması ve 5 milyon dolar tutarında ilave mamul ambarı yatırımı yapılması kararı alındı. 
     
     AYGAZ 

     Aygaz'dan Borsa'ya gönderilen açıklamada, şirketin bugünkü Yönetim Kurulu toplantısında, şirket iştiraklerinden Koç Finansal Hizmetler A.Ş.'nin 7 Ekim 2005 tarihinde yapılan Olağanüstü Genel Kurulu'nda, şirket sermayesinin 581 milyon 963 bin 874 YTL'den 2 milyar 511 milyon 274 bin 868,44 YTL'ye çıkarılması, artırılan 1 milyar 929 milyon 310 bin 994,44 YTL'den 1 milyar 628 milyon 900 bin YTL'nin ortaklarca muvazaadan ari olarak nakden taahhüt edilmesi ve tamamının bir defada nakden ödenmesi ile ilgili kararının değerlendirildiği kaydedildi. 
     Açıklamada, şöyle denildi 
     ''Yapılan müzakareler sonucunda, Koç Finansal Hizmetler A.Ş.'de mevcut iştirak oranımızın aynen muhafazasını temin gayesiyle şirketimiz rüçhan hakkının kullanılmasına ve artırılan nakit sermaye tutarının iştirak payımız olan 11 milyon 445 bin 925,92 YTL'ye isabet eden 32 milyon 36 bin 814,61 YTL'nin nakden ödenmesine, rüçhan hakkı kullanımından gerekli olan iştirak taahhütnamesinin Koç Finansal Hizmetler A.Ş.'ye verilmesi için şirket yönetimine yetki verilmesine karar verildi.'' 
     
</TEXT>
</DOC>
