<DOC>
<DOCNO> 380276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko48.html </URL>
<DATE> 2005/09/21/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Krueger Türkiye, net borç geri ödeyici ülkeler arasında... 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Anne Krueger, Türkiye, Brezilya ve Arjantin'in, IMF'ye net borç geri ödeyici ülke konumunda bulunduklarını söyledi. 
     Krueger, Washington'da düzenlenen basın toplantısında, bir gazetecinin, IMF fonlarının, Türkiye, Arjantin ve Brezilya gibi ülkelerde yoğunlaşmasının, IMF açısından bir kaygı yaratıp yaratmadığına ilişkin soruya, IMF kaynaklarının geçmişte de belirli ülkeler üzerine yoğunlaştığını, bunlardan Rusya, Güney Kore gibi ülkelerin borçlarını erken kapattıklarını kaydetti. 
     Krueger ayrıca, Türkiye, Arjantin ve Brezilya'nın da, Fon'a olan borçlarını net olarak geri ödediklerini vurguladı. 
     
</TEXT>
</DOC>
