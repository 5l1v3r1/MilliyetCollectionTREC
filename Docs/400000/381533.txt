<DOC>
<DOCNO> 381533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun34.html </URL>
<DATE> 2005/09/26/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Rusya, İran'a silah satmak için uğraşıyor 
</HEADLINE>
<TEXT>

     Rusya'nın İran'a silah satmak için çabalarını artırdığı bildirildi. 
     Rus Komersant gazetesinde yer alan haberde, Rusya'nın İran'a silah satma konusundaki çabalarını giderek artırdığını belirterek, adını açıklamadığı bir kaynağının, ''Moskova, Tahran ile askeri-teknolojik işbirliğini artırdı'' dediğini duyurdu. 
     Haberde, Rus üst düzey askeri yetkililerinin İran'a iki nedenden dolayı silah satmak istediği belirtilerek, ''Birincisi, İran'a yönelik uluslararası bir ambargo yürürlüğe girmeden satabileceğimiz kadar silahı satmamız. İkinci olarak da ABD'nin olası bir müdahalesi durumunda onları en az Irak'ta olduğu gibi zor duruma sokmayı sağlayacak derecede İran'ın iyice silahlandırılması'' görüşüne yer verdi. 
     Gazete yorumunda, böyle bir politikanın uluslararası bir skandala neden olma gibi bir riski taşıdığı belirtilerek, ABD'nin Uluslararası Atom Enerjisi Kurumu UAEK ile yürütülen diplomatik girişimlerin yanı sıra sorunu şiddetle çözme olasılığını da saklamadığına dikkat çekildi. 
     
</TEXT>
</DOC>
