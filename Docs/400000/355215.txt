<DOC>
<DOCNO> 355215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur39.html </URL>
<DATE> 2005/06/24/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Adaleti yanıltan 2 kişiye 52 ay hapis 
</HEADLINE>
<TEXT>

     Eskişehir'in Mahmudiye İlçesi'nde 4 ay önce polisin kazayla bir kişinin ölümüne neden olduğu olayda adli mercileri yanılttıkları iddia edilen 2 kişiye, toplam 52 ay hapis cezası verildiği bildirildi. 
     Alınan bilgiye göre, Mahmudiye Asliye Ceza Mahkemesi, TCK'nın 283. maddesi gereğince, ''adli mercileri yanıltmak'' suçundan, 17 Şubat'ta gasp ihbarı üzerine yolda güvenlik önlemi alan polislerden birinin, kazayla 1 kişinin ölümüne neden olduğu olayda, jandarma ve emniyet güçlerini telefonla arayarak yanlış bilgi verdikleri iddia edilen tutuksuz sanıklar Musa Özdoğru'yu 25 ay, Kadir Değer'i de 27 ay hapis cezasına çarptırdı. 
     Kararın, 2 kişi tarafından da temyiz edildiği bildirildi. 
     
     OLAY 
     Çifteler İlçesi Sakarbaşı mevkiinde, Ercan Çimen ile belediyede memur olarak çalıştığı için gizli ortak durumundaki Seydi Battal Özcan'ın 43 işletmeciliğini yaptığı restoranda 17 Şubat'ta eğlenen Musa Özdoğru 41 , hesabı ödemeden, 26 ZC 736 plakalı kamyonetiyle Mahmudiye İlçesi yönüne doğru kaçmıştı. 
     Bunun üzerine işletmeci Seydi Battal Özcan ile garson Kadir Değer 33 , Özdoğru'yu yakalamak için 26 ZC 032 plakalı otomobille takibe başlamışlardı. 
     Mahmudiye İlçesi girişinde önlem alan polislerden Hüseyin Duran, 26 ZC 032 plakalı otomobilin hareket edip üzerine doğru geldiğini görünce, havaya ateş ederek uyarıda bulunmuştu. Kurşunlardan biri, Seydi Battal Özcan'a isabet ederek ölümüne neden olmuştu. Duran, yağış nedeniyle ayağının kaydığını ve elindeki tabancanın ateş alarak, hareket halindeki otomobilin sürücüsüne isabet ettiğini savunmuştu. 
     
     JANDARMA VE POLİSE YANLIŞ İHBAR 
     Olayda ölen Özcan ve yanındaki Değer'in, yolda cep telefonuyla Çifteler İlçe Jandarma Komutanlığı'nı arayıp ''gasp edildiklerini'' söyleyerek, kamyonetin plakasını verdikleri, hesabı ödemeden kaçan Özdoğru'nun da 155 No'lu Polis İmdat Hattı'nı arayarak ''gasp edilip öldürüleceği ve bu yüzden takip edildiği'' ihbarında bulunduğu iddiasıyla, bu kişiler aleyhine, ''adli mercileri yanıltmak'' suçlamasıyla dava açılmıştı. 
     
</TEXT>
</DOC>
