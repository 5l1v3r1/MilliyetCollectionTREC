<DOC>
<DOCNO> 371138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sondun28.html </URL>
<DATE> 2005/08/19/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
İlios uçağı bu kez sorun yüzünden yön değiştirdi .. 
</HEADLINE>
<TEXT>

     Kıbrıs Rum kesiminden İngiltere'nin Luton havalimanına giden İlios havayollarına ait bir uçağın, kanat kapakçıklarındaki bir sorun yüzünden başka bir havalimanına indiği bildirildi. 
     Havayollarının bir sözcüsü, uçağın bu sabah Luton'a inmek üzere Larnaka'dan havalandığını, ancak Stansted havalimanına inmek zorunda kaldığını söyledi. 
     Sözcü, bunun ''acil iniş olmadığını, sadece lokal bir yer değişikliği olduğunu'' vurguladı ve uçağın sağ salim indiğini bildirdi. 
     İlios havayollarına ait bir uçak pazar günü Atina yakınlarında düşmüş, uçaktakilerden kurtulan olmamıştı. Uçağın klima sistemindeki bir arıza yüzünden düşmüş olması ihtimali üzerinde duruluyor. 
     
</TEXT>
</DOC>
