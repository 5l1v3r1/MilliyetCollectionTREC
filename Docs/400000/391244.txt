<DOC>
<DOCNO> 391244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/ekonomi/eko07.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketim malı ve petrol, dış açığı büyüttü 
</HEADLINE>
<TEXT>


ANKARA AA 

Yılın ilk 9 ayında ihracat, bir önceki yılın aynı dönemine göre yüzde 17.7 artarak 52 milyar 937 milyon dolar oldu. İthalat ise bir önceki yılın aynı dönemine göre yüzde 20.8 artarak 85 milyar 78 milyon dolar olarak gerçekleşti. Dış ticaret açığı bir önceki döneme göre yüzde 26.4 arttı. İhracatın ithalatı karşılama oranı da yüzde 62.2 oldu. 
2004 yılının aynı döneminde ihracatın ithalatı karşılama oranı ise yüzde 63.9 olmuştu. 

Aylık artış yüzde 16.7 
DİE'ye göre, eylülde ihracat bir önceki yılın aynı ayına göre yüzde 16.7 artarak 6 milyar 590 milyon dolar, ithalat ise yüzde 20.6 artarak 10 milyar 234 milyon dolar oldu. 
Eylüldeki ithalatın 794 milyon dolarını, ocak-eylül dönemindeki ithalatın ise 6 milyar 312 milyon dolarını ham petrol oluşturdu. Ham petrol ithalatında eylülde yüzde 57.7, ocak-eylül döneminde ise yüzde 42.9 oranında büyüme yaşandı. 
Eylülde en yüksek ithalat artışı tüketim mallarında yaşandı. Tüketim malı ithalatının yüzde 30.2 artarak 1 milyar 325 milyon dolara kadar çıktığı eylülde, ara malı ithalatı yüzde 18.3 artışla 7 milyar 168 milyon dolar, yatırım malları ithalatı ise yüzde 26.4 artışla 1 milyar 715 milyon dolar oldu. 

İlk dokuz ayda ihracat artışı yüzde 17.7 oldu milyon dolar Ocak-Eylül Ocak-Eylül Değişim 2004 2005 Yüzde İhracat 44,988 52,937 17.7 İthalat 70,410 85,078 20.8 Dış Tic. Den. -25,422 -32,141 26.4 Karşılama Oranı 63.9 62.2 - 


</TEXT>
</DOC>
