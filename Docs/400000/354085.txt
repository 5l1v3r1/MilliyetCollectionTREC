<DOC>
<DOCNO> 354085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo34.html </URL>
<DATE> 2005/06/21/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Barcelona, Rüştü ile tekrar masaya oturacak 
</HEADLINE>
<TEXT>

     İspanya'nın FC Barcelona takımından geçen sezon kiralık olarak Fenerbahçe'ye gelen milli kaleci Rüştü Reçber'in yeniden Barcelona ile masaya oturacağı belirtildi. 
     İspanyol Yüksek Mahkemesi tarafından AB statüsünde oyuncu olarak tanınan Rüştü ile önümüzdeki günlerde Barcelona'da toplantı yapacak Barcelonalı yöneticilerin, Türk kaleciden kalmasını isteyebileceği iddia ediliyor. 
     İspanyol basınında yer alan haberlerde, önümüzdeki günlerde FC Barcelona Kulübü'nün teknik sekreteri Txiki Beguiristan'nın Rüştü ve menajeriyle görüşeceği bildirildi. 2007 yılının Haziran ayına kadar Barcelona ile sözleşmesi bulunan tecrübeli kalecinin, Dünya Şampiyonası öncesi A Milli Takım'daki yerini garanti altına almak için Fenerbahçe'de kariyerine devam etmek istediği, FC Barcelona'ya gelmesi halinde kaleci Victor Valdes'ten dolayı yeniden yedek kalmayı göze alamayacağı ileri sürüldü. 
     
</TEXT>
</DOC>
