<DOC>
<DOCNO> 392131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/yasam/yas12.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvaletine yapıştığı mağazaya dava açtı 
</HEADLINE>
<TEXT>


DENVER AA 

ABD'nin bir numaralı yapı marketi Home Depot'nun bir müşterisi, tuvalette klozet kapağına sürülen zamk yüzünden mahsur kalınca mağaza aleyhinde dava açtı. 
Denver'da 57 yaşındaki Bob Dougherty isimli müşteri, kötü niyetli birisinin yaptığı şakayla klozete yapışıp kaldığında, market çalışanlarının yardım çığlıklarına kayıtsız kaldıklarını savundu. 
Kötü şakadan mağazayı sorumlu tutmadığını belirten Dougherty, yardım istediği mağaza çalışanının telsizle şefine haber verdiğini, ancak şefinin durumuna inanmadığını ve yetkililerin ancak 15 dakika sonra ambulans çağırmaya ikna olduklarını ifade etti. 
Açılan dava raporunda, Dougherty'nin sağlık görevlilerince klozet kapağından ayrılırken, derisinden parçalar koptuğu da belirtildi. 


</TEXT>
</DOC>
