<DOC>
<DOCNO> 388815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonsiy07.html </URL>
<DATE> 2005/10/22/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Baykal Van'da yaşanan olaylar, siyasetin ana maddesi haline dönüştü 
</HEADLINE>
<TEXT>

     CHP Genel Başkanı Deniz Baykal, Van'da yaşanan olayların siyasetin ana maddesi haline geldiğini, bunda şaşılacak bir şey olmadığını ifade ederek, ''Bu tablo, Türkiye'de hukuk-siyaset ilişkisinin tartışmalı biçimini göz önüne serdi'' dedi. 
     Türkiye Amatör Spor Kulüpleri Konfederasyonu'nun 13. Genel Kurul Toplantısı'na katılan Baykal, genel kuruldan ayrılırken gazetecilerin sorularını yanıtladı. 
     Yüzüncü Yıl Üniversitesi Rektörü Prof. Dr. Yücel Aşkın'ın tutuklanmasıyla ilgili bir soru üzerine Baykal, ''Van'da yaşanan olaylar siyasetin ana maddesi haline dönüştü. Şaşılacak bir şey yok. Bu tablo, Türkiye'de hukuk-siyaset ilişkisinin tartışmalı biçimini göz önüne serdi'' diye konuştu. 
     
     ''İBRETLİK...-'' 
     CHP'nin bölgeye gönderdiği heyetin durumu yerinde incelediğini de anımsatan Baykal, şunları kaydetti 
     ''Bu çalışmalar sonunda, durumun ciddi boyutta olduğu ortaya konuldu. Bulunduğumuz noktada, hukuk, adliye kendi kuralları içinde işler. Adalete güven sarsılmıştır. Bu son olay, adaletin siyasi etkilere maruz kalacağına dikkat çekmiştir. Eroin kaçakçılarının basılmasıyla bu olay daha önce gündeme gelmişti. Takip edilen yöntem ve Rektör hakkında ortaya çıkan tablo ibretliktir. 
     Emniyeti basmakla suçlanan kişiler tutuksuzdur, Rektör bir haftadır tutukludur. Bir ay daha devam etmesi ihtimali vardır. Önceden ortaya atılan eski eser kaçakçılığı iddiası fos çıktı. Müze müdürleri 'kayıtlı' dediler. Bu iddialar bitti, şimdi başka yol aranıyor. Yetkili organları devre dışı bırakarak terör kapsamına alınması adliyeye güveni sarsmaktadır. Örgütlü suç dediler, iki kişi gözaltına alındı. Örgütlü suç olabilmesi için 3 kişi olması lazım. Bütün bunların, bugün adaleti yönetenlerin adaleti sarsmakta ve siyasallaşmakta olduğunu görüyoruz.'' 
     
     YÖK'ÜN TUTUMU 
     CHP Genel Başkanı Baykal, YÖK'ün bu konudaki tavrına ilişkin soruyu yanıtlarken da şunları söyledi 
     ''Rektöre yapay suçlamayla, örgütlü suçlamayla evden yaka paça aldılar. Hangi suç Bu neyi haklı gösterir Hangi örgütlü suç Nerede örgütlü suç Daha önce havalimanından apar topar alındı, ne kanıtlandı 
     YÖK bugüne kadar hukuki çerçevede açıklamalarda bulundu. Son bildiride olayı siyasal niteliği ile sergileme gereği duymuştur. Eğer hukuka siyasetin etkisi varsa bu bir an önce sona ermelidir.'' 
     
</TEXT>
</DOC>
