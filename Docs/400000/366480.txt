<DOC>
<DOCNO> 366480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur08.html </URL>
<DATE> 2005/08/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
'Hacze geldik' dediler, dolandırdılar 
</HEADLINE>
<TEXT>

     Fatih KARAÇALI DHA 

      ADANA’da kendilerini icra memuru olarak tanıtıp, girdikleri evlerin sahiplerini, Eşinize telefon açın gelsin uzlaşalım’ diye oyalayıp, dalgınlıklarından yararlanarak soygun yapan 3 kişi aranıyor. 
     İcra memuru görünümünde dolandırıcılık yapan bu kişilerin son kurbanı Yurt Mahallesi 12 sokakta oturan 45 yaşındaki Yasemin Özek oldu. Eşi Adana Emniyet Müdürlüğü’nde bekçi olan Yasemin Özek’in kapısını çalan 3 kişi, Eşiniz Cumali Özek’in borcundan dolayı evinize hacze geldik'' diyerek içeri girdi. Özek’in paniğe kapılmasını fırsat bilen dolandırıcılar, evdeki eşyanın sayımını yapmaya başladı. Yasemin Özek’in Benim böyle bir olaydan haberim yok. Eşimin borcu olsa benim bilgim olurdu. Dışarı çıkın'' demesi üzerine, dolandırıcılardan biri, Eşinizi arayın gelsin uzlaşalım. Borcu olmasa gelir miydik '' dedi. 
     Ne yapacağını şaşıran Özek’i sakinleştiren dolandırıcılar, görevde olan eşi Cumali Özek’i telefonla aramaya ikna etti. Evinde telefon bulunmayan Özek, sahte icra memurlarını evde kulakları duymayan yatalak kayınvalidesi ile bırakıp, eşini aramak için arka sokaktaki komşusuna gitti. Özek’in evden uzaklaşmasını fırsat bilen dolandırıcılar, 70 ekran televizyon, 200 dolar ile 3 bileziği alarak kaçtı. 
     Telefonla aradığı eşinin, Sakın onları eve alma, dolandırıcı olabilirler. Benim kimseye borcum yok'' sözü üzerine koşarak evine dönen Özek, sahte haciz memurlarının televizyonu, para ve altın bilezikleri alarak gittiğini fark etti. 
     Polis, Yasemin Özek’in verdiği eşkal doğrultusunda 3 zanlıyı yakalamak için soruşturmayı sürdürüyor. 
     Öte yandan, vatandaşları uyaran Emniyet Müdürlüğü yetkilileri, benzer dolandırıcılık olaylarına rastladıklarını belirterek, özellikle, bu tür kişilerin yaşlı, tek başına oturan kişileri seçtiklerini, hazırladıkları bu senaryoları uygulamadan önce de kişiler hakkında araştırma yaptıklarını bildirdi. Yetkililer, Kendini ne olarak tanıtırsa tanıtsın evinize gelen yabancı kimselere direk kapıyı açmayın, içeri almayan. Kimlik sorun, şüphelenmeniz durumunda polisi arayın'' dedi. 
     
</TEXT>
</DOC>
