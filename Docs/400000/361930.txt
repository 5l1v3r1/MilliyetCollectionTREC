<DOC>
<DOCNO> 361930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur23.html </URL>
<DATE> 2005/07/17/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
İETT şoförüne bıçaklı saldırı... 
</HEADLINE>
<TEXT>

     Fatih'te bir İETT otobüsü şoförü, tartıştığı kişilerden biri tarafından bıçakla göğsünden yaralandı. 
     AA muhabirinin aldığı bilgiye göre, Zeytinburnu-Mecidiyeköy hattında çalışan İETT otobüsü şoförü Selçuk Dinçer ile bir otomobildeki 3 kişi arasında, Edirnekapı otobüs durakları yakınlarındaki kavşakta, yol verme yüzünden tartışma çıktı. 
     Görgü tanıklarının ifadesine göre, tartışmanın büyümesi üzerine 34 LLV 83 plakalı araçtan inerek İETT otobüsüne binen 3 kişiden biri, Selçuk Dinçer'i göğsünden bıçakla yaraladı. 
     Olaya karışan 3 kişi araçlarına binerek kaçarken, İETT şoförü Dinçer, İstanbul Üniversitesi Tıp Fakültesi Hastanesi'nde tedaviye alındı. 
     Polis, kaçan 3 kişinin yakalanması için çalışma başlattı. 
     
</TEXT>
</DOC>
