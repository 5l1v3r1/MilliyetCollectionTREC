<DOC>
<DOCNO> 375650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/spor/spo09.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah affetmedi 1-2 
</HEADLINE>
<TEXT>


Bursaspor, Ankara deplasmanında Türk Telekomspor'u dize getirdi. Serkan'la öne geçen konuk ekibe, Hakan yanıt verdi. Frasineanu'nun 88'de attığı gol skoru belirledi 


Bursaspor sezonun ikinci maçını da kazanmayı başardı. Geçtiğimiz hafta evinde Mardinspor'u deviren Timsah, Başkent'te güçlü rakibi Telekom'u 2-1'lik skorla mağlup etti. 
Karşılaşmada ilk gol konuk takımdan geldi. 10. dakikada sahneye çıkan Serkan Reçber düzgün bir vuruşla Türk Telekom ağlarını salladı. 29'da ev sahibi ekip beraberlik sayısına ulaştı. Serdar'ın şutunu kaleci çizgiden çıkardı, dönen topu Hakan ağlara bıraktı. 62'de gelişen Bursa atağında Serdar Topraktepe'nin şutunda top üst direkten döndü. 
73'te Telekom'dan İsa rakibine sert girince ikinci sarıdan oyun dışı kaldı. Konuk Bursaspor aradığı üstünlük sayısına 88'de ulaştı. Kaleci Levent kornerden gelen topu yumrukladı. Meşin yuvarlağı önünde bulan Rumen Frasineanu skoru belirledi.. 

Maçın karnesi 
HAKEMLER Vedat Tan, Yasin Güleç, Hüdaverdi Savcı 
TÜRK TELEKOM Levent 6 - Mehmet 6 , İsa 6 , Serder Aydın 7 , Erhan 6 - Onur 6 , Serdar Sinik 5 Dk.68 Şükrü 4 , Hakan 6 Dk.86 Salih , Ayhan 6 - Tolga 7 , Ömer Yavuz 6 Dk.76 Ömer Topraktepe 4 
BURSA Yavuz 7 - Miu 7 , Ünsal 7 , Egemen 5 Dk.36 Mesut 6 - Ömer 7 , Orhan 6 Dk.46 Frasineanu 7 , Serkan 6 , Yasin 7 , Serdar Topraktepe 7 Dk.85 Veli -Yunus 7 , Eser 6 
GOLLER Serkan Reçber Dk.10 , Hakan Dk.29 , Frasineanu Dk.88 
SARI KARTLAR Onur, Tolga T.Telekom , Mesut Bursaspor 
KIRMIZI KART İsa Dk.73 - T.Telekom 


</TEXT>
</DOC>
