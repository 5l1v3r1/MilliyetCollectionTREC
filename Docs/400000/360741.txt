<DOC>
<DOCNO> 360741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko46.html </URL>
<DATE> 2005/07/13/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
TAV, Macaristan'da yeterlilik aldı... 
</HEADLINE>
<TEXT>

     Havaalanı işletmesi ve inşaatı alanında faaliyet gösteren TAV'ın, Kuzey Afrika ve Ortadoğu'nun ardından Avrupa'dan da davet aldığı bildirildi. 
     TAV'dan yapılan açıklamada, kuruluşun, Macaristan'ın başkenti Budapeşte'deki Ferihegy Havalimanı'nın bir kısım hissesinin özel sektöre satışı yoluyla özelleştirilmesiyle ilgili ihalede yeterlilik aldığı bildirildi. 
     Macaristan'da Devlet Özelleştirme İdaresi'nden APV yapılan açıklamaya göre TAV'un, niyet mektubu gönderen dünya devi şirketler arasından sıyrılarak yeterlilik almayı başardığı kaydedildi. 
     TAV'ın, Amerikan Bechtel'i, Singapur Changi Havalimanı'nı ve TAV'ın geçtiğimiz ay yapılan İstanbul Atatürk Havalimanı'nın kiralanması ihalesinde rakiplerinden birisi olan ancak ihalede önyeterlilik alamayan Corporacion America S.A'yı geride bırakarak bu ihalede yeterlilik aldığı açıklandı. 
     Budapeşte Havalimanı özelleştirme ihalesinin Macaristan'ın en büyük özelleştirme ihalelerinden birisi olmasının beklendiği belirtilen açıklamada, şunlar kaydedildi 
     ''Halihazırda Low Cost diye tabir edilen havayolu şirketlerinin kullanımına yönelik yeni bir terminal inşası devam ediyor ve ihale sonuçlandığında tamamlanmış olması planlanıyor. 
     TAV böylelikle Avrupa Birliği'ne dahil olan ülkelerden birisinde yapılan bir havalimanı özelleştirmesinde tek başına yeterlilik alan ilk Türk şirketi olma becerisini gösterdi. 
     Budapeşte Havalimanı, Macaristan'da yayınlanan haberlere göre yıllık 6,5 milyon yolcuya hizmet veriyor ve bu rakamın 5 yıl içinde 10 milyona çıkması bekleniyor.'' 
     
</TEXT>
</DOC>
