<DOC>
<DOCNO> 355758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/spor/spo10.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Loeb abarttı 
</HEADLINE>
<TEXT>


Citroen'in Fransız sürücüsü, Dünya Ralli Şampiyonası'nın Yunanistan'da gerçekleştirilen sekizinci ayağında üst üste beşinci zaferine kolayca ulaştı 


Dünya Ralli Şampiyonası'nın Yunanistan'da koşulan sekizinci ayağında Sebastian Loeb birinciliği kimseye kaptırmadı. Citroen adına yarışan Fransız pilot, Akropolis Rallisi'nin geçtiğimiz perşembe günü yapılan özel seyirci etabından itibaren oturduğu liderlik koltuğunu dün de kimseye bırakmadı. Loeb yarışın dünkü etaplarında güvenli bir sürüşle en yakın rakibi Ford'dan Toni Gardmeister'ın 1 dakika 36.2 saniye önünde mutlu sona ulaştı. Loeb üst üste beşinci, bu sezonki altıncı zaferine imza attı. Citroen'den Duval'ın yerine yarışan Carlos Sainz ise Yunanistan'da üçüncü olarak, podyuma çıktı. Peugeot'dan Marcus Gronholm da 4. sırayı aldı. Genel klasmanda Loeb'ün ardından 2.'likte bulunan Subaru'dan Peter Solberg, Akropolis'te ancak 9. olup, büyük hayal kırıklığı yaşadı. 

GENEL KLASMAN Sürücü Takım Puan 1.S.Loeb Citroen 65 2.P.Solberg Subaru 42 3.T.Gardemeister Ford 39 4.M.Martin Peugeot 39 5.M.Gronholm Peugeot 37 6.H.Rovanpera Mitsubushi 16 7.M.Stohl Skoda 11 8.Carlos Sainz Citroen 11 

MARKALAR KLASMANI 1.Peugeot 84 2.Citroen 79 3.Ford 57 4.Subaru 47 5.Mitsubishi 37 6.Skoda 8 


</TEXT>
</DOC>
