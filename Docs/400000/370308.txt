<DOC>
<DOCNO> 370308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo20.html </URL>
<DATE> 2005/08/16/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Formula 1'de bayrakların dili... 
</HEADLINE>
<TEXT>

     Dünyanın en büyük spor organizasyonlarından biri olan Formula 1 yarışlarında, pilotlar kullanılan değişik renkteki bayraklarla uyarılıyor. 
     Damalı bayrak yarışın bittiğini belirtirken, kırmızı bayrak yarışın durdurulduğunu, siyah bayrak ise diskalifiye durumunu anlatıyor. 
     Formula 1'de kullanılan bayraklar ve anlamları şöyle 
Damalı bayrak Yarışın sona erdiğini belirtir. İlk 3 araca sallanan bu bayrağı sadece yarış direktörü veya onun tayin edeceği kişi kullanabilir. 
Sarı bayrak Pistte tehlike var anlamına gelir. Pilot için bir tane sallanan bayrak ''yavaşla'', iki tane sallanan ise ''Her an durmaya hazır ol'' anlamındadır. 
     Kırmızı bayrak Yarışın durdurulduğunu belirtir. Kaza sonucu pistte bir aracın kalmış olması veya yarışın devam etmesinin tehlikeli olduğunu anlatır. Pilotlar bu bayrağı gördüklerinde yavaş bir şekilde pite dönmek zorundadır. 
     Mavi bayrak Hem tur bindirilen, hem de yarışan araçlara gösterilir. Tur bindirilecek aracın arkadan gelen araca yol vermesi şarttır. 
     Siyah-bayrak Diskalifiye durumunu belirtir. Araç numarası ile birlikte kullanılır. 
     Yeşil bayrak Bir önceki pozisyonda gösterilen herhangi bir renkteki işaret bayrağının artık devre dışı kaldığını belirtmek için kullanılır. 
     Sarı-kırmızı çizgili bayrak Pistin kaygan olduğunu belirtir. 
     Siyah-beyaz bayrak Sportmen olmayan bir davranış yapıldığını belirtir. Araç numarasıyla birlikte kullanılır ve diskalifiyeden önceki uyarıdır. 
     Ortası turuncu siyah-bayrak Aracın mekanik bir problemi olduğunu ve hemen pit alanına girmesi gerektiğini anlatır. 
     Beyaz bayrak Pistte yavaş hareket eden bir aracın olduğunu belirtir. 

     
</TEXT>
</DOC>
