<DOC>
<DOCNO> 384630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/ekonomi/eko05.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Metro'dan inşaat Enka'dan 
</HEADLINE>
<TEXT>



Metro Group şirketlerinden Real Hipermarketin ilk Moskova Mağazası açıldı. Açılış töreninde konuşan Real'in Uluslararasılaşmadan Sorumlu Genel Müdürü Dusan Wilms, Rusya'da ilk mağazayı açmaktan duyduğu memnuniyeti dile getirdi. 
Real Rusya Genel Müdürü Thorsten Vogt, bu mağazayla Rusya'daki genişleme politikasını başlattıklarını belirterek, en fazla sayıda ürünü, en uygun fiyata tüketiciye ulaştırmayı hedeflediklerini ifade etti. 
Kasım ayı sonunda Rusya'daki 2. marketi açacaklarını, aralıkta da Rusya'nın Tobliati şehrinde daha küçük çaplı bir market açacaklarını belirten Vogt, "Hedefimiz 2006 sonuna kadar 8 mağaza açılışını gerçekleştirmek" dedi. İnşaatını Enka'nın yaptığı Rusya Real 10 bin metrekare alışveriş alanıyla hizmet verecek. Rusya Real için 25 milyon avroluk yatırım yapıldı. Merkezde 50 mağaza bulunuyor. 


</TEXT>
</DOC>
