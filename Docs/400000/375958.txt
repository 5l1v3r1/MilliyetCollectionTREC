<DOC>
<DOCNO> 375958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/spor/spo09.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Favoriler iş başında 
</HEADLINE>
<TEXT>


Bursaspor ve Antalyaspor 2'de 2 yaparak zirveye ortak olurken, Kocaeli'de şov yapan Sakaryaspor kendini buldu. Uşak'ta yaşanan tribün olayları ise alınan önlemlerin yetersizliğini ortaya koydu 

TUNÇ KAYACI 


Favori ekipler 2 maç geride kalırken lige ağırlığını koydu. Ancak daha 2. haftada Uşak'taki tribün terörü futbola gölge düşürdü. Basın mensubu olduğumuz halde maçlara girerken üstümüz, başımız aranıyor. Bundan bir şikayetimiz yok. Ancak statlardaki kesici aletleri, taşları, sopaları görünce yapılanların pek de sağlıklı olmadığını anlıyoruz. Maç izlemeye gelen bir taraftar sadece takımını destekler. Sadece Uşakspor - Karşıyaka maçı için yazmıyorum bu düşüncelerimi. Daha maç başlamadan yapılan ve bizim geleneklerimize yakışmayacak küfürlü tezahüratlar tüm statlarda görülüyor. Federasyon para cezalarıyla bunları önlemeye çalışıyor. Fakat bu parayı küfür eden veya olay çıkaranlar ödemiyor ki, kulüp ödüyor. O nedenle adamın umurunda bile değil, o bildiğini okuyor. 
Haftanın maçlarına baktığımızda Antalyaspor 2'de 2 yaparak gücünü gösterdi. Yıllardır sezona iddialı başlayıp kötü giden Kırmızı - Beyazlı takımda işler yolunda gözüküyor. Yılmaz Vural'ın öğencileri ligin yenisi Gaziantep Büyükşehir'i hem de deplasmanda usta golcüleri Hakan Keleş ve Taner'le devirdi. 

Bursa hedefi vurdu 
Başkent'te ise Timsah lokmasını biraz zor yuttu. Türk Telekom karşısında oldukça zorlanan Yeşil - Beyazlılar 1-1'lik beraberliği Frasineanu'nun sonlarda attığı muhteşem golle bozdu. Ancak şu bir gerçek ki şampiyonluğa oynayan ekipseniz kötü oynarken de kazanmalısınız. Altay ise lige istikrarlı başladı. İki haftada alınan 4 puan bunu gösteriyor. Siyah - Beyazlılar, Yozgatspor'u tecrübeli ve bu ligin en kaliteli forveti Ufuk'un iki golüyle geçmesini bildi. Yozgatspor yeni oluşturulan kadrosuyla bir puan için geldiği İzmir'den moralsiz döndü. Ligin iddalı ekiplerinden Mardinspor evinde Mersin İdmanyurdu'nu Cemal'in erken gelen golüyle geçti. İlk maçta Bursa'ya yenilen Güneydoğu ekibinin kupada da Elazığ'a elendikten sonra böyle bir galibiyete çok ihtiyacı vardı. Çanakkale'de ise rüzgarlar ters esiyor. İki haftada iki mağlubiyet ve yenilen 6 gol Dardanelspor için erken uyarı olarak algılanmalı. Puanla tanışamayan Dardanelspor'da kamuoyunun bilmediği birşeyler olduğu kesin. Akçaabat Sebatspor ise evindeki Orduspor yenilgisinin acısını 3 gollü bir galibiyetle çıkarttı. 

Kocaeli toparlanmalı 
Orduspor cezası nedeniyle seyircisiz oynadığı Elazığ karşılaşmasında 3 puan yaklaşsa da alamadı. İlk hafta evinde Altay ile berabere kalan Gakgoşlar bir beraberlik de Ordu'dan aldı. 
Haftanın maçı Kocaeli'de oynandı. Yılların rekabetinde gülen konuk ekip oldu. Sakaryaspor, Serdal'ın golüyle öne geçti. Bu gol Kocaelispor'u teslim almaya yetti. Tribünlerin, yönetim ve teknik kadroya karşı olan negatif tavrı aslında Körfez'de krizin habercisi gibi gözüküyor. Bu kriz halledilirse iki haftalık kayıp telafi edilebilir. Fakat borçlu yapının üzerine bir de yönetim krizi eklenirse Kocaelispor kaosa gidebilir. Sakaryaspor maça iyi motive olarak kazanmayı bildi. Mücadeleyi başladıkları gibi bitirdiler. Sahaya iyi yayılmaları ve oyun disiplininden hiç kopmamaları, konuk Yeşil - Siyahlı takımın 3-0'lık galibiyetindeki en büyük faktördü. 

2. LİG A KATEGORİSİ TAKIMLAR P O G B M A Y Antalya 6 2 2 0 0 4 1 Bursaspor 6 2 2 0 0 4 1 Sakarya 4 2 1 1 0 3 0 Ordu 4 2 1 1 0 4 3 Altay 4 2 1 1 0 3 2 A.Sebat 3 2 1 0 1 4 2 G.Antep B.Ş.Bl. 3 2 1 0 1 4 2 Mersin İd.Y. 3 2 1 0 1 3 1 İst.B.Ş.Bld. 3 2 1 0 1 2 1 Uşak 3 2 1 0 1 3 3 Mardin 3 2 1 0 1 1 2 Karşıyaka 3 2 1 0 1 3 5 Elazığ 2 2 0 2 0 3 3 Yozgat 1 2 0 1 1 2 3 T.Telekom 1 2 0 1 1 1 2 İstanbulspor 1 2 0 1 1 1 3 Kocaeli 0 2 0 0 2 0 5 Dardanel 0 2 0 0 2 0 6 
HAFTANIN MAÇLARI Sakarya - G.Antep B.Ş.Bld, Antalya - Uşak, Elazığ - Dardanel, A.Sebat - Mardin, Yozgat - Ordu, Karşıyaka - İstanbulspor, T.Telekom - Kocaeli, Bursa - Mersin İd.Y, İst.B.Şehir Bld - Altay 
TOPLU SONUÇLAR G.Antep B.Ş.Bld.-Antalya 1-2, Dardanel-A.Sebat 0-3, Ordu-Elazığ 2-2, Altay-Yozgat 2-1, Uşak-Karşıyaka 2-3, Kocaeli-Sakarya 0-3, T.Telekom-Bursa 1-2, İstanbulspor-İst.B.Ş.Bld 0-2, Mardin-Mersin İd.Y. 1-0. 

HAFTANIN KARMASI 
Ahmet Şahin İst.B.Bld. 
Onur Sakarya 
Cemal Mardin 
Barış Akçaabat 
Frasineanu Bursaspor 
Emrah Karşıyaka 
Ergin Akçaabat 
Serdal Sakarya 
Taner Antalya 
Ufuk Altay 
Türker Karşıyaka 

HAFTANIN TAKIMI 
Sakaryaspor 

HAFTANIN TEKNİK DİREKTÖRÜ 
Hikmet Sevim Sakarya 

HAFTANIN FUTBOLCUSU 
Taner Antalyaspor 


</TEXT>
</DOC>
