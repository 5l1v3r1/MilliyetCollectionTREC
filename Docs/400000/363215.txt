<DOC>
<DOCNO> 363215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas24.html </URL>
<DATE> 2005/07/21/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Japonlar kaybettikleri yakınlarının küllerinden süs eşyası yapıyor... 
</HEADLINE>
<TEXT>

     Japonya’da, insanların kaybettikleri yakınlarının küllerinden süs eşyası yaptırarak büfelerine koymaları uygulaması yaygınlaşıyor. 
     Japonlar, maliyeti yüksek olan geleneksel ritüelleri yerine getirmek ve belli aralıklarla mezar ziyaretlerinde bulunmak yerine, yakılmış cenazelerin küllerini kristalle ya da çeşitli taşlarla karıştırarak süs eşyaları yaptırmayı tercih ediyorlar. 
     Bir mezarın maliyetinin onda birine denk düşen 156 bin yen 1.800 YTL kadar bir fiyata, içine ölen kişinin külleri karıştırılmış, çeşitli renklerde 5 santimlik piramitler veya içine küllerin konulabileceği büyük oval taşlar yapılabiliyor. 
     Bunun yanı sıra içine küllerin konulduğu yaprak biçimindeki kolyelerle, sevilen kişi kalbin üstünde taşınabiliyor. Çok parası olanlar için, elmasla karıştırılmış küllerden yapılma bir yüzük de seçenekler arasında bulunuyor. 
     Böylece bu eşyalar, hatıra olarak gelecek kuşaklara da aktarılıyor. 
     Japonya’da yasalar, ölülerin yakılmasını gerektiriyor ve küller mezarlıklarda gömülüyor. Japon geleneklerine göre, aile üyelerinin belli tatil günlerinde mezarları ziyaret etmeleri gerekiyor. 
     
</TEXT>
</DOC>
