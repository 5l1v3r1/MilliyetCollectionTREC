<DOC>
<DOCNO> 389356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/guncel/gun02.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Onlar da bu ülkenin vatandaşı' 
</HEADLINE>
<TEXT>


ANKARA Milliyet 

Yüzüncü Yıl Üniversitesi Rektörü Prof. Dr. Yücel Aşkın'ın tutuklanmasıyla başlayan tartışmalar, 'İslamcı' olarak bilinen yayın organları ile AKP Aksaray Milletvekili Ramazan Toprak'ın 'rektör, Ermeni kökenli' sözleriyle yeni boyut kazandı. 
YÖK Başkanı Erdoğan Teziç ile 75 üniversitenin rektör ve temsilcilerinin Aşkın'a destek amacıyla Van'a yaptığı 2 günlük ziyaret boyunca Vakit'in, rektörün Ermeni kökenli olduğunu ve üniversitede İncil dağıttırdığını idddia etmesi dikkat çekti. 
Toprak'ın "Ermeni diasporasının anavatanı gördüğü Van'a Ermeni kökenli Aşkın'ın atanması oldukça manidar" sözlerine tepki gösteren AKP Grup Başkanvekili Eyüp Fatsa şunları söyledi 
"İnsanlar farklı etnik kökenlerden olabilir. Kaldı ki, ülkemizde Ermeni vatandaşlarımız var. Onların da bu ülkenin vatandaşı olarak hizmet noktasında görev yapmalarından daha tabi bir şey olamaz. Biri profesör, rektör olabilir, daha tabi ne olabilir Meclis'de daha önce Yahudi kökenli miletvekillerimiz vardı. Türkiye bunları hazmedebilecek kadar demokratik olgunluğa ulaşmıştır." 

AKP yönetimi 'özgürlükçü' 

AKP'li evli iki milletvekilinin imam nik hlı birliktelik yaşadığı iddiaları, AKP yönetimini rahatsız etmedi. AKP Grup Başkan Vekili Eyüp Fatsa, dün TBMM'de gazetecilerle yaptığı sohbet toplantısında, iddialar hatırlatılınca, "O tür şikayetler bize gelmiyor" dedi. Fatsa, "Biz arkadaşların akşamları ne yaptığına karışmıyoruz" diyerek de, parti yönetiminin özel hayata ilişkin "özgürlükçü" bir yaklaşım sergilediğini ifade etti 



</TEXT>
</DOC>
