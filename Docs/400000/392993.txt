<DOC>
<DOCNO> 392993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yazar/guclu.html </URL>
<DATE> 2005/11/08/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hayret h l YÖK'ü protesto eden var 
</HEADLINE>
<TEXT>


6 Kasım, YÖK'ün bilmem kaçıncı kuruluş yıldönümüydü. Eğer sağda solda protestolar olmasaydı, ciddiye alıp yazı da yazmayacaktım. Ama belli ki hükümetin dışında h l YÖK'ü ciddiye alanlar var... 
YÖK'ü, kurulduğu ilk günden bu yana çok yakından izliyorum. Nereden nerelere geldi. Yaptığı olumlu işler olmadı mı Elbette oldu. O halde neden hep eleştiriliyor Çünkü, yarattığı tahribat hep çok daha fazla oldu. 
12 Eylül ürünü olduğu için totaliter yapısı hiç değişmedi. Dün Doğramacı, Sağlam, Gürüz ne ise bugün de Teziç o. Aslında hiçbiri böyle değildi. Ama o koltuğa oturan bir anda farklı bir kişi olup çıkıyor. Herhalde kendilerine sağlanan anayasal destek ve yetkiden olsa gerek. Baksanıza Özal'dan Erdoğan'a en güçlü iktidarlar bile kılına dokunamıyor. Oysa hepsi de kesinlikle değiştirmek istemişti. 
Ama ortada YÖK'ün anayasal gücünün ve adından başka bir şeyinin kalmadığının h l kimse farkında değil. 
YÖK Başkanı Teziç bile YÖK yasasının değişmesini istiyor. Rektörler de öyle. Aslında iktidar, YÖK ve üniversitelerle kavga edeceğine, bu görevi onlara verseydi, YÖK Yasası çoktan değişmişti. Hem de umduğunun çok ötesinde. 

Kemal'ler de gitti ama... 
AKP iktidarının ilk yıllarında YÖK'ten daha fazla şimşekleri üzerine çeken ikili, Kemal'lerdi. Bunlardan biri YÖK Başkanı Kemal Gürüz, diğeri de İstanbul Üniversitesi Rektörü Kemal Alemdaroğlu idi. Türbandan katsayı krizine kadar her şeyin sorumlusu onlardı. Onlar bir gitse her şey yoluna girecekti. 
Tüm politikaları bu varsayım üzerineydi. Ama iflas etmesi uzun sürmedi. 
Gürüz'ün süresi doldu. Alemdaroğlu da Çankaya tarafından görevden alındı. Yani bir anda iki Kemal'den de kurtulmuş olundu. Ama sonuç değişmedi. Şu anda ortada Kemal'lerden eser yok. Ama YÖK'le hükümetin arası her zamankinden çok daha gergin. 
Demek ki sorun Kemal'lerde değilmiş. 
Hükümet, h l aynı yanlışta ısrarlı. Eskiden Kemal diyordu. Şimdi de Teziç. Oysa, YÖK Yasası'nın değişmesini o da istiyor. Çankaya da istiyor. Rektörler de istiyor. Muhalefet de istiyor. Kamuoyu da istiyor. 
Hükümetin yapması gereken tek şey, bu seslere kulak vermek. AKP, güven ortamı yaratır ve kısır tartışmalardan uzak durursa, olası bir seçimde, halkın karşısına 385 milletvekili ile YÖK Yasası'nı bile değiştiremeyen bir iktidar olarak değil de 25 yıldır yapılamayanı yapmış bir parti olarak çıkar. 
Başbakan Erdoğan da Özal'ın, Demirel'in, Ecevit'in, Yılmaz'ın, Çiller'in söz verip de yerine getiremediği bir zoru başarmış olur. 
YÖK Yasası öyle ya da böyle mutlaka değişmelidir mantığı ile konuya yaklaşanlardan değilim. Bugün değişim isteyenlerin hiçbiri de farklı düşünmüyor. O halde nasıl bir YÖK yasası isteniyor Ya da YÖK'ün hepten kaldırılması mı düşünülüyor Önce onun üzerinde anlaşmak gerekiyor... 

YÖK kalsın mı, gitsin mi 
Batılı ülkelere bakıldığında üniversiteler ile YÖK arasındaki koordinasyonu ve diyaloğu sağlayan benzeri kurumlar hep var. Adı YÖK olur ya da başka bir şey ama bizde de mutlaka olmalı. Görev ve yetkileri tabii ki bugünkünden çok daha farklı bir konuma getirilmeli. Yoksa değişen fazla bir şey olmaz. 
Bugünkü YÖK Yasası'na göre, en muhalif YÖK'çüler de YÖK Başkanı ya da YÖK üyesi olsa sonuçta değişen bir şey olmuyor. Bunun çok örneklerini gördük. En hızlı anti YÖK'çüler bile YÖK üyesi olunca suspus oldular. Ya da Mehmet Sağlam gibi koltuk elden gidince YÖK karşıtı haline geldiler. 
Özetin özeti YÖK, bu gidişle, bu iktidarı da mazide bırakacak. Hem de tepeden tırnağa toplumun her kesiminin yasanın değişmesini istediği bir dönemde... 



</TEXT>
</DOC>
