<DOC>
<DOCNO> 376660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun19.html </URL>
<DATE> 2005/09/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
New Orleans'a 25 bin ceset torbası 
</HEADLINE>
<TEXT>

     ABD'de Katrina kasırgası kurbanları için New Orleans ve civarına 25 bin ceset torbası gönderildi. Yetkililer felakette kaç kişinin öldüğünü h l bilmediklerini, sadece sular çekildiğinde karşılaşacakları manzaraya hazırlıklı olmak istediklerini söylüyor. 
     Resmi ölü sayısı halen 83. Bunlardan 30'u sular altında kalan bir huzur evinin sakinleri. 
     Kasırga sonrasında cesetler, kanalizasyon suları, paslanan araçlar, petrol ve kimyasal atıklarla zehirlenen sulardan hastalık kapan üç kişi de öldü bir kişinin durumu ağır. 
     New Orleans sokaklarını dolduran suların sağlığa son derece zararlı olduğunu söyleyen Belediye Başkanı Ray Nagin, herkesin tahliyesini istedi. 
     Amerikan Çevre Koruma Kurumu'nun yaptığı testlere göre sularda çok miktarda bakteri ve kurşun var. 
     Ancak kentte h l 10 bin kişinin yaşadığı sanılıyor. 
     Bunlardan çoğu su boşaltım işleminin haftalarca süreceğine dikkat çekerek, yağma endişesiyle evlerini terk etmeyi reddediyor. 
     Polis ve askerlerse ev ev dolaşarak onları ikna etmeye çalışıyor. 
     
     DÜŞKÜNLER YURDUNDA 30 CESET BULUNDU 

     Bu arada, Katrina kasırgasının vurduğu ABD'nin New Orleans kentindeki bir düşkünler yurdunda, 30'dan fazla kişinin öldüğü bildirildi. 
     CNN'in yerel yetkililere dayandırdığı haberde, kentin kenar mahallelerinden St-Bernard'daki düşkünler yurdunda, 30'dan fazla ceset bulunduğu belirtildi. 
     Haberde, binada hala 50 kadar kişi bulunduğu ve bu kişilerin tahliye edileceği kaydedildi. 
     
</TEXT>
</DOC>
