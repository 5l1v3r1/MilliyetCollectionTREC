<DOC>
<DOCNO> 353872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/spor/spo06.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz baskını 
</HEADLINE>
<TEXT>


İspanya'nın Almeria kentinde 24 Haziran - 3 Temmuz tarihleri arasında düzenlenecek 15. Akdeniz Oyunları'na 305 kişilik rekor sayıda sporcu ve güçlü takımlarla adeta sportif çıkartma yapacağız 

MURAT AĞCA 


Türkiye, spor tarihindeki en büyük "çıkarmasını" İspanya'ya yapacak. 24 Haziran - 3 Temmuz tarihleri arasında Almeria'da düzenlenecek 15. Akdeniz Oyunları'nda 202'si erkek, 103'ü bayan 305 sporculuk rekor bir katılımla mücadele edecek Türkiye, yıldız isimlerden kurulu tüm zamanların "en güçlü" ve "iddialı" kafilesiyle madalya klasmanında da zirveyi hedefliyor. 
Takım sporlarında futbol dışında "A Takım" düzeyinde katılımın yaşanacağı oyunlarda Hidayet Türkoğlu ve Mehmet Okur'lu kadrosuyla "12 Dev Adam", bayanlar voleybolda Neslihan, Özlem ve Natalia'nın yer aldığı "Filenin Sultanları" altın madalyanın bir numaralı favorileri olacak. Basketbol bayan ve voleybol erkek takımlarımız da oyunlara tam kadro katılacak. Olimpik futbol takımımızda ise genç ve yetenekli isimler yer alıyor. 
21 ülkeden 4 bine yakın sporcunun katılacağı oyunlarda, 24 spor dalında yapılacak 272 müsabakada dağıtılacak 1200'ü aşkın madalyanın önemli bir bölümüne Türk sporcular talip olacak. 
Akdeniz'i sallamaya aday yıldız sporcularımız arasında atletizmde 5 bin metre dünya rekortmeni Elvan Abeylegesse, çekiç atma olimpiyat 3.'sü Eşref Apak, boksta olimpiyat 2.'si Atagün Yalçınkaya, güreşte olimpiyat 3.'sü Aydın Polatçı ve Mehmet Özal, halterde olimpiyat 3.'sü Sedat Artuç, Bünyamin Sudaş, karatede dünya şampiyonu Haldun Alagaş, Yıldız Aras da bulunuyor. 
İspanya'nın güneyinde küçük bir şehir olan Almeria ve çevresindeki 30 tesiste gerçekleşecek oyunların bütçesi ise 21 milyon avro olarak açıklandı. Şehrin fiziki yapısında ve spor tesislerinde önemli değişiklikler yapıldı. Stadyum, Oyunlar Köyü, yüzme havuzu kompleksi, spor teknik merkezi, atıcılık, kürek ve kano tesisleri 2004 yılında hizmete girdi. 
Akdeniz Oyunları'na üç kıtadan katılacak ülkeler ise şöyle Türkiye, Arnuvutluk, Bosna Hersek, Kıbrıs Rum Kesimi, Hırvatistan, Slovenya, İspanya, Fransa, Yunanistan, İtalya, Malta, Monaco, San Marino, Sırbistan Karadağ, Cezayir, Mısır, Libya, Fas, Tunus, Lübnan, Suriye. 

Kurucusu Türk 

2. Dünya Savaşı'nın yarattığı şiddet ortamını sporla ortadan kaldırarak barış ve diyalog köprüsü kurmak amacıyla başlatılan Akdeniz Oyunları'nın kurucusu, İstanbul doğumlu Muhammed Tahir Paşa'dır. Mısır Olimpiyat Komitesi Başkanlığı döneminde büyük çabayla hayata geçirdiği Akdeniz Oyunları'nın ilkinin de 1951 yılında İskenderiye'de yapılmasını sağladı. Oyunlara 1971 yılında İzmir ev sahipliği yaptı. İsrail dışında Akdeniz'e kıyısı bulunan tüm ülkelerin yer aldığı bu bölgesel olimpiyata, bayanlar da 1967'den itibaren katılmaya başladı. Dört yılda bir olimpiyattan bir yıl sonra yapılan ve bugüne kadar 14 kez düzenlenen oyunlarda Türkiye ile birlikte Yunanistan, Fransa ve İtalya eksiksiz boy gösterdi. 

İlk sınav futbolda 

Akdeniz Oyunları'nda Türkiye ilk sınavını futbolda verecek. Bugün İspanya'ya gidecek olan Olimpik Milli Takım, 23 Haziran'da saat 20.00'de Lübnan ile mücadele edecek. El Ejido'daki B Grubu'nda yer alan takımımız 25 Haziran'da ev sahibi İspanya ve 27 Haziran'da da Bosna Hersek ile oynayacak. 305'i sporcu toplam 398 kişinin yer aldığı kafilemizin geri kalanı ise yarın üç ayrı özel uçakla Almeria'ya hareket edecek. Açılış töreni ise 24 Haziran'da yapılacak. 


GENEL MADALYA DURUMU İlk 5 ÜLKE KATILIM ALTIN GÜMÜŞ BRONZ TOPLAM 1. İtalya 14 638 562 473 1673 2. Fransa 14 498 432 373 1303 3. Yugoslavya 12 199 177 182 558 4. TÜRKİYE 14 225 134 158 517 5. İspanya 14 203 303 392 898 

TÜRKİYE'NİN MADALYA DAĞILIMI YIL YER ALTIN GÜMÜŞ BRONZ TOPLAM 1951 İskenderiye 10 3 7 20 1955 Barcelona 8 3 3 14 1959 Beyrut 13 8 1 22 1963 Napoli 10 3 5 18 1967 Tunus 9 9 7 25 1971 İzmir 18 12 15 45 1975 Cezayir 12 11 8 31 1979 Split 5 6 17 28 1983 Kazablanka 12 8 15 35 1987 Lazkiye 10 9 25 44 1991 Atina 23 11 12 46 1993 Languedoc 34 19 10 63 1997 Bari 28 16 21 65 2001 Tunus 33 16 12 61 

SPOR DALLARI 
Atıcılık, Atletizm, Basketbol, Binicilik, Bisiklet, Boks, Artistik Cimnastik, Ritmik Cimnastik, Engelli Atletizm , Engelli Yüzme , Eskrim, Futbol, Golf, Güreş, Halter, Hentbol, Judo, Kano, Karate, Kürek, Masa Tenisi, Okçuluk, Sutopu, Tenis, Voleybol, Plaj voleybolu, Yelken, Yüzme. 

TAKIM KURALARI 
FUTBOL Erkek 
A Grubu 
İtalya 
Fas 
Libya 
B Grubu 
İspanya 
TÜRKİYE 
Bosna Hersek 
Lübnan 
C Grubu 
Tunus 
Yunanistan 
Cezayir 
Malta 

BASKETBOL Erkek 
A Grubu 
İspanya 
İtalya 
Cezayir 
Mısır 
B Grubu 
Yunanistan 
TÜRKİYE 
Bosna Hersek 
Fas 

BASKETBOL Bayan 
A Grubu 
Hırvatistan 
İtalya 
Yunanistan 
B Grubu 
İspanya 
TÜRKİYE 
Fransa 

VOLEYBOL Erkek 
A Grubu 
İtalya 
Sırbistan Karadağ 
Cezayir 
B Grubu 
Tunus 
Fransa 
Arnavutluk 
C Grubu 
TÜRKİYE 
Yunanistan 
Fas 
D Grubu 
İspanya 
Hırvatistan 
Mısır 
San Marino 

VOLEYBOL Bayan 
A Grubu 
İspanya 
TÜRKİYE 
Yunanistan 
Arnavutluk 
B Grubu 
İtalya 
Fransa 
Hırvatistan 

HENTBOL Erkek 
A Grubu 
Hırvatistan 
Cezayir 
Mısır 
B Grubu 
İspanya 
Yunanistan 
C Grubu 
Fransa 
Sırbistan Karadağ 
TÜRKİYE 
D Grubu 
Tunus 
Slovenya 
İtalya 

HENTBOL Bayan 
A Grubu 
Fransa 
Slovenya 
Hırvatistan 
İtalya 
B Grubu 
İspanya 
Sırbistan Karadağ 
TÜRKİYE 
Yunanistan 


</TEXT>
</DOC>
