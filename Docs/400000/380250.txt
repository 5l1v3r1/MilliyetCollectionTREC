<DOC>
<DOCNO> 380250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko20.html </URL>
<DATE> 2005/09/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fortis Bank NV SA'nın zorunlu çağrısı onaylandı... 
</HEADLINE>
<TEXT>

     Fortis Bank NV SA'nın, Türk Dış Ticaret Bankası A.Ş. sermayesinin yüzde 10.66'sını temsil eden hisseleri toplamak amacıyla Sermaye Piyasası Kurulu'na SPK yaptığı zorunlu çağrı başvurusu resmen onaylandı. 
     Buna göre çağrı işlemi, 23 Eylül 2005 ile 10 Ekim 2005 tarihleri arasında gerçekleştirilecek ve 17 gün sürecek. 
     Türk Dış Ticaret Bankası A.Ş'den İMKB'ye yapılan açıklamada, Bankanın ana hissedarı Fortis Bank NV SA tarafından kendilerine bir yazı gönderildiği kaydedildi. 
     Dışbank'ın İMKB'ye gönderdiği Fortis yazısında, şu noktalara dikkat çekildi 
     ''Fortis Bank NV SA'nın Dışbank sermayesinin yüzde 10.66'sını temsil eden hisseleri toplamak amacıyla ilgili mevzuat uyarınca SPK'ya yapmış olduğu zorunlu çağrı başvurusu, SPK'nın 20 Eylül 2005 tarih ve B.02.1.SPK.0.13.2010 20030 sayılı kararı ile resmen onaylanmıştır. 
     11 Nisan 2005 tarihli hisse satım ve alım sözleşmesi uyarınca, satıma konu olan yüzde 89.34 oranındaki Dışbank hisselerinin mülkiyetinin Fortis Bank NV SA'ya geçtiği 4 Temmuz 2005 tarihinde satıcılara ödenen meblağa, kurul kararı çerçevesinde 4 Temmuz 2005 tarihi ile evvelce kamuya duyurulan fiyat ayarlamasının kesinleştirildiği 17 Ağustos 2005 tarihi arasındaki dönemde, 17 Ağustos 2005 tarihi itibari ile 1 ay vadeli avro cinsinden mevduata uygulanan Euribor faizi olan yüzde 2.11363 üzerinden faiz işletilmek suretiyle 830 milyon 170 bin 707.37 avro X 0.0211363 X 44 365 2 milyon 115 bin 223.11 avro eklenmiştir. 
     Bu bağlamda Fortis Bank NV SA tarafından avro cinsinden yapılan ödemeler toplamının YTL karşılığı ile YTL cinsinden yapılan fiyat ayarlaması ödemesinin toplamı dikkate alınarak hisse başına düşen çağrı fiyatının 2.71 avro ve 0.01 YTL'ye karşılık geldiği belirlenmiştir. Avro cinsinden yapılan ödemeler Türk Lirası'na çevrilirken 4 Temmuz 2005 tarihinde TC Merkez Bankası'nca saat 15.30'da ilan edilen döviz alış kuru olan 1.5927 YTL avro ile çağrının başlamasından bir önceki işgününde TC Merkez Bankası'nca saat 15.30'da ilan edilen döviz alış kurundan yatırımcıların yararını gözetecek şekilde daha yüksek olanı baz alınarak nihai fiyat belirlenecek ve hesaplanan nihai hisse başına fiyat en yakın kuruş'a yuvarlanacaktır.'' Çağrı yoluyla hisse senedi toplanmasına ilişkin gerekli bilgileri içeren bilgi formunun Hürriyet ve Finansal Forum gazetelerinde yayınlanmak üzere ilgili yayın kurumlarına gönderildiği belirtilen açıklamada, çağrı işleminin 23 Eylül 2005 ile 10 Ekim 2005 tarihleri arasında gerçekleştirilecek olup 17 gün süreceği bildirildi. 
     
</TEXT>
</DOC>
