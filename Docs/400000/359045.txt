<DOC>
<DOCNO> 359045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo12.html </URL>
<DATE> 2005/07/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
SuperSonics'in başantrenörü, Portland Trail Blazers'a transfer oldu... 
</HEADLINE>
<TEXT>

     ABD Profesyonel Basketbol Ligi NBA takımlarından Seattle SuperSonics'de, başantrenör Nate McMillan, Portland Trail Blazers'a transfer oldu. 
     Portland Trail Blazers'da, kulüp yetkilileri tarafından yapılan açıklamaya göre, McMillan, kulüp tarihinin 11. başantrenörü olarak SuperSonics'den transfer edildi. 
     Konuyla ilgili henüz resmi bir açıklama yapılmazken, New York Times gazetesi, McMillan ile yılda 6 milyon dolar karşılığında anlaşıldığını yazdı. 
     Geçen sezonu, 5 takımın bulunduğu Kuzeybatı Grubu'nda 4. sırada tamamlayan Blazers'da, sezonun ortalarına doğru görevinden alınan Maurice Cheeks'den sonra takımın başına geçici olarak Kevin Pritchard getirilmişti. 
     SuperSonics'de 2000 yılından bu yana görev yapan 40 yaşındaki McMillan, geçen sezon 52 galibiyet ve 30 yenilgiyle takımı, Kuzeybatı Grubu liderliğine taşıdı. 
     Oyunculuk kariyerinin 12 yılını SuperSonics'de forma giyerek geçiren McMillan'ın transferiyle ilgili resmi açıklamanın, bugün bir basın toplantısıyla yapılması bekleniyor. 
     
</TEXT>
</DOC>
