<DOC>
<DOCNO> 389590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonspo42.html </URL>
<DATE> 2005/10/25/ </DATE>
<TIME> 21.35 </TIME>
<AUTHOR>  </AUTHOR>
<HEADLINE>
Mardinspor Başkanı Bölünmez'e 1 yıl hak mahrumiyeti cezası verildi 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Mardinspor-Antalyaspor maçında, karşılaşmanın hakemine fiili saldırıda bulunmaktan, Mardinspor Kulübü Başkanı ve bağımsız milletvekili Süleyman Bölünmez'e 1 yıl hak mahrumiyeti cezası verdi. 
     Kurul bugün yaptığı toplantıda, 16 Ekim'de Mardin'de oynanan karşılaşmada, hakem Kamil Biricik'e yönelik fiili saldırıda bulunmak hakeme, ailesine, federasyona yönelik ağır hakaret ve tehditlerde bulunması iddiasıyla, Bölünmez'i cezalandırırken, meydana gelen saha olayları nedeniyle de Mardinspor'un sahasını 2 maç kapattı ve 2500 YTL para cezası uyguladı. 
     Bu arada, Denizlispor ile Vestel Manisaspor takımları arasında 16 Ekim'de Denizli'de oynanan Turkcell Süper Ligi maçının bitiminde, Vestel Manisasporlu futbolcu Yılmaz'a tribünden pet şişe fırlatan Denizli Milletvekili Haşim Oral ile yine Denizli Milletvekili olan kulüp yöneticisi Mehmet Yüksektepe için de haklarında 5149 sayılı yasa kapsamında işlem yapılmak üzere, dosya örneğinin Denizli İl Spor Güvenlik Kurulu'na iletilmesi amacıyla, Futbol Federasyonu'na gönderilmesi kararı alındı. 
     Milletvekili Oral'ın pet şişe fırlattığı Vestel Manisasporlu futbolcu Yılmaz Özlem de seyircilere yönelik hakareti nedeniyle 2 resmi müsabakadan men cezası aldı. 
     PFDK'nın verdiği öteki cezalar şöyle 
     1 maç saha kapatma Bursaspor, Şanlıurfaspor 
     1 maç seyircisiz oynama Küçükçekmecespor 
     4 ay hak mahrumiyeti Şekip Elik Mardinsporlu yönetici 
     3 ay hak mahrumiyeti Hıdır Aydın Mardinspor Kulübü Medya Sorumlusu 
     30 gün hak mahrumiyeti İsmet Yeşiltepe Osmaniyesporlu yönetici , Behiç Elbeyli GASKİ Sporlu yönetici 
     4 maç Levent Devrim Eskişehirspor Antrenörü , Temel Domaçoğlu Bulancakspor Kaleci Antrenörü 
     3 maç Serkan Kılıç Elazığspor , Hakan Menekşe Osmaniyespor , Mustafa Eryaşar İstanbulspor Kulübü Malzemecisi 
     2 maç Ümit Bozkurt Konyaspor , Alp Küçükvardar İstanbulspor ,Atilla Güneş Karşıyaka , Ahmet Hamdi Gülbahar Y.Kırşehirspor , Mutlu Dervişoğlu Giresunspor , Yaşar Aydın Şanlıurfa Belediyesi , Emre Köksal Ankaraspor PAF 
     1 maç Ferhat Turunç Adıyamanspor Kaleci Antrenörü 
     20.000 YTL Beşiktaş 
     17.500 YTL Samsunspor 
     15.000 YTL Trabzonspor 
     7.500 YTL Denizlispor 
     2.500 YTL Çaykur Rizespor, Çanakkale Dardanelspor, Bursaspor, Hatayspor 
     2.000 YTL Ceyhun Eriş Denizlisporlu futbolcu , Mersin İdmanyurdu, Zonguldakspor, Küçükköyspor, Nazilli Belediyespor, Ünyespor 
     1.500 YTL İstanbulspor, Anadolu Üsküdar 1908, Bucaspor 
     1.000 YTL Elazığspor, Yozgatspor, Fatih Karagümrük, Sarıyer, Yeni Kırşehirspor, Pazarspor, Boluspor. 
     
</TEXT>
</DOC>
