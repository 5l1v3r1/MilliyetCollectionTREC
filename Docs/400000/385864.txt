<DOC>
<DOCNO> 385864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur10.html </URL>
<DATE> 2005/10/11/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Tarla işçisi kadınları taşıyan otobüs devrildi 37 yaralı 
</HEADLINE>
<TEXT>

     Afyonkarahisar-Ankara karayolunda tarla işçisi kadınları taşıyan otobüsün devrilmesi sonucu 3’ü ağır 37 kişi yaralandı. 
     Edinilen bilgiye göre, köylerden gelen kadın işçileri taşıyan Nuri Kalkan idaresindeki 03 EE 087 plakalı otobüs, Fetibey Beldesi’ne giderken Afyonkarahisar-Ankara karayolunun 8. kilometresinde devrildi. 
     Kazada yaralanan 37 kişiden Şöhret Yalçınkaya, Kaymak Demir, Nurdane ve Hatice Sarıçiçek, Nejla ve Lale Ayvalı, Ayşe Sarıkaya, Döne Yılmaz, Havva Kalkan, Şahinde Demir, Dudu, Sultan ve Kadriye Akın, Şükran Okçu, Döndü Çetin, Havva Kaplan, Bahar Sınık ve sürücü Nuri Kalkan, Afyonkarahisar ve Kocatepe devlet hastanelerinde tedavi altına alındı. Hafif yaralı 19 kişi ise olay yerine gelen 112 ekipleri tarafından ayakta tedavi edildi. 
     Hastaneye kaldırılan yaralılardan 3’ünün durumunun ağır olduğu belirtildi. 
     
</TEXT>
</DOC>
