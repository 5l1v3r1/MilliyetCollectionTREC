<DOC>
<DOCNO> 382565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/soneko29.html </URL>
<DATE> 2005/09/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Bakan Coşkun Şeker fabrikalarının özelleştirilmesi kararı ÖYK'da 
</HEADLINE>
<TEXT>

     Sanayi ve Ticaret Bakanı Ali Coşkun, 5 şeker fabrikasının özelleştirilmesi konusunda, Özelleştirme Yüksek Kurulu'na ÖYK karar sevkedildiğini bildirdi. 
     Bakan Coşkun bu açıklamayı, Şeker Kurumu'nun düzenlediği toplantıda yaptı. 
     Türkşeker ve Özelleştirme İdaresi Başkanlığı ÖİB yetkilileri ise bu konuda bilgilerinin olmadığını söylediler. 
     Türkiye Şeker Fabrikaları Genel Müdürü Azmi Aksu, fabrikaların isimlerinin belli olmadığını ve kendisinin de bu konuda bilgisi bulunmadığını belirtirken, Özelleştirme İdaresi Başkanlığı yetkilileri de şeker fabrikalarının devrine ilişkin şu ana kadar herhangi bir resmi işlemin yapılmadığını ifade ettiler. 
     Diğer taraftan yetkililer, ''demek ki şeker fabrikalarının özelliştirilmesi konusunda çok yakında bir gelişme olacak'' yorumunda bulundular. 
     
</TEXT>
</DOC>
