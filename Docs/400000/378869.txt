<DOC>
<DOCNO> 378869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yazar/bila.html </URL>
<DATE> 2005/09/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bush'un Talabani'den ricası 
</HEADLINE>
<TEXT>


ABD Başkanı George Bush, New York'ta liderlere verdiği resepsiyonda bir ara Başbakan Erdoğan'ın koluna girmiş ve şöyle demiş 
"Bugün Talabani'yle konuştum. Türkiye'nin PKK konusunda kaygıları var. Bir şeyler yaparsanız iyi olur, dedim." 
Başkan Bush'un bu tavrına ve bu sözlerine ne demeli 
ABD Başkanı, Türkiye için Talabani'den ricacı oluyor ve bunu yaparken, "Şu Türkiye için bir şeyler yapıversen iyi olur" gibisinden bir üslup kullanıyor. 
Bu en hafifinden Türkiye'yi "hafife" alan bir yaklaşım değil mi Hatta biraz "alay" kokan bir üslup değil mi 
Şöyle bir manzara ortaya çıkıyor 
Türkiye, ABD'nin eteğinden yapışmış yerli, yersiz "PKK'ya bir şey yap" diye yalvarıp yakarıyor. Bu ısrarlı yakınmadan bıkan ABD de, Türkiye'yi kırmıyor ve Irak'ın "güçlü, kudretli lideri" Talabani'ye, "Bir ara şu PKK işine de bir bakıver de, Türkiye'nin de gönlü olsun" türünden bir ricada bulunuyor. 

Talabani kim 
Önce Talabani cephesine bakalım. Sanki Talabani güçlü yönetimiyle Irak'ta çok büyük sorunları halletmiş de bu arada gözden kaçan PKK sorununu da ABD'nin hatırı için çözecekmiş gibi bir havada... 
Talabani, acaba Irak'ı yönetebiliyor mu ki, PKK sorununu da halletsin. Henüz kendi can güvenliğinden emin olamayan, konvoyları saldırılara uğrayan Talabani, neyi çözecek Her gün ülkesinde yüzlerce insanı ölen, başkentinde her sabah bombalar patlayan, iç savaşa doğru hızla sürüklenen Irak'ta, Talabani'nin, Başkan Bush'un atfetmeye çalıştığı gibi bir konumu ve gücü var mı ki, ricayı kıramayıp PKK sorununu Türkiye için çözsün 
Talabani'ye "Bir şeyler yapsan iyi olur" diyen Başkan Bush, Başbakan Erdoğan ve Türkiye'nin istediğini yapmış mı oluyor 
Sonra Bush, kime PKK'dan söz ediyor Talabani'ye. Sanki Talabani, PKK'yı ve sorunları bilmeyen biriymiş de, Başkan Bush, PKK hatırlatması yapıyor. Talabani'ye PKK'ya bir şeyler yap demek, tereciye tere satmak gibi bir şey değil mi Daha kurulduğu aşamadan başlayarak, Özal'a mesaj götürüp getiren, Abdullah Öcalan'la birlikte basın toplantısı düzenleyen, k h PKK'yı destekleyip kollayan, k h başka gruplarla bir olup karşı tavır alan, duruma göre PKK'dan yararlanmaya çalışan bu Talabani değil mi 
Kime kimi söylüyorsunuz 

Irak'ı kim yönetiyor 
ABD bir süredir PKK konusu açılınca, Türkiye'ye, "Irak'ta egemen bir devlet, demokratik bir yönetim var, bu konuyu iki ülke birlikte çözecek" mesajı veriyor. Muhatabınız Irak yönetimidir, biz de yardımcı oluruz, diyor. Bu yaklaşım zaten ABD'nin Türkiye'nin beklentilerini karşılamaya niyetli olmadığını gösteriyor. Sanki gerçekten Irak'ta egemen olan Iraklılarmış gibi. Oysa, Talabani de, bütün dünya da biliyor ki, Irak'taki egemen ABD'den başkası değil. Ayrıca yine Talabani ve bütün dünya biliyor ki, Irak şu anda yönetilebilen bir durumda da değil. Her gün yüzlerce insanın öldüğü, bombaların patladığı, intihar saldırılarının birbirini kovaladığı bir iç savaş ortamında Irak... 
ABD henüz Irak'ta bir düzen ve istikrar sağlamış değil. Bu koşullarda Türkiye'ye ikide bir muhatabınız egemen Irak'tır demesi, bununla da yetinmeyip "Bak, PKK'yla ilgili bir şeyler yapıyorum" havasında, "Talabani'den rica ettim, bu işe bakacak" gibi bir "müjde" vermesi gerçekten komik bir tablo yaratıyor. 
Herhalde, Başbakan Erdoğan, Başkan Bush'un bu sözlerini duyunca, "Eksik olmayın, ağzınıza sağlık, bu işi de çözdünüz demek ki" diye "teşekkür" etmiştir 
Eee, ne de olsa Bush'un yaptığı az iş değil 



</TEXT>
</DOC>
