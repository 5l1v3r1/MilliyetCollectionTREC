<DOC>
<DOCNO> 394577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonspo13.html </URL>
<DATE> 2005/11/13/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Org. Büyükanıt Milli maçın ikinci yarısında televizyonumu kapattım 
</HEADLINE>
<TEXT>

     Kara Kuvvetleri Komutanı Org.Yaşar Büyükanıt, A Milli Futbol Takımı'nın İsviçre karşısında dün gece oynadığı futbolu beğenmediğini söyledi. 
     Yaşar Büyükanıt, Türkiye Artistik Cimnastik Birinciliği'ni izlemek için geldiği Cemal Alpman Cimnastik Salonu'nda AA muhabirine yaptığı açıklamada, 18. Dünya Kupası Avrupa elemeleri play-off baraj ilk maçında dün gece İsviçre'ye 2-0 yenilen milli takımın oyunundan memnun olmadığını belirterek, ''Milli maçta ilk yarıdan sonra televizyonumu kapattım. Türk Milli takımı böyle oynamamalıydı. Oynanan futbolu beğenmedim. Ancak henüz herşey bitmiş değil, İstanbul'daki maçta biz bu takıma 3 atarız'' diye konuştu. 
     Büyükanıt, Milli Takımlar Teknik Direktörü Fatih Terim ve futbolcuların soyunma odası koridorlardında uğradığı sözlü tacizin spor ahlakıyla bağdaşmadını ifade ederek, ''Spor sahada yapılır, koridorlarda değil. Bunlar çok çirkin hareketler. Medeniyetin nasıl olduğunu 55 bin kişilik Fenerbahçe Şükrü Saracoğlu Stadı'nda onlara göstereceğiz. Ben şahsen küfürün olduğu yerde 1 saniye bile durmam'' dedi. 

     
</TEXT>
</DOC>
