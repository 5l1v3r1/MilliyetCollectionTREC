<DOC>
<DOCNO> 396944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/yazar/asik.html </URL>
<DATE> 2005/11/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Roj'un yararları 
</HEADLINE>
<TEXT>


Son günlerde tartışma gündemine giren Roj TV'nin yalnız Kürtler için değil... Türkiye ve ABD için de hayli yararlı bir kuruluş olduğu ortaya çıktı 
Başbakan Erdoğan Kopenhag'da Danimarka Başbakanı'nın önünde Roj TV'ye olan tepkisini ortaya koyarken yurtiçinden hayli alkış aldı... 
Amerika aynı şekilde... Danimarka'yı Roj TV konusunda uyarırken aynı ölçüde takdir kazandı... 
Böyle şovlar geçmişi unutturur. 
Örneğin Başbakan'ın tepkisi ilaveten AİHM'ye bir de türban tepkisi var halk arasında alkış alırken bu tepkiyi AB ile müzakerelerde istenen onca tavizi verirken gösterememiş olması unutulmuş olmalıdır. ABD'nin yapay tepkisi de aynı şekilde Kuzey Irak'ta PKK'ya gösterdiği hoşgörüyü uyutturma amacına dönük zekice bir manevradır. 
Bu arada bol bol reklamı yapılan Roj TV de bu gelişmelerden memnundur. 
Enayi yerine konulmayı hazmedersek bizim de memnun olmamamız için sebep yoktur..., 

İngiltere Başbakanı Blair, Erdoğan'ın yeni uçağından almak istemiş, Maliye Bakanı çok pahalı diye isteği reddetmiş. 
Normal, devlet dediğin hesapla kitapla yönetilir... 
Haldun Ertem 

Alkol duyarlığı .. Başbakan Erdoğan, hafta sonunda Denizli'de alkol yasaklarını desteklemek için yaptığı konuşmada Anayasa'nın 58. maddesini anımsatarak dedi ki 
- Gençliği alkol düşkünlüğünden tutun da uyuşturucuya, kumara karşı korumak gerekir... 
Başbakan demeci verirken bir şeyi unutmuş... Ülkemizde kumar devlet eliyle oynatılıyor olup üstelik bunların reklamları da yapılıyor... Gençleri at yarışı, İddaa, Sayısal Loto vb oyunları oynamaya devlet teşvik ediyor... Alkol yasağının sebebi Anayasa değil de dinsel propaganda olmasın 

Milliyet'in pazar günkü manşeti "Ümraniye Belediyesi'nin hazırladığı çizgi filmde Çanakkale Savaşı'nın ilahi güçlerce kazanıldığı propagandası yapılıyor..." 
Okurumuz Bilge Armağan diyor ki "Atatürk'ün komutanlığını küçültmeye yönelik bu propaganda hep yapılıyor. Komutan farkı önemli değilse... Aynı ordu Çanakkale'den 4 ay önce Sarıkamış'ta neden felakete uğradı... 

Şu çılgın kitap Turgut Özakman'ın "Şu Çılgın Türkler" romanını Karabük'te 22 YTL'ye alıp okuyan Tacettin Korkut, Ankara'ya geldiğinde aynı kitabın korsanının Kızılay'da 5 YTL'ye satıldığını görmüş... Başkentin ortasında korsan yayın şık durmuyor... Fikret Kemal Yıldırım da aynı konudaki notunda diyor ki 
- Kitabın satışı 300 bine ulaştı... Fiyatı biraz düşürseler hem korsan önlenir hem de satış artar... 

TIR'latan denetim Samsun 19 Mayıs Üniversitesi'deki kadrolaşma ve yolsuzluk iddialarını araştıran TBMM Komisyonu, Başkan Cemal Yılmaz Demir'in imzasıyla, üniversiteden kimi belgelerin fotokopilerini istedi. İstenen belgelerin birkaçını sayalım son 10 yılda yapılan tüm inşaat ihalelerinin belgeleri... Son 5 yılda yapılan tüm akademik sınavların jüri üyeleriyle sınavlara başvuranların ve kazananların TC. kimlik numaraları da dahil dokümanları... Yıllara göre öğrenci sayıları... Son 5 yıldır üniversitede ders veren hocaların anlattıkları dersler... Kullandıkları izin süreleri... Sağlık, Spor, Kültür Daire Başkanlığı'nın son 5 yıldaki bütün alımları... vs. vs. 
Üniversite'deki bir dostumuza bu isteğe ne dediğini soruyoruz. Yanıt 
"Diğer üniversiteler gibi bizim üniversitemiz de her yıl Sayıştay tarafından yerinde denetlenir. Bu denetimi 3 denetçi yapar. Buna rağmen denetim genellikle 4 ay sürer. Komisyon'un istediği belgeler ise 1 yıllık değil, 5 ve 10 yıllık. Denetim Ankara'da yapılacağı için bunların fotokopisinin çekilmesi lazım. Üniversitemizin bütün fotokopi makinelerini bu işe tahsis edildi. Sadece bu fotokopi işinin bize maliyeti 300 milyar lirayı bulacak. Nakli ise ayrı bir dert. İlk posta fotokopileri geçen gün bir kamyonetle gönderdik. Diğerleri için en az bir TIR lazım. Diyelim onu da hallettik. Komisyon bu kadar evrakı nerede saklayacak Kaç yılda inceleyecek Tabii ki bu mümkün değil. Amaç eziyet etmek. Ama bu arada olan kaybedilen zamana ve harcanan onca paraya olacak..." 
İktidar kimi rektörleri hapse atarak kimilerini de işte böyle yıldırmaya çalışıyor. 

Putin Samsun'da Rusya Devlet Başkanı Putin, 17 Kasım günü Samsun'da "Mavi Akım"ın açılış töreninde araya şöyle bir cümle sıkıştırıyor 
- 19 Mayıs 1919'da Atatürk'ün önderlik ettiği bağımsızlık ve kurtuluş hareketi bu kentte başlamıştı. O yıllarda da Türkiye ile yakın işbirliği içindeydik... 
Demek ne kadar unuttursanız birileri yine de soylu geçmişi hatırlıyor 



</TEXT>
</DOC>
