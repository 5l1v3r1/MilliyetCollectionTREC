<DOC>
<DOCNO> 358152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur43.html </URL>
<DATE> 2005/07/04/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Manavgat'ta inşaat çöktü... 
</HEADLINE>
<TEXT>

     Antalya’nın Manavgat İlçesi’ne bağlı Ilıca Beldesi’nde inşaat çöktü, 4 işçi yaralandı. 
     AA muhabirinin aldığı bilgiye göre, Manavgat’a bağlı Ilıca Beldesi’nde Adalya Yapı Denetim Firması’na ait iş hanı inşaatı henüz belirlenemeyen bir nedenle çöktü. Olayda, Ali Tuncer 25 , Bahattin Gözübüyük 18 , Esat Yeniçeri 19 ve Hüseyin Gök 28 adlı işçiler yaralandı. Yaralılar Özel Bilgi Hastanesi’nde tedaviye alındı. 
     İnşaatın çökmesinden sonra Ilıca Belediyesi ekipleri olay yerinde inceleme yaptı. 
     Yetkililer, inşaatın çevresinde bulunan iki dükkanı da tedbir amaçlı boşalttı. 
     Ilıca Belediyesi Fen İşleri Müdür Afitap Belsek, inşaatı yapan şirket ve müteahhitten gerekli bilgileri rapor halinde istediklerini ve inşaat çevresinde gerekli önlemleri aldıklarını söyledi. 
     
</TEXT>
</DOC>
