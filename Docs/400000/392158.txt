<DOC>
<DOCNO> 392158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun12.html </URL>
<DATE> 2005/11/04/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Müşerref Batılı ülkeler deprem yardımı konusunda cimri 
</HEADLINE>
<TEXT>

     Pakistan Devlet Başkanı Pervez Müşerref, Batılı ülkeleri geçen yıl Güney Asya'yı vuran tsunami felaketine nazaran Pakistan'a yardım konusunda cimri davranmakla suçladı. 
     Müşerref, BBC radyosuna verdiği demeçte, Batılı ülkelerin Pakistan'a deprem yardımı konusunda elinin daha sıkı olduğunu, çünkü Pakistan'daki depremde tsunami faleketinde olduğu gibi zengin turistlerin ölmediğini söyledi. 
     Gerçekçi olarak bakıldığında Pakistan'daki depremin tsunamiden daha fazla zarara yol açtığını, yoksulluğun boyutunun Pakistan'da daha büyük olduğunu söyleyen Müşerref, ''Uluslararası toplum tsunami felaketinde cömert davrandı, çünkü bu felakette dünyadan birçok insan etkilendi, özellikle farklı bölgelerde turist bulunduran Batılı ülkeler'' dedi. 
     Müşerref, ''Burada, maalesef bu ücra bölgede yoksul insanlar etkilendi. Uluslararası topluma gerçeği görmesi çağrısında bulunuyorum, bu insanlar daha fazla yardımı hak ediyor. Katrina kasırgasında yardımların daha fazla olduğunu biliyorum. ABD'nin Pakistan ve bu ücra bölgelerdeki yoksul insanlardan daha mı fazla yardıma ihtiyacı vardı '' diye konuştu. 
     Pakistan'ı 8 Ekim'de vuran depremde 73 binden fazla insan ölmüş ve 3 milyon insan evsiz kalmıştı. 
     Tsunami felaketi geçen yıl 230 binden fazla cana mal olmuştu. 
     
</TEXT>
</DOC>
