<DOC>
<DOCNO> 383621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo06.html </URL>
<DATE> 2005/10/03/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Beşiktaşlı taraftarlar Fener'i protesto yağmuruna tuttu 
</HEADLINE>
<TEXT>

     Beşiktaş Kulübü ve taraftarı, dün Federasyonu ve Fenerbahçe’yi protesto yağmuruna tuttu. Oyuncular sahaya, El değmemiş lig istiyoruz'' pankartıyla çıkarken, tribünler Hırsız Aziz'' diye tempo tuttu. 
     
     Mosturoğlu engellemek istedi 

     Anelka'nın Konyaspor’u attığı gol Beşiktaş’ta da infial yarattı. Siyah-Beyazlılar, Futbol Federasyonu Yönetim Kurulu üyesi Şekip Mosturoğlu’nun engellemeye çalışmasına rağmen, El değmemiş lig'' istiyoruz pankartı ile çıkıp, Fenerbahçe ve Federasyon’a gönderme yaptı. Aynı anda taraftarlar ise federasyonu istifaya davet edip, Hırsız Aziz'' diye tempo tuttu. Mosturoğlu, yönetici Kıvanç Oktay’ı arayıp tribünlerdeki pankartların da kaldırılmasını istedi, ancak olumsuz yanıt aldı. 
     
     Hakemler de nasibini aldı 

     Beşiktaş'lı taraftarlar, maç öncesinde Futbol Federasyonu ve hakemlere büyük tepki gösterdi. Karşılaşmayı yönetecek hakemlerin maç öncesinde ısınmak için sahaya çıkmasıyla birlikte taraftarlar, federasyon ve hakemler aleyhine küfürlü tezahürat yaptı. Konyaspor lehine de tempo tutan Siyah-Beyazlılar, Fenerbahçe aleyhinde de uzun süre küfürlü tezahüratlarda bulundu. Beşiktaş’ın attığı gollerden sonra ise, Bu goller sayılmaz, elle atın, eller, kollar gol gol, Kartal gol gol'' tezahüratları yapıldı. 
     
     Pankartların dili 

     İnönü Stadı’nda asılan onlarca protesto pankartları şöyleydi Futbolda voleybol ve hentbol kuralları mı geçerli '', Aziz el, Rize’den sonra Konya’da kalktı'', An el ka'', Bazılarının işi şampiyonu belirleme'', Futbola kalkan eller kırılsın'', Çaykur Konya 6 puan. Ya sonra...'', Alın terini çalan hırsızlar var'', Basın sakın yazma, el Aziz kızar'', Biz analara dil uzatmıyoruz, siz de futbola el uzatmayın''. Bu arada, MaAZİZinde hakemler yatar, yaşa federasyon'' yazılı pankart ise bir süre asılı kaldıktan sonra kaldırıldı. 
     
</TEXT>
</DOC>
