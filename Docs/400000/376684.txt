<DOC>
<DOCNO> 376684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun44.html </URL>
<DATE> 2005/09/08/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
ABD'li müslümanlardan terör karşıtı TV reklamı... 
</HEADLINE>
<TEXT>

     Amerikan İslami İlişkiler Konseyi CAIR , 11 Eylül terörist saldırılarının yıldönümünde, Florida bölgesinde terörizme karşı televizyon reklamları yayımlatacak. 
     CAIR'den yapılan açıklamada, terörizme karşı reklamların 8-11 Eylül arasında CNN, MSNBC, CNBC, BayNews9, Fox Spor Net, Hava Durumu Kanalı, Seyahat Kanalı, Yiyecek Net, Bravo, Golf Kanalı ve Lifetime kanalında yayımlanmasının öngörüldüğü belirtildi. 
     CAIR'in Florida direktörü Ahmed Bedier, ''11 Eylül saldırılarının dördüncü yılında, Amerikalı Müslümanlar olarak terörizmi ve dini aşırılığı reddettiğimizi bir kere daha göstermek istedik'' ifadesini kullandı. 30 saniye sürecek televizyon reklamında Amerikalı Müslümanlar şöyle diyor 
     ''Müslümanların terörizmi kınamadığı ve İslam'ın şiddete izin verdiği yönündeki iddiaları sıkça duyuyoruz. Müslümanlar olarak, İslam adına teröre başvuranların Kur'an-ı Kerim'e ve Peygamber'e ihanet ettiğini açıkça söylemek istiyoruz. Biz, hangi dinden olursa olsun bu tür zalim saldırılara başvuranları reddediyoruz ve dinimizin bu suça alet edilmesine izin vermeyeceğiz. İslam nefret ve şiddet demek değildir. İslam barış ve adalettir.'' 
     
</TEXT>
</DOC>
