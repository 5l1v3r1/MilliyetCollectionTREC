<DOC>
<DOCNO> 397710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur05.html </URL>
<DATE> 2005/11/24/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
Kalpten öldü, AIDS olduğu ortaya çıktı 
</HEADLINE>
<TEXT>

     Ramazan ÇETİN DENİZLİ, DHA 

DENİZLİ'de evinde ölü bulunan 36 yaşındaki Ö.E.'nin ölüm nedeninin belirlenmesi için yapılan otopsisinde, HIV virüsü taşıdığı ve AIDS'li olduğu ortaya çıktı. 
     Beş yıl önce Almanya'dan kesin dönüş yapan Ö.E., yalnız yaşadığı Sırakapılar Mahallesi 1780 Sokak'taki evinde önceki gece geç saatlerde yakınları tarafından ölü bulundu. Savcılık tarafından ölümü şüpheli görülen Ö.E.'nin cesedine Pamukkale Üniversitesi Tıp Fakültesi Hastanesi'nde otopsi yapıldı. Şeker hastası olduğu, kalp yetmezliği bulunduğu ve aşırı derece alkol aldığı belirtilen Ö.E.'nin kalp krizinden öldüğü belirlenirken, cesedinde AIDS hastalığına yol açan HIV virüsüne rastlandığı açıklandı. Ö.E.'nin cenazesi memleketi Tavas İlçesi'nde bugün toprağa verildi. 
     Olayla ilgili soruşturmayı yürüten Cumhuriyet Savcılığı, Sağlık Müdürlüğü'ne konu hakkında bilgi verdi. Sağlık Müdürlüğü'nün, Ö.E.'ye HIV virüsünün ne zaman bulaştığını, müdürlükte hastalıkla ilgili kaydının olup olmadığını araştırdığı bildirildi. 
     
</TEXT>
</DOC>
