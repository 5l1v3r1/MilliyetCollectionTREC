<DOC>
<DOCNO> 387581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sondun16.html </URL>
<DATE> 2005/10/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Küçük uçak anayola düştü, 2 kişi enkazdan canlı çıkarıldı 
</HEADLINE>
<TEXT>

     Yeni Zelanda'nın kuzeyinde küçük bir uçağın anayola düştüğü, alev alan uçaktaki iki kişinin enkazdan sağ çıkarıldığı bildirildi. Uçağın yola düşmesi sonucu, yerde yaralanan ya da ölen olmadığı kaydedildi. 
     Polis, Yeni Zelanda'nın Kuzey Adası'ndaki Taupo kasabası yakınında düşen uçağın yanan enkazından çıkarılan iki kişinin, bölgedeki halk tarafından kaza yerine yaklaşık 10 metre uzaklıktaki göle sokulduğunu belirtti. 
     Kazazedelerin yanıkları nedeniyle bölge halkı tarafından ambulans gelinceye kadar gölde tutulduğu belirtildi. Yaralıların, helikopterle, başkent Wellington'ın yaklaşık 380 kilometre kuzeyindeki turizm ve çiftçilik kasabası olan Taupo'daki hastaneye kaldırıldığı bildirildi. 
     Yetkililer, elektrik tellerine takıldığı sanılan uçağın düşmesiyle ilgili soruşturmanın sürdüğünü açıkladılar. 
     
</TEXT>
</DOC>
