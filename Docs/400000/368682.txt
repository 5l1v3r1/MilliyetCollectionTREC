<DOC>
<DOCNO> 368682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonspo09.html </URL>
<DATE> 2005/08/10/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
12 Dev Adam, hazırlık maçları için İtalya'ya gitti... İşte kadro... 
</HEADLINE>
<TEXT>

     Sırbistan-Karadağ'da Eylül ayında düzenlenecek 34. Avrupa Erkekler Basketbol Şampiyonası finallerinin hazırlıklarını sürdüren A Milli Takım, kamp çalışmaları ve hazırlık maçları yapmak üzere bu sabah İtalya'ya gitti. 
     İtalya'nın Bormio kentinde 25 Ağustos'a dek kamp çalışması yapacak olan milliler, burada 6 hazırlık maçı oynayacak. 
     İlk hazırlık maçında yarın Bulgaristan karşısına çıkacak olan milliler, 12 Ağustos'ta İtalya, 13 Ağustos'ta da Gürcistan milli takımları ile karşılaşacak. 23 Ağustos'a kadar antrenman programı dahilinde çalışacak olan ''12 Dev Adam'', bu tarihte İrlanda, 24 Ağustos'ta da hem İtalya hem de Finlandiya takımları ile karşı karşıya gelecek. 
     İtalya'da 15 gün süre ile kalacak olan milli takımda genel menajer Doğan Hakyemez, Üniversite Milli Takımları ile birlikte İzmir'de bulunduğundan kampın son 3 gününe katılabilecek. Hakyemez'in yerine millilerin İtalya kampında kafile başkanlığını A Milli Takım Menajeri Barbaros Akkaş yapacak. A milliler 25 Ağustos'ta yurda dönecek. 
     Antrenör Bogdan Tanjevic yönetimindeki A Milli Takım'ın kadrosu şöyle 
     Ermal Kurtoğlu, Kaya Peker, Ender Arslan, Cenk Akyol, Barış Ermiş, Kerem Gönlüm Efes Pilsen , Reha Öz Mersin Büyükşehir Belediyesi , Kerem Tunçeri Beşiktaş , Fatih Solak, İbrahim Kutluay, Mirsad Türkcan Ülkerspor , Hüseyin Demiral Galatasaray , Serkan Erdoğan TAU Ceramica , Hidayet Türkoğlu Orlando Magic , Mehmet Okur Utah Jazz , Cem Dinç. 
     
</TEXT>
</DOC>
