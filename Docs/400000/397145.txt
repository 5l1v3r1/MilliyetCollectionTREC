<DOC>
<DOCNO> 397145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/ekonomi/aeko.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'ye emlakta Boğaz değeri biçildi 
</HEADLINE>
<TEXT>


Emlak Vergisi'nde baz alınacak yeni birim değerlerde ilginç fiyatlar ortaya çıktı. Hakk ri'nin Cumhuriyet Caddesi'yle İstanbul'da yalı sahiplerinin oturduğu cadde için birim fiyat 1200 YTL olarak belirlendi 

ANKARA AA 

Emlak Vergisi'nde 2006 yılından itibaren baz alınacak metrekare birim değerler belirlendi. İstanbul - Beyoğlu'ndaki Tak - ı Zafer Caddesi ile Bursa'nın Kapalıçarşısı 8.000 YTL birim değerle Türkiye'nin en pahalı yerleri oldu. 
Belediyeler, Ticaret Odaları ve ilgili diğer kuruluş temsilcilerinin katılımıyla, her ilde ayrı ayrı oluşturulan değer tespit komisyonlarının dört yılda bir belirlediği metrekare birim değerler, 2002'de olduğu gibi bu yıl da sıkıntı yaratacak görünüyor. 
Türkiye'de 18 milyonu aşkın vatandaşı ilgilendiren Emlak Vergisi birim değerleri, iller arasındaki adaletsizlik ve eşitsizliği de gözler önüne seriyor. 

Bursa Ankara'yı geçti 
Komisyonların tespitleri sonucunda, metrekaresine 8.000 YTL değer biçilen Kapalıçarşısı ile İstanbul'u yakalayan Bursa, Türkiye'nin ikinci ve üçüncü büyük illeri olan Ankara ve İzmir'i de geride bıraktı. Geçmişte Türkiye'nin en pahalı yeri durumunda bulunan İstanbul'un İstiklal Caddesi, bu yılki tespitlerin ardından bu özelliğini kaybetti. Son tespitlerde, İstiklal Caddesi'nin metrekare birim değeri, 7.500 YTL olarak açıklandı. 
Doğu Anadolu'nun geri kalmış yöreleri arasında bulunan Hakk ri'nin de birim değerde Türkiye'nin birçok gelişmiş yöresini geride bırakması dikkat çekti. Bu ilimizde İstiklal Caddesi ile Cumhuriyet Caddesi'nde bulunan bina ve arsaların metre karesine 1.200 YTL değer biçilirken, İstanbul'da yalıların sıralandığı Beylerbeyi Yalıboyu Caddesi'nde de birim değer 1.200 YTL olarak tespit edildi. Yine Boğaz'a nazır Nakkaştepe'de de birim değer 1.410 YTL'de kaldı. 



'Hakk ri'de düz arazi sorun' ESRA ÖZSÜMER 

Hakk ri Ticaret ve Sanayi Odası Genel Sekreteri Fikret Keskiner, ildeki yüksek birim değerlerin nedenini şöyle açıkladı "Hakk ri'de arazi çok dağlık olduğu için düz alanlarda emlak raiçleri çok yüksek. O yüzden Cumhuriyet Caddesi'nde 1200 YTL olarak belirlenen metrekare birim değer, piyasa değerleri ile uyumlu görünüyor. Bu bölgedeki arsalar metrekaresi 1200 ile 1300 YTL arasındaki fiyatlardan alıcı bulabiliyor. Önceki dönemde bu Cumhuriyet Caddesi'nin metrekare birim değeri 800 YTL idi. Artış piyasa verileri ile orantılı bir rakam. Ancak Hakk rililer bu raiç bedeller üzerinden hesaplanacak vergiyi ödemekte zorlanacak." 

Dava açılıyor 
İstanbul için birim değerleri belirleyen komisyon içinde yer alan İstanbul Ticaret Odası Başkan Yardımcısı İbrahim Çağlar da çıkan sonuçları bölgelerdeki Oda üyelerine bildirdiklerini ve onlardan gelen itirazları değerlendirdiklerini söyledi. 
İtirazların genellikle sokak bazında ve yüksek fiyatlar için olduğunu belirten Çağlar, "Şu anda Bayrampaşa, Şişli ve Tuzla Orhanlı bölgelerinden gelen itirazlar üzerine davalar açmış bulunuyoruz. Diğer bölgelerden gelen itirazları da değerlendiriyoruz. Daha 15 - 20 günlük bir itiraz süremiz var" dedi. 


</TEXT>
</DOC>
