<DOC>
<DOCNO> 380578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko42.html </URL>
<DATE> 2005/09/22/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Merkez Bankası'nın 2005 enflasyon beklentisi yüzde 7.11'e indi 
</HEADLINE>
<TEXT>

     Merkez Bankası tarafından düzenlenen beklenti anketine göre, yıl sonu enflasyon beklentisi yüzde 7.11'e indi. 
     Merkez Bankası, Eylül ayının ikinci dönemine ilişkin beklenti anketi sonuçlarını açıkladı. 
     Yıl sonu enflasyon beklentisi, tüketici fiyatları endeksi TÜFE bazında Eylül ayının ilk anketine göre 0.05 puan azalarak yüzde 7.16'dan yüzde 7.11'e geriledi. 
     Merkez Bankası'nın Beklenti Anketi'ne göre cari açık beklentisi, yıl sonu itibarıyla 20 milyar 761.9 milyon dolara çıktı. 
     Merkez Bankası tarafından her ay iki kez düzenlenen Beklenti Anketi'nin, Eylül ayına ilişkin ikinci dönem sonuçları açıklandı. 
     Eylül ayının ilk anketinde, yıl sonu cari açık beklentisi 20 milyar 31.8 milyon dolar olmuştu. 
     Eylül'ün ilk anketinde yıl sonu TÜFE'de yüzde 7.16, cari ay TÜFE'de yüzde 0.92, iki ay sonrası TÜFE'de yüzde 0.90, gelecek 12 aylık dönem TÜFE'de yüzde 6.42 olan beklentiler, Eylül ayının son anketinde, TÜFE bazında cari ayda 0.93'e, iki ay sonrasının TÜFE beklentisi yüzde 0.94'e çıkarken yıl sonunda yüzde 7.11'e, 12 aylık dönemde yüzde 6.41'e indi. 
     Cari ay sonu bileşik faiz oranı beklentisi yüzde 14.33'den yüzde 14.15'e inerken, yıl sonu bileşik faiz oranı beklentisi uygun ortalamada yüzde 13.51'den yüzde 13.53'e çıktı. 
     Eylül ayının son anketinde, cari ay sonu uygun ortalama dolar kuru beklentisi 1.3480 YTL'den 1.3458 YTL'ye indi. Aynı dönemde, yıl sonu dolar kuru beklentisi 1.4137 YTL'den 1.4051 YTL'ye geriledi. 
     Eylül ayının ilk anketinde yüzde 5.2 olan cari yıl sonu GSMH büyüme beklentisi ise Eylül ayının ilk anketinde yüzde 5.1'e indi. 
     
</TEXT>
</DOC>
