<DOC>
<DOCNO> 373392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo16.html </URL>
<DATE> 2005/08/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Gaziantepspor'da futbolculara 3 gün izin... 
</HEADLINE>
<TEXT>

     Gaziantepspor Teknik Direktörü Faruk Hadzibegiç, Turkcell Süper Ligi'ne verilen ara nedeniyle futbolculara 3 gün izin verdi. 
     Milli maç nedeniyle lige verilen aradan yararlanarak izne çıkan futbolcuların, 30 Ağustos Salı günü saat 19.00'da Celal Doğan Tesisleri'nde toplanarak yeniden topbaşı yapacakları bildirildi. 
     Futbolculardan Kenan Hasagiç, Zdsravko Lazarov ve Georgi Aleksandrov Ivanov'un, milli maçlar nedeniyle ülkelerine gittiklerini kaydedildi. 
     Bu futbolcuların 3 ve 7 Eylül günleri yapılacak milli maçlardan sonra Türkiye'ye dönecekleri ve takım arkadaşlarıyla birlikte Trabzonspor karşılaşmasının hazırlıklarına katılacakları ifade edildi. 
     Bekir ve Mehmet Çoğum'un Ümit Milli Takım kampına, ayrıca Gaziantepspor kaptanı Erdal Güneş'in de A 2 Milli Takım kampına çağrıldığı ifade edildi. 
     Tedavisi süren Rumen futbolcu Stehan Kirita'nın ise Gaziantep'e gelen ailesiyle birlikte iznini geçireceği belirtildi. 
     
</TEXT>
</DOC>
