<DOC>
<DOCNO> 391896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yasam/yas03.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaçsız İstiklal Caddesi tartışması 
</HEADLINE>
<TEXT>


Caddedeki 400 ağacın sökülmesi kararına eleştiri de geldi, destek de... 

ŞÜKRAN PAKKAN İstanbul 

İstanbul Büyükşehir Belediyesi'nin, İstiklal Caddesi'nde 10 yıl önce dikilen 400 ağacı kaldırma kararı tartışma yarattı. Konuyla ilgili görüşler şöyle 
Prof. Dr. Cem Alptekin Beyoğlu Güzelleştirme ve Koruma Derneği Yönetim Kurulu Üyesi Yeşillik caddeye büyük katkı. Burası yazboz tahtası olmamalı.Adnan Akdemir Beyoğlu AFM Sinemaları Yönetim Kurulu Başkanı Ağaçlar sökülmemeli. Tarihi binaları kapattığı doğru değil. Ağaçların araları açılabilir, kenara yaklaştırılabilir ama buna şehir planlamacıları karar verir.Ali Rıza Nurhan Şehir Planlamacıları Odası Başkan Yardımcısı Gerekçe, sadece tarihi eser niteliğindeki binaların cepheleri ise yanlış. O zaman önce tabelalar kalkmalı. Ağaçları kaldırmak doğru değil.Gülay Özdabak TMOBB Peyzaj Mimarları Odası İstanbul Şube Başkanı O ağaçlar yürümeyi engellemiyor. Orası beton yığını olur.Ahmet Turgut Şehir Planlamacıları Odası Başkanı Ağaçların olmalı ancak yaya trafiği ve tarihi binaların görüntüsünü bozmamalı. İstiklal çok hareketli bir yer, bazen arkanıza bile dönemiyorsunuz. Proje dahilindeyse mahzurlu olmaz. Cadde açılır. 

'Caddenin konseptinde yok' 
Kadir Topbaş İstanbul Büyükşehir Belediye Başkanı İstiklal Caddesi'nin konseptinde ağaç yok. Oradaki ağaçlar servis araçları tarafından tahrip ediliyor, kökleri sıkıntı veriyor, trafiği aksatıyor. Ayrıca caddede yoğun bir insan hareketi var. Caddeyi genişletme imk nımız olmadığından daha rahat yürünmesi için böyle düşündük. 

</TEXT>
</DOC>
