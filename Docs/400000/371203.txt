<DOC>
<DOCNO> 371203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy07.html </URL>
<DATE> 2005/08/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Org. Tolon'dan sert mesajlar... 
</HEADLINE>
<TEXT>

     Orgeneral Hurşit Tolon, 1’inci Ordu Komutanlığı devir-teslim töreninde, son günlerde Başbakan Erdoğan’ın aydınlarla yaptığı görüşmeden IMF politikalarına değin bir çok konuda çeşitli eleştirilerde bulundu. 
     Orgeneral Tolon, 1’inci Ordu Komutanlığı’nın Orgeneral İlker Başbuğ’a teslim ederken yaptığı konuşmada iç siyasi gelişmelere ilişkin çeşitli mesajlar verdi. Konuşmasında çalışmaları sırasında kendisine yardımcı olan kurum ve kuruluşlara teşekkürlerini dile getiren Hurşit Tolon’un daha önce Genelkurmay Başkanı Orgeneral Hilmi Özkök’ün de dile getirdiği gibi "Ülkemizin her köşesinde büyük bir özveriyle ve azaltılmış yetkilerle güvenlik ve asayişi sağlamaya çalışan kolluk kuvvetlerimize" demesi dikkat çekti. Tolon konuşmasını şöyle sürdürdü 
     "Sayın komutanım Türk Kara Kuvvetlerinin 1 3’ünü oluşturan Birinci Ordu’yu değerli yeni Komutanına teslim aldığım gibi, Atatürkçü düşünce sistemini bilgi, inanç ve davranışla benimsemiş ve ondan asla taviz vermeyen, yüksek disiplinli, üstün moral ve fizik gücüne sahip, ülkesini ve ulusunu seven dürüst cesur çalışkan ve fedekar. Küreselleşme dejenerasyonunda benliğini yitirmemiş, zihninde ve gönlünde sadece kanla ve irfanla kurulan Cumhuriyetimizi ülke bütünlüğümüzü ulusal birlik ve beraberliğimizi yaşatan, cehennemler de kudursa başka tür Cumhuriyet sevdalıları da türese onu sonsuza kadar yaşatmaya kesin kararlı, çağdaşlaşma ve kalkınmasının gelişimi için yabancı kaynaklı reçetelere ihtiyaç duymayan bunu milli varlığında ve kendi gücünde bulan. Aydınlıkları, kerameti kendinden menkul aydınlattıkları çevrenin de kaç güç oldukları bilinmeyen bir grubun bazı yandaşlarıyla birlikte kurulurken, ulus devlet formu üzerine inşa edilen Türkiye Cumhuriyeti’nin üniter yapısını bozmaya yönelik girişimlerini nefretle kınayan. 
     Ata yadigarı topraklarda yıllarca çekilen nice acıdan, kaybedilen masum canlardan verilen canlardan sonra Türk varlığını yok etmek için giriştikleri katliam planlarına uluslar arası antlaşmaların verdiği çok açık hakla, mani olarak soydaşlarımızın bekasının can ve mal güvenliğinin huzur ve refahının sağlandığı KKTC’de eşit haklara ve siyasal eşitliğe sahip Türkiye’nin güvenlik garantisiyle, adil ve kalıcı bir barış saağlanmadıkça Mehmetçiğin çekilmeyeceğine inanan. Günümüzde dış dünyanına türlü baskı tehdit şantaj ve entrikaları yanında o günleri yaşamamış, yaşamış ama unutmuş ya da kendi yakın tarihlerini yeterince incelememiş olanların çabalarıyla yeniden 19 Temmuz 1974’e döndürülmek istenmesini içine sindiremeyen. 
     Ülkemizin üniter yapısına cumhuriyetimizin temel niteliklerine yönelik her türlü ve tehdit ve tehlikeye karşı son derece uyanık ve bu evrensel değerlerden asla taviz vermeyecek koruduğu kutsal emanetleri sonsuza dek hiçbir şartta pazarlık konusu yapmayaycak bir ordu teslim ediyorum." 
     
</TEXT>
</DOC>
