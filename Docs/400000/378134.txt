<DOC>
<DOCNO> 378134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonspo26.html </URL>
<DATE> 2005/09/13/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Sivasspor Hakkı'ya sahip çıktı... 
</HEADLINE>
<TEXT>

     Sivasspor Basın Sözcüsü Fikret Ünsal, Galatasaray-Sivasspor karşılaşmasında topu eline alarak penaltıya neden olan futbolcuları Hakkı'nın 'acemi' eleştirilerini hak etmediğini bildirdi. 
     Ünsal, yaptığı yazılı açıklamada, Turkcell Süper Ligi'nin 5. haftasında Ali Sami Yen Stadı'nda oynanan Galatasaray-Sivasspor maçınının 84. dakikasında, yan hakemin bayrağına uyarak topu eline alan ve penaltıya neden olan kaptanları Hakkı'ya haksız ve ağır ithamlarda bulunulduğunu kaydetti. 
     Sivas halkının ve Sivasspor yönetiminin futbolcuları Hakkı'nın yanında olduğunu ifade eden Ünsal, ''Her insan gibi Hakkı da istemeden yan hakeme uyarak bir hata yapmıştır. Yapılan 'acemi' eleştirilerini hak etmemiştir. Hakkı 9 yıl Süper Lig'de top koşturmuş başarılı ve tecrübeli bir futbolcudur'' diye konuştu. 
     
</TEXT>
</DOC>
