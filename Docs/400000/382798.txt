<DOC>
<DOCNO> 382798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun24.html </URL>
<DATE> 2005/09/30/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Merkel'i kendi partisi eleştirmeye başladı 
</HEADLINE>
<TEXT>

     Alman Hıristiyan Demokrat Parti CDU Genel Başkanı Angela Merkel, seçim sonuçları nedeniyle parti içinde eleştirilmeye başladı. 
     Alman Spiegel dergisinde çıkan haberde, Merkel'in, seçim sonuçları nedeniyle Birlik partilerinin üst düzey politikacıları tarafından açıkça eleştirildiği belirtildi. 
     CDU'nun kardeş partisi olan Hıristiyan Sosyal Birlik Partisi'nden CSU Bavyera eyaleti İçişleri Bakanı Günter Beckstein, Spiegel'e yaptığı açıklamada, ''Biz çok sakin bir seçim kampanyası sürdürdük'' dedi. 
     Hıristiyan Çalışanlar Birliği CDA Başkanı Karl-Josef Laumann ise seçim kampanyası esnasında insanların kalplerini kazanamadıklarını, partisinin seçim esnasında işverenlere daha çok ağırlık verdiğini söyledi. 
     CDU Federal Meclis Grup Başkan Yardımcısı Wofgang Bosbach, partisinin seçim kampanyasında ''Katma değer vergisinin artırılması, navlunların azaltılması ve işten çıkarmaya karşı yasanın hafifletilmesiyle seçmenlere fazla yüklenildi'' dedi. 
     Kuzey Ren Westfalya Başbakanı Jürgen Rüttgers de partisini az gelirli vatandaşları ihmal etmemesi konusunda uyardı. 
     
</TEXT>
</DOC>
