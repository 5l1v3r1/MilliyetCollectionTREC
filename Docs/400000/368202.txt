<DOC>
<DOCNO> 368202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/guncel/gun10.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi okulunu seçti 
</HEADLINE>
<TEXT>


İSTANBUL Milliyet 

Ortaöğretim Kurumları Öğrenci Seçme ve Yerleştirme Sınavı'nda OKS birinciliği kazanan 5 öğrenciden biri olan Atakan Özel, ilköğretim bölümünden mezun olduğu Feyziye Mektepleri Vakfı'nın FMV Özel Işık Lisesi'nde burslu okuyacak. Özel'in yeni hedefi ise astrofizikçi kuzeni Feryal Özel'in 4 yıldır çalışmalar yürüttüğü Amerikan Uzay ve Havacılık Dairesi'ne NASA kabul edilmek. 
Tüm alanlarda 500 tam puan alarak birinciliği kazanan Özel, İlköğretim 1. sınıftan bu yana Feyziye Mektepleri Vakfı Özel Ayazağa Işık İlköğretim Okulu'nda da başarı bursu ile okuyordu. Eğitimde yüksek başarı, Özel Ailesi'nin geleneklerinden birisi haline gelmiş adeta. NASA'da görev yapan ve 27 yaşındayken Albert Einstein ve John Nash gibi dehaların da yer aldığı, 20 kişilik Big Ideas Büyük Fikirler Listesi'ne giren genç Türk Astrofizikçi Feryal Özel, Atakan Özel'in kuzeni. 4 yıldır NASA İleri Araştırmalar Enstitüsü'nde ünlü fizikçilerle çalışmalar yapan Feryal Özel, Türkiye'ye geldiği zamanlarda Atakan'ın dersleriyle de yakından ilgileniyor. Henüz mesleğine karar vermediğini söyleyen Atakan, kuzeni Feryal Özel'i örnek aldığını söyledi. 


</TEXT>
</DOC>
