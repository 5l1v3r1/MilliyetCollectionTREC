<DOC>
<DOCNO> 379661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko33.html </URL>
<DATE> 2005/09/19/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Uluslararası borsalarda dolar ve altın fiyatları yükseldi... 
</HEADLINE>
<TEXT>

     Uluslararası piyasalarda bugün ABD Doları önemli paralar karşısında değerlenirken, altın fiyatları da yükseldi. 
     ABD Doları'nın uluslararası döviz borsalarında önemli para birimleri karşısında cuma kapanış ve bugün öğle saatlerindeki değerleri şöyle oldu 
     

PARA BİRİMİ PAZARTESİ CUMA Japon Yeni 111.42 111.33 İsviçre Frangı 1.2777 1.2697 Kanada Doları 1.1803 1.1800      Londra döviz piyasasında cuma günü 1.2225 dolarda kapanan Avro, bugün öğlen 1.2132 dolara indi. 
     Aynı borsada hafta sonuna 1.8059 dolarda giren İngiliz Sterlini de bugün öğle saatlerinde 1.8003 dolara geriledi. 
     
     ALTIN FİYATLARI 

     Bazı borsalarda altının ons fiyatının hafta sonu kapanış ve bugün öğle saatlerindeki fiyatları şöyle 
     

BORSA PAZARTESİ CUMA Londra 461.95 458.70 Zürih 461.60 458.10 Hong Kong Tatil 457.85      Londra Borsası'nda cuma 7.03 dolarda kapanan gümüşün ons fiyatı da bugün öğle saatlerinde 7.20 dolara çıktı. 
     
     ALTIN, YENİ BİR REKOR KIRDI 

     Uluslararası borsalarda onsu 463 dolara çıkan altın, cuma günü kırdığı rekora yenisini ekleyerek, son 17 yılın zirvesine çıktı. 
     Altının yükselişinde, dünyada enflasyonun yükselebileceği endişesinin yanı sıra Katrina Kasırgası'nda sekteye uğrayan petrol üretimine ABD'nin nasıl yön vereceği belirsizliğinin de etkili olduğu belirtiliyor. 
     Daha önce imzalanan bir anlaşma çerçevesinde son haftalarda önemli miktarda altın satan Avrupa merkez bankalarının işlemlerini tamamlayıp piyasadan çekilmesi de altındaki yükselişi kolaylaştırıyor. 
     Analistlere göre, altındaki yükselişin sürmesi halinde 490 dolar seviyesinde küçük bir dirençle karşılaşılacak. 
     En son 1988 yılında 500 dolara çıkan altının, önümüzdeki sene tekrar bu seviyeye ulaşabileceği belirtiliyor. 
     Bu arada, gümüşün ons fiyatı da 7.32 dolarla son 13 haftanın en yüksek seviyesine ulaştı. 
     
</TEXT>
</DOC>
