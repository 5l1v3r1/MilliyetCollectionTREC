<DOC>
<DOCNO> 395465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko45.html </URL>
<DATE> 2005/11/16/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 542 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 433.24 puan artarak 34,866.57 puandan kapandı. 
     Hisse senetleri 2. seansta, ortalama yüzde 1.26 oranında değer kazandı. 
     İlk seanstaki 109.29 puanlık artış dikkate alındığında, Borsa endeksi günün tamamında 542.53 puan yükseldi. Hisse senetlerinin günlük ortalama değer kazancı yüzde 1.58 oldu. 
     Endeks 2. seansa, 16.25 puan azalarak 34,417.08 puandan başladı. Seansın ilk yarısını 34,408.46 puandan geçen endeks, seans içinde en düşük 34,304.67 puana kadar gerilerken, en yüksek olarak da kapanıştaki 34,866.57 puanı gördü. 
     2. seans kapanışında, mali endeks 777.89 puan artarak 54,174.93 puana, sanayi endeksi 155.32 puan artarak 27,078.52 puana, hizmetler endeksi ise 180.09 puan artarak 16,837.25 puana yükseldi. 
     Böylece ilk seansa göre, mali grup hisseler ortalama yüzde 1.46, sanayi grubu hisseler yüzde 0.58, hizmetler grubu hisseler yüzde 1.08 oranında değer kazandı. 
     2. seansta işlem gören toplam 307 hisse senedinden 122'si değer kazandı, 94'ü değer yitirdi, 91 hisse senedinin fiyatında değişiklik olmadı. 
     2. seansta, 529 milyon 288 bin 160 YTL'lik işlem hacmi kaydedildi. Günlük işlem hacmi, 900 milyon 29 bin 569 YTL olarak hesaplandı. 
     2. seansta İş Bankası C , Doğan Holding, Koç Holding, Erdemir ve Akbank, en çok işlem gören hisse senetleri oldu. 
     
</TEXT>
</DOC>
