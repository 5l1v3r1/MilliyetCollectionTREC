<DOC>
<DOCNO> 385367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/siyaset/axsiy01.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakal-ı Şerif bilmecesi 
</HEADLINE>
<TEXT>


Bakan Koç'un Eyüp Camii'ndeki Sakal-ı Şerif'i Atatürk Havalimanı'na getirtmesi, sert tepkilere neden oldu. Müftü, "Yanlış iş yapıldı" dedi, uzmanlar da "Kutsal emanetlerin bulundukları yerlerden hiç çıkarılmadıklarına dikkat çekti 

YILDIZ YAZICIOĞLU, ÜMRAN AVCI Ankara,İstanbul 


Kültür ve Turizm Bakanlığı yetkililerinin Hz. Muhammed'in kutsal emanetlerinden olan Sakal-ı Şerif'in Atatürk Havalimanı'na götürülmesiyle ilgili açıklamaları tatmin edici bulunmadı. 
Bakanlık yetkilileri olayla ilgili olarak, "Sakal-ı Şerif yurtdışına gönderileceği için, kutusu Kültür ve Turizm Bakanı Atilla Koç'a gösterildi" açıklaması yaptı. Ancak Sakal-ı Şerif'in neden kutunun içinde olduğu anlaşılamadı. 
Kutsal emanetlerin sergilenmesi için Dubai ve Ürdün'den gelen talepler yeni soru işaretleri yaratırken, bakanlıktan akşam saatlerinde yapılan yazılı açıklama ise iyice kafaları karıştırdı. 
Açıklamada, 'tüm Türkiye'deki Sakal-ı Şerifler için standart muhafazalar hazırlandığı ve bir örneğinin Bakan'a gösterilmek üzere havalimanına götürüldüğü' savunuldu. 

Sergilenmek için istendi 
Edinilen bilgilere göre, Sakal-ı Şerif'in bir kutu içerisinde Atatürk Havalimanı'na getirilmesiyle 'skandal' boyutuna varan olay, şöyle gelişti 
Türkiye'de 5 milyar dolarlık yatırım yapmaya hazırlanan Dubai Veliaht Prensi Şeyh Muhammed Bin Raşid El Maktum, ziyaret ettiği Topkapı Sarayı'nda gördüğü Hz. Muhammed'in hatırası kutsal emanetlerin, sergilenmek üzere ülkesine gönderilmesini istedi. 
Kültür Bakanlığı yetkilileri de 1 ay önce Ürdün Kralı'nın ziyareti sırasında Başbakan Recep Tayyip Erdoğan'dan Ramazan'da sergilenmek için Sakal-ı Şerif'i istediğini kaydetti. 
Topkapı Sarayı'nda bulunan 10 kadar Sakal-ı Şerif'in yurtdışına çıkarılma prosedürünün uzun sürdüğünü ve Bakanlar Kurulu kararı gerektiğini dile getiren yetkililer şöyle konuştu 
"Camilerdeki Sakal-ı Şerifler ise bakan onayıyla çıkarılabiliyor. Arkadaşlar Diyanet'le konuşmuş ve 'Eyüp Sultan'da bulunanı 15 günlüğüne sergileyelim' demiş. Ancak kutusu olmayınca, Kapalıçarşı'dan bir tane satın alınmış. 'Bu uygun olur mu ' diye Bakan'a kutuyu göstermek için havalimanına gitmişler. Biz de yarın bugün işlemleri tamamlayacağız ve göndereceğiz." 

Talimatla ilgili iddia 
Kültür ve Turizm Bakanı Atilla Koç'un yakın çevresi ise yaşanan skandaldan İstanbul İl Kültür ve Turizm Müdürü Ahmet Bilgili'yi sorumlu tuttu. Koç'un kutsal emanetlerin sandukalarıyla ilgili talimat verdiği, ancak bunun yanlış anlaşıldığı öne sürüldü. 
İddialara göre, Dubai Prensi Maktum'un talebini Erdoğan'ın kendisine iletmesi üzerine Koç, kutsal emanetler için yeni sandukalar hazırlatıldığı yanıtını verdi. Koç'un sandukaları görmek için talimat verdiği Bilgili ise bunu yanlış anlayarak, sandukayı içinde Sakal-ı Şerif'le birlikte havalimanına getirdi. Sandukadaki Sakal-ı Şerif'i gören Koç'un şaşırarak "Bu nedir " diye sorduğu ve Bilgili'ye tepki gösterdiği belirtilirken, hakkında idari işlem yapabileceği de ileri sürüldü. 

'Usulüne uygun alınmadı' 

İstanbul Müftüsü Mustafa Çağrıcı, Sakal-ı Şerif'in usulüne uygun alınmadığını belirterek, şöyle konuştu 
"İl Kültür Müdürlüğü'nden görevliler Eyüp Müftülüğü'yle görüşmüş. Diyanet'ten bir yetkili de Kültür Bakanlığı'nın talebini arkadaşlarımıza telefonla iletmiş. Eyüp Müftülüğü'nün elemanları tutanakla Sakal-ı Şerif'i İl Kültür Müdürlüğü'ndeki elemanlara teslim etmiş. Olaydan dün sabah önceki sabah haberdar oldum. Yazılı bir belgeye dayalı talep olmadan İl Kültür Müdürlüğü ve Eyüp Müftülüğü'nün yanlış iş yaptığını düşündüğüm için hemen talimat verdim. Sakal-ı Şerif havalimanından getirildi ve yerine konuldu. Bu durum bakanın sorunu değil. Maalesef bana sorulmadı. Pazartesi günü bugün Diyanet İşleri Başkanlığı'yla da görüşeceğim. O konuyla ilgili işlem yapmamız gerekiyorsa yapacağız. Kutsal emanetler bulundukları yerden çıkarılmamalıdır." 

Bakanlıktan açıklama 
Atilla Koç'a örnek getirildi 
Kültür ve Turizm Bakanlığı'ndan dün akşam saatlerinde 'Sakal-ı Şerif' açıklaması geldi. Bakanlıktan yapılan açıklamada şöyle denildi 
"Ramazan ayında, Topkapı Sarayı'nda olmak üzere pek çok tarihi camimizde bulunan Sakal-ı Şerif örneklerini daha da güzel bir görüntü ile halkımız hizmetine sunmak için bunların standart muhafazalar içine alınması düşünülmüş ve bu konuda ilgililere talimat verilmiştir. İstanbul'da görevli bakanlık çalışanlarınca satın alınıp görüşleri alınmak üzere Sayın Bakan'a sunulan muhafaza örneği ve Eyüp Sultan Camii'nden temin edilen Sakal-ı Şerif örneği kamuoyunda yanlış değerlendirmelere neden olmuştur. İslam leminin ramazan ayını idrak ettiği bu günlerde, böylesine mukaddes emanetle ilgili olarak, Sayın Bakan'ın adı verilerek olayın başka bir çerçeveye taşınması üzücüdür." 

Eski Topkapı Sarayı Müdürü 
Emanetler dışarı hiç çıkarılmadı 
Eski Topkapı Sarayı Müzesi Müdürü Filiz Çağman, "Topkapı Sarayı'ndaki kutsal emanetler ne yurtdışına gitti ne de bulunduğu yerden başka bir yerde sergilendi" dedi. 
"Kutsal Emanetler" kitabının yazarı Hilmi Aydın da şunları söyledi "Yavuz Sultan Selim'in halifeliğiyle birlikte 1517'de Osmanlı Sarayı'na gelmeye başlayan kutsal emanetler, daha önce yurtdışına gönderilmedi. Osmanlı padişahları kutsal emanetlere büyük önem vererek çeşitli ülkelerden topladılar. Hatta büyük paralar ödediler." 

Prof. Dr. Beyza Bilgin 
Saygısızlık olsun diye yapmadı 
Ankara Üniversitesi İlahiyat Fakültesi Öğretim Üyesi Prof. Dr. Beyza Bilgin Şimdiye kadar işitilmiş bir şey değil. Bakan Koç Sakal-ı Şerif'i mutlaka görmek istedi, ama oraya da gidemeyeceği için getirtmiş olabilir. 'Ayağına getirtmek' diye düşünmemiş olmalı. Onu ziyaret etmek isteyen bir kimse böyle düşünürse tezat olur. Yerinde ziyaret etmek şüphesiz daha iyidir, ama oraya gitme imk nı olmayan, vakti çok kısıtlı olan insanlar mutlaka görmek istiyorlarsa herhalde olur. Saygısızlık olarak bunu yaptığını düşünemeyiz." 

Sakal-ı Şerif'in hik yesi 

MEHMET GÜNDEM 

Hazreti Muhammed tıraş olduğu zaman saç ve sakal telleri ashap tarafından toplanıp, hatıra olarak saklanır. Mesela hicretin 6. senesinde Hudeybiye umresi sırasında Peygamber'in tıraş edilen saçları yanı başında bulunan ağacın üzerine bırakılır ve Ashap oradan alıp bölüşür. Veda Haccı'nda tıraş olurken de saç telleri çevresindekiler tarafından kapışılır. 
Ashap tarafından muhafaza edilen Sakal-ı Şerifler nesilden nesile gelerek günümüze kadar ulaşır. Bugün birçok tarihi camide, hatta bazı ailelerin elinde Sakal-ı Şerif vardır. 

12 tanesi çalındı 
Topkapı Saray'ında Hırka-i Saadet dairesinde sergilenen Emanet-i Mukaddese içinde de 60'a yakın Sakal-ı Şerif bulunuyor. Sakal-ı Şerifler, camilerde mübarek gün ve gecelerde ziyarete açılırdı. 
Artık camilerde, Sakal-ı Şerif özel bir odada kilit altında tutulmaktadır. Çünkü son on yılda camilerden pek çok tarihi eserin yanı sıra 12 adet Sakal-ı Şerif de çalınmıştır. 
Eskiler daha bir huşu ve edeple Sakal-ı Şerif'i ziyaret ederdi. Padişah, ulema, devlet erk nı ve halk, o esnada Peygamberi düşünür, Sakal-ı Şerif'i öper başına kor, gül gibi koklardı. 
Sultanlar, hiçbir zaman ne Sakal-ı Şerifi, ne de öteki Emanet-i Mübarekleri huzurlarına istetmezler, onlar kendileri ziyaret meşakkatine katlanarak huzura çıkarlardı. 


</TEXT>
</DOC>
