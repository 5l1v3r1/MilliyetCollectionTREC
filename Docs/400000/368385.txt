<DOC>
<DOCNO> 368385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo05.html </URL>
<DATE> 2005/08/09/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Daum ısrarla bir transfer daha istiyor, yönetim karşı çıkıyor... 
</HEADLINE>
<TEXT>

     Daum ısrarla bir transfer daha istiyor, yöneticiler, kadroda 6 yabancı var. Kimi gönderip alalım. En iyi kadro bizde diye karşı çıkıyor. 
     
     Devler Ligi için 
     Fenerbahçe’de yönetim ile teknik direktör Daum arasında transfer konusunda görüş ayrılığı çıktı. Şampiyonlar Ligi’nde başarılı olabilmek için mutlaka iyi bir santrfora ihtiyacı olduğunu söyleyen Alman hoca, Anelka’nın durumunun belirsizliği ve yaklaşan Devler Ligi nedeniyle takviyenin kaçınılmaz olduğunu vurguladı. Buna karşılık yöneticiler, şu anda kadroda 6 yabancı oyuncunun bulunduğunu dile getirerek, Yabancı alabilmemiz için bunlardan birini göndermemiz gerekir. Eksikliğin forvette olduğu söyleniyor. Nobre santrforumuz. Anelka döndü. Bunlardan birini gönderip, yerine birini almak akıl karı değil'' diye konuştu. 
     
     Anelka’ya ultimatom 
     Alex, Aureilo ve Appiah’ın zaten gönderilemeyeceğini ifade eden Sarı-Lacivertliler, Luciano’yu göndermek de kumar olur. Çünkü Servet’in ne zaman iyileşeceği belirsiz. Onda bir problem çıkarsa, Önder ve Deniz’le uzun maratonda sıkıntı yaşarız. Zaten şu anda Türkiye’nin en iyi kadrosuna sahibiz'' açıklamasını yaptı. Bu arada önceki gece İstanbul’a gelen Anelka ile bir görüşme yapan yöneticiler kendisini sorguya çekti. Fransız oyuncunun sakatlığını soran idareciler, yaşanan gelişmelerden duydukları rahatsızlığı dile getirip, bir an önce oynayıp, takıma katkı sağlamak için çaba harcamasını istedi. Anelka’nın kalmak ve oynamak konusunda söz verdiği belirlendi. 
     
</TEXT>
</DOC>
