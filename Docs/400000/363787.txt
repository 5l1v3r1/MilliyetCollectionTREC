<DOC>
<DOCNO> 363787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/siyaset/siy03.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Silahlı meşru güçler savunmada 
</HEADLINE>
<TEXT>


ANKARA Milliyet 


Röportajlarında PKK'dan "silahlı güçler" olarak söz eden DEHAP Başkanı Tuncer Bakırhan, çatışma ortamında ölenlerden "silahlı güçlerin sorumlu olmadığını" öne sürdü. 
Bakırhan, Evrensel gazetesine verdiği demeçte, "çatışma ortamından, her gün onlarca insanın yaşamını yitirmesinden kaygı duyduklarını, bunun sorumlusunun kendileri ve silahlı güçler olmadığını" iddia etti. 

'AKP diyalogla çözmüyor' 
AKP'nin sorunu diyalogla çözme yerine, Kürt hareketini çözme hareketi içine girdiğini söyleyen Bakırhan, "Meşru savunma pozisyonunda olan silahlı güçlerin çok asgari, demokratik taleplerinin şiddet ve ink rla karşılaşması aslında Türkiye'nin '99 öncesi tabloyu yaşaması için' birkaç sebepten bazılarıydı. Türkiye çatışmalı ortama doğru sürükleniyor" dedi. 
Bakırhan, "Kürtler arasında bölünmenin olup olmadığı" yönündeki soruya şu yanıtı verdi 
"Devletin Kürt demokratik hareketi içindeki farklılıklarından medet umması beyhude. Dün Kürt hareketinin parçalandığını, eriyeceğini söyleyenler bugün devlete karşı mahcup durumdalar. Kürtlerin güçlü çıkışları olacak." 


</TEXT>
</DOC>
