<DOC>
<DOCNO> 361675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo02.html </URL>
<DATE> 2005/07/16/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Beşiktaş'a Kürşat müjdesi... 
</HEADLINE>
<TEXT>

     Köln maçında sakatlanıp oyundan çıkan Kürşat'ın, durumunun çok ciddi olmadığı ve kısa sürede idmanlara katılabileceği açıklandı. 
     
     Kontrolden geçti 
     Önceki gece oynanan FC Köln maçındaki vasat futbolun yanı sıra yeni transferlerden Kürşat Duymuş’un sakatlığı da Siyah-Beyazlı cephede canları sıkmıştı. Karşılaşmanın 59. dakikasında oyuna devam edemeyip Mustafa Doğan’la yer değişen tecrübeli futbolcu, dün kulüp doktorları tarafından detaylı bir sağlık kontrolünden geçirildi. 
     
     Durumu gayet iyi 
     Teknik direktör Rıza Çalımbay’ın da merakla beklediği haber, kısa süre sonra geldi. Bu konuda kısa bir açıklama yapan kulüp doktoru Ayhan Optur müjdeyi verdi Adalesinde hafif bir gerilme tespit edildi. Oyundan alınmasının nedeni de riske edilmemesiydi. Tedavisine devam edeceğiz ve kısa sürede de bu futbolcumuzu idmanlara vereceğiz." 
     
</TEXT>
</DOC>
