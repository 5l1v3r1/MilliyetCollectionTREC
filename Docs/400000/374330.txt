<DOC>
<DOCNO> 374330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun22.html </URL>
<DATE> 2005/08/31/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Gözaltındaki Reuters kameramanı, Ebu Garib'te tutulacak 
</HEADLINE>
<TEXT>

     Irak'ta Amerikan askerlerinin gözaltına aldıkları Reuters kameramanının, 6 ay içinde davasına bakılana kadar Ebu Garip cezaevinde alıkonulmasına karar verildi. 
     Yarbay Guy Rudisill, Irak-ABD Ortak Soruşturma ve Tahliye Kurulu adındaki gizli mahkemeyi kastederek, kurulun Ali Ömer İbrahim Meşhadani'nin Irak halkına tehdit oluşturduğuna karar verdiğini söyledi. 
     Rudisill, Meşhadani'nin davasının 180 gün içinde gözden geçirileceğini ve bu esnada Ebu Garip'te tutulacağını bildirdi. Rudisill, cezaevinde geçirdiği ilk 60 gün içinde kameramanın avukatı ve aile üyeleriyle görüşmesine izin verilmeyeceğini belirtti. 
     Meşhadani, 8 Ağustos'ta Ramadi'deki evine yapılan baskında Amerikan askerlerince gözaltına alınmıştı. 
     Amerikan askerleri, geçen hafta bir çatışmayı izlerken yaraladıkları Iraklı bir Reuters kameramanını da elinde tutuyor. 
     
</TEXT>
</DOC>
