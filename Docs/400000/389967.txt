<DOC>
<DOCNO> 389967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas09.html </URL>
<DATE> 2005/10/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Erkekler için doğum kontrol hapı 
</HEADLINE>
<TEXT>

     Sofia ANGELİDİS DHA 

      YUNAN ve Japon bilim adamları tarafından ortak yürütülen bir çalışmada, erkekler için, yan etkisi bulunmayan bir doğum kontrol hapı geliştirilmekte olduğu belirtildi. 
     İyonya Üniversitesi Üroloji Bölümü Profesörü Nikolaos Sofikitis tarafından yapılan açıklamada, erkekler için geliştirilen daha önceki doğum kontrol haplarının aksine, testis fonksiyonları üzerinde herhangi bir yan etkisi bulunmayan yeni hap, sperm üretimini engelleme değil, bu spermlerin hareketliliği durdurma prensibine dayanıyor. Daha önce bu yönde yapılan çalışmalar, erkeklerde sperm üretimini durdurarak doğum kontrolü sağlamayı amaçlıyordu. 
     İyonya Üniversitesi ve Japon Tottori Üniversitesi’nin ortak çalışmaları doğrultusunda geliştirilmekte olan hapın klinik denemelerine 2008 yılında başlanacağı ve yeni doğum kontrol hapının önümüzdeki birkaç yıl içinde piyasaya sürülebileceği belirtiliyor. 
     
</TEXT>
</DOC>
