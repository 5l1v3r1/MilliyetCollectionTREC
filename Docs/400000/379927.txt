<DOC>
<DOCNO> 379927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/soneko04.html </URL>
<DATE> 2005/09/20/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bankacılık sektörü açık pozisyon kapatıyor 
</HEADLINE>
<TEXT>

     Bankacılık sektörünün ağustos sonunda 2 milyar dolara yakın bir büyüklüğe ulaşan bilanço içi yabancı para pozisyonundaki açık eylülün ilk günlerinde önemli ölçüde azaltıldı ve 1.3 milyar dolara kadar geriledi. 
     ANKA’nın Bankacılık Düzenleme ve Denetleme Kurumu’ndan BDDK edindiği verilere göre sektörün 26 Ağustos itibariyle 1 milyar 975 milyon dolara kadar çıkan bilanço içi yabancı 
     para pozisyonundaki açık, 2 Eylül’de 1 milyar 370 milyon, 9 Eylül’de ise 1 milyar 316 milyon dolara indi. Sektörün döviz açığındaki bu küçülme özel bankaların tutumundan kaynaklandı. Özel bankalar ağustos sonunda 2 milyar 55 milyon drolar düzeyindeki döviz açığını 2 Eylül’de 1 milyar 879 milyon, 9 Eylül’de ise 1 milyar 598 milyon dolara kadar düşürdü. Kamu bankalarının 2 Eylül itibariyle 580 milyon dolar olan bilanço içi yabancı para fazlası ise 9 Eylül’de 197 milyon dolara kadar geriledi. Yabancı bankalar da ağustos sonunda 27 milyon dolar açık verenh bilanço içi yabancı para pozisyonlarını 159 milyon dolarla fazlaya dönüştürdüler. Kalkınma ce yatırım bankalarının açığı isze aynrı dönemler itibariyle 63 milyon dolardan 55 milyon dolara geriledi. Bankacılık sektörü bilanço işlemleriyle aldığı kur riskini vadeli döviz alım ve satımı gibi bilanço dışı işlemlerle azaltmaya yöneldikleri için sektörün bilanço dışı döviz pozisyonunda ise 9 Eylül itibariyle 1 milyar 360 milyon dolarlık fazla oluştu. Bilanço dışı işlemlerde kamu bankaları 40 milyon, yabancı bankalar 156 milyon dolar açık, özel bankalar 1 milyar 458 milyon dolar, kalkınma ve yatırım bankaları da 98 milyon dolar fazla verdiler. Bilanço içi ve bilanço dışı döviz pozisyonlarının toplamından oluşan yabancı para net genel pozisyonu ise 44 milyon dolarlık fazlayla sonuçlandı. Buna göre bankacılık sektörü döviz riskini neredeyse sıfırladı. 
     
</TEXT>
</DOC>
