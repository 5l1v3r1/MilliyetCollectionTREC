<DOC>
<DOCNO> 370249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/soneko18.html </URL>
<DATE> 2005/08/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Petrol fiyatları geriliyor... 
</HEADLINE>
<TEXT>

     Uluslararası borsalarda ham petrol fiyatlarında dün başlayan küçük oranlı gerileme, bugün de devam etti. 
     ABD'de rafinerilerde meydana gelen üretim aksaklıklarının hafiflemesi nedeniyle, ABD ham petrolünün Eylül ayı varil teslim fiyatı 19 sentlik düşüşle 66.08 dolara geriledi. 
     Bu arada baskıya rağmen İran'ın nükleer programını sürdürmekte kararlı gözükmesi, petrol fiyatlarında daha önceki yükselişin en önemli nedeni olarak gösteriliyor. ABD'de güçlü talebe rağmen rafinerilerde meydana gelen üretim aksaklıkları da fiyatlardaki yükselişi etkiliyor. 
     Fiyatlardaki yükselişe rağmen dünya ekonomisindeki güçlü büyüme nedeniyle, petrol talebinde önemli bir düşüşün yaşanmadığı belirtiliyor. 
     Analistler, Irak'ın düzenli petrol üretimi ve ihracına başlamasının da, petrol fiyatlarının istikrara kavuşmasından etkili olabileceğini vurguluyorlar. 
     
</TEXT>
</DOC>
