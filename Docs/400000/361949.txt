<DOC>
<DOCNO> 361949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/guncel/gun06.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD Kürtleri küstürmez' 
</HEADLINE>
<TEXT>


Osman Öcalan, ABD'nin kendisiyle ilgili yakalama emri çıkardığı haberlerini ciddiye almadığını söyledi ve "ABD siyaseti, Kürtlerle ittifak içinde olmaktır" dedi 

NAMIK DURUKAN Ankara 

Kuzey Irak'ta kuruluşuna katıldığı Kürdistan Yurtsever Demokrat Parti'den PWD ayrıldıktan sonra PKK'ya döndüğü öne sürülen Osman Öcalan, ABD'nin hakkında çıkardığı yakalama kararını ciddiye almadığını söyledi. Öcalan, PKK'nın kaçırdığı komando er Coşkun Kırandi'nin derhal koşulsuz serbest bırakılması gerektiğini de belirtti. 
ABD'nin Kuzey Irak'ta kendisiyle ilgili yakalama emri çıkardığı haberlerini ciddiye almadığını kaydeden Öcalan, gerekçelerini şöyle anlattı "ABD hiçbir Kürt tarafını kendisine düşman etmek istemez. Onun siyaseti, Kürtlerin tüm kesimiyle ittifak içinde olmaktır." 
PKK'ya dönmesi konusunda teklif geldiğini, ancak bunun söz konusu olamayacağını ifade eden Öcalan, eski HADEP Genel Başkan Yardımcısı Hikmet Fidan'ı Demokratik Toplum Hareketi'ne DTH katılmaya zorlamadığını söyledi. 
Fidan'ın DEHAP'a alternatif parti arayışında olduğunu belirten Öcalan, şunları söyledi "PKK'nın siyasi şiddet uygulamasını doğru bulmuyorum. Fidan, PKK tarafından vurulmuşsa, bunu doğru bulmuyorum... Ölümüyle bir ilgim olmamıştır, olamaz da." 




</TEXT>
</DOC>
