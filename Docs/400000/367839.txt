<DOC>
<DOCNO> 367839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonsiy04.html </URL>
<DATE> 2005/08/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
SHP Genel Başkanı Karayalçın Türkiye'de tarım çöküyor 
</HEADLINE>
<TEXT>

     SHP Genel Başkanı Murat Karayalçın, AK Parti Hükümeti döneminde tarımın ''çökme noktası''na geldiğini belirtti. 
     Karayalçın, partisince düzenlenecek, ''Üretici Kurultayı''nın hazırlık çalışmalarına katılmak üzere gediği Mersin'de düzenlediği basın toplantısında, tarım sektöründe tam bir çöküş yaşandığını savunarak, ''Ama, hükümetin tarımın geleceğine ilişkin ciddi bir politikası yok'' dedi. 
     Türkiye'nin, AB üyelik müzakereleri bitmeden tarım sorunlarını çözmesi gerektiğini ifade eden Karayalçın, şöyle konuştu 
     ''AB üyelik müzakereleri 3 Ekim'de başlayacak. Müzakerelerde 35 konu üzerinde çalışma yapılacak, bunların en önemlisi ise tarım olacak. Yaklaşık 10 yıl sürmesi beklenen müzakerelerin bitiş tarihi, tarım sorunlarının çözümü için son tarih olacaktır. Türkiye tarım alanında ne yapacaksa, önümüzdeki 10 yıl içinde yapmalı'' diye konuştu. 
     AK Parti iktidarı döneminde tarımın sorunlarının derinleştiğini öne süren Karayalçın, şunları kaydetti 
     ''Buğday ve fındıkta rastlantısal bazı olumlu gelişmeler var. Bunların dışındaki tüm ürünlerde sorun gözleniyor. Tarımda tam bir çöküş yaşanıyor. Ama, hükümetin tarımın geleceğine ilişkin ciddi bir politikası yok. 
     Başbakan zaman zaman mazot ve gübre desteği üzerinden açıklamalar yapıyor. Ama uygulamaya geçirilmiyor. Tarımsal ürünlerin fiyatı düşerken, tarım dışı ürünlerin fiyatı yükseliyor. Bunun anlamı kırsal gelirin azalmasıdır. Cumhuriyet tarihinde ilk kez kırsal gelir dağılımı, kentsel gelir dağılımına göre daha adaletsiz bir duruma geldi.'' 
     
</TEXT>
</DOC>
