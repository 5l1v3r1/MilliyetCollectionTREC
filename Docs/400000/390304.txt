<DOC>
<DOCNO> 390304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/guncel/gun03.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vapurda anma 
</HEADLINE>
<TEXT>


Üsküdar'daki "Gayrettepe" vapurunda, Süleyman cemaatinin kurucusu Hilmi Tunahan için düzenlenen gecede, yine harem ve selamlık oturma düzeni vardı 

TAHSİN AKSU İstanbul 

Süleymancılar cemaatinin kurucusu olarak bilinen Süleyman Hilmi Tunahan için Üsküdar'da ramazan vapurunda anma gecesi düzenlendi. Süleymancıların en son lideri olarak bilinen eski bakan Ahmet Arif Denizolgun geceye katılmazken, kardeşi AKP Milletvekili Mehmet Denizolgun ise hazır bulundu. 
İki kardeş arasındaki gerginlik amcalarının ölüm ilanında da kendini göstermişti. Akif Denizolgun bir süre önce vefat eden amcası Ertuğrul Denizolgun'un ölüm ilanında adı yer almayınca cenaze törenine katılmamıştı. 
Üsküdar Meydanı'ndaki "Gayrettepe" vapurunda önceki akşam düzenlenen anma gecesine Denizolgun'un yanı sıra Üsküdar Belediye Başkanı Mehmet Çakır da katıldı. 

Devlete kurşun 
Kadın ve erkeklerin çoğunlukla harem selamlık oturarak izlediği gecenin başında Tunahan'ın hayatından kesitlerin yer aldığı barkovizyon gösterisi yapıldı. Fatih Camii imam hatibi Osman Şahin, Kuran okudu. Hollanda Rothterdam İslam Üniversitesi Rektörü Prof. Dr. Ahmet Akgündüz konferans verdi. Akgündüz'ün "Arşiv Belgeleri Işığında Silistreli Süleyman Hilmi Turan" kitabı dağıtıldı. Tunahan'ın torunu Denizolgun, Akgündüz'e plaket verdi. 
Tunahan hakkında istihbarat kaynaklarının ve ansiklopedilerin verdikleri bilgilerin yanlış olduğunu öne süren Akgündüz, şunları söyledi "YÖK'ün 1985'te yayımlayıp üniversitelere gönderdiği 'Türkiye'de Anarşi ve Terörün Sebepleri' adlı kitapta Süleymancılığın zararlı bir dini cereyan olduğu belirtilmişti. Şimdiye kadar Süleyman Efendi'nin kurslarından yetişip de devlete kurşun sıkan birine devlet rastlamış mıdır " 



</TEXT>
</DOC>
