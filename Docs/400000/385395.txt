<DOC>
<DOCNO> 385395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/yasam/yas06.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bölgede gökdelene Erdoğan da karşıydı' 
</HEADLINE>
<TEXT>


ŞAKİR AYDIN İstanbul 

Eski İstanbul Büyükşehir Belediye Başkanı Ali Müfit Gürtuna, Zincirlikuyu'da yaklaşık 200 katlı gökdelen yapılması projesine Başbakan Recep Tayyip Erdoğan'ın da karşı olması gerektiğini söyledi. 
Gürtuna, Dubai Veliaht Prensi Şeyh Muhammed Bin Raşit El Maktum'la imzalanan Gayrimenkul Yatırım Ortaklığı anlaşması çerçevesinde yapılacağı öne sürülen gökdelenle ilgili olarak şu açıklamayı yaptı 

'Tayyip Bey de savunmuştu' 
"1995 yılında Tayyip Bey'in İstanbul Belediye Başkanı olduğu dönemde hazırlanan daha sonra bizim de uygulamaya koyduğumuz 1 50 binlik Nazım İmar Planı'nda, bölgedeki azami yapılaşma imk nı 3 emsaldir. Ve o dönemde Tayyip bey de bunu savunmuştur. Şimdi ne oldu da birden yaklaşık 100 emsale çıkılıyor. Buna baktığımız zaman 80 bin metrekarelik alanda 8 milyon metrekarelik inşaat alanı çıkacak demektir." İstanbul'un altyapısının bugünkü imar durumuna göre yapıldığını, ilave yükü kaldıramayacağını belirten Gürtuna, aynı şirkete verilmesi düşünülen Yedikule'deki arazinin de kendilerinin döneminde müzeler kompleksi için ayrıldığını söyledi. 


</TEXT>
</DOC>
