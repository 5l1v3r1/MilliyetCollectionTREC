<DOC>
<DOCNO> 393179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sontur30.html </URL>
<DATE> 2005/11/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Trafik kazası yapınca yakalandılar 
</HEADLINE>
<TEXT>

     Adapazarı’nda bir kişiyi vurarak öldürdükten sonra kaçan alkollü 2 zanlı, trafik kazası yapınca yakalandı. 
     Alınan bilgiye göre, İstanbul TEM Otoyolu Tuzla mevkiinde, V.A’nın 42 kullandığı 54 YH 551 plakalı otomobil, bariyerlere çarparak takla attı. 
     Kazada, aşırı alkollü oldukları belirtilen V.A. ile yanında bulunan S.Y. 24 hafif yaralandı. 
     Olaya müdahale eden trafik polislerinin otomobildeki silahı gördüklerini fark eden S.Y, trafik polislerine, sürücü V.A’nın Adapazarı’nda cinayet işlediğini söyledi. 
     Birbirlerini suçlayan ve kaza yerinde tartışmaya başlayan 2 kişi, polis tarafından gözaltına alındı. 
     Sakarya Emniyet Müdürlüğü’nde sorgulanan zanlılar, adliyeye sevk edildi. 
     Zanlıların, Adapazarı’nda birlikte alkol aldıkları Kadir Kolonsağ’ın vurularak öldürülmesi olayına karıştıkları belirlendi. 
     Adapazarı’nda, dün saat 05.00 sıralarında, Kadir Kolonsağ 26 , göğsünden vurularak öldürülmüştü. 
     
</TEXT>
</DOC>
