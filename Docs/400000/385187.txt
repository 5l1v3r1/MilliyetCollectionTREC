<DOC>
<DOCNO> 385187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/siyaset/axsiy02.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs atağı 
</HEADLINE>
<TEXT>


AB için Başkan Bush'u arayan Başbakan Erdoğan, KKTC'ye uygulanan ambargoyu gündeme getirdi. Erdoğan, Annan'ı da 'haksız izolasyon' için arayacak 

ABDULLAH KARAKUŞ Ankara 


Başbakan Recep Tayyip Erdoğan, Türkiye'nin AB sürecinde sürekli önüne çıkarılan Kıbrıs sorununu çözmek için yeni bir atak yapmaya hazırlanıyor. Önceki gün ABD Başkanı George Bush'u AB sürecine 3 Ekim'deki katkılarından dolayı teşekkür etmek için arayan Erdoğan, KKTC'ye uygulanan haksız ambargonun kaldırılmasını da gündeme getirdi. Erdoğan, BM Genel Sekreteri Kofi Annan'ı da arayarak, "KKTC'ye uygulanan haksız izolasyon kalkmalı. Bu sorunun çözümü için her zaman adım atmaya hazırız" diyecek. 

'Tekrar devreye gir' 
Adadaki referandumda "hayır" diyen Güney Kıbrıs'ı sıkıştırma planı yapan Erdoğan, bu süreçte KKTC'nin elinden geleni yaptığını ve büyük bir fedak rlık göstererek referanduma "evet" dediğini yeniden vurgulayacak. 
Tekrar devreye girmesini isteyeceği Annan ile önce telefonla, sonra da yüz yüze temasa geçecek olan Erdoğan, BM Genel Sekreteri'ne, "KKTC'ye uygulanan haksız izolasyon kalkmalı. Artık KKTC'nin ödüllendirilmesi gerekir. BM zemininde adım atılmasını bekliyoruz" diyecek. 

Rice da söylemiş 
Erdoğan'ın 3 Ekim öncesi AB süreciyle ilgili kendisini arayan ABD Dışişleri Bakanı Condoleezza Rice'a da Kıbrıs konusunu açtığı öğrenildi. Adadaki referandumda verilen sözlerin yerine getirilmediğini belirten Erdoğan'ın Rice'a şunları söylediği kaydedildi 
"24 Nisan'da Başkan Bush'un da Kıbrıs ile ilgili ricaları olmuştu. Biz Annan Planı ile ilgili tavrımızı koymuş ve bir garantör ülke olarak Kuzey Kıbrıs'taki kardeşlerimizi ikna etmiştik. Orada referandumda yüzde 65 ile 'evet' oyu çıkmış, Güney yüzde 75 ile 'hayır' çıkarmıştı. Onlar tam üye oldu ama maalesef Kuzey Kıbrıs'a h l izolasyon uygulanıyor. Kimse bize o zaman verdiği sözü tutmadı. Şimdi sözlere inanmıyoruz. Bize yazılı olarak bunları fakslayacaklar, mutabık kalmamız halinde arkadaşlarımı oraya gönderirim." 

Bush'a teşekkür telefonu 

AB sürecine son dakika katkılarından dolayı teşekkür etmek üzere dün sabah saat 4'te Bush'u arayan Erdoğan, Kıbrıs konusunda gelinen son noktayı da aktararak KKTC'ye uygulanan haksız ambargoyu gündeme getirdi. Bush da Türkiye ile AB arasında tam üyelik müzakerelerinin başlaması nedeniyle Erdoğan'ı samimi bir şekilde kutladı ve bunu memnuniyetle karşıladığını söyledi. Bush, Türkiye'nin AB'ye tam üye olmasının önemini de vurgulayarak, desteklerinin süreceğini kaydetti. 


</TEXT>
</DOC>
