<DOC>
<DOCNO> 360674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sondun32.html </URL>
<DATE> 2005/07/13/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Gazze Şeridi'nde kaçırılan yabancılardan biri de Avusturyalı... 
</HEADLINE>
<TEXT>

     Gazze Şeridi'ndeki bir Filistin mülteci kampından bir İngiliz vatandaşıyla birlikte kaçırılan diğer yabancının Avusturyalı olduğu doğrulandı. 
     Avusturyalı yetkililer, Gazze'deki bir su projesinde çalışan vatandaşlarının, bir İngilizle birlikte El Bureyc kampında silahlı kişilerce kaçırıldığını belirtti. 
     Avusturyalı diplomatların, olayı çözmek için Gazze'ye hareket ettiği kaydedildi. 
     Adının açıklanmasını istemeyen bir Avusturyalı yetkili, Filistin polisinin, cezaevinde bulunan üyelerinin serbest kalmasını sağlamak amacıyla yabancıları kaçırdığı sanılan çeteyle görüşmelerde bulunduğunu söyledi. 
     Kudüs'teki İngiliz konsolosluğunun sözcüsü de İngiliz yetkililerinin vatandaşlarını bulmaya çalıştıklarını ifade etti. 
     Bu arada, Filistin İçişleri Bakanı Nasır Yusuf'un tüm güvenlik birimlerine olayı araştırmaları talimatını verdiği kaydedildi. 
     
</TEXT>
</DOC>
