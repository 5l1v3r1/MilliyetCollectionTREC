<DOC>
<DOCNO> 351005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun29.html </URL>
<DATE> 2005/06/11/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Kırgızistan'da devlet başkanlığı seçiminde 5 aday yarışacak... 
</HEADLINE>
<TEXT>

     Kırgızistan Merkez Seçim Komisyonu, devlet başkanlığı seçiminde yarışacak adayların bugün ilk resmi kaydının yapıldığını bildirdi. 
     Komisyon'un açıklamasında, 10 Temmuz'da yapılacak seçimde yarışmaya hak kazanan adaylara aday kimlik belgelerinin verildiği ifade edildi. 
     Açıklamaya göre, adaylık için gerekli tüm koşulları yerine getiren ombudsman Tursunbay Bakiruulu, Akikat-Adalet Halk Hareketi lideri Keneşbek Düyşebayev, Kırgızistan Demokratik Hareketi lideri Cipar Cekşeyev, Sivil Toplum Örgütleri Derneği Başkanı Toktayım Ümetaliyeva, eski Calalabad Eyalet Valisi Cusupbek Şaripov, aday olmaya hak kazandılar. 
     MSK Başkanı Tuygunaalı Abdraimov, Komisyonun bugünkü oturumunda her 12 üyenin adayların lehine oy kullandığını belirtti. 
     Abdraimov, adayların adil bir şekrilde yarışmalarını ve seçim yasaları çerçevesinde hareket etmelerini istedi. 
     Devlet başkanı aday adaylarından Urmatbek Barıktabasov'un Kazakistan vatandaşı olduğu ortaya çıktığından, seçimde yarışıp yarışmayacağına MSK üyeleri 13 Haziran'da karar verecek. 
     Favori aday Başbakan ve geçici Devlet Başkanı Kurmanbek Bakiyev ile işadamı Akbaraalı Aytikeyev'in kayıtları gelecek hafta yapılacak. 
     
</TEXT>
</DOC>
