<DOC>
<DOCNO> 356293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo17.html </URL>
<DATE> 2005/06/28/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Galatasaray, İstanbulspor'a Yalçın'ı için 250 bin dolar 3 oyuncu önerdi 
</HEADLINE>
<TEXT>

     İstanbulspor'un kapısını bir kez daha çalan Cim Bom, genç savunmacı Yalçın'a karşılık 250 bin dolar ve üç oyuncu önerdi. 
     
     Savunmaya alternatif 

     Tomas ve Song’a alternatif bir stoper transfer etmek isteyen Galatasaray, Süper Lig’e veda eden İstanbulspor’un kapısını tekrar çaldı. İstanbulspor idarecileriyle masaya oturan Sarı - Kırmızılılar, savunma oyuncusu Yalçın Ayhan için çok cazip bir teklif yaptı. Cim Bom, genç futbolcu için 250 bin dolar ve üç genç oyuncuyu kiralık olarak vermeyi teklif etti. 
     
     Yanıt bekleniyor 

     Boğalar’ın teklife sıcak baktıkları ancak yeni teknik direktörlerinin belli olmasının ardından Galatasaray’a yanıt verebileceklerini ilettikleri bildirildi. Sarı - Kırmızılı ekibin cuma günü başlayacak Hollanda kampından önce transferi netleştirmek istediği öğrenildi. Yalçın, geçen sezon lige veda eden İstanbulspor’un ayakta kalan ender oyuncularındandı. 

     
</TEXT>
</DOC>
