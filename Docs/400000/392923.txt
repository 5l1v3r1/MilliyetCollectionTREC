<DOC>
<DOCNO> 392923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/ekonomi/eko15.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhracatı destekleriz, Merkez Bankası'na karışmayız' 
</HEADLINE>
<TEXT>



Hükümet Sözcüsü ve Adalet Bakanı Cemil Çiçek, Bakanlar Kurulu'nun ihracatın daha fazla desteklenmesi için bazı kararlar aldığını bildirdi. Çiçek, "Türkiye de belli bir süreden beri uyguladığı politikalar itibariyle ihracata dayalı sürdürülebilir bir kalkınma modelinin benimsemiştir" dedi. 2005 yılı ihracat hedefinin 71 milyar dolar olduğunu belirten Çiçek, genel trende bakıldığında 72 milyar dolar düzeyine ulaşacağının anlaşıldığını söyledi. 
Çiçek, "Önümüzdeki zaman içinde ihracat için önemli bir kurum olan Eximbank imk nlarının artırılması, geçtiğimiz dönemlerde ihracat açısından önemli bir konu olan serbest bölgelerle ilgili çalışmaların, mevzuatların tekrar gözden geçirilmesi gerekmektedir" dedi. 
Toplantıda Türk Lirası'nın aşırı değerliğine ilişkin herhangi bir değerlendirme yapılıp, yapılmadığı sorusu üzerine Çiçek, kurla ilgili ayarlamaları hükümetin değil, Merkez Bankası'nın yaptığı söyledi. 
Türkiye'de serbest kur politikasının uygulandığını ifade eden Çiçek, kurun piyasa tarafından belirlendiğine işaret etti. 




</TEXT>
</DOC>
