<DOC>
<DOCNO> 365940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/ekonomi/eko01.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatın beşte birini 10 firma yapıyor... 
</HEADLINE>
<TEXT>


Türkiye, son üç yılda ihracatını ikiye katlayarak 64 milyar dolara çıkardı. 2004 yılında tam 236 ülkeye ihracat yapıldı. Otomotiv ve kimya sektörleri öne çıktı 

EKONOMİ SERVİSİ 

Türkiye, 2001 yılında 30 milyar dolar olan ihracatını, 2004 yılında ikiye katlayarak 64 milyar dolara çıkardı. Geçtiğimiz yıl, yüzde 9.9 büyüyen ekonominin en önemli kaynağı ihracattaki yüzde 33.7'lik artış oldu. 
Türkiye İhracatçılar Meclisi'nin TİM yaptığı, "Türkiye'nin en büyük ilk ve ikinci 500 ihracatçı firma araştırması"nın sonuçlarına göre, geçen yıl Türkiye'nin toplam ihracatının beşte birini 10 firma gerçekleştirdi. Türk firmaları, aralarında Bermuda, Cibuti, Burkina Faso gibi ülkelerin de yer aldığı yaklaşık 236 ülkeye ihracat yaptılar. 2004 yılında, ilk 500 firma Türkiye ihracatının yüzde 68,5'ini gerçekleştirdi. İhracat şampiyonu ilk on firmanın toplam ihracattaki payı 2003'te yüzde 18 iken bu, 2004'te yüzde 21,4'e yükseldi. 

Otomotiv ağırlığı 
Otomotiv sektörü ihracata damgasını vurdu. Sıralamadaki ilk 10 firma içerisinde dört otomotiv firması yer alıyor. İlk 10'da, elektronik sektörüne mensup üç firma, tekstilde iki dış ticaret firması, bir de kimya firması bulunuyor. 
Araştırmada Türkiye'nin en önemli 10 ihracat pazarı sırayla Almanya, İngiltere, ABD, İtalya, Fransa, İspanya, Hollanda, Irak, Rusya ve Belçika olarak belirtildi. 
Araştırmada ilk on ihracatçı firma içerisinde kamu sektöründen sadece Tüpraş yer alıyor. İlk binde yer alan diğer dört kamu kuruluşu olan Erdemir, Eti Maden İşletmeleri, Petkim ve Tekel'in toplam 2 milyar dolarlık ihracat yaptıkları kaydedildi. 

Üretim ithalata dayalı 
Raporda, ihracattaki verimliliğin artmasına karşın sektörlerin halen ithalata dayalı üretim gerçekleştirdiği tesbiti yer alıyor. 2004 yılında ilk 500 ihracatçı firmanın 43.842 milyar dolarlık ihracatına karşılık, ithalatlarının 59.123 milyar dolar olduğu ve bu veriler ışığında ilk 500 ihracatçı firmanın dış ticaret açığının yaklaşık 16 milyar dolar olduğu görülüyor. 

Madencilikte k r artışı 
K rlılık oranlarına bakıldığında ilk 500 ihracatçı firmanın k rlılığının 2002 yılında yüzde 8, 2003 yılında yüzde 7,29, 2004'te ise yüzde 7,78 olarak gerçekleştiği görülüyor. Sektörel değerlere bakıldığında k rlılığını en fazla artıran sektör ise madencilik. Bu sektörde k rlılık, 2004 yılında katlanarak yüzde 12,59 çıktı. 
Firmaların istihdamının 2002 yılında 711, 2003 yılında 660 ve 2004 yılında ise 647 olduğu görülüyor. İstihdamdaki azalma teknoloji yatırımlarına bağlanıyor. 

Oğuz Satıcı İhracatın yüzde 30'u yabancılardan TİM Başkanı Oğuz Satıcı, Türkiye'nin son üç yılda ihracatını ikiye katlayarak 30'dan 64 milyar dolara çıkarmasıyla ilgili olarak, "Türk firmaları küresel rekabette kıyasıya bir mücadele içine girdi" dedi. Satıcı, ilk bin ihracatçı firma içinde sadece beş adet kamu firması bulunduğunu hatırlatarak "Bin firma içerisinde 109 firma yabancı sermayelidir. 14.200 milyar dolarlık ihracat gerçekleştiren yabancı sermayeli firmalar ilk bin ihracatçı firmamızın yüzde 10'unu oluşturmasına rağmen ihracatın yüzde 29'unu gerçekleştirmiştir. Bu durum yabancı firmaların ihracatımızdaki ağırlığının arttığını göstermektedir" dedi. 






</TEXT>
</DOC>
