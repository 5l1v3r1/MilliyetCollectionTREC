<DOC>
<DOCNO> 367574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun03.html </URL>
<DATE> 2005/08/06/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Hiroşima'ya ilk atom bombasının atılmasının 60. yıldönümü... 
</HEADLINE>
<TEXT>

     Japonya’nın Hiroşima kentine atılan ilk atom bombasının 60. yıldönümü dolayısıyla düzenlenen anma töreninde, atom bombası sonucu hayatlarını yitirenler 1 dakikalık saygı duruşuyla anıldı. 
     Barış Anıtı Parkı’nda düzenlenen, gösterişten uzak törende, atom bombasının atıldığı saat olan 08.15’te yapılan saygı duruşunun ardından parkın merkezinde bulunan kemer biçimindeki taştan anıtta, törene katılanlara atom bombası sonucu hayatlarını kaybedenleri sembolize eden çiçekler ve su sunuldu. 
     Hiroşima kentinde, 55 bin kadar kişinin katılımıyla yapılan anma töreninde 1 dakikalık saygı duruşuna çevredeki kiliseler ve mabetler çanlarını çalarak yoldan geçen araçlar insanlar ise başlarını eğerek atılan atom bombası sonucu hayatlarını yitiren 140 bin kişiyi andılar. 
     Ağaçların gelişi güzel dikili olduğu bir alan içinde kurulu Barış Anıtı Parkı, yılda bir gün düzenlenen küresel atom karşıtı hareketin merkez üssü konumuna geliyor. 
     
</TEXT>
</DOC>
