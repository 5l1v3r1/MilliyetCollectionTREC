<DOC>
<DOCNO> 355143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonsiy14.html </URL>
<DATE> 2005/06/24/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Erdoğan'a Trabzon'da yumurtalı protesto 
</HEADLINE>
<TEXT>

     Trabzon DHA 

BAŞBAKAN Recep Tayyip Erdoğan açılış ve temel atma törenlerine katıldığı Trabzon'da kürsüde konuşurken Halkevleri Derneği Başkanı Murat Bektaşoğlu ve arkadaşı Ethem Küçük’ün yumurtalı protestosuyla karşılaştı. Karadeniz uşağı, Amerikan uşağı olmayacak’ diye bağırarak, Başbakan Erdoğan'a yumurta fırlatan Bektaşoğlu ve Küçük, gözaltına alındı. 
     Göstericiler, alanda bulunanlar tarafından linç edilmek istendi ancak polis eylemcileri polis aracına bindirerek kaçırdı. Olayı provokasyon olarak nitelendiren Başbakan Erdoğan, Bu ülkeyi provokatörlere kurban etmeyeceğiz. Bu böyle biline'' dedi. 
     Üç günlük Karadeniz gezisi için bu sabah Trabzon’a gelen Başbakan Erdoğan, önce Zorlu Grand Otel’de, Karadeniz Sahil Yolu inşaatını yapan müteahhitlerle toplantı yaptı. Toplantı devam ederken otele, Trabzon’da 6 Nisan’da TAYAD adına bildiri dağıtırken linç edilmek istenen 5 kişiye destek veren Karadeniz Teknik Üniversitesi KTÜ Tıp Fakültesi'nde görevli Dr. Hacer Örgülü’nün gelmesi heyecanlı dakikaların yaşanmasına neden oldu. Otele gelişi rastlandı olan Dr. Örgülü’nün, birkaç arkadaşıyla birlikte otelin alt katında, bir beyaz eşya firması tarafından düzenlenen ürün tanıtım toplantısına katıldığı anlaşıldı. Polis ekipleri, Başbakan otelden ayrılıncaya kadar, Dr. Hacer Örgülü’nün katıldığı toplantının yapıldığı kata giriş çıkışları kontrol etti. Dr. Örgülü, linçten kurtulduktan sonra 7 Nisan’da adliyeye sevk edilen 5 TAYAD’lıya adliye içinde Sizi seviyorum arkadaşlar. Faşizme karşı omuz omuza'' diye bağırmış ve polis tarafından adliyeden çıkartılmıştı. Dr. Örgülü hakkında üniversite yönetimi de bu olay sonrasında soruşturma başlatmıştı. 
     Başbakan Erdoğan, oteldeki toplantıdan sonra Bahçecik Mahallesi’deki Mehmet Akif Ersoy Camii’nde cuma namazı kıldı. Cami çıkışında vatandaşların yoğun ilgi gösteridği Erdoğan’a ulaşmak isteyen kalabalıktaki bazı kadın ve çocuklar, izdihamda ezilme tehlikesi geçirdi. 
     Başbakan Erdoğan daha sonra Bayındırlık Bakanı Faruk Özak, Milli Eğitim Bakanı Hüseyin Çelik, Çevre ve Orman Bakanı Osman Pepe ve Devlet Bakanı Nimet Çubukçu ile yapımı 20 yılda tamamlanan Trabzon Tanjant Yolu’nun açılış törenine katıldı. Barkovizyon sistemiyle yapılan törende, Rehabilitasyon ve Aile Danışma Merkezi ile Faroz Balıkçı Barınağı’nın açılışı, Maçka İlçesi’nde hayırsever işadamlarınca yaptırılacak bir lise ve bir ilköğretim okulunun da temeli atıldı. 
     
     
     KONUŞMASI SIRASINDA PROTESTO EDİLDİ 

     Atapark Mevkiinde düzenlenen açılış töreninde konuşan Başbakan Erdoğan, Trabzon’daki çirkin yapılaşmayı ortadan kaldırmak ve Trabzon konaklarının restore edilerek güzel görünüme kavuşturulması gerektiğini söyledi. 
     Başbakan daha sonra kendisini dinleyen yaklaşık 2 bin kişilik kalabalığa yöresel ağızla, Sesunuz az çıkayi. Oyle midur '' diye seslendi. Erdoğan’ın hükümetin icraatlarını anlattığı sırada kalabalığın arasından öne çıkan Halkevleri Derneği Trabzon Şubesi Başkanı Murat Bektaşoğlu ve yanındaki Ethem Küçük, Karadeniz uşağı Amerikan uşağı olmayacak'' diye bağırdı. Bektaşoğlu bu sırada kürsüdeki Başbakan Erdoğan'a yumurta fırlattı. Başbakan Erdoğan'a isabet etmeyen yumurta kürsü arkasında Atatürk'ün ve Erdoğan'ın posterinin asıldığı panoya çarpıp kırıldı. 
     Hemen harekete geçen polisler üzerinde Amerika ile işbirilğine son- Halkevleri’ yazılı beyaz önlük bulunan Etem Küçük ile yumurtayı fırlatan Murat Bektaşoğlu'nu gözaltına aldı. Bu sırada kalabalıktan bazı kişiler, yumurta eylemi yapanlara saldırmak istedi. Polis aracına bindirilep Bektaşoğlu ve Küçük olay yerinden uzaklaştırılırken, kalabalıktakiler Tayyip’ e uzanan eller kırılsın’ sloganı attı. 
     
     BEN DE KARADENİZ UŞAĞIYIM'' 

     Yumurtalı eylem sonrasında kalabalığı yatıştırmaki isteyen Başbakan Erdoğan, Telaşa gerek yok. Bu ülkeyi provokatörlere kurban etmeyeceğiz. Bu böyle biline. Onlar gerçekleri öğrendikleri zaman Aah Trabzon’da Başbakan konuşuyordu, ben böyle yaptım diyecekler.’ Ben bu zihniyeti tanıyorum. Türkiye’de özgürlük mücadelesi verdiğini iddia eden bir kişi, Menderes’in yakasına yapışıp, Özgürlük istiyoruz’ demişti. Rahmetli Menderes, Bir ülkede başbakanın yakasına yapışmaktan daha büyük özgürlük mü olur ’ demişti. Bu ülkede üniversite kapılarında birbirlerine kurşun sıkanlar, unutmayın bugün omuz omuza dolaşıyorlar. Bunun örnekleri var'' dedi. 
     İktidara gelen sağ partilerin de sol partilerin de ABD ile ilişkileri sürdürdüğünü kaydeden Erdoğan, sözlerini şöyle sürdürdü 
     Şimdi samimi olmak lazım. Dürüst olmak lazım. Diyor ki, Karadeniz uşağı Amerikan uşağı olmayacak.’ Ben de Karadeniz uşağıyım. Türkiye uşağıyım. Benim annem babam Rize’de doğdu. Ama ben İstanbul’da doğmuşum. Nasıl beni ayrı tutuyorsun Yani Karadeniz uşağı ile Güneydoğu uşağını ayıracak mısın birbirinden İşte kırmızı çizgi burası. Ayıramazsın, ayıramazsın. Biz, etnik unsura dayalı milliyetçiliği, ırka dayalı milliyetçiliği kabul etmiyoruz. Bizim ortak paydamız, Türkiye Cumhuriyeti vatandaşlığıdır. Türkiye Cumhuriyeti vatandaşı olan herkes bizim canımızdır, kerdeşimizdir. Ayrım yapamayız. Bölgesel milliyetçilik yerine bu bölgesel ayrımları ortadan kaldırmak suretiyle kültürel bir milliyetçiliği getirmek durumundayız.'' Başbakan Erdoğan, daha sonra açılışı yapılan Tanjant Yolu üzerinde başbakanlığa ait otobüsü kullandı. Atapark’tan Çömlekçi Mahallesi sahiline kadar otobüsü kullanan Erdoğan, yol boyunca vatandaşları selamladı. Erdoğan daha sonra Perşembe Tüneli inşaatında incelemelerde bulunmak üzere helikopterle Ordu’ya geçti. 
     
</TEXT>
</DOC>
