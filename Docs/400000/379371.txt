<DOC>
<DOCNO> 379371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/yasam/yas01.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli, Daily Telegraph'ta 
</HEADLINE>
<TEXT>


Denizli Belediye Meclisi'nin içkili işletmeleri tabakhane bölgesine taşıma kararı, İngiliz Daily Telegraph gazetesine de haber oldu 

Nevsal Elevli 

İngiliz Daily Telegraph gazetesi, Denizli'de barların 'koyun leşi ve kimyasal madde kokan, sokakları sinek ve uyuz köpek dolu' sanayi bölgesine 'atıldığını' yazdı. 
Denizli Belediye Meclisi'nin içkili işletmeleri tabakhane bölgesine taşıma kararını yazan Telegraph, bu kararın bar işletmecilerinde olduğu kadar laik kesimde de endişe yarattığını belirtti. 

'Şeriat bölgesi değil' 
Denizli'nin şeriat yasalarını uygulamak için uygun bir yer gibi görünmediğini yazan gazete, kentin turistlerin uğrak yerlerinden biri olduğunu ve Denizli'de başörtülü kadın oranının düşük olduğunu da vurguladı. 

Başbakan'ın çabası 
Telegraph, haberini şöyle sürdürdü "Ancak belediye meclisi, iktidardaki AKP üyelerinin egemenliğinde. Eski İslamcı ve partinin kurucusu Recep Tayyip Erdoğan, 3 yıl önce, artık devlet işlerine dinin karıştırılmasına inanmadığını söyleyerek iktidara geldi. Başbakan, o günden bu yana enerjisinin çoğunu Türkiye'yi AB'ye doğru yönlendirmeye harcadı." 
Muhabir Amberin Zaman, Denizli Belediye Başkanı Nihat Zeybekçi'nin 'başbakan gibi yetenekli bir pragmatist' olduğunu yazarak, "İkisi de, hükümetin türban yasağını hafifletme sözünü yerine getirememesi üzerine partinin muhafazak r kanadını yatıştırmak istiyor" yazdı. 
Haberde, Denizli'de bar işletmecisi Musa Böbür'ün, "Mesaj açık İçmeyin" sözü de yer aldı. 


</TEXT>
</DOC>
