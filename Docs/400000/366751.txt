<DOC>
<DOCNO> 366751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo21.html </URL>
<DATE> 2005/08/03/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Can Çobanoğlu'ndan Bakan Şahin'e veda ziyareti... 
</HEADLINE>
<TEXT>

     A Milli Futbol Takımı eski menejari Can Çobanoğlu, Devlet Bakanı ve Başbakan Yardımcısı Mehmet Ali Şahin'e veda ziyaretinde bulundu. 
     Ersun Yanal'ın milli takımlar teknik direktörlüğünden ayrılmasının ardından Futbol Federasyonu'nda yapılan yeni oluşumdan sonra görevinden ayrılan Can Çobanoğlu, Ankara'ya gelerek, görevde bulunduğu süre içinde büyük destek gördüğünü belirttiği Mehmet Ali Şahin'e makamında ziyaret etti. 
     Çobanoğlu, burada yaptığı konuşmada, ''Uzunca süren görevim sırasında verdiği destek ve başarı için gösterdiği işbirliğinden dolayı sayın bakana teşekkür ediyorum'' dedi. 
     Şahin de spor adamı ve spor sevdalısı olarak gösterdiği Can Çobanoğlu'nun gerek sporculuk, gerekse yöneticilik yaşamında hem milli formayı giyerek, hem de milli takımda yöneticilik yaparak Türkiye'yi dünya çapında temsil ettiğini söyledi. 
     Şahin, ''Sayın Çobanoğlu'na teşekkür ediyorum. Tüm dünyanın tanıdığı Can Çobanoğlu'nun sporun dışında kalmasına gönlüm razı değil. Bundan sonra da kendisinin sporun içinde olacağına inanıyor ve istiyorum. Allah bir kapıyı kapatır, diğer kapıyı açar. Çobanoğlu, Türk sporuna daha uzun yıllar hizmet edecektir'' diye konuştu. 
     
</TEXT>
</DOC>
