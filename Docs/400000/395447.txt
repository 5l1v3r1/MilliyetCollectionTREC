<DOC>
<DOCNO> 395447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko27.html </URL>
<DATE> 2005/11/16/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
TEKEL Genel Müdürlüğü'ne Fahri Arıkan atandı... 
</HEADLINE>
<TEXT>

     TEKEL'de Eylül ayı sonunda Sezai Ensari'den boşalan Genel Müdürlüğe, daha önce Genel Müdür Yardımcısı görevini yürüten Fahri Arıkan atandı. 
     Alınan bilgiye göre, iki gün önce gerçekleştirilen atamanın ardından, Arıkan bugün görevine başladı. 
     Öte yandan, Sigara Pazarlama Genel Müdürlüğüne de daha önce bu birimde Genel Müdür Yardımcısı olan Adnan Topatan getirildi. 
     
     FAHRİ ARIKAN 
     1989 yılında İstanbul Üniversitesi Siyasal Bilgiler Fakültesi Kamu Yönetimi bölümünden mezun olan Arıkan, 1993-2003 yılları arasında hesap uzmanlığı, baş hesap uzmanlığı ve Ataköy Marina'da Denetim Kurulu üyeliği yaptı. 
     Arıkan, 2003 yılından bu yana TEKEL Genel Müdür Yardımcılığı görevini yürütüyordu. 
     
</TEXT>
</DOC>
