<DOC>
<DOCNO> 382965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur29.html </URL>
<DATE> 2005/09/30/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
İstanbul'da bazı semtlerde elektrik kesintisi uygulanacak 
</HEADLINE>
<TEXT>

     Gaziosmanpaşa, Avcılar, Beyoğlu, Sarıyer ve Kumburgaz işletme müdürlükleri bölgesindeki çalışmalar nedeniyle 2, 4 ve 9 Ekim'de bazı semtlerde elektrik kesintisi uygulanacak. 
     Boğaziçi Elektrik Dağıtım A.Ş'den yapılan açıklamaya göre, Gaziosmanpaşa İşletme Müdürlüğü bölgesinde, 2 Ekim Pazar günü 08.00-13.00 saatleri arasında Fenertepe, Sincan ve Çamlık mahalleleri ile Kayabaşı Sanayi Bölgesi'ne elektrik verilemeyecek. 
     Aynı gün 08.00-18.00 saatleri arasında Avcılar İşletme Müdürlüğü bölgesinde Hadımköy Beldesi'ndeki Onur Beton, İnterlab ve civarı, Meş Tekstil, Romtaş ile Er-Çelik, Beyoğlu İşletme Müdürlüğü bölgesinde ise Rumeli Caddesi'nin bir kısmı, Halaskargazi Caddesi Osmanbey tarafı , Süleyman Nazif ve Şafak sokaklar ile civarı elektrik alamayacak. 
     Sarıyer İşletme Müdürlüğü bölgesinde 4 Ekim Salı günü 09.00-19.00 saatleri arasında Tarabya Meydanı, Kireçburnu, Şalcıkır, Tarabya-Yeniköy caddeleri ile civarına elektrik verilemeyecek. 
     Kumburgaz İşletme Müdürlüğü bölgesinde 9 Ekim Pazar günü 05.00-09.00 saatleri arasında ise Tepecik, Türkoba, Mimarsinan, Güzelce, Kumburgaz, Celaliye, Kamiloba, Selimpaşa, Selimpaşa Sanayi Bölgesi, Silivri Kavaklı Sanayi Bölgesi, Çatalca Fabrikalar Hattı, Ahmediye Köyü, Muratbey Beldesi, Bahşayış Köyü ve Taş Ocakları elektrik alamayacak. 
     
</TEXT>
</DOC>
