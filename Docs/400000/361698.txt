<DOC>
<DOCNO> 361698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo25.html </URL>
<DATE> 2005/07/16/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Türkiye Offshore Şampiyonası başladı... 
</HEADLINE>
<TEXT>

     İstanbul Offshore Kulübü ile İkon Turizm tarafından düzenlenen Türkiye Offshore Şampiyonası, İzmir’in Çeşme İlçesi’nde başladı. 
     Ayayorgi Koyu’ndaki Türkiye Offshore Şampiyonası’nın üçüncü etabına, üstü kapalı ve yeni imal edilmiş olan 9 tekne katıldı. 
     Sıralama yarışında, 19 numaralı "Gonj" isimli tekne takla attı. 
     Başından yaralanan tekne kaptanı Ceyhun Yılmaz’ın sağlık durumunun iyi olduğu bildirildi. 
     İlk günkü sıralamada Alemdar, Hedef Alliance ve Metyx isimli tekneler ilk sırada yer aldılar. 
     Türkiye Offshore Şampiyonası’nın Çeşme ayağı, yarın 8 teknenin katılacağı yarışlarla sona erecek. 
     
</TEXT>
</DOC>
