<DOC>
<DOCNO> 378014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun26.html </URL>
<DATE> 2005/09/13/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Norveç Başbakanı istifa ediyor 
</HEADLINE>
<TEXT>

     Norveç'te dün yapılan genel seçimi kaybeden merkez sağın Hıristiyan Demokrat Başbakanı Kjell Magne Bondevik, muhalefette üç partinin koalisyonda anlaştığı takdirde ekim ayı ortasında istifa edeceğini bildirdi. 
     Başbakan Bondevik, başkent Oslo'da saraya çıkarak, Kral 5. Harald'a istifaya hazır olduğunu bugün açıkladı. Bondevik, İşçi Partisi Genel Başkanı ve eski Başbakan Jens Stoltenberg'in başkanlığında, ''Kızıl-Yeşil'' koalisyon hükümeti kurulması için anlaşma sağlanırsa, hükümetinin 14 Ekim Cuma günü istifasını sunacağını belirtti. 
     Oyların yüzde 99,2'sinin sayıldığı aşamada, İşçi Partisi Genel Başkanı Stoltenberg'in ''Kızıl-Yeşil'' ortak partilerinin, 169 sandalyeli mecliste 87 milletvekilliği kazandığı kesinleşmişti. Bu oran, merkez-sağ hükümetin iktidardan inmesi için yetiyor. 
     Eski Başbakan Jens Stoltenberg 55 yaşında. Stoltenberg, BM'nin eski Yugoslavya temsilcisi olan, eski BM Mültecilere Yardım Yüksek Komiseri ve Norveç'in eski Dışişleri ve Savunma Bakanı Thorvald Stoltenberg'in oğlu. 
     
</TEXT>
</DOC>
