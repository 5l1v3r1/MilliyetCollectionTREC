<DOC>
<DOCNO> 398379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sondun17.html </URL>
<DATE> 2005/11/27/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Blair ailesi yine nüfuz kullanmakla suçlanıyor... 
</HEADLINE>
<TEXT>

     İngiltere Başbakanı Tony Blair'in ailesi, yine nüfuz kullanmakla suçlanıyor. 
     İngiltere'de daha önce zengin dostlarından pahalı hediyeler ve bedava tatiller kabul etmek ya da benzeri akçalı ilişkilere girmekle suçlanan Blair ailesi, bu kez oğulları Euan'ın Paris'teki stajı yüzünden eleştiriliyor. 
     Mail on Sunday gazetesi, Euan'ın, Louis Vuitton Moet Hennessy'de LVMH iki aylık staj döneminde firmanın sahibi tarafından ağırlandığını, 8 haftalık stajın bedelinin en az 40 bin sterlin yaklaşık 93 bin YTL olduğunu yazdı. 
     Firma sahibi Bernard Arnault'un Blair çifti tarafından daha önce Başbakanlık konutunda ağırlandığını hatırlatan gazete, dünyanın en zengin kişileri arasında yer alan bu işadamının, staj süresince bir daire, bir Mercedes ve korumalarını Eouan'ın emrine verdiğini yazdı. 
     Gazete, Başbakanlık sözcüsünün ayrıntıya girmeden Euan'ın Fransız işadamının yanında staj yaptığını doğruladığını belirtti. 
     
</TEXT>
</DOC>
