<DOC>
<DOCNO> 379188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun07.html </URL>
<DATE> 2005/09/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Almanya'da kritik seçimler yarın... 
</HEADLINE>
<TEXT>

     Almanya’da yarın erken genel seçimler yapılacak. 
     Seçim sandıkları yarın TSİ 09.00’dan 19.00’a kadar açık kalacak. 
     Toplam 25 siyasi parti ve grubun katılacağı seçimlerde, aralarında yaklaşık 600 bin Türk kökenlinin de bulunduğu yaklaşık 61,9 milyon seçmen oy kullanacak. 
     Seçmenlerin 32,2 milyonu kadınlardan, 29,7 milyonu da erkeklerden oluşuyor. 
     18 yaşını doldurmuş olan Alman vatandaşlarının katılabildiği 
     seçimlerde her seçmen 2 oy kullanacak. Seçmenler bu oylardan birincisini doğrudan istediği adaya, ikincisini de istediği partiye verecek. Seçimlerde 598 sandalyeli Federal Meclis’e Bundestag girebilmek için 299 seçim bölgesinden, aralarında 26 Türk kökenli adayın da bulunduğu 3 bin 648 aday yarışacak. Meclisteki milletvekillerinin yarısı vatandaşların doğrudan oylarını alan adaylardan, diğer yarısı da partilerine verilen oylar üzerinden seçimleri kazanan adaylardan oluşacak. Bazı partiler, doğrudan seçilen adaylar konusunda daha fazla başarılı oldukları takdirde ikinci oylara göre dağıtımla daha fazla milletvekili çıkarma imkanına sahip olacak. Bu durumda Federal Meclis’teki milletvekili sayısı da buna bağlı olarak artacak. Almanya’da 2002 yılında yapılan genel seçimlerde Sosyal Demokrat Parti SPD fazladan 4, Hıristiyan Demokrat Birlik Partisi CDU de fazladan 1 milletvekili çıkartmış, bu nedenle milletvekili sayısı 603’e yükselmişti. Almanya’da 19 yılında yüzde 5’lik seçim barajının kabul edilmesinden bu yana Federal Meclis’e sadece geçerli 2. oyların en az yüzde 5’ini alabilen partiler girebiliyor. Ancak 299 seçim bölgesinin bazılarından doğrudan en az 3 milletvekili çıkartabilen partiler de oy oranlarına göre mecliste temsil edilebiliyor. Dresden kentindeki 160 numaralı seçim bölgesinde aşırı sağcı Almanya’nın Milliyetçi Partisi NPD milletvekili adayı Kerstin Lorenz’in ölümü nedeniyle, sadece bu seçim bölgesinde seçimler 2 Ekim’de yapılacak. Buna rağmen geçici seçim sonuçları yarın gece açıklanacak. 
     
     SEÇİMLERE KATILAN PARTİ VE GRUPLAR 
     Seçimlere katılan siyasi parti ve gruplar şunlar 
     SPD, CDU, Hıristiyan Sosyal Birlik Partisi CSU , Birlik 90 Yeşiller Partisi, Hür Demokrat Parti FDP , Sol Parti, Almanya’nın 
     Milliyetçi Demokratik Partisi NPD , Cumhuriyetçiler REP , Çalışma ve Hukuk Devleti Partisi, Sosyal Adalet Partisi, Alman Orta Girişimi, Bavyera Partisi BP , Almanya Marksist Leninist Parti MLPD , Feminist Partisi, Çevre ve Hayvanların Korunması Partisi, Dayanışma Halk Hareketi, Griler-Yaşlı Panterler Die Grauen , 50’nin Üzerindeki Yurttaşlar Girişimi, Referandum ve Sosyal Göçe Karşı Birlik, Sağlık-Barış ve Sosyal Adalet Birliği, Alman Merkez Partisi, Hukuk Devleti Atılımı Partisi, İncil’e Sadık Hıristiyanlar Partisi, Almanya Aile Partisi, Almanya Anarşist Pogo Partisi APPD . 
     
     TÜRK KÖKENLİ ADAYLAR- 
     Seçimlere katılan Türk kökenli milletvekili adayları ise şunlar 
     Berlin eyaletinden Ahmet İyidirli SPD , Hakkı Keskin Sol Parti , Evrim Baba Sol Parti , Özcan Mutlu Yeşiller , Figen Sanlık Dayanışma Halk Hareketi , Kuzey Ren Vestfalya eyaletinden Lale Akgün SPD , Bülent Arslan CDU , Meral Rack-Eroğlu MLPD , Hüseyin Kenan Aydın Sol Parti , Sevim Dağdelen Sol Parti , Ali Ertan Toprak Yeşiller , Hamburg eyaletinden Bülent Güven SPD , Yavuz Fersoğlu Sol Parti , Baden-Württemberg eyaletinden Ferit Atan MLPD , Nuran Çakmaklı MLPD , Ali Murat Gül Sol Parti , Mehmet Kılıç Yeşiller , Hessen eyaletinden Murat Yılmaz MLPD , Murat Çakır Sol Parti , Yıldız Erkiner Körenezli Sol Parti , Zahide Yentür Sol Parti , Bavyera eyaletinden Mehmet Ali Vuranoğlu MLPD , Ekin Deligöz Yeşiller , Adil Oyan Yeşiller ile bağımsız milletvekili adayları Naci Şahin ve Ertaş Şahin. 
     Almanya Başbakanı Gerhard Schröder, üyesi olduğu SPD’nin, mayıs ayında Kuzey Ren Vestfalya eyaletinde yapılan eyalet meclisi seçimlerini kaybetmesinden sonra erken seçimlere gitme kararı almış, bunun gerçekleşebilmesi için de 1 Temmuz’da Federal Meclis’te yapılan güven oylamasında SPD ve koalisyon ortağı Yeşiller’den çekimser oy kullanmalarını istemişti. 
     Cumhurbaşkanı Horst Köhler de, federal hükümetin güvenoyu alamaması üzerine meclisi fesh ederek 18 Eylül’de erken genel seçimlere gitme kararı almıştı. 
     
</TEXT>
</DOC>
