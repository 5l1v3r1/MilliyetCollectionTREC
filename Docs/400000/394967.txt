<DOC>
<DOCNO> 394967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/guncel/gun13.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baydemir Olay son 10 yılın ışığı 
</HEADLINE>
<TEXT>


DTP heyetinin Şemdinli'ye girişi sırasında DEHAP'lıların gazetecilere kimlik sormaları dikkat çekti 

TOLGA ŞARDAN Şemdinli 

Demokratik Toplum Partisi DTP Eşbaşkanı Ahmet Türk, Şemdinli'de halka seslenirken "Katiller dışarıda" dedi. Türk'ün "Dükk nları açalım, yasımızı kaldıralım. Öğrencilerimiz okullarına gitsin" sözlerinin ardından ilçedeki kepenkler kaldırıldı ve günlük hayat normale dönmeye başladı. 
DTP heyetinin kente girişi öncesi DEHAP İlçe Başkanlığı'nda görevli partililer, ilçede güvenlik önlemi almaya çalıştılar. Partililerin, ilçedeki gazetecilere kimlik sormaları dikkat çekti. 
Diğer Eşbaşkan Aysel Tuğluk'un yanı sıra Diyarbakır Büyükşehir Belediye Başkanı Osman Baydemir ile birlikte kalabalık bir konvoyla Şemdinli'ye gelen Türk, ilçe meydanında 2 bin kişilik bir gruba seslendi. Türk, "Şemdinli'nin aydınlatılması, Türkiye'nin aydınlatılması demektir" dedi. 
Önce Kürtçe, ardından Türkçe konuşan Baydemir, şöyle konuştu "Türkiye'nin aydınlık geleceğinin üzerine fırsat sundunuz. Bu fırsatın değerlendirilmesini istiyoruz. Başbakan, 'Devlet içinde hiç kimsenin suç işlemeye hakkı yoktur' demelidir. Bu olay son 10 yılın en önemli ışığıdır." 
Konuşmaların ardından 5 gündür uygulanan kepenk kapatma eylemi öğlen sona erdi. 



</TEXT>
</DOC>
