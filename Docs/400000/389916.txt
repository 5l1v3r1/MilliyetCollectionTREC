<DOC>
<DOCNO> 389916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur19.html </URL>
<DATE> 2005/10/26/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Kuşadası'nda gemi izdihamı oldu ama esnaf memnun değil 
</HEADLINE>
<TEXT>

     Latif SANSÜR KUŞADASI Aydın , DHA 

KUŞADASI esnafı Şeker Bayramı öncesi yaşamaya hazırlandığı gemi bayramı’ yerine büyük hayal kırıklığı’ yaşadı. 
     Sabah saatlerinde Kuşadası Limanı'na gelmeye başlayan gemilerdeki turistleri önce limanda otobüs karmaşası karşıladı. Liman içerisine yapılan işyerleri yüzünden otobüslere yeterli park yeri kalmadığı için turistler limandan gecikmeli çıkabildi. Efes Meryemana gezileri sonrası büyük alışveriş merkezlerine götürülen otobüs dolusu turistlere çarşıda gezme süresi kalmadığı için, çarşı esnafı gemi hareketliliğinden memnun kalmadı. 
     Çarşı esnafı acente ve özelleştirilen limanın işletmecilerini suçlarken, gemilerine geç kalma korkusu yaşayan turistler adeta koşturdu. Efes ve Meryemana'ya gidenlerin dışında, gemiyle gelen turistlerin küçük bir bölümü çarşıda gezip alışveriş yaptı. 
     
     SİFTAH YAPAMADIM'' 
     Kuyumcu İlker Öz, Egeports yetkilileri ile acenteciler yüzünden esnafın büyük bölümünün siftah bile yapamadığını belirterek şunları söyledi 
     Limanda tam bir karmaşa yaşanıyor. Otobüslerin park yerine işyeri yapıldığı için sıkıntı yaşanıyor. Bunun yanında gecikmeli çıkış yapan turistler, acentelerce büyük alışveriş merkezlerine yönlendiriliyor. Geminin kalkmasına çok kısa süre kala getirilen turist, çarşıyı gezme olanağı bile bulmadan gemisine koşuyor. Beş gemi geldi gitti, daha siftah bile yapamadım.'' Halıcı Necef Babaeker de, turistlerin kent dışındaki alışveriş merkezlerine götürülmesini eleştirerek, Günlerdir on gemi beklentisi vardı. Herkes, bayram öncesi bir şeyler yaparız’ umudu taşıyordu. Oysa çarşı esnaf neredeyse turistleri bile görmedi'' dedi. Bu arada limana on geminin yanaşacağını duyanlar Kuşadası kıyılarını doldurdu. Dev gemileri izleyenler hatıra fotoğrafları çektirdi. 
     
     TARİHİ GÜN 
     KuşadasıI Yolcu Limanı'na günlük ortalama iki gemi yanaştığı belirtildi. 2005 yılı turizm sezonu başından bu yana toplam 310 bin yolcu ve 410 geminin geldiği Kuşadası Limanı, aynı günde 10 kruvaziyer gemisini birden konuk ederek tarihi bir gün yaşadı. Ekim ayı sonunda toplam 80 kruvaziyer gemisinin sefer düzenlemiş olacağı Kuşadası Limanı'nın Kasım ayında 30 gemi seferi, sezon sonunda toplam 450 gemi seferi ile birlikte yaklaşık 360 bin yolcu sayısına ulaşılmasının beklendiği dile getirildi. 
     Bugün sabah saatlerinden başlayarak Amerikalı ve Kanadalı 734 olcu ve 348 mürettebatıyla Perle’, çoğunluğu İsveç ve Fransız Avrupalı 277 yolcu ve 252 personeliyle Calypso’, 2 bin 3 yolcusu ve 707 personeliyle İtalyan bayraklı Opera’, 289 yolcu ve 164 personeliyle Aegean 1’, 404 yolcu ve 251 personeliyle İngiltere bayraklı Asitoria Bahama’ adlı yolcu gemisi Kuşadası'na geldi. 
     İngiliz ve Amerikalı 2 bin 640 yolcusu ve 1092 peroneliyle Grand Princess’, 99 İngiliz ve Alman yolcusu ve 68 personeliyle Island Sky’, 405 Alman yolcusu ve 275 personeliyle Serenade’, 474 yolcu ve 347 personeliyle Maxim Gorky’ ve 45 Fransız yolcusu ve 31 personeliyle Callisio’, öğleden sonra Kuşadası Limanı'na geldi. Bu gemilerle toplam 7 bin 325 yolcu ve 3 bin 504 gemi personeli karaya indi. 
     
</TEXT>
</DOC>
