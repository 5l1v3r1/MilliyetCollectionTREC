<DOC>
<DOCNO> 377328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/soneko13.html </URL>
<DATE> 2005/09/10/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
AB, yüksek petrol fiyatlarına çözüm arıyor... 
</HEADLINE>
<TEXT>

     Fransa'nın, petrol şirketlerine, elde ettikleri kar üzerine yüksek vergi getirebilecekleri tehdidi işe yaradı ve Total ile BP petrol pompa fiyatlarını indirmeyi kabul etti. 
     Fransa Maliye Bakanı Thierry Breton, İngiltere'nin Manchester kentinde yapılan ve yüksek petrol fiyatlarını indirmeye yönelik ortak çözüm arayan AB maliye bakanları toplantısı öncesinde, petrol şirketlerinin bir çözüm getirmemesi halinde, bu şirketlerin karlarına yüksek vergi getirebilecekleri şeklindeki uyarısı sonrasında, Total ve BP pompa fiyatlarını indirme konusunda anlaştılar. 
     AB ekonomilerinin büyümesini olumsuz etkilemesi bekleyen petrol fiyatlarının indirilmesi için petrol şirketlerinin daha dikkatli davranması gerektiği vurgulanıyor. 
     AB maliye bakanları, ABD'nin petrol tüketimini azaltmasını tavsiye ederken, petrol üreten ülkelerle, petrol şirketlerine de talebi karşılayacak oranda bir üretim yapmalarını istediler. 
     Bakanlar, petrol şirketlerinin petrol arama faaliyetlerini artırmalarını, rafine kapasitesi ve üretimini yükseltmelerini ve alternatif enerji çalışmalarını da sürdürmeleri çağrısında bulundular. 
     AB Maliye Bakanları, 1970'lerdeki petrol krizine dönüşmemesi halinde, şuandaki petrol fiyatlarındaki yükselişin enflasyonun çok artmayacağı konusunda da görüşbirliğine vardılar. 
     Maliye Bakanları, petrol spekülatörlerinin, petrol fiyatlarındaki artışlara çok dikkat etmeden sadece yüksek karlılık üzerinde yoğunlaştıklarını ifade ediyorlar. 
     
</TEXT>
</DOC>
