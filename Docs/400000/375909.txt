<DOC>
<DOCNO> 375909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/ekonomi/eko04.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti 8 Eylül'de geliyor 
</HEADLINE>
<TEXT>



Uluslararası Para Fonu IMF Türkiye Masası Şefi Lorenzo Giorgianni başkanlığındaki heyet, gözden geçirme görüşmeleri kapsamında 8 - 21 Eylül'de Türkiye'de temaslarda bulunacak. Ziyaret sırasında, hükümetin ekonomik programının uygulanmasıyla ilgili gelişmelerin ele alınacağını belirtti. 
TBMM'nin yaz tatiline girmeden önce emeklilik reformu yasasını geçirememesi ile birlikte, IMF Yürütme Kurulu değerlendirilmesinin de ertelenmesine karar verilmişti. Heyetin ikinci gözden geçirme görüşmeleri için 8 Eylül'de başlayacak ziyaretinde, son ekonomik gelişmeler ele alınarak büyüme, enflasyon, ödemeler dengesi ile ilgili görünüm yetkililerle değerlendirilecek ve hedeflerin gerçekleşmesi için gerekli politikalar tartışılacak. 

Meclis gündemi yoğun 
Programın öncelikleri arasında yer alan konu başlıkları ise şöyle 
"Sosyal güvenlik ve bankacılık reformlarının TBMM onayının ardından uygulanması, gelir vergisi reformu, vergi idaresinin güçlendirilmesi yönündeki önlemlerin uygulanması, sosyal güvenlik açıklarının çözümüyle ilgili çerçevenin oluşturulması, TC Merkez Bankası'nın Ocak 2006'da resmi enflasyon hedefini belirlemesi konusundaki teknik hazırlıklar, özelleştirme programının devlet bankalarını da kapsayacak biçimde devam eden uygulamaları." 


</TEXT>
</DOC>
