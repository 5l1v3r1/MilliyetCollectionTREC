<DOC>
<DOCNO> 357809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sondun12.html </URL>
<DATE> 2005/07/03/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İsrail, geri çekilmenin ertelenmesini reddetti 
</HEADLINE>
<TEXT>

     İsrail Bakanlar Kurulu, Gazze'den geri çekilmenin 3 ay ertelenmesini öngören teklifi reddetti. 
     Tarım Bakanı Yisrael Katz tarafından hükümete sunulan ve bugünkü Bakanlar Kurulu'nda ele alınan teklif, 18 bakanın katıldığı toplantıda, oy çoğunluğuyla reddedildi. 
     Teklif için, Katz ile Maliye Bakanı Binyamin Netanyahu ve Sağlık Bakanı Danny Naveh olumlu oy kullandı. 
     Teklifin, çarşamba günü İsrail Parlamentosu'nda da Knesset görüşülmesi bekleniyor. 
     Maliye Bakanı Netanyahu'nun Knesset'teki oturuma katılıp katılmayacağı tartışmaları, gündemde de ön sıraları aldı. 
     Başbakan Ariel Şaron'a yakın kaynaklar, Netanyahu'nun oylamaya katılmaması halinde görevden alınabileceğini ima ederken, Netanyahu'nun yakın çevresi, geçmişte Netanyahu başbakanken, Şaron'un bakan olarak bazı önemli anlaşmaların görüşüldüğü oturumlara katılmadığını hatırlattılar. 
     Maliye Bakanı'nın çarşamba günkü oylamadaki tavrının ne olacağı da merakla bekleniyor. 
     
</TEXT>
</DOC>
