<DOC>
<DOCNO> 388766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun04.html </URL>
<DATE> 2005/10/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Beş yıldızlıya niyet... 
</HEADLINE>
<TEXT>

     Lüks otellerde kalan turistler 'Wilma' kasırgasından kaçıp barınaklara sığındı ABD sahillerini bu sezon vurmaya hazırlanan 21. kasırga olan 'Wilma', Orta Amerika'yı yoğun yağış ve rüzg rla sarsmaya devam ederken, turistlerin beş yıldızlı tatilleri de kesintiye uğradı. 
     Meksika'nın Cancun bölgesinde ve dalgıçların uğrak yeri olan Cozumel Adası'nda yaklaşık 1000 turist, dünyaca ünlü sahillerdeki lüks otelleri boşaltıp barınaklara sığındı. Bölgenin boşaltılmasının hemen ardından da Wilma, bu sahillere ulaştı. Miami'deki Ulusal Kasırga Merkezi hava tahmincileri, kasırganın merkezinin yüzlerce kişinin daha önce tahliye edildiği Cozumel'e ulaşarak adayı vurduğunu ve büyük dalgaların oluştuğunu söyledi. Beşinci kategoriden dördüncüye düşmesine rağmen Wilma h l büyük zarar yaratabilecek kapasitede. Meksika Devlet Başkanı Vicente Fox da, televizyondan ulusa seslenişinde, "Şu anda en önemli şey hayatlarımızı korumak" dedi. 
     
     Florida'ya doğru gidiyor 
     Kasırganın, Küba'nın yanından geçerek pazartesi günü Florida'ya ilerleyeceği sanılıyor. Küba'da kasırga nedeniyle alçak bölgelerden tahliye edilenlerin sayısı 370 bini buldu. Wilma, Jamaika ve Haiti'de 13 kişinin ölümüne neden oldu. ap, aa 
     
     Dördüncü kategoride 
     Atlantik'te oluşan son kasırga Wilma nedeniyle, Orta Amerika'da 13 kişi hayatını kaybetti. Küba'da 370 bin kişi tahliye edildi. Beşinci kategoriden dördüncü kategoriye düşerek ABD'ye ilerleyen Wilma, Meksika sahillerinden geçerken oteller boşaltıldı, turistler sığınaklara yerleştirildi. 
     
</TEXT>
</DOC>
