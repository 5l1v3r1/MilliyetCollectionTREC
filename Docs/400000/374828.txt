<DOC>
<DOCNO> 374828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur07.html </URL>
<DATE> 2005/09/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Şakalaşırken ablasını vurdu 
</HEADLINE>
<TEXT>

     Ahmet SAYAR İZMİR, DHA 

      İZMİR'in Kadifekale Semti'nde, kuru sıkı tabancayla şaka yapan 17 yaşındaki A.B., yanlışlıkla tetiğe dokununca yakın mesafedeki ablası Nural B.'yi sol kasığından yaraladı. Nural B. hastaneye kaldırılırken, A.B. gözaltına alındı. 
     Olay, bugün saat 10.00 sıralarında, 60 Sokak, 78 numaradaki evde meydana geldi. Belindeki kurusıkı tabancayı çıkaran A.B., Seni vuracağım'' diyerek ablası 21 yaşındaki Nural B.'ye yöneltip korkutmak istedi. Ancak bu sırıda, kazayla tetiğe dokunan A.B., yakınında duran ablasını sol kasığından yaraladı. Yakınları tarafından, Özel Kocaman Hastanesi'ne kaldırılan Nural B. tedaviye alındı. Doktorlar, Nural B.'nin yarasının ciddi olmadığını, yakın mesafeden ateş edildiği için bir süre gözetim altında tutulacağını belirtti. A.B.'yi gözaltına alan polis soruşturma başlattı. A.B.'nin, işlemlerin tamamlanmasının ardından adliyeye sevkedileceğini belirtildi. 
     
</TEXT>
</DOC>
