<DOC>
<DOCNO> 380212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun27.html </URL>
<DATE> 2005/09/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Le Figaro İngiltere, gece gündüz müzakereler için çalışıyor 
</HEADLINE>
<TEXT>

     Fransa'da yayımlanan Le Figaro gazetesi, Türkiye ile tam üyelik müzakerelerinin başlamasının, AB dönem başkanı İngiltere'nin önceliği olduğunu yazdı. 
     ''İngiltere'nin Brüksel'deki diplomatlarının 3 Ekim tarihinde sorunsuz bir biçimde müzakerelerin başlaması için seferber olduğunu'' belirten gazete, diplomatların gece gündüz ve hafta sonu bile bu iş için çalıştıklarını bildirdi. 
     İngiliz yetkililerin bu çalışmalarının karşılığını gördüğünü kaydeden gazete, ''3 Ekim tarihine kadar İngiltere için tek öncelik Türkiye'' ifadesini kullandı. 
     Kıbrıs deklarasyonu ile ilgili Brüksel'de son üç gündür devam müzakerelere dikkati çeken Le Figaro, AB'nin şu sıralarda Türkiye dışında diğer önemli konulara eğilemediğine ilişkin eleştirilere yer verdi. 
     
</TEXT>
</DOC>
