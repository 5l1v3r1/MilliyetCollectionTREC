<DOC>
<DOCNO> 396464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/yasam/yas05.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi ödeyip avlanamayan avcılar eylemde 
</HEADLINE>
<TEXT>


Kuş gribi nedeniyle başlayan av yasağının h l geçerli olmasına kızan İstanbullu avcılar, bugün Ankara'da eylem yapacak 

MUSA KESLER İstanbul 

Çevre ve Orman Bakanlığı'nın, ülke genelinde 14 Ekim'den itibaren aldığı, "kuş gribi vakası nedeniyle tüm kanatlı yaban hayvanlarının avını yasaklama" kararı, avcıların tepkisine neden oldu. İstanbullu avcılar, yasağın h l kaldırılmamasını protesto etmek amacıyla bugün Ankara'da eylem yapacaklarını açıkladılar. 

'Yasak kaldırılsın' 
İstanbul Av Federasyonu İSAF Başkanı Fikri Kurtuluş, yasak gerekçesinin inandırıcı olmadığını belirterek, "Yasak konusunda bakanlık keyfi hareket ediyor. Her avcı senede 100 YTL vergi ödüyor" dedi. 
Ümraniye Atıcılık ve Avcılık İhtisas Kulubü Başkanı Murat Gültan, 50 kişilik kafilelerle Ankara'ya gideceklerini belirterek, "Kuş gribi karantinası 28 Ekim'de kaldırıldı. Avcılar, vergilerini ödemelerine rağmen, hukuksuz bir yasak nedeniyle avlanamıyor. Ya vergilerimizi geri ödesinler ya da yasak kalksın" diye konuştu. 


</TEXT>
</DOC>
