<DOC>
<DOCNO> 393197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas11.html </URL>
<DATE> 2005/11/08/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İngiliz eşcinsel mahkumlar ziyarete gelen partnerleriyle öpüşebilecek 
</HEADLINE>
<TEXT>

     
     Hilal YILMAZ LONDRA, DHA 
     
İNGİLTERE ve Galler’de hapis yatan eşcinsel mahkumların, kendilerini ziyaret eden partnerleriyle öpüşmesine ve kucaklaşmasına izin verilecek. 
     İngiliz Hapishane İdaresi tarafından getirilen yeni uygulamaya göre eşcinsel mahkumların, partnerleriyle ’yakınlaşmasını’ engellemeye çalışan hapishane yetkilileri ve gardiyanlar hakkında soruşturma başlatılacak. İngiltere’de ayrıca önümüzdeki aralık ayında eşcinsellere evlenme hakkı verilecek. Bu yasa kapsamında eşcsinsel makhumlar da partnerleriyle evlenebilecek. 
     Kişi hak ve özgürlüklerinde eşitliği sağlamak amacıyla önümüzde günlerde başlatılacak olan yeni uygulama, eşcinsel hakları koruyucuları ile mahkum haklarını koruyan dernekler tarafından sevinçle karşılandı. İngiltere Mahkumları Koruma İdaresi Başkanı Martin Narey, yeni uygulamanın eşcinsellerle heteroseksüellere eşit haklar sunulması açısından büyük bir adım olduğunu söyledi. Narey, "Eşcinsellerle heteroseksüellere aynı şekilde davranılmalı. Eşcinsellere ayrımcılık yapılmamalı" dedi. 
     İngiliz Hapishane İdaresi, 1995 yılında aldığı bir başka ilginç kararla yine gündeme yerleşmişti. Yetkililer bundan 10 yıl önce, cinsel yolla bulaşan hastalıkların önüne geçilmesi amacıyla, hapishane doktorlarının mahkumlara ’prezarvatif’ sağlamasını zorunlu kılmıştı. 
     
</TEXT>
</DOC>
