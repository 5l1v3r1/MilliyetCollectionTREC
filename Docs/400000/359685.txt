<DOC>
<DOCNO> 359685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sontur12.html </URL>
<DATE> 2005/07/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Zincirleme trafik kazası 1 ölü 3 yaralı 
</HEADLINE>
<TEXT>

     Şanlıurfa’nın Viranşehir İlçesi’nde tanker, kamyon ve otomobilin karıştığı zincirleme trafik kazasında 1 kişi öldü, 3 kişi yaralandı. 
     AA muhabirinin aldığı bilgiye göre, Viranşehir’den Mardin’e giden Celal Açar idaresindeki 73 AK 054 plakalı kamyon, Mehmet Hakkı Karça’nın kullandığı 73 SH 297 plakalı tankerle, karayolunun 20. 
     kilometresi yakınlarındaki Kızbeği mevkiinde çarpıştı. Bu sırada seyir halinde olan Mehmet Evdi yönetimindeki 63 HZ 607 plakalı otomobil de kaza yapan kamyona arkadan çarptı. Tanker sürücüsü Mehmet Hakkı Karça olay yerinde öldü kamyon sürücüsü Celal Açar, otomobilde bulunan Mehmet Evdi ve Zehra Evdi ise yaralandı. Viranşehir Devlet Hastanesi’nde tedavi altına alınan yaralıların sağlık durumunun ağır olmadığı bildirildi. Kazanın ardından bir süre ulaşıma kapanan Viranşehir, Mardin karayolu, karayolları ve trafik ekiplerinin çalışması sonucu, araç trafiğine açıldı. 
     
</TEXT>
</DOC>
