<DOC>
<DOCNO> 393250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/magazin/yazdud.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Geceler çok hareketli ve renkli 
</HEADLINE>
<TEXT>


Nişantaşı'nda Niş farkı, gençlerin yeni gözdesi Suite, Şamdan hep zirvede, şimdi Mikla var, Wan-na çok keyifli, Türk mankenlerinin Singapur çıkarması, Hande Subaşı Çin'e hazır, Banu Zorlu iddialı geliyor, Pera'nın yıldızı Cahide On5 ve... 



Efendim, sizler bu satırları okuduğunuzda bendeniz minik bir tatil ve iş nedeniyle yurt dışında olacağım. Ama merak etmeyin bu kez sizlere çok egzotik, gizemli, Ortadoğu'nun İsviçre'si olarak bilinen ve pek çok tanıdığıma göre muhteşem olan ama henüz bir fikrimin olmadığı bu yeri anlatacağım. Neyse bu minik kaçamak öncesi tabir-i caiz ise İstanbul kazan, bendeniz kepçe acayip dolaştım. Yeni açılan eğlence yerlerini, sevgili kankam Yazgülü Aldoğan'ın dediği gibi maliye müfettişleri gibi kontrol ettim. İlk durak Nişantaşı'nın gözdelerinden Niş oldu. Burasını başta patronu Kaya Demirer, şef İbrahim Aras, halkla ilişkilerini yürüten Nurdan, kısacası tüm ekibiyle çok severim. Bir tek sıkıntım belli saatten sonra müziğin yükselen volümü. Ama o zaman da ben ortamı hiç vır vır etmeden gençlere bırakıyorum. Niş mönüyü yenilemiş. Ama ben klasik bir kadınım. Her zaman olduğu gibi favorim olan yeşil salatadan başladım. İçinde avokado, kabak çekirdeği, brokoli, Brüksel lahana, roka, tere otu, bilumum yeşillik var. Narenciye sos ile muhteşem. Her gün yiyebilirim. O gece tek salata ile doydum. Yanımda iki kavalyem birden vardı, yani şanslı günümdeydim. Margaux'nun işletme ortağı sevgili Ali Sayar yalnızca kahve aldı ve hemen Margaux'nun yolunu tuttu. Sırdaşım İsmail Akkaya ise tercihini ahtapot ve somon carpacciodan yana kullandı. Masaya Veysel Öztürk, Doğan Karalı baktı. İçerisi hayli keyifliydi. Mehveş-İskender Pisak, gençler grubu olarak Emre Kütük, Ralf-Selim Tezman, Sinan Bozkurt, Yağmur Ünal vardı. Bir ara Emre Ergani ile Celal Çapa'yı gördüm. Emre'nin kış bombaları yakında patlayacak, demedi demeyin. Ayrıca canlı performanslarıyla dinleyen herkesi büyüleyen Aşkın Arsunan ve grubu Blue Print Project salı ve cuma günleri 18.45-21.00 arası yine Niş'te. Kaçırmayın. Niş tel 0212 296 95 55. 

Miami'de Bed, Nişantaşı'nda Suite 
Yemek sonrası arabayı beklerken baktım Niş'e bitişik çok şık bir gece kulübü. Kapıda da İzzet Çapa okulundan tanıdığım sevgili Kubilay Şenkahveci ve Uğur Karabayır. Birlikte Suite Night Club'ı açmışlar. On dakikalığına uğradım. Sizleri haberdar edeyim diye. Çok sıcak bir yer. Bir salon ve perdelerle ayrılmış VIP olarak adlandırılan küçük bir oda. Biraz Miami'deki ünlü Bed'e benziyor. Kocaman iki yatak, evinizde gibisiniz. Genç mimar, cemiyet hayatının ünlü isimlerinden Fulya Cinisli Ayşegül Gerçin- Nejat Cinisli'nin kızları yapmış. Patronlar genç, gelenler de hayli genç tabii. Yani bize göre değil. Salı geceleri Circus'un canlı performansı, diğer günler ise DJ Orçun var. İçki öncesi ya da sonrası hafif aperitifler, ara sıcaklar mevcut. Haftanın da beş günü açık. Tel 0212 343 98 33. Arabaya binerken, bir baktım ünlü senaryo yazarı Yasemen Zorlu ve dünya güzeli kızı Banu. Teşvikiye AFM Sinemaları'ndan çıkıyorlarmış. Banu şu günlerde annesinin yazdığı ve şizofren bir kızı oynadığı Mor Gece adlı televizyon filmi ile ekranlara geliyor. Filmde ayrıca Nurseli İdiz, Can Gürzap, Emre Karayel var. Ayrıca Metin Özülkü'nün plak şirketiyle anlaşan Banu yeni albümü ile de sesini iyi duyuracak. Kısacası çift koldan geliyor. Bu arada menajerliğini benim de çok sevdiğim Ayşe Gündüz'e vermiş. Hayırlısı. 

Beyoğlu cıvıl cıvıl.. 
Suite sonrası İsmail ile ben, Beyoğlu'na doğru uzandık. Aslında biraz da çekindik. Çünkü sokaklar gerçekten tinerci dolu. Çantanıza, elinize, kolunuza hakim olmak durumundasınız. Neyse tehlikesiz ve keyifli bir tur attık. Burada önce Nu Pera Buz'a uğradık. Sevgili Tolga Sezgin ve Ender'e hayırlı olsun dedik. Malum Buz geçen yıl Markiz'deydi. Yeni hali çok şirin olmuş. Küçük ama sıcacık. Tıklım tıklımdı. Genç modacı Cengiz Abazoğlu, kankası Kerem Fildişi, takı dünyasının harika çocuğu Cem Lokmanhekim, eğlence dünyasının yeni prensi Murat Özalp, genç iş adamı Bahattin Demir'in güzel nişanlısı Didem grup halinde kaynatıyorlardı. Biz kurtlular içki de içmediğimiz için bu kez Wan-na'ya uzandık. Çok keyifliydi. Buranın yöneticilerinden Duygu ile biraz kapıda lafladım. Vietnam, Thai, Japon ve Çin mutfağından lezzetlerin yer aldığı Wan-na her zamanki gibi kalitesini koruyor. Bir köşe masada Hande Ataizi ve genç sevgilisi, bir başka masada Tuba Ünsal ile yaptığı evlilikle gündem oluşturan, cemiyet hayatının genç, yakışıklı playboylarından Cem Cantaş ve arkadaşları oturuyordu. Patron Rıza Büyükuğur sevdiğim ve takdir ettiğim bir isim. Doors grubu olarak Wan-na, Anjelique, Vogue, Aija gibi hep kaliteli işlere imza attılar. Rıza Büyükuğur Las Vegas'tan yeni gelmiş. Benim de Amerika'da tekrar tekrar gitmekten müthiş keyif alacağım bir yer Las Vegas. Rıza bir çiftlikte kalmış ve bütün yazın yorgunluğunu ailece atmışlar. Dediğim gibi biz kurtlular burada da fazla kalamadık. 

Cahide On5 çook başarılı, Mikla 
Son günlerin en popüler yerlerinden olan Mehmet Gürs'ün mutfak ve işletmesini yaptığı Mikla'da aldık soluğu. The Marmara Pera'nın Roof'unda hizmete girdi. Muhteşem bir yer. Ekip de öyle. Kibar, şık ve servisleri mükemmel. Buranın 360'a büyük rakip olacağı kesin. Dahi mimar Mahmut Anlar yine konuşturmuş. O gece Mahmut Anlar cemiyet hayatının ünlü isimlerinden Heves Ekinci ile sohbet ediyordu. Mehmet Gürs yine hayli popüler olan Nu Pera'daki Lokanta'nın da bildiğiniz üzere patronu. Ama Mikla'nın manzarası olağanüstü. Yazın sanırım rakipsiz olacak. Adalar, Haliç, Boğaz Köprüsü, tabir-i caiz ise ayaklarınızın altında. Bana göre 30 yaş ve üstü için mükemmel bir yer. Camlar ve aynalar mek na derinlik vermiş. Zebra desenli koltuklar, seramik duvar rölyefi, mermer yerler mekanı farklı kılmış. Mikla'nın anlamına gelince. Miklagard İstanbul'un eski isimlerinden biri. Vikingler 10'uncu yüzyılda geldikleri İstanbul'un büyüklüğünü görünce büyük köy anlamına gelen Miglagard adını vermişler. Gürs de Mikla olarak kullanmış. Mönüye sizler adına şöyle bir baktım. Balık, Türk tatlıları ve Akdeniz mutfağı ağırlıkta. Kişi başı 75-100 YTL'ye çıkabilirsiniz. Değer mi derseniz, parası olan için değer. Ama barında keyifle içkinizi de yudumlayabilirsiniz. Bana göre bu kış sezonunun zirvedeki isimlerinden biri Mikla, demedi demeyin. Tel 0212 293 56 56. Mikla'dan Beyoğlu, daha doğrusu Pera'nın zirvedeki ismi Cahide On5'e uğradık. Ama kalabalıktan boğulduk. Tıklım tıklımdı. Allah daha iyi etsin. İzom, can dostum terden sırılsıklam kapıya atmış kendini. Buranın işletmecilerinden sevgili Gügü, benim Lolipop'um Gülsün Sami Uzakdoğu seyahatinden enerji dolu dönmüş. İzzet'in sağ kolu Kraliçe Rose Kar ise radar gibi etrafı kontrol ediyordu. Burada da fazla kalamadık. Cahide On5 tel 0212 292 24 25. 

Şamdan'da final ve kültür turu 
Finali her zaman olduğu gibi Şamdan'da yaptık. Ben gece çıkıp da önce Paper Moon, finalde de Şamdan yapmazsam içim rahat etmiyor. Neyse Şamdan havasındaydı. Çiğdem-Yiğit Şardan, İskender Pisak ve konukları, Serdar Cümbüş, Oktay Kaynarca değişik arkadaş gruplarıyla eğleniyorlardı. Eve gittiğimde saat 04.00'dü. Evet biraz da müzik dünyasına uzanalım. Latin popun yükselişinde büyük etken olan ama son yıllarda kan kaybeden Ricky Martin'in 'Life'ı gençler ve Martin hayranları için keyifle dinlenir. Oğuz Öztuzcu'nun Odakule Sanat Galerisi'ndeki 2 Ekim'de açılışı yapılan sergisi 19 Kasım'a kadar açık kalacak. Antalya Altınportakal'da galada izlediğim, şu an ise vizyonda olan 'Sinema Bir Mucizedir'i kaçırmayın. Büyük bir emek var. Cevahir Alışveriş Merkezi'nde muhteşem Megaplex Sinemaları'nda sevgili Gökhan Özen ile birlikte izlediğim 'Lord of War-Savaş Tanrısı' ise muhteşem. Özellikle Nicolas Cage hayranları için muhteşem. Bizim 'Sarıkız', benim güzel arkadaşım Selda Tosun Uskan'ın Kelebek Yayınları'ndan çıkan 'Sarıkız' adıyla anılarını yazdığı kitabı okuyun. Ben henüz bitiremedim ama çok keyifli bilesiniz. Evet efendim, bu pazar da bu kadar. Sevinçleriniz okyanuslar, üzüntüleriniz ise kum tanesi kadar olsun derken, sizlere Türkiye'nin top modellerinin Singapur'a yaptıkları müthiş bir moda çıkartmasından söz etmek istiyorum. Uluslararası koreograf ve Türkiye'nin sayılı manken ajanslarından Uğurkan Erez Mankenlik Ajansı'nın sahibi sevgili Uğurkan Hande Subaşı, Tuğba Karaca, Nur Gümüşdoğan gibi top modellerin yer aldığı ve Ankara Olgunlaşma Enstitüsü'ne ait zengin bir koleksiyonla Singapur'a çıkartma yaptı. Cumhurbaşkanı Mr. Natham tarafından ağırlandılar. Bu arada Hande Subaşı 10 Kasım'da Çin'de gerçekleşecek olan Miss World yarışmasında Türkiye'yi temsil etmek üzere Çin'e uçtu. Evet, bu pazar da bu kadar, hoş kalın ve hep mutlu yaşayın. 




</TEXT>
</DOC>
