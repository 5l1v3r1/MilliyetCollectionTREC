<DOC>
<DOCNO> 399545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/yazar/toruner.html </URL>
<DATE> 2005/12/01/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Kurumlar vergisinde indirim bir harika 
</HEADLINE>
<TEXT>


Muhalefet uyuyadursun, hükümet hem gündemi tayin ediyor hem de iyi işler yapıyor. Kurumlar vergisinde yapılan 10'luk indirim, yabancı şirketler, bankalar ve büyük Türk şirketleri için harika bir haberdi. Hele, indirimlerin sürebileceği sinyali çok yerinde oldu. Bu sayede, yabancı yatırımlar ülkemize daha rahat gelecek. 
Bankalara ve k rlı büyük şirketlere gün doğdu. Örneğin, orta boy bir banka, ödeyeceği az vergi nedeniyle yaklaşık 50 milyon dolar ilave net k r elde edecek. Büyüklerin ilave k rları ise 100'er milyon doları geçer. İhracatçı da oldukça rahatlayacak. Bu karar, neredeyse 10'luk devalüasyon gibi etki yapar. Borsa da rekor üzerine rekor kıracak. Ülkede sermaye birikimi artacak. Bu, zaman içinde yeni yatırımlar ve işsizliğin azalması demek. Artık, Merkez Bankası da faiz indirimini daha rahat yapabilecek. 

Zamanlama uygun 
Kurumlar vergisinde yapılan 10'luk indirim, paradan altı sıfır atılmasından daha önemli ve yerinde bir karar. Zamanlaması da çok uygun. Artık, İstanbul dükalığı, işadamları ve yabancı yatırımcılar ciddi biçimde hükümeti desteklemeye başlayacaklar. Doğal olarak, medya da bu orkestradaki yerini alacak. 
Bu kararla birlikte, cari açık sorununun önemi de gittikçe azalıyor. Çünkü, dengelerde bir düzeltme operasyonu ile karşılaşılsa ve Türk lirası değer kaybetmeye başlasa bile, bu süreç dengeli ve zamana yayılı biçimde gerçekleşebilecek. Bu kararla birlikte, döviz hesaplarının Türk lirasına dönüş süreci de hızlanacak. Hazine borçlanması kolaylaşacağı için, Hazine'nin ödediği faiz düşecek ve borcun vadesi uzayacak. Sadece, bu nedenle bile yapılan vergi indiriminin kaybı rahatlıkla karşılanacak. Bu gelişme ise, gelecek yıl yeni vergi indirimlerini gündeme getirecek. 

Düzeltme olmayacak 
Sonuçta, ekonomik beklentiler açısından, 2006 yılını istikrarlı bir yıl olarak görebiliriz. Bir bankanın yaptığı ve benim de katıldığım, 2006 yılı tahmininde, enflasyon artışı 6 civarında görülüyor. Buna karşılık, devalüasyonun 5'ler seviyesinde kalacağı görüşü var. Yani, cari açık bir yıl daha en azından gelecek sonbahara kadar sürecek ve bazı yabancı bankalar tersini iddia etse bile düzeltme olmayacak. 
Özelleştirmelerin devam etmesi, batık bankalardan tahsilatın başlaması, bütçe açığının azalması, yabancı yatırımların sürmesi, IMF ile anlaşmanın sürdürülmesi, bazı gecikmelere rağmen AB uyum sürecine bağlı reformların yapılmaya başlanması, cari açıktan doğacak riski asgariye indiriyor. ABD'de faiz indirimlerinin yavaşlama eğilimi de bizim lehimize bir gelişme. 

Siyasi istikrar sinyali 
Başbakan, hem siyasi istikrar sinyalleri veriyor hem de toplumun her kesimine birer mesaj aktarıyor. Cumhurbaşkanı'nın asker kökenli ve CHP'nin bile olmaz demeyeceği birisi olması, AKP'yi rahatlıkla bir kez daha iktidar yapar. Genelkurmay Başkanı'nın cumhurbaşkanı olması olasılığına İstanbul iş lemi de sıcak bakıyor. Bu sayede, hem yasaların ve atamaların şimdiki gibi geri dönmeyeceği hem de askerin sesinin kısılacağı hesaplanıyor. Bu olasılığın tartışılması bile, AKP'ye puan kazandırdı. 
Kavuşulan istikrar sürecinin olabildiğince sürmesi, İstanbul iş leminin en başta gelen isteği. 



</TEXT>
</DOC>
