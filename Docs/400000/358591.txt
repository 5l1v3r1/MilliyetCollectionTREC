<DOC>
<DOCNO> 358591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun27.html </URL>
<DATE> 2005/07/06/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
G-8'de polis protesto yürüyüşünü iptal etti 
</HEADLINE>
<TEXT>

     G-8 zirvesinin yapılacağı Gleneagles yakınında düzenlenmesi planlanan protesto yürüyüşü, çevre halkının güvenliği gerekçesiyle polis tarafından iptal edildi. 
     5 bin dolayında kişiyi bir araya getirmesi beklenen yürüyüşü iptal kararının, İskoçya'nın merkezindeki Stirling'de polisle göstericiler arasında çıkan çatışmaların ardından alındığı belirtildi. 
     Gösterinin organizatörü G-8 Alternatifleri ile bu sabah görüşüldüğü ve kararın bu görüşmelerden sonra alındığı kaydedildi. 
     Bir polis sözcüsü, bu sabah gösteri için Edinburg'dan ayrılan otobüsler dolusu götericiyle, kamp kurdukları Stirling'den gelenlerin geri gönderileceğini söyledi. 
     Gösterinin, Gleneagles'ın 4 kilometre kuzeydoğusunda bulunan 4 bin nüfuslu Auchterarder köyünde endişelere yol açtığı bildirildi. 
     
     GÖSTERİCİLER EYLEMLERİNE DEVAM EDİYOR 

     Polisin, G-8 zirvesinin yapılacağı Gleneagles yakınında düzenlenmesi planlanan protesto yürüyüşünü, çevre halkının güvenliği gerekçesiyle iptal etmesine rağmen göstericilerin eylemlerini sürdürdükleri bildirildi. 
     "G-8 Alternatifleri"nin sözcüsü Mark Brown, "Gösterimizi sürdürüyoruz. Polis istediğini söyleyebilir. Polisle görüşmelerimiz devam ediyor" dedi. 
     Bu gösterinin düzeninden sorumlu Maureen Watson da açıklamasında, yürüyüşün tam olarak saat kaçta başlayacağını bilmediklerini belirtti. 
     Polis, çevre halkının güvenliği gerekçesiyle Gleneagles yakınında düzenlenmesi planlanan protesto yürüyüşünü iptal etme kararı almıştı. 
     5 bin dolayında kişiyi bir araya getirmesi beklenen yürüyüşü iptal kararının, İskoçya'nın merkezindeki Stirling'de polisle göstericiler arasında çıkan çatışmaların ardından alındığı açıklanmıştı. 
     
</TEXT>
</DOC>
