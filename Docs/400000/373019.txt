<DOC>
<DOCNO> 373019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun04.html </URL>
<DATE> 2005/08/26/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Bulgaristan'da bir mafya cinayeti daha... 
</HEADLINE>
<TEXT>

     Bulgaristan'ın en zengin mafya babalarından biri Georgi İliev' 39 Burgaz'a yakın Slınçev Bryag tatil merkezinde sahibi olduğu ''Buddha Bar'' adlı yerde kalbinden tek kurşunla öldürüldü. 
     Polisten edinilen bilgiye göre, gece yarısına doğru İliev, cep telefonuyla konuşmak üzere ayağa kalkarken, kimliği belirlenemeyen bir kişi tarafından dürbünlü tüfekle vurularak olay yerinde can verdi. 
     Polisin, cinayet yerinde bulunan onlarca görgü tanığının ifadelerini almaya devam ettiği belirtildi. 
     Bulgaristan'da toplum ve polise meydan okuyan uyuşturucu ve silah mafyası mensubu olduğu bilinen, eski Bulgaristan ve Balkanlar güreş şampiyonu olan İliev'in öldürülmesi üzerine, İçişleri Bakanı Rumen Petkov, bakanlık Genel Sekreteri General Boyko Borisov, Cumhuriyet Başsavcısı Nikola Filçev ve birçok güvenlik yetkilisi gece saatlerinde acil toplantı yaptı. 
     Hırsızlık ve toplu tecavüzden daha önce hapis yatan, Bulgaristan'da otomobil hırsızlığı ve zorla yaptırılan sigortacılık mafyasının kurucularından biri olan İliev'in servetinin 250 milyon dolar civarında olduğu tahmin ediliyor. 
     Bulgaristan'da uzun yıllar toplumu ciddi bir şekilde rahatsız eden ve yine mafya mensubu olan Georgi İliev'in büyük kardeşi Vasil İliev 1995 yılında benzer şekilde öldürülmüştü. 
     Bulgaristan'da son 4 yıldır 60'a yakın benzer cinayet işleyenlerinden hiçbir sanığın ortaya çıkarılamamasından dolayı ülkede polis ve adalet organları toplumun sert eleştirisine hedef oldu. 
     
</TEXT>
</DOC>
