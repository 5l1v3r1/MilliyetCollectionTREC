<DOC>
<DOCNO> 358957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun74.html </URL>
<DATE> 2005/07/07/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
İspanya, bir grup polisi yardım için Londra'ya gönderiyor... 
</HEADLINE>
<TEXT>

     İspanya, terörizmle mücadelede uzman bir grup polisi İngilizler’le işbirliğinde bulunmak üzere Londra’ya gönderiyor. 
     İspanyol polis kaynaklarından EFE haber ajansına verilen bilgilerde, Londra’da bugün meydana gelen terör saldırıları üzerine yapılan soruşturmalara yardımcı olmak amacıyla bir ekibin gönderileceği belirtildi. 
     İspanyol polisi ayrıca 11 Mart 2004 tarihinde Madrid’deki terör saldırılarında tecrübe kazanan Tedax adlı bir grup bomba imha ekibinin de önümüzdeki günlerde İngiltere’ye gitmesinin öngörüldüğünü açıkladı. 
     İspanyol polis kaynakları, talebin İngiliz makamlarından geldiğini kaydedip, büyük olasılıkla önümüzdeki cumartesi günü iki ülkenin polis birimleri arasında toplantı yapılacağını duyurdu. 
     
</TEXT>
</DOC>
