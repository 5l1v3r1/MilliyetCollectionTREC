<DOC>
<DOCNO> 357596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yazar/pulur.html </URL>
<DATE> 2005/07/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Güzel gidiş bu gidiş... 
</HEADLINE>
<TEXT>


BUGÜN biraz tembellik yapıp köşemizde önemli iki yazarı ve CHP Genel Başkanı Baykal'ı ağırlayacağız. 

ERDAL Şafak, CHP Genel Başkanı Baykal'ın son üç yılın, en sert konuşmasını değerlendirirken, 1957-60 dönemindeki, İsmet İnönü'nün zehir zemberek üslubundan esintiler bulunduğunu yazıyor. 
Erdal Şafak, Baykal'ın eleştirilerinde paylaştığı ya da mesafeli durduğu görüşler olduğunu belirtiyor. 
Sanırız paylaştıkları şunlar 
"Cumhuriyet'in kazanımlarını tehlikeye atabilecek girişimlerden kaygılanmasına hak veriyoruz. Ankara'nın sergilediği tablo da bu tedirginliğe meşruiyet kazandırıyor. 
Kuran kurslarının önü açıldı. Hatta bir iktidar milletvekili, kaçak kavramına karşı çıkıp herkesin Kuran kursu açabilmesini bile savundu. 
YÖK toplandı. Konu İmam hatip liseleri. 
Üniversitelerarası Kurul toplandı. Konu Türban, 
TÜBİTAK yasası görüşmelerinde kavga çıktı, konu Ilımlı İslam" Sabah 1 Temmuz 2005 

ERTUĞRUL Özkök, İzmir Valisi Yusuf Ziya Göksu'nun batık bankacı Halis Toprak'ın uçuş puanlarıyla alınan biletle, eşiyle birlikte Londra'ya gitmesini, orada en lüks arabasıyla karşılanmasını eleştiriyor 
" ... Valinin yaptığı rüşvet almak, diye kabul edilmese de, etik açıdan yanlış değil mi 
Benim muhatabım Vali değil 
Soruyu, bu konuda sessiz kalan Başbakan'a, utangaç bir inceleme başlatan İçişleri Bakanı'na soruyorum. 
Ve diyorum ki, iktidarlarda çürüme, işte bu yakın körlüğü ile başlar. 
Yakın körlüğünün tarifi ise şudur 
Karşı olduğunuz insanların yanlışlarını görürsünüz yakınlarınızınkine ise gözlerinizi kaparsınız. 
......... 
Türkiye'nin rüşvet çıtası bu kadar yüksek, vicdan çıtası bu kadar alçak mı " Hürriyet 1 Temmuz 2005 

HADİ bunları, biz veya bizim gibi düşünenler söylese "Canım, zaten bunlar belli, ne yazacakları malum " deyip geçersiniz... 
Ama Erdal Şafak ya da Ertuğrul Özkök yazarsa... 

İKİ önemli yazar, bunları yazınca CHP Genel Başkanı Baykal'ın, İsmet Paşa'nın "Sizi ben bile kurtaramam " üslubunu anımsatan sözlerinin altını çizmez misiniz 
"Lütfen bu memleketin kaderine el koyun, bu memleketi ne yapacağı bilinmeyen böyle bir iktidarın keyfi kararlarına teslim etmeyiniz. Bu ülke sizindir, bizimdir, hepimizindir. Türkiye'yi bu günlere hep birlikte getirdik, bundan sonra hep beraber sahip çıkacağız. Bu sorunlu gidiş karşısında kadınları, erkekleri göreve çağırıyorum." 
Baykal'a, "Ne demek istiyorsunuz " diye soruyorlar. 
Cevap 
"Tebliğ ediyoruz " 

DEDİK ya bugün tembellik yaptık, lakin insana yine sorarlar 
"Onlar böyle diyor, sen ne diyorsun " 
Ne demiş aziz halkımız 
"Hasandağı arpalıktır, eğer saban yürürse 
Her derede bir değirmen eğer suyu gelirse 
Her kümesten birer tavuk eğer köylü verirse 
Güzel gidiş bu gidiş, eğer sonu gelirse." 
Halkımız böyle demiş, biz ne diyeceğiz ki 



</TEXT>
</DOC>
