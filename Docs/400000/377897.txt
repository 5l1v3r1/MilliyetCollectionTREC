<DOC>
<DOCNO> 377897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas11.html </URL>
<DATE> 2005/09/12/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Dünyanın ilk 16 gigabit flash memory işlemcisi... 
</HEADLINE>
<TEXT>

     Güney Koreli Samsung şirketi, büyük medya dosyalarının kullanımına yardımcı olacak dünyanın ilk 16 gigabit kapasiteli flash memory işlemcisini tanıttı. 
     50 nanometre işlem teknolojisi kullanılan ve müzik, video ve diğer verilerin depolanması için çok uygun olan NAND tasarımı ile yapılan işlemci, 8 bin dijital müzik dosyası veya 32 saat DVD kalitesinde film depolayabilecek kapasiteye sahip bulunuyor. 
     Samsung'un hafıza bölümünün başkanı Hwang Chang-Gyu, 40 sayfalık bir gazetenin 200 yılına eşdeğer veri depolayabilecek NAND flash memory tipi işlemcinin üretimine gelecek yılın ortasında başlanacağını belirtti. 
     Veri depolama şirketleri Toshiba ve SanDisk, ortaklaşa olarak Şubat'ta 70 nanometre işlemci teknolojisi kullanan 8 gigabit kapasiteli işlemci geliştirdiklerini duyurmuşlardı. 
     Şirketler, 8 GB'lik işlemcinin 146 mm boyutunda 6 milyar bit yoğunluğa ya da santimetrekarede 3 milyar transistöre sahip olduğunu belirtmişlerdi. 
     Yeni NAND flash memory işlemci, çoklu hücre teknolojisini kullanarak 1 memory hücresinde 2 bit veri depolamayı mümkün kılıyor, böylece memory kapasitesi ikiye katlanıyor. 
     Samsung ile rakipleri Toshiba ve SanDisk'in bu alandaki rekabetinin devam etmesi, Samsung'un atağına diğerlerinin de yanıt vermesi bekleniyor. 
     
</TEXT>
</DOC>
