<DOC>
<DOCNO> 392351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yazar/theper.html </URL>
<DATE> 2005/11/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Karadeniz'de bayram güzel 
</HEADLINE>
<TEXT>


Bayramlarda eş dost ziyareti dettir, her gidilen yerde tatlı ikram edilir. Ramazandan çıkmış, bir ay gündüz saatlerinde beslenmeye alışmamış kişiler için bu ikram ne kadar çekicidir... 
Bu geleneksel bir bayram tablosu. Şimdilerde bu tablo değişti, artık bayramlar şehir gürültüsünden uzakta, tatil yapma fırsatı olarak algılanıyor. Hele hele bayram haftanın ortasına çöreklenmişse, gelsin dokuz günlük tatil. Gelsin Akdeniz ve Ege sahilleri. 
İyi güzel, elbette günün şartlarına göre yaşayacağız, kalabalık şehir hayatı içinde oradan oraya savrulan bedenlerin de dinlenmeye ihtiyacı var. Gezmek görmek kadar güzel bir şey olur mu Ama bakın bir öneride bulunacağım. Niye hep Akdeniz ve Ege 
"Bu da sorulur mu " elbette iklim şartları ve tesislerin güzelliği bu kararı verme nedeni. Ama ben bir başka alternatiften söz edeyim. Ben kısa süreli tatillerde İstanbul'a iki buçuk saatlik mesafede bir yerde dinleniyorum, hem de her sevdiğime tavsiye ederek. İstanbul'a 230 km mesafedeki Akçakoca'ya hiç gittiniz mi Gidin. 
Karadeniz sahilinin de tatil mek nı olduğunu görün. Hem İstanbul'a, hem Ankara'ya yakın. Niye Karadeniz'i ihmal ediyoruz Ben çok giderim ve gittiğimde Diapolis Otel'de kalırım, görüyorum ki, artık Karadeniz'de de turizmin değeri anlaşılmış. 
Özellikle balık mevsimi, yani bugünler için ideal bir turizm bölgesi, ulaşımı kolay, çevresi güzel, otelleri bakımlı. 
Gelin söz dinleyin, özellikle balık meraklıları Kışa rastlayan ve çok uzun tatil imk nı tanımayan bayramlarda Karadeniz'in özellikle yakın sahillerini unutmayın. Hem şu başımızın belası trafik canavarına kısa mesafede daha az rastlamış olursunuz hem de oralarda karşılaşırız da sorularınızı bire bir yanıtlarım, ne dersiniz 
Tüm okuyucularımın bayramını kutluyor, hepsine mutluluklar diliyorum. 



</TEXT>
</DOC>
