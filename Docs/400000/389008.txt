<DOC>
<DOCNO> 389008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/soneko02.html </URL>
<DATE> 2005/10/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Hazine'nin rahat haftası 
</HEADLINE>
<TEXT>

     Hazine geçen hafta yaptığı yüklü iç ve dış borç ödemelerinden sonra bu hafta sadece 788 milyon YTL’lik iç ve 133.7 milyon dolarlık dış borç ödemesi yapacak. 
     Hazine bu hafta 788 milyon dolarlık iç borç, 133.7 milyon dolarlık da dış borç geri ödemesi yapacak. 26 Ekim’de yapılacak iç borç ödemesinin 775 milyon YTL’si piyasaya 13 milyon YTL’si ise kamu kurum ve kuruluşlarına gerçekleştirilecek. İç borç ödemesinin 622 milyon YTL’lik bölümü döviz, 166 milyon YTL’si ise YTL cinsinden iç borçlar için yapılacak. 
     Hazine, iç borç geri ödemesinin bu düzeyde kalması nedeniyle bu hafta iç borçlanma ihalesi de düzenlemedi. 
     Dış borç ödemelerinin ise 7.5 milyon doları pazartesi, 5.5 milyon doları Perşembe ve 120.5 milyon dolarla büyük 
     bölümü 28 Ekim Cuma günü gerçekleştirilecek. 
     Geçen hafta 8 milyar 274 milyon YTL’lik iç ve 360 milyon dolarlık da dış borç ödemesi gerçekleştiren Hazine’nin ayın ilk üç haftasında yaptığı ödemeler ise iç borçlarda 14.1 milyar YTL’ye, dış borçlarda ise 928.8 milyon dolara ulaştı. Hazine’nin bu hafta yapaçağı ödemelerle birlikte bu ayki toplam iç borç ödemesi 14.9 milyar YTL olacak. Dış borç ödemeleri de 1 milyar doları aşacak. 
     Bu arada Hazine’nin bu hafta yapacağı ödemelerle birlikte bu yılın ilk 10 ayında gerçekleştirdiği dış borç ödemeleri de 13.1 milyar dolara çıkacak. 

ANKA 
     
</TEXT>
</DOC>
