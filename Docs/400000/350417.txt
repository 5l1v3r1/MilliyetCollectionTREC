<DOC>
<DOCNO> 350417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonspo33.html </URL>
<DATE> 2005/06/09/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Şükrü Saraçoğlu Stadı'nda yıkım çalışmaları yarın tamamlanıyor.. 
</HEADLINE>
<TEXT>

     Fenerbahçe Şükrü Saracoğlu Stadı’nda numaralı tribünün yıkım çalışmalarının yarın tamamlanacağı bildirildi. 
     Fenerbahçe Kulübü’nün resmi internet sitesinden yapılan açıklamada, yıkım ve inşaat çalışmalarının sürdüğü belirtilerek, orta bölümdeki yıkım işlemlerinin yarın sona ereceği kaydedildi. 
     Bu arada, siteye açıklamalarda bulunan asbaşkan Nihat Özbağı, yıkım çalışmalarının, kulenin yıkılmasıyla bitmiş olacağını ifade ederek, şunları kaydetti 
     "Planladığımız süreden önce yıkım işlemi tamamlandı. Bu bize süre kazandırıyor. İnşaat ise hızla ilerliyor. Ana bloğun temel inşaatına başlayacağız. Hedefimiz, sezon başlangıcına kadar inşaatı belli düzeye getirmek. Şampiyonlar Ligi’nin başlangıcına kadar da stadı tamamlayacağız." 
     
</TEXT>
</DOC>
