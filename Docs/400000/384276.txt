<DOC>
<DOCNO> 384276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur01.html </URL>
<DATE> 2005/10/05/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Antakyalı Hıristiyanlardan ramazan ayı kutlama afişi 
</HEADLINE>
<TEXT>

     Mehmet EZER DHA 

      ANTAKYA Hıristiyan Ortodoks Kilisesi, astığı bir afişle müslümanların ramazanını kutladı. 
     Kentin en işlek caddesi olan Hürriyet Caddesi’nde Onbir ayın sultanı mübarek Ramazan ayının hayırlara vesile olmasını dileriz. Antakya Hıristiyan Ortodoks Kilisesi’ yazılı afiş asıldı. Her Ramazan Ayı’nda aynı davranışı sergilediklerini belirten Hıristiyan Ortodoks Kilisesi Başkanı Josef Naseh, bu afişin Ramazan ayı sonuna kadar asılı kalacağını belirtti. Antakya’da farklı dinden insanların kardeşçe yaşadığını hatırlatan Naseh, Antakya, 3 semavi dine ev sahipliği yapan bir kenttir. Burada insanlar hangi dine mensup olurlarsa olsunlar kardeşçe, barış ve huzur içinde yaşarlar. Biz, Müslümanların, onlar da bizim özel günlerimize saygı gösterirler. Sevgi, saygı, dayanışma ve paylaşım, kentin evrenselliğini ve güzelliğini ortaya koyuyor. Hepsinden önemlisi, Antakya dünya kenti olmasıyla da diğer ülkelere örnek teşkil ediyor. Dileğimiz, dinler arası diyalog ile bu gibi kentlerin sayısının artmasıdır'' dedi. 
     
</TEXT>
</DOC>
