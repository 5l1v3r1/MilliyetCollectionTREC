<DOC>
<DOCNO> 359066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur01.html </URL>
<DATE> 2005/07/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
İzmir'de suç örgütü operasyonunda, 9 kişiden 1'i tutuklandı... 
</HEADLINE>
<TEXT>

     İzmir’de "Beşok Çetesi" olarak bilinen gruba yardım ve yataklık yaptıkları iddiasıyla adliyeye sevk edilen 9 kişiden 1’i tutuklandı. 
     Kaçakçılık ve Organize Suçlar Şube Müdürlüğü Organize Büro Amirliği’ndeki işlemleri tamamlandıktan sonra adliyeye sevk edilen 9 kişiden Kadir Öztürk tutuklandı. 
     M.B, T.G, H.İ, İ.G, Ö.A, T.T, A.G ve T.Y. tutuksuz yargılanmak üzere serbest bırakıldı. 
     
     OLAY 
     Yavuz Çamlıca ile şoförü Enver Aktaş, İnciraltı Bahçelerarası mevkiinde 2 Şubat 2004’te, Yavuz Çamlıca’nın kardeşi Bülent Çamlıca ile koruması Ramadan Dindarlı ise 13 Eylül’de silahlı saldırıda öldürülmüştü. 
     İzmir ve Antalya’da düzenlenen operasyonlarda, olayla ilgili olarak yakalanan Halit Esat Beşok, Ali Gönül, Sabri Gönül, Gürcan Çatmataş, Turan Doğan ile Ömer Özel tutuklanmıştı. 
     Tutuklanan kişiler hakkında, 2. Ağır Ceza Mahkemesi’nde görülen davanın yanı sıra "çıkar amaçlı suç örgütü oluşturmak" suçundan 8. 
     Ağır Ceza Mahkemesi ve "Bülent Çamlıca ile korumasının öldürülmesi" olayıyla ilgili Karşıyaka 1. Ağır Ceza Mahkemesi’nde dava açılmıştı. 
     Her 2 mahkeme de görevsizlik kararı vererek, dosyayı 8. Ağır Ceza Mahkemesi’ne göndermişti. 
     
</TEXT>
</DOC>
