<DOC>
<DOCNO> 383325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/soneko08.html </URL>
<DATE> 2005/10/02/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türkiye ve dünyada enerji tüketimi arttı... 
</HEADLINE>
<TEXT>

     BP'nin her yıl yayımladığı Dünya Enerji Raporu verilerine göre, 2004 yılında dünyadaki enerji tüketiminin yüzde 0.8'ini gerçekleştiren Türkiye'de, enerji tüketimi 2003 yılına göre yüzde 5.7 oranında arttı. 
     Doğalgaz Dergisi'nin bu ayki sayısında yer alan İngiliz petrol şirketi BP'nin Dünya Enerji Raporu verilerine göre, geçen yıl Türkiye'de petrol tüketiminde yüzde 2.4, doğalgaz tüketiminde yüzde 5.7, hidroelektrik enerji tüketiminde yüzde 18.2, kömür tüketiminde ise yüzde 5.2 oranında artış yaşandı. 
     Geçen yıl dünya doğalgaz tükeminin yüzde 0.8'ini gerçekleştiren Türkiye'de 22.1 milyar metreküp doğalgaz tüketildi. Doğalgaz tüketimi yüzde 5.7 oranında arttı. 
     Türkiye'de 2004 yılında 32 milyon ton petrol tüketilirken, petrol tüketiminde 2003 yılına göre yüzde 2.4 oranında artış kaydedildi. Türkiye, bu rakamlarla, dünya petrol tüketiminin yüzde 0.8'ini gerçekleştirmiş oldu. 
     Dünyadaki kömür üretiminin yüzde 0.4'ünü gerçekleştiren Türkiye'de geçen yıl kömür üretimi yüzde 3.0 azaldı. Kömür tüketiminde ise yüzde 5.2'lik bir artış yaşandı. 
     Dünyadaki hidroelektrik enerji tüketiminin yüzde 1.6'sını gerçekleştiren Türkiye'de, hidroelektrik enerji tüketimi yüzde 18.2 oranında artış gösterdi. 
     
     DÜNYADA ENERJİ TÜKETİMİ 
     Rapora göre, 2004 yılında, dünyada tüm enerji kaynaklarına yönelik talepte hızlı bir artış görüldü ve bu da fiyatların yükselmesine neden oldu. Çin başta olmak üzere, küresel ölçekte talep artışının dünyanın her bölgesinde 10 yıllık trendlerin üzerine çıkmasıyla, geçen yıl tüm dünyadaki birincil enerji kaynaklarının tüketiminde yüzde 4.3 gibi önemli bir artış yaşandı. 
     Dünya doğalgaz tüketimi 2004'te yüzde 3.3 arttı son 10 yıllık ortalama yüzde 2.6 . 
     Boru hatlarıyla gaz nakli ise yüzde 10'un üzerinde arttı. Sıvılaştırılmış doğalgaz LNG nakli geçen yıl, 2003 rakamlarının altında olmakla birlikte, yüzde 5.4'lük bir artış gösterdi. Japonya'nın doğalgaz ithalatı, 2003 yılında kapatılan nükleer santrallerin tekrar işletmeye açılması nedeniyle yüzde 3.5 oranında düşerken, ABD'nin LNG ithalatı yüzde 29 oranında arttı. 
     Dünya toplam enerji tüketiminde payı yüzde 13.6 düzeyinde bulunan Çin'de, 2004 yılındaki enerji talebi bir önceki yıla göre yüzde 15.1'lik bir artış gösterdi. 
     Enerji tüketiminde tüm bölgelerde normal trendin üzerinde bir artış gözlenmekle birlikte, Ekonomik İşbirliği ve Kalkınma Teşkilatı OECD üyesi olmayan ülkelerdeki Çin hariç talep artışı, OECD ülkelerini kabaca 3'e katlayarak yüzde 4.8'i buldu. Çin sayılmazsa, OECD üyesi olmayan ülkelerdeki enerji talebi artışının en büyük kaynağı yüzde 7.2 ile Hindistan oldu. 
     
     PETROL TÜKETİMİNDE ARTIŞ ORANI YÜZDE 3.4 
     Petrol tüketimindeki artış 2004 yılında, 1978'den bu yana görülen en yüksek artış hızına ulaştı yüzde 3.4 veya 2.5 milyon varil gün . Bu artış hızının üçte birinden fazlası Çin'deki büyük talep artışından yüzde 15.8 veya yaklaşık 900 bin varil gün kaynaklandı. 
     Yıllık bazda 2003 yılının yaklaşık yüzde 33 üzerinde gerçekleşen ve varil başına ortalama yüzde 38.27 doları bulan rekor fiyatlara rağmen petrole olan talep yüksek bir seviyede gerçekleşti. Ekim 2004'te varil fiyatı 50 doları buldu. 
     Talebi karşılamak için artırılan petrol üretimi 2004 yılında, tarihinde ilk kez 80 milyon varil gün düzeyini aştı. OPEC dışı üretim artışı, 2004'te, 10 yıllık ortalamanın oldukça üstünde çıkarak, 965 bin varil günün üzerine çıktı. Petrol üretiminde en büyük düşüş ise Birleşik Krallık'ta 230 bin varil gün ve ABD'de 160 bin varil gün yaşandı. 
     OPEC üretimi de aynı şekilde hızla yükselerek yaklaşık yüzde 8 32.9 milyon varil gün gibi tarihin en yüksek düzeyine ulaştı. Bu, OPEC üretiminde 1986'dan bu yana görülen en yüksek artış rakamıydı. Bu yükselişte başı Irak petrol üretimi 677 bin varil gün artarak 2 milyon varil güne çıktı , Suudi Arabistan ve Venezüella çekti. 
     
     DİĞER ENERJİ KAYNAKLARINDA DURUM 
     Dünya kömür tüketimi yüzde 6.3'e yükseldi bu rakamın dörtte üçü Çin'deki tüketim artışından kaynaklanıyor . 
     Dünya nükleer enerji tüketimi, geçen yıl yüzde 4.4'lük bir artış gösterdi. Bu artışın yarısı, Japonya'nın kapalı nükleer santrallerini tekrar devreye sokmasından kaynaklandı. 
     Küresel çapta hidroelektrik üretimi ise 2004 yılında yüzde 5 arttı. Bu artış özellikle Çin'de yeni kapasite kullanımına bağlı olarak yüzde 16.6 , Avrupa ve Avrasya'da çok belirgin oldu. 
     
</TEXT>
</DOC>
