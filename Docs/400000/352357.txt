<DOC>
<DOCNO> 352357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonyas08.html </URL>
<DATE> 2005/06/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Porno film sektörünün Türk Kralı 
</HEADLINE>
<TEXT>

     Porno sektörü, dünya çapında Türk bir yıldıza kavuştu. 2002 Berlin Erotik Film Festivali’nde Hizmetçi Kız’ filmiyle En İyi Film’ ve En İyi Yönetmen’ ödülünü alan Şahin Yılmaz’ın çoğunluğunu üniversite mezunlarının oluşturduğu bir hayran kitlesi bulunduğu ileri sürülüyor. 
     TEMPO Dergisi’nin son sayısında, Almanya’da çevirdiği 65 porno film ile ün yapan Aksaray’ın bir ilçesinde doğun 38 yaşındaki Şahin Yılmaz’ı konu aldı. Bir hayli büyük göbeğe sahip olmasına rağmen, senaryosunu da kendi yazdığı filmlerle Şahin K. adıyla ün yapan Şahin Yılmaz’ın asıl mesleği oto tamirciliği. Şahin Yılmaz, zaman zaman Almanya’dan Türkiye’ye geldiğini, ancak güvenlik nedeniyle gelişlerini gizli tuttuğunu söyledi. 
     Senaryoları bana ait 65 porno film çektim’ diyen Şahin Yılmaz için Tempo, Porno tarihinde inanılmaz absürd, komik, sosyalojik, sinematogratif ve hatta sinema tarihini yakından alakadar eden bir fenomen’le karşı karşıyayız. Bugün 5 Türk’ten neredeyse 3’ü bu yeni sapık dalga’nın etkisi altında’ tanımını yapıyor. 
     
     PORNOYA NASIL BAŞLADI 

     Hayranlarının Gerçek Kral’ dediği Yılmaz hikayesini şöyle anlatıyor 
     Porno işine 2000 yılında başladım. Küçük bir matbaada çalışıyordum. Orada eski Türk filmleri satılıyordu. Ben de patrona neden kendimiz bir film çekmiyoruz diye teklif götürdüm. Teklifime sıcak baktı ama kadını nereden bulacağımızı, senaryonun nasıl olacağını sordu. Ben de ona her şeyi bana bırakmasını, benim halledeceğimi söyledim. Aradım, Jale adındaki bayanı buldum ve ilk filmimizi çektik. Çılgın Sekreter’ adıyla piyasaya sürdük filmi. Seks yönünden pek başarılı olmamıştı. Ne de olsa ilk filmimdi ama komedi olarak çok ilgi görmüştü. Devamını getirmek istedik ama patronla aramızda anlaşamadık ve oradan ayrıldım, başka firmaya geçtim. 
     Kendisi birkaç kez Türkiye’de denemiş ama hep dolandırılmış. Sonunda vazgeçmiş. Beni gökte ararken yerde bulmuş gibi oldu. Türkiye’deki tanıdıkları arayıp işi bağladım ve Türkiye’ye gittik. 5 tane film çektik, piyasaya sürdük ve güzel tuttu. Yabancı firmalar tarafından da büyük rağbet gördü. Tabii ki devamını getirdik. Önce Avrupa’ya, sonra dünyaya yayıldı filmlerimiz. 
     Filmleri hem Almanya’da hem Türkiye’de çekiyorum. Her filmimde Anadolu insanının içinde yatan fantazilerini ya da toplumsal sorunları işledim. Anadolu insanının içinde gizli kalmış duygular açığa vuruldu. Bunu da ben yaptım. Bu yüzden Türkiye’de beni çok seviyorlar. Tabii ki birazcık da komik yanımı seviyorlar. Bu sevgi yalnızca Türkiye’de değil dünyaya yayıldı. Filmlerimi arşiv yapan birçok yabancı hayranım var. Onlar için her şey feda olsun. Bizim felsefemiz Şahin K. felsefesi. Kadirizm’den pek farkı yok. Kadir Abi ile aşağı yukarı aynı kesimlere, ayrı kulvarlarda hitap ediyoruz.’ Son çektiğim filmimin adı Doktor Civanım Yeni Yanıyor’ diyen Yılmaz, Bende proje tükenmez, hep vardı ve olacaktır’ diye ekliyor. 
     

     
</TEXT>
</DOC>
