<DOC>
<DOCNO> 396117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo32.html </URL>
<DATE> 2005/11/18/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Saracoğlu'nda bir çelme, 3 tekme 
</HEADLINE>
<TEXT>

     FİFA Başkanı'nın yaptığı açıklamaları tarafsızlıktan ve o mevkinin gerektirdiği sorumluluktan uzak buluyoruz. 
     Blatter'in İsviçre Milli Takımı forması giymiş gibi konuşmasını sadece yadırgamıyor aynı zamanda kınıyoruz da... 
     Ancak çuvaldızı kendimize de batırmanın zamanıdır. 
     Olayları başlatan hiç kuşkusuz İsviçreli futbolcuların hakemin bitiş düdüğü ile provakatif bir şekilde soyunma odasına doğru koşuşu oldu. 
     Fakat o anda ortada Milli takımımızın yardımcı teknik direktörü Mehmet Özdilek'in İsviçreli futbolcuya bir çelmesi olduğunu da görüntüler ortaya koyuyor. Futbolculuk döneminde efendiliği ile bilinen Şifo Mehmet bununla da yetinmeyip, kendisine tekme atan İsviçreli futbolcu Huggel'e tünel girişinde rövanş tekmesi de atıyor. 
     Alpay da sahanın ortasındaki kavgaya karışanlar arasında yeralıyor. 
     İsviçreli futbolcuların tekmesini, hırçınlığını, kışkırtıcılığını kınıyoruz. Ancak federasyondan görüntüleri izledikten sonra kendi payımıza düşen radikal adımları atmasını da bekliyoruz. 
     Çünkü Türkiye'yi ve futbolu seviyoruz... 
     Saha içindeki çarpıcı görüntülerin videosunu izlemek için tıklayın... 
     
     
</TEXT>
</DOC>
