<DOC>
<DOCNO> 358411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo23.html </URL>
<DATE> 2005/07/05/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Koaçeviç Beşiktaş benimle konuşmadı, umarım da konuşmaz 
</HEADLINE>
<TEXT>

     Şenhan Bolelli bildiriyor 

Real Sociedad takımında oynayan Darko Kovaçeviç, ''Beşiktaş'a gideceğim sadece söylenti'' dedi. 
     Sırplı golcü futbolcu, bugün düzenlediği basın toplantısında, Beşiktaş'a transfer olacağı iddialarını yalanladı. Kovaçeviç, ''Bunlar söylenti. Real ile 2007 yılına kadar sözleşmem var ve Real formasıyla kariyerimi sona erdirmeyi düşünüyorum'' şeklinde konuştu. Futbolda her şeyin olabileceğini hatırlatan Kovaçeviç, ''Şimdiye kadar benimle kimse konuşmadı, umarım da konuşmaz. Real'de evimde gibiyim ve burada jübilemi yapmak istiyorum'' değerlendirmesinde bulundu. 
     Öte yandan Kovaçeviç, Nihat Kahveci'nin durumuyla ilgili sorulan bir soruya ise ''Çok büyük bir futbolcudan konuşuyoruz. İnşallah onunla birlikte oynamaya devam ederim. Henüz onunla konuşmadım, ama hem Nihat hem de Real için en iyisini diliyorum. Eğer kalırsa harika olur, giderse ona bol şanslar dilerim'' cevabını verdi. 
     Tatilini Türkiye'de geçiren ve eşinin hastalığı sebebiyle San Sebastian'a dönüşü geciken Nihat'ın yarın kulüpte olacağı bildirildi. 
     
</TEXT>
</DOC>
