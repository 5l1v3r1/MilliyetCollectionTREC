<DOC>
<DOCNO> 372499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonsiy11.html </URL>
<DATE> 2005/08/24/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Rahşan Ecevit Alt kimlikmiş, üst kimlikmiş, bunların hepsi laf 
</HEADLINE>
<TEXT>

     Eski DSP Genel Başkan Yardımcısı Rahşan Ecevit, ''Hepimiz kaynaşmışız, hiç birimiz safkan değiliz. Alt kimlikmiş, üst kimlikmiş, bunlar Başbakan'dan da gelse hep laf'' dedi. 
     Rahşan Ecevit, yaptığı yazılı açıklamada, anneannesinin Bosna'dan, babasının da Karadeniz'den geldiklerini söylediklerini ifade etti. Ecevit, şunları kaydetti 
     ''Ama onların aileleri oralara gelinceye kadar kimbilir nerelerden gelip nerelerden geçmiş, kimlerle kaynaşmışlardı Atalarımız Orta Asya'dan Anadolu'ya gelinceye kadar nice topluluklarla bir araya gelmişler. Bilgileri tarih kitaplarına sığmıyor. 
     Bugün kimse ben şuyum, ben buyum diyemez. Hepimiz kaynaşmışız. Hiç birimiz safkan değiliz. Milletimizin gücü de, güzelliği de buradan geliyor. Alt kimlikmiş, üst kimlikmiş, bunlar Başbakan'dan da gelse hep laf.'' 
     
</TEXT>
</DOC>
