<DOC>
<DOCNO> 378923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun45.html </URL>
<DATE> 2005/09/16/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Gül, Afrika Birliği Genel Sekreteri Konare ile görüştü... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Afrika Birliği Genel Sekreteri Alpha Oumar Konare ile görüştü. 
     BM Hükümet ve Devlet Başkanları Zirvesi için New York’ta bulunan Başbakan Recep Tayyip Erdoğan’a eşlik eden Gül, zirve esnasında gerçekleştirdiği iki görüşmeler kapsamında Konare’yi de ziyaret etti. 
     Dag Hammarskjöld Plaza’da bulunan Afrika Birliği Merkezi’nde gerçekleşen görüşme yaklaşık 15 dakika sürdü. 
     Görüşmede Gül’e Başbakan Erdoğan’ın Dış Politika Başdanışmanı Büyükelçi Ahmet Davutoğlu, Dışişleri Bakanlığı Ekonomik İşlerden Sorumlu Müsteşar Yardımcısı Ender Arat, Uluslararası Kuruluşlar Genel Müdür Yardımcısı Tunç Üğdül ve Gül’ün özel müşaviri Gürcan Türkoğlu eşlik etti. 
     
</TEXT>
</DOC>
