<DOC>
<DOCNO> 383590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko35.html </URL>
<DATE> 2005/10/03/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Eylül'de en yüksek fiyat artışı Tekirdağ'da oldu... 
</HEADLINE>
<TEXT>

     Devlet İstatistik Enstitüsü DİE , Eylül ayında Tüketici Fiyatları Endeksi'nin TÜFE İstanbul'da yüzde 0.95, İzmir'de yüzde 1.35, Ankara'da ise yüzde 0.76 oranında arttığını bildirdi. 
     DİE'nin açıkladığı istatistiki bölgeler verilerine göre, Eylül'de 26 istatistiki bölgenin tamamında fiyat artışı yaşandı. 
     TÜFE bazında en fazla fiyat artışı yüzde 1.70 ile Tekirdağ, Edirne, Kırklareli bölgesi ile Malatya, Elazığ, Bingöl, Tunceli bölgesinde olurken, bu bölgeleri yüzde 1.59 ile Şanlıurfa, Diyarbakır bölgesi, yüzde 1.44 ile de Kayseri, Sivas, Yozgat bölgesi izledi. 
     Eylül'de TÜFE fiyatları Bursa, Eskişehir, Bilecik bölgesinde yüzde 1.21, Manisa, Afyon, Kütahya, Uşak bölgesinde yüzde 1.10 oranında arttı. 
     Bölgeler itibarı ile en az fiyat artışının yaşandığı bölge yüzde 0.20 ile Konya, Karaman bölgesi oldu. 
     
     YILLIK ENFLASYON 
     Yıllık bazda TÜFE artışı yüzde 7.99 olarak belirlenirken, bölge bazında en yüksek artış yüzde 10.76 ile Ankara'da görüldü. 
     Aynı dönemde, TÜFE İzmir'de yüzde 9.73, İstanbul'da yüzde 8.08 oranında artış kaydetti. 
     TÜFE'de yıllık enflasyon, Aydın, Denizli, Muğla bölgesinde yüzde 10.06, Bursa, Eskişehir, Konya, Karaman bölgesinde yüzde 9.48, Bilecik bölgesinde yüzde 9.31 olarak gerçekleşti. 
     Toplam 26 istatistiki bölge içinde 12 bölgede yıllık enflasyon, TÜFE için öngörülen yüzde 8'lik yılsonu hedefinden aşağıda seyrederken, Ankara bölgesi ile Aydın, Denizli, Muğla bölgesi çift haneli enflasyonun yaşandığı bölgeler oldu. 
     Yıllık bazda en az fiyat artışının yaşandığı bölge yüzde 4.78 ile Gaziantep, Adıyaman, Kilis bölgesi olurken, bu bölgeyi yüzde 5.12'lik fiyat artışı ile Kastamonu, Çankırı, Sinop bölgesi izledi. 
     
</TEXT>
</DOC>
