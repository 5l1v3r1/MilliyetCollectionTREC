<DOC>
<DOCNO> 354095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo44.html </URL>
<DATE> 2005/06/21/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Trabzonsporlu futbolcular, Gerede'ye gitti... 
</HEADLINE>
<TEXT>

     Trabzonsporlu futbolcular, 10 günlük kamp çalışmaları yapmak üzere Bolu’nun Gerede İlçesi’ne gitti. 
     Milli futbolcuların izinli olması nedeniyle 15 kişilik futbolcu kadrosuyla uçakla Ankara’ya giden ve daha sonra karayoluyla Gerede’ye geçecek olan bordo-mavililer, 1 Temmuz’a kadar hazırlıklarını burada sürdürecek. 
     Kulüp Profesyonel İşler Sorumlusu Caner Çuvalcıoğlu, yabancı oyunculardan Yattara’nın bu gece kampa katılacağını, milli futbolcuların ise 25 Haziran’a kadar izinli olduğunu söyledi. 
     Karadeniz ekibi, Gerede’de ilk çalışmasını, yarın saat 11.00’de gerçekleştirecek. 
     Bordo-mavili takımın 15 kişilik futbolcu kadrosunda şu isimler yer alıyor 
     Emrah, Volkan, Hasan Sönmez, Hasan Üçüncü, Lee Young, Özgür, Mehmet Yılmaz, Tolga Zengin, Celaleddin, Tayfun, Enis, Ali Güzeldal, Eyüp, Ufukhan ve İbrahim Ege. 
     Bu arada Ukrayna’nın Shaktar Donetsk takımıyla anlaşan Trabzonspor’un savunma oyuncusu Tolga’nın da yarın akşam Ukrayna’ya gideceği öğrenildi. 
     
</TEXT>
</DOC>
