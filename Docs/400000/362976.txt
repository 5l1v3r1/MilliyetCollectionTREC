<DOC>
<DOCNO> 362976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yasam/yas01.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
17'sinde bankaların k busu oldu 
</HEADLINE>
<TEXT>


'İnternet kurdu' 17 yaşındaki B.B. ve arkadaşları, büyük bir bankanın müşteri hesaplarına girip 'balık tutma' yöntemiyle tam 400 bin YTL'lik vurgun yaptı 

ERDAL KILINÇ İstanbul 

İnternet ortamında bir bankanın müşteri hesaplarından 400 bin YTL'lik vurgun yapılmasını araştıran polis, 17 yaşındaki B.B. ve arkadaşlarını yakaladı. 
Ankara doğumlu B.B., geçen nisanda büyük bir bankanın internet bankacılığı sayfasını kopyaladı. B.B., ardından, daha önce satın aldığı yaklaşık 3 milyon kişiye ait e - mail adreslerine, 'Bankanız bilgilerinizi güncelleştirmek istiyor' ibareli elektronik posta yolladı. B.B. ve arkadaşları, 'balık tutma' olarak adlandırılan bu yöntemle, e - maili açan banka mudilerinin kredi kartı ve hesap bilgilerini, şifre ve parolalarını aldı. Daha sonra mudilerin hesaplarından, kendi hesaplarına para transfer etti. 

Tutuksuz yargılanacak 
Bankanın durumu farketmesi üzerine Mali Şube Müdürlüğü devreye girdi. 
Bu arada, başka bir banka da aynı şik yetle polise başvurdu. 
Genişletilen araştırma sonucu B.B.'ye ulaşan polis, grubun site adreslerini Meksika ve Alaska'da gösterdiğini, hesaplardan paraları il dışından çektiğini, Avrupa ve ABD'de mudi hesapları üzerinden internette alışveriş yaptığını belirledi. 
Düzenlenen operasyonla, B.B. ile H.D.B., O.B.C., B.Ç., B.B. ve F.D. gözaltına alındı. Arkadaşları tutuksuz yargılanmak üzere serbest bırakılan B.B., 20 gün tutuklu kaldıktan sonra tutuksuz yargılanmak üzere serbest kaldı. 


</TEXT>
</DOC>
