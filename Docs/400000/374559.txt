<DOC>
<DOCNO> 374559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonyas15.html </URL>
<DATE> 2005/08/31/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Çaldıkları kasayı açmak için tren yoluna koydular... 
</HEADLINE>
<TEXT>

     Avusturya’da, çaldıkları çelik kasayı, açılsın diye tren yoluna koyan hırsızlar, hem trene raydan çıkma riski yaşattı, hem de kasanın içindeki paralardan oldular. 
     Avusturya polisi, batıdaki Bregenz bölgesinde dün gece yarısı, raylara bırakılan kasaya bir trenin çarptığını, lokomotifin çok hasar aldığını ve raydan çıkmasına ramak kaldığını, kasanın parçalandığını ve içindeki paraların etrafa dağıldığını, hırsızlarınsa kaçtığını belirtti. 
     Polis, çelik kasanın 15 kilo ağırlığında olduğunun ve içinde yaklaşık 5 bin avro bulunduğunun tespit edildiğini ifade etti. 
     Avusturya Ulusal Demiryolları’ndan yapılan açıklamada ise böyle bir olaya ilk kez rastlandığına dikkat çekildi. 
     
</TEXT>
</DOC>
