<DOC>
<DOCNO> 356697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo28.html </URL>
<DATE> 2005/06/29/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Serbest güreşte 74 kiloda Fahrettin Özata finale çıktı... 
</HEADLINE>
<TEXT>

     15. Akdeniz Oyunları'nda serbest güreşte, 74 kiloda mücadele eden Fahrettin Özata finale çıktı. 
     Huercal De Almeria Spor Salonu'ndaki oyunların serbest güreş müsabakalarının 2. gününde mindere çıkan Fahrettin Özata, Fransız rakibini 1.35 dakikada tuşla yendi. Özata, akşam seansında Yunan Theodosios Pavlidis ile altın madalya mücadelesi verecek. 
     Bu arada 5 güreşçinin yer aldığı 96 kiloda mücadele eden Hakan Koç, sabah seansında İspanyol, Mısırlı ve Yunan rakiplerini yendi. Hakan Koç, akşam seansında Fransız Vincent Akesse Aka ile karşılaşacak. Hakan Koç, bu maçı da kazanması durumunda altın madalyanın sahibi olacak. 
     Yine 5 sporcunun yer aldığı 60 kiloda Tevfik Odabaşı, Yunanlı ve Fransız rakiplerini yenip Mısırlı rakibine yenildi. Odabaşı, akşam seansında İspanyol Venegas Atanes ile karşılaşacak. Odabaşı'nın da madalya durumu bu karşılaşmadan sonra netlik kazanacak. 
     
</TEXT>
</DOC>
