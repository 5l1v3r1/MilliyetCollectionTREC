<DOC>
<DOCNO> 365779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/guncel/gun05.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZ SORUN, BİZ CEVAPLAYALIM 
</HEADLINE>
<TEXT>



OKS İLE İLGİLİ SIKÇA SORULAN SORULAR 


433.141 TM puanım var. Belirttiğim okullara girebilir miyim 
Bu 5 okulu yaz, 7 okulu da yazma olanağın var onları da yazmayı unutma. Kastamonu Göl Anadolu Öğretmen Lisesi'ni de tercihinin bir yerine yazabilirsin. 

468.594 puanla TM'de 3066 genel sıradayım, tercihlerime yardımcı olursanız sevinirim 
Puanın ve sıran iyi, 1. tercihin İstanbul Lisesi, 2. tercihin Kabataş Lisesi, 3. ve diğer tercihlerin diğer illerden fen lisesi yazabilirsin. 

436.292 puanla il sıram İstanbul'da 3292 oldum. Düşüncelerim doğru mu 
Kabataş, Sakıp Sabancı, Beşiktaş Atatürk, Beşiktaş liselerinden birisi olabilir az da olsa olmama olasılığı var Cağaloğlu Anadolu Lisesi'ni de yazıp 2 ya da 3 tane daha okul yazmanız uygun olur. Çünkü bilinmeyen sayısı ve hata sayısı çok bu yıl. 

394.179 TM puanı ile yaptığım tercihlerde açıkta kalabilir miyim 
Bu tercihlerde açıkta kalma olasılığın yüksek. Bu nedenle ilk 5 tercihi çıkar, sonlara 5 tane yeni açılan anadolu liselerinden ikisini Bağcılar'dan, birini Güngören ilçelerinden yazabilirsin. 

Anadolu liselerinde hangilerinin hazırlık eğitimi verecekleri belli oldu mu 
Şu ana kadar İstanbul Lisesi, Kadıköy Anadolu Lisesi ve Galatasaray Lisesi'nde hazırlık eğitimi olacağı biliniyor. Diğerleri için bir açıklama yapılmadı. 

Milli Eğitim Bakanlığı'nın bugüne kadar o kadar çok eksiği ve yanlışı oldu ki, yerleştirmede de hata yapabilir mi 
Tek dilediğimiz bakanlığın yerleştirmede hata yapmaması. Yapılırsa nasıl anlarız diye sorarsanız Okulların taban puanına bakınız. Kendi puanınıza bakınız. Bir okulun taban puanı sizinkinden küçük, siz o okulu tercihinizde yazdığınız halde o okula yerleşememiş görünüyorsanız kayıtlardan önce MEB Sınavlar Dairesi'ne yazılı ve belgeli olarak yanlışın düzeltilmesi için başvuruda bulunun. 

TM Ağırlıklı Standart Puan 488,891 
TM Genel Başarı Sırası 193 
MF Ağırlıklı Standart Puan 487,699 
MF Genel Başarı Sırası 206 
İleride mühendislik eğitimi almak istiyorum. Sizce İzmir Fen Lisesi, Atatürk Fen Lisesini mi yoksa Galatasaray Lisesini mi tercih etmeliyim 
İleride mühendislik mesleğini seçmeyi düşündüğün için lisede sayısal alanı seçmeniz daha yararlı olabilir. Bundan dolayı size önerimiz 1.sıraya İzmir Fen Lisesi, 2. sıraya İstanbul Atatürk Fen Lisesi, 3. sıraya ise Galatasaray Lisesini tercih etmeniz yönünde olacaktır. 

Kızım OKS'ye Eskişehir'den katıldı. Sınav sonucu aşağıdaki gibidir 
TM Ağırlıklı Standart Puan 455,615 
TM Genel Başarı Sırası 6166 
TM İl Başarı Sırası 104 
MF Ağırlıklı Standart Puan 487,699 
MF Genel Başarı Sırası 2167 
MF Genel Başarı Sırası 100 
Bu puan ile, 1. tercih olarak Eskişehir Fen Lisesini, 2.tercih olarak Eskişehir Anadolu Lisesini yazmayı düşünüyoruz. I. Yerleştirme sonucunda Fatih Fen Lisesine yerleşmezse ikinci tercihimiz olan Eskişehir Anadolu Lisesine kaydımızı yaptırmayıp II. Yerleştirmeyi beklesek Eskişehir Fatih Fen Lisesi şansımız nedir II. Yerleştirmede ikinci tercihimiz olan Eskişehir Anadolu Lisesini tekrar yazabilir miyiz 
II. yerleştirmede tabi ki Eskişehir Anadolu Lisesini tekrar yazabilme hakkınız vardır. Ancak II. Yerleştirme için başvuruda bulunup bulunmayacağınızı I. Yerleştirme sonucunda açıklanacak olan okulların taban ve tavan puanlarını inceledikten sonra karar vermenizde yarar vardır. 

TM Ağırlıklı Standart Puan 388 
TM İl Başarı Sırası 11050 olan öğrenci, Beyoğlu Anadolu Lisesi, Nişantaşı Anadolu Lisesi, Şehremini Anadolu Lisesine girebilir mi 
Puan ve sıralamanızı değerlendirdiğimizde öğrencinin belirttiğiniz bu üç okula yerleştirilme ihtimalinin zayıf olduğunu söyleyebiliriz. Öğrencinin puanı İstanbul ili için bir Anadolu Lisesine yerleştirilmesinde kritik bir puandır. Size önerimiz, ilk üç tercihinize bu okulları yazdıktan sonra kalan tercihlerinizi yeni açılmış olan Anadolu Liseleri yönünden değerlendirmenizdir. 

ÖSS İLE İLGİLİ SIKÇA SORULAN SORULAR 

Tercihlerimden birine merkezi yerleştirme ile yerleştirilirsem özel yetenek sınavına girebilir miyim 
Merkezi sistemle bir yüksek öğrenim kurumuna yerleşmiş olmak özel yetenek sınavına başvurmayı ve girmeyi engellemez. Ancak elde edilen sonuçlara göre sadece bir bölüme kayıt yaptırılabilir. 

Alanının dışımda tercih yapmak isteyen meslek lisesi mezunları neye göre tercih yapacak 
ÖSS puanlarının üzerine AOBP'leri 0,3 ile çarpılarak elde edilmiş Y-ÖSS puanları dikkate alınarak değerlendirilecektir. Bu uygulama alan dışı tercih yapacak tüm adaylar için geçerlidir. 

Sınavsız geçişte öncelikler kimlere tanınıyor 
Mezuniyet yılı, okul türü ne tür bir meslek lisesi olduğu , kendi METEB'inde olup olmadığı ve OBP göz önünde bulundurularak öncelikler belirlenmiştir. Kılavuzda ayrıntılı olarak yer alır. 

Üç türde hesaplanan AOBP Ağırlıklı Orta öğretim Başarı Puanı neden birbirinden farklı 
OBP Ortaöğretim Başarı Puanı, Ağırlıklı Ortaöğretim Başarı Puanına dönüştürülürken AOBP dönüştürülürken ilgili yılda ÖSS'ye giren öğrencilerin okullarının üç farklı türden ÖSS Puan ortalamaları kullanılıyor. Buna bağlı olarak AOBP'ler de ağırlıklandırıldığı ÖSS puanlarına göre farklılık göstermektedir. 

Merkezi yerleştirme ile bir bölüme yerleştirilirsem ek kontenjandan yararlanabilir miyim 
Ek yerleştirmeye başvuracak adaylar merkezi yerleştirmede herhangi bir programa yerleşmemiş olmalıdır. Açıköğretim fakültesinin kontenjan sınırı olmayan bölümleri hariç 

İki yıllık tercih yaptığımda AOBP'm hangi katsayıyla çarpılacak Veya hangi Y-ÖSS puanımı kullanacağım. 
Meslek lisesi haricindeki lise mezunlarının alanlarının devamı olan Meslek Yüksek Okullarına sınavsız geçiş hakları bulunmaktadır meslek lisesi mezunlarının da alanlarının dışındaki tercihleri için iki yıllık tercih yapmaları durumunda bu tercih alan dışı sayılacağı için AOBP 0,3 ile çarpılacaktır. Yani Sonuç belgelerinde ilgili puan türünün 0.3 AOBP'li Y-ÖSS puanlarını kullanacaklardır. 

İkinci öğretim programların diğerlerinden farkı nedir 
Kılavuzda ikinci öğrenim öğrencilerinin ödedikleri öğrenim ücretleri belirtilmiştir. 2004 -2005 Eğitim öğretim yılında ödenenler 

Bir öğrenciyle aynı puanı alırsam öncelik kimindir 
Bu durumda ilgili ek puanlı sonuçlar da eşit ise Y-ÖSS puanı yüksek olana, bu puanlar da eşit ise ÖSS puanı büyük olana, bu puanları da eşitse ÖSS puanında ağırlığı fazla olan alt test bölümündeki ham puanı büyük olana öncelik verilecektir. Eşitlik sürdüğü taktirde söz konusu yükseköğretim programını daha üst tercihinde gösterene, eşitlik yine de sürdüğü taktirde doğum tarihi günümüze daha yakın olana öncelik verilecektir. 

Benden yüksek puan alan bir öğrencinin aynı bölümü daha alttaki tercihlerinde göstermesi durumunda yerleştirme önceliği kime aittir 
Bu durumda yüksek puan alan öğrenci tercih sırasına bakılmaksızın öncelikli olarak yerleşecektir. Çünkü her bölüm için yerleştirme işlemi puan sırasına göre yapılmaktadır. 

AOBP seneden seneye değişir mi 
Ağırlıklı Ortaöğretim Başarı Puanı adayın sınava ilk kez girdiği yılın verilerine göre hesaplanarak OBP ve AOBP olarak hesaplanır ve bu puan lar AOBP SÖZ, AOBP-SAY, AOBP-EA sürekli kullanılır. 

Hem sınavsız geçişten yararlanmak istiyorum hem de Y-ÖSS puanımla tercihte bulunacağım. Tercih sıralamasında dikkat edilmesi gereken teknik bir mesele var mı 
160,000 ve daha fazla puan alan adaylardan aynı zamanda sınavsız geçiş hakkına sahip olanlar, tercihlerini sınavlı sınavsız geçişi göz önünde bulundurmadan istedikleri sırada yapabilirler. Önemli olan istek sırası ve verilecek mesleki karardır. 


</TEXT>
</DOC>
