<DOC>
<DOCNO> 376407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko27.html </URL>
<DATE> 2005/09/07/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Unakıtan 8 aylık bütçe açığı 6.7 milyar dolar 
</HEADLINE>
<TEXT>

     Maliye Bakanı Kemal Unakıtan, bütçenin 2005 Ağustos ayında 195 milyon YTL fazla verdiğini, Ağustos ayında faiz dışı fazlanın ise 5 milyar 283 milyon YTL olarak gerçekleştiğini açıkladı. 
     Unakıtan bu yılın Ocak-Ağustos döneminde ise bütçe açığının 6 milyar 755 milyon YTL olduğunu, 8 ayda faiz dışı fazlanın da 25 milyar 605 milyon YTL olarak gerçekleştiğini bildirdi. 
     Maliye Bakanı Unakıtan, düzenlediği basın toplantısında, Ağustos ayı ile 2005 Ocak-Ağustos dönemi bütçe uygulama sonuçlarını açıkladı. 
     Unakıtan öncelikle, Ağustos 2005 bütçe uygulamalarına bakıldığında, herşeyden önce şimdiye kadar tavizsiz şekilde uygulanan "mali disiplin" anlayışının olumlu sonuçlarının görüldüğünü bildirdi. 
     Bakan Unakıtan'ın verdiği bilgiye göre Ağustos 2005'te konsolide bütçe giderleri 13 milyar 141 milyon YTL, faiz hariç bütçe giderleri 8 milyar 53 milyar YTL, konsolide bütçe gelirleri 13 milyar 336 milyon YTL olarak gerçekleşti. 
     Aynı ayda bütçe fazlası 195 milyon YTL, faiz dışı fazla ise 5 milya 283 milyon YTL olarak hesaplandı. 
     
     OCAK-AĞUSTOS 

     Ocak-Ağustos 2005 döneminde ise konsolide bütçe giderleri 92 milyar YTL, faiz hariç bütçe giderleri 59 milyar 648 milyon YTL olarak gerçekleşti. 
     Sekiz ayda konsolide bütçe gelirleri 85 milyar 253 milyon YTL, bütçe açığı 6 milyar 755 milyon YTL, faiz dışı fazla da 25 milyar 605 milyon YTL olarak belirlendi. 

     
</TEXT>
</DOC>
