<DOC>
<DOCNO> 364465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur17.html </URL>
<DATE> 2005/07/26/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
PKK, İran askerleri ile çatışıyor 
</HEADLINE>
<TEXT>

     NAMIK DURUKAN Ankara 

      İran, yasadışı ilan ettiği ve faaliyetlerine sınırlama getirdiği PKK'nın kurdurduğu Kürdistan Özgür Yaşam Partisi'ne PJAK yönelik Türkiye ve Irak sınırında kapsamlı bir operasyon başlattı. 
     Türkiye sınır hattındaki Kelareş ve Milgever ile Irak sınırına yakın kesimlerde yer alan Şino Kasabası çevresindeki Gaddare alanlarındaki çatışmalarda, ilk belirlemelere göre 4 terörist öldürüldü. Sıcak temas sırasında 16 İran askerinin de hayatını kaybettiği bildirildi. İran askerlerinin, PJAK'a yönelik operasyonları, Meriwan-Bane ile Piranşar-Mahabad ve Serdeşt kentlerinin dağlık kesimlerinde de devam ediyor. PJAK militanlarının son günlerde İran karakollarına yönelik de saldırılarını arttırması üzerine, karakollardaki asker sayısında artışa gidildi. PJAK, çatışmalarda ölen 4 teröristten birinin Siirt'in Eruh ilçesi doğumlu Azad kod adlı Abdulrezak Sebat olduğunu açıkladı. 
     
</TEXT>
</DOC>
