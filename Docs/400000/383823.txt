<DOC>
<DOCNO> 383823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun38.html </URL>
<DATE> 2005/10/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Amerikan askerlerinden Fırat operasyonu 
</HEADLINE>
<TEXT>

     Amerikan ordusu, Irak’ta, Fırat nehri civarındaki şehirlerde isyancılara karşı yeni bir büyük operasyon başlattı. 
     Haklaniye ile yakınındaki Pervana’da, Amerikan uçakları ve helikopterleri sabaha karşı hava saldırısında bulundular. Şehirlerde gece yarısı silah sesleri de duyuldu. 
     Operasyona, 2500 Amerikan deniz piyadesinin, denizcisinin ve yüzlerce Irak askerinin katıldığı belirtildi. 
     Amerikan güçlerinin Haklaniye, Hadise ve Pervana’da başlattığı ’Nehir Girişi" adı verilen operasyondaki zayiat konusunda bilgi verilmedi. 
     Bu kentlerde üslenmiş asker ve polis bulunmadığı için isyancıların burada rahatça faaliyet gösterebildikleri kaydediliyor. 
     Amerikan askerleri 3 gün önce de Suriye sınırı yakınındaki Sadah köyü ile Rumana ve Karabila kasabalarında operasyon başlatmıştı. 
     
</TEXT>
</DOC>
