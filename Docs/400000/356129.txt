<DOC>
<DOCNO> 356129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/yas04.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazım, sevduğun böyle ağlar... 
</HEADLINE>
<TEXT>


HAMMET KAÇAR DHA 

"Koyverdun gittun beni oy ... Sevduğum senun aşkın ciğerlerumi dağlar hiç mi duşunmedun sen sevduğun boyle ağlar" diyordu bir şarkısında Kazım Koyuncu... Cumartesi gününden bu yana binlerce kişi, 33 yaşında kanser nedeniyle hayatını kaybeden Karadeniz müziğinin sevilen sesine ağladı. Ve sanatçı, dün memleketi Artvin'in Hopa ilçesinde binlerce kişinin katıldığı bir törenin ardından Yeşilköy köyündeki aile kabristanında toprağa verildi. Babası Cavit, annesi Hüsniye Koyuncu ile nişanlısı Gönül Bozoğlu'nun başından ayrılmadığı sanatçının tabutu üzerine Trabzonspor forması, tulum, gitar ve fotoğrafı konuldu. Koyuncu'nun kurduğu "Denizin Çocukları" grubundan Mehmet Ali Beşli ise sanatçının ölümünden Çernobil'i sorumlu tuttu. 


</TEXT>
</DOC>
