<DOC>
<DOCNO> 388384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas11.html </URL>
<DATE> 2005/10/20/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Belçika'da boşanma rekoru kırıldı 
</HEADLINE>
<TEXT>

     Belçika İstatistik Kurumu INS , ülkede boşanma oranının rekor düzeye çıktığını açıkladı. 
     INS'nin resmi verilerine göre, 2004 yılında 43 bin 326 çift evlenirken 31 bin 418 çift boşandı. 
     INS, 2004 yılında kıyılan nikahların 2 bin 207'sinin eşcinseller arasında olduğunu, bunların 1267'sinin erkekler, 940'ının kadınlar arasında yapıldığını bildirdi. 
     Boşanma oranının yüzde 70'i aştığına dikkati çeken uzmanlar, 1920 yılında 106 bin çiftin evlendiğini ve boşanma oranının sadece yüzde 2 olduğunu hatırlattı. 
     Uzmanlar, gençlerin artık nikahlanmak yerine birlikte yaşamayı tercih ettiklerini, boşanma yasal işlemlerinin kolaylaştırılmasının da çiftlerin ayrılma kararı vermelerini kolaylaştırdığını belirtti. 
     AB'nin istatistik örgütü Eurostat'ın verilerine göre, AB ülkeleri genelinde evliliklerin 1960'lı yıllarda yüzde 14'ü, 1970'li yıllarda yüzde 22'si, 1980'li yıllarda yüzde 27'si boşanmayla sonuçlanırken, 1990'lı yıllarda bu oran yüzde 35'i, son dönemde ise yüzde 40'ı buluyor. 
     AB üyeleri arasında en fazla boşanma görülen ülkelerin başında Belçika geliyor. Belçika'yı İsveç yüzde 50 , Finlandiya yüzde 49 , İngiltere yüzde 45 ve Danimarka yüzde 41 izliyor. 
     
</TEXT>
</DOC>
