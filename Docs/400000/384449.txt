<DOC>
<DOCNO> 384449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sondun27.html </URL>
<DATE> 2005/10/06/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Merkel, koalisyon için pazar gününü işaret etti 
</HEADLINE>
<TEXT>

     Alman Hıristiyan Demokrat Birlik Partisi CDU Genel Başkanı Angela Merkel, koalisyon görüşmelerine başlanabilmesi için Sosyal Demokrat Parti SPD ile yaptıkları ve yeni başbakanın kim olacağının da belirleneceği görüşmelerde 9 Ekim Pazar akşamına kadar bir sonuç alınabileceğini sanmadığını söyledi. 
     Merkel, bugün Hıristiyan Sosyal Birlik Partisi CSU Genel Başkanı Edmund Stoiber ile birlikte Başbakan Gerhard Schröder ve SPD Genel Başkanı Franz Müntefering ile yapacağı görüşmeden önce, ''Pazar akşamından önce bir sonuç alınacağını sanmıyorum'' dedi. 
     Merkel, SPD'den, açık bir şekilde kendisinin başbakan olması gerektiğini kabul etmesini istedi. 
     Bu arada, Birlik partilerinin CDU CSU , başbakanın yanı sıra federal meclis başkanını da belirlemek istediği bildirildi. 
     Alman Haber Ajansı'nın DPA , bazı politikacılara dayanarak verdiği haberde ise Stoiber'in yeni kurulacak hükümette yer almak istediği, ancak maliye bakanlığını istemediğini, bunun yerine ekonomi ya da dışişleri bakanı olarak görev yapmak istediği belirtildi. 
     
</TEXT>
</DOC>
