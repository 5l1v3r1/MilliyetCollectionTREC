<DOC>
<DOCNO> 369904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun24.html </URL>
<DATE> 2005/08/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Türkler, Rusya'da televizyon almak istiyor 
</HEADLINE>
<TEXT>

     Türkiye’de televizyonların yabancılara satışına ilişkin tartışmalar sürerken Rusya’da satışı planlanan Ren TV’yle bazı Türk şirketlerinin de ilgilendiği açıklandı. 
     Rusya’da satışı planlanan Ren TV’nin bağlı bulunduğu Severstal Grup yetkilileri, bazı Türk firmalarının da televizyon istasyonunu satın almak için şirketle temasa geçtiği açıkladı. Şirketin basın sorumlusu Olga Antonova, Ren TV ile ilgilenen Türk şirketlerinin adını ise açıklamadı. 
     Antonava, Türk şirketlerini yanısıra birkaç Rus yatırım bankasının, İskandinav şirketlerin ve Avrupa dışından bazı şirketlerin de Ren TV ile ilgilendiğini söyledi. 
     Kommersant sitesine göre, televizyon istasyonun yüzde 69.9 hissesine sahip olan Severstal Grup bu hisseleri Rusya 
     Birleşik Enerji Sistemleri şirketinden 100 milyon dolara satın almıştı. Ren TV hisselerinin yüzde 30’u ise Avrupa’nın en büyük ticari yayın kuruluşu olan RTL’nin elinde bulunuyor. 
     Ren TV’nin müşterilerinden bir diğerinin de, televizyon istasyonunu yüzde 71’ini almak isteyen Surgutneftegas petrol şirketi olduğu açıklandı. 
     Haberde, Rusya’da gerçekleşecek 2008 seçimleri öncesinde medyaya ilginin şimdien yoğunlaştığı ve biyasi oluşumların da televizyon istasyonu ile ilgilendiği kaydedildi. 
     
</TEXT>
</DOC>
