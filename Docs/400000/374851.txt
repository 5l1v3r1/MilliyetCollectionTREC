<DOC>
<DOCNO> 374851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sontur30.html </URL>
<DATE> 2005/09/01/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
TOBAV DT'nin 800 kişilik kadrosundan görev yapmayan en fazla 20'dir 
</HEADLINE>
<TEXT>

     Devlet Tiyatroları, Opera ve Balesi Çalışanları Yardımlaşma Vakfı’ndan TOBAV yapılan açıklamada, "Devlet Tiyatroları’nın 800 kişilik oyuncu kadrosunda her yıl görev yapmayan en fazla 20 kişiyi bulabilirsiniz" denildi. 
     TOBAV Yönetim Kurulu’ndan, Kültür ve Turizm Bakanı Atilla Koç’un bir gazetede yer alan "maaş alıp sahneye çıkmayan sanatçılar bulunduğu" şeklindeki demecine ilişkin yapılan yazılı açıklamada, şu görüşlere yer verildi 
     "Devlet Tiyatroları’nın 800 kişilik oyuncu kadrosunda her yıl görev yapmayan en fazla 20 kişiyi bulabilirsiniz. Bunu devlet kurumları ve bakanlıkla karşılaştırırsanız oralarda bu rakamın çok daha üstünde görev yapmayan insanlar bulursunuz. Eğer Sayın Bakan bu konuyu daha önce biliyor ve bundan rahatsızlık duyuyorsa neden soruşturma konularından biri olarak bunu seçmemişti Sayın Bakan bu konuyu içinde bulunduğumuz ve Devlet Tiyatroları’nın kan kaybettiği bugünlerde kendine yanlış ve taraflı bilgi verenlerden alıp basına beyanat veriyor. 
     Bu durum taraflardan biri olan Bakanlığın ’ben suçsuzum’ demek için Devlet Tiyatroları’nı yıpratmayı dahi göze alabileceğini mi gösteriyor Bugün Sayın Bakan’ın Devlet Tiyatroları Yasası’na uygun olmayan vekil tayini Devlet Tiyatroları’nın böyle gündelik bir dille tartışılmasına imkan vermekten başka ne yapmıştır Bu ortalığa dökülen tartışmalar devam ederse bundan pek çok kişi yara alır. Ama en büyük yarayı Devlet Tiyatroları alır." 
     
</TEXT>
</DOC>
