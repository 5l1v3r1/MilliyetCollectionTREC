<DOC>
<DOCNO> 361278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/yazar/civaoglu.html </URL>
<DATE> 2005/07/15/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Dün Bugün Yarın 
</HEADLINE>
<TEXT>


Anadolu Ajansı'nın, ABD yönetiminden "bir yetkiliye ait olduğu" iddiasıyla yayımladığı haber, siyaseti karıştırdı. "Hazret lütfetmiş, PKK'ya karşı Türkiye, insan haklarını fazla zorlamamak koşuluyla silahlı harek t yapabilir" buyurmuş 
Yani Kuzey Irak'ta 6 bin silahlı adamı ile "üs" tutan PKK'ya, Türkiye -uluslararası hukukta da tanınan- "sıcak takip hakkını kullanarak sınırın ötesine geçemez ama fazla ileri gitmemek koşuluyla kendi topraklarında harek t yapabilir" mesajını veriyor 
.................... 
Türkiye, kendi topraklarında ölüm kusan bu katillere, gereğini elbette yapacaktır... Yapıyor da... ABD'nin icazetine gerek yok. Ama sorun, Türkiye'yi kana bulayan PKK'nın ABD koruması altındaki Kuzey Irak'ta 6 bin kişilik silahlı gücüyle bir "üs" haline gelmiş bulunmasıdır. ABD'nin koruması altında görünmesidir. 
Saddam döneminden kalma ağır silahları ve Türkiye'deki eylemlerde kullandığı patlayıcıları pazarda karpuz satın alır gibi rahatlıkla temin etmektedir. 
ABD buna göz yumuyor... Kuzey Irak Kürt yönetimi görmezden geliyor. 
Ve... Sınırdan sızan PKK katilleri can alıyorlar. Giderek azmaktalar. 
Güneydoğu'da yakılan ateşler, bir yangın gibi ufku sararsa, çok yazık. 
Gene kan ve gözyaşı mı Bunun böyle olacağı çok önceden belliydi. 2 yılı aşkın bir süre önce, bu köşede yayımlanan yazım, bugünlerin habercisiydi... Yeniden yansıtıyorum 
..................... 
Körfez Savaşı'nda o zaman Riyad Büyükelçisi olan Dışişleri Bakanı Yaşar Yakış'ın konutundaydım. 
Yakış, ABD Büyükelçisi'ni aramıştı. Operasyonu yapan komutanlardan benim için randevular sağlamıştı. 
ABD komutanlığının çalıştığı Riyad'daki otelin üst katlarında bir dairede çok iyi Türkçe bilen iki Amerikalı subay, çok ilginç açıklamalarda bulundu. 

Haritadaki el 
Amerikalı yarbay, Ankara'da Amerikan yardım heyetinde çalışmıştı. İyi Türkçe biliyordu. 
Bana bilgi verirken duvardaki haritaya doğru yürümüş, avucunu Kuzey Irak'ta gezdirirken şöyle demişti 
"Bağdat'a kadar ilerleyeceğiz. Saddam düşecek. Irak'ta yeni yapılanma olacak. Ama... Saddam kalsa da, Türkiye için zor bir süreç başlayacak. Kuzey Irak'ta Kürtler zaten silahlanmışlardı. Saddam kuvvetlerinden kalan ağır silahları da alacaklar. Daha güçlü olacaklar. Yörede kendi yönetimlerini kuracaklar. Türkiye'den de toprak isteyebilirler. Ya vereceksiniz... Ya da savaşmak zorunda kalacaksınız." 

Derin değil serin 
Ondan sonra diğer Amerikalı subay da hemen hemen aynı şeyleri tekrarladı. 
Onlara sordum "Ya siz Amerika seyirci mi kalacak " 
Cevapları... "İşimiz bittikten sonra, biz buralardan çekileceğiz. Eve döneceğiz. Türkiye, Kuzey Irak Kürtleriyle kalacak" oldu. 
Üstelemiştim "Irak'a harek tı Türkiye'nin katkısıyla yaptınız. Üslerimizi, limanlarımızı kullandınız. 'Sizden toprak isteyecekler, çarpışmak zorunda kalacaksınız' diye söz ettiğiniz Kuzey Irak Kürtleri, Saddam tarafından kıyıldığında bizim topraklarımıza sığındılar. 
Onlara kanat gerdik. Adeta bütün bu sorunları yaratan ABD değilmiş gibi 'Biz gideceğiz, Kuzey Irak'ta PKK'yla siz uğraşacaksınız, sizin sorununuz' diyorsunuz. 
Bu nasıl stratejik ortaklık ve dayanışma " 
Cevapları derin değil, serin oldu. 
"ABD, Türkiye ile Kuveyt'in kurtarılması için işbirliği yaptı. Amaca ulaştıktan sonra biz çekileceğiz..." 
Yalın bakışla, gerçekten Irak, Kuveyt'i işgal etmeden ve Amerikan kuvvetleri Saddam'ı vurmadan önce de Türkiye, yörede PKK sorunuyla baş başaydı. 
ABD'li subaylar o nedenle "değişen bir şey yok" demeye getiriyorlardı. 
Oysa Irak'ta merkezi otoriteyi çökerterek, Kuzey Irak'ı silahlandırarak koşulları değiştiren gene Amerika'ydı. 
Kuzey Irak'a adeta bir mayın deposu bırakıp, fitilini ateşledikten sonra "biz zaten bu işte yokuz" diyordu. 
.................... 
Abdullah Gül'ün Başbakan olduğu ilk AKP hükümetinin Dışişleri Bakanı Yaşar Yakış'ın, 14 yıl önce Suudi Arabistan Büyükelçisi'yken bana aldığı randevuyla, ABD'li subaylardan dinlediklerim -ne yazık ki- gerçek olmakta. 
Diliyoruz ki yazının başındaki söylem, ABD politikası değil, bir ABD yetkilisinin "bireysel densizliği" olsun. 



</TEXT>
</DOC>
