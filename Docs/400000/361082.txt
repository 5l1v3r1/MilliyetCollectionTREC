<DOC>
<DOCNO> 361082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo05.html </URL>
<DATE> 2005/07/14/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Fener'de imaj değiştiren değiştirene... 
</HEADLINE>
<TEXT>

     Bir grup Fenerbahçeli futbolcu, yeni sezona değişik görüntülerle giriyor. En dikkat çekense, saçlarını uzatan Alex'in bıyık bırakması. 
     Sarı-Lacivertli futbolcularla şu günlerde moda, imaj değişikliği. Kazınmış kafasıyla görmeye alıştığımız Alex, saçlarını uzatırken, bıyık da bıraktı ve değişik bir görüntüye büründü. Nobre de vatandaşı gibi, kazıttığı saçlarını uzatmaya başladı. Mehmet Yozgatlı ise uzun saçlarını kestirip, ön tarafını civciv sarısına boyattı. Bir türlü kadroya giremeyen Semih, şansını sakal bırakarak denemeye karar verirken, Tuncay uzun saçlarını arkadan bağlamaya başladı. Önder ise idmanlarda başına taktığı bantla dikkat çekiyor. 
     
</TEXT>
</DOC>
