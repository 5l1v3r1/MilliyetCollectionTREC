<DOC>
<DOCNO> 388587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonspo02.html </URL>
<DATE> 2005/10/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Zenit süper başladı... UEFA'da dün gecenin sonuçları... 
</HEADLINE>
<TEXT>

     Zenit süper başladı 2-1 Beşiktaş'ın grubundaki diğer karşılaşmada Zenit St.Petersburg, Guimaraes'i 2-1 geçmesini bildi ve zirveye kuruldu... 
     
     Hızlı başladılar 

     Beşiktaş’ın yer aldığı H Grubu’ndaki ilk galibiyeti, Rusya’nın Zenit Petersburg takımı aldı. Gruba son torbadan dahil olan Zenit evinde, Portekiz’in Guimaraes takımını 2-1’lik skorla mağlup etti. Maça iyi başlayan taraf ev sahibi ekipti... Arshavin ve Kerzhakov ile rakip kalede etkili olan Zenit Petersburg, 39. dakikada Spivak’ın penaltı golüyle öne geçmesini bildi. İlk yarı Rus temsilcisinin üstünlüğüyle sonuçlandı. 
     
     İki kırmızı kart 

     İkinci 45 dakikaya da hızlı başlayan taraf ev sahibi Zenit’ti... Genç yıldızı Arshavin ile 54. dakikada güzel bir gol bulan Lacivert-Beyazlılar üstünlüğünü sağlamlaştırdı. Bu golün hemen 5 dakika sonrasında sahneye çıkan Neca, farkı bire indirmesine karşın takımına puan kazandıramadı. Bu arada Guimaraes’te Mederios, Zenit’te Vladislav Radimov kırmızı kartla oyun dışında kalmaktan kurtulamadı. 
     
     Luce’li Shakthar Fatih’i yendi 1-0 

     Bir dönem Galatasaray ve Beşiktaş’ı çalıştıran Rumen teknik adam Mircea Lucescu’nun takımı Shakthar Donetsk, Fatih Akyel’in formasını giydiği PAOK’u tek golle geçti 1-0 Ukrayna temsilcisinin tek golü Brezilyalı Brandao’dan geldi. Temsilcimiz Fatih Akyel 88 dakika PAOK adına mücadele ederken, Tolga Seyhan ise Shakthar’da 90 dakika sahada kaldı. 
     
     Gecenin sonuçları 

     

Viking-Monaco 1-0. CSKA Sofya-Hamburg 0-1. Maccabi Petach-Palermo 1-2. Halmstad-Hertha 0-1. Steaua-Lens 4-0. Dnipro-AZ 1-2. Grasshoppers-Middlesbrough 0-1. Basel-Strasbourg 0-2. Tromso-Roma 1-2. CSKA Moskova-Marsilya 1-2. Dinamo Bükreş-Heerenveen 0-0. Rennes-Stuttgart 0-2.      

     
</TEXT>
</DOC>
