<DOC>
<DOCNO> 396351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo27.html </URL>
<DATE> 2005/11/19/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Samsunspor 1 - Denizlispor 2 Maç sonucu 
</HEADLINE>
<TEXT>

     Turkcell Süper Ligi'nde Samsunspor, sahasında Denizlispor'a 2-1 yenildi. 
     5. dakikada defanstan dönen topla ceza alanı önünde buluşan Rafael'in vuruşunda meşin yuvarlak kalecide kaldı. 
     27. dakikada ceza alanı içinde oluşan karambolde penaltı noktası yakınında önünde bulduğu meşin yuvarlağa Eyüp sert vurdu, defans oyuncularına çarpan top direğin üstünden kornere çıktı. 
     36. dakikada Samsunspor aradığı golü buldu. Celil'in sağ taraftan kullandığı korner atışında arka direkte topla buluşan Serkan Aykut'un kafa vuruşunda meşin yuvarlak yere çarptıktan sonra ağlarla buluşunca, Samsunspor 1-0 öne geçti. 
     Karşılaşmanın kalan bölümlerinde tarafların çabaları gol getirmeyince ilk yarı Samsunspor'un 1-0 üstünlüğü ile sona erdi. 
     
     İKİNCİ YARI 

     Karşılaşmanın 48. dakikasında konuk ekip beraberliği yakaladı. Bu dakikada ceza alanı ön çizgisinde Miikka sert vurdu. Defanstan dönen topla buluşan Ömer Kerim'in sol çaprazdan vuruşunda skor 1-1 oldu. 
     49. dakikada Tomas'ın sağ taraftan kullandığı korner atışında, ceza alanı içinde Bülent topa gelişine vurdu, meşin yuvarlak kalecide kaldı. 
     69. dakikada Rafael'in ara pasıyla sağ taraftan ceza alanına giren Celil, kaleciyle karşı karşıya kaldığı pozisyonda yerden plase vurdu, ancak kaleci yatarak meşin yuvarlağa hakim oldu. 
     75. dakikada Celil'in sol taraftan ceza alanına gönderdiği topu Samsunsporlu oyunculardan önce Denizlispor'un savunma oyuncuları kornere atarak tehlikeyi önledi. 
     87. dakikada Ömer Kerim'in sol taraftan ceza alanına gönderdiği topa Miikka sol çaprazdan sert vurdu, ancak top kalecide kaldı. 
     90. dakikada Ender'in sol taraftan ceza alanına gönderdiği topla ön direkte buluşan Miikka, topu filelere gönderdi ve karşılaşma 2-1 Denizlispor'un üstünlüğüyle sona erdi. 
     

Stat 19 Mayıs. Hakemler Hüseyin Göçek xxx, Bahattin Duran xxx, Feridun Kara xxx. Samsunspor Ali Uyanık xx, Alper xx, Elyasa xx Dk. 85 Musa , Ayari xxx, Kais xxx, Serkan Aykut xx Dk. 61 Mustafa Çiçek x , Adnan xx, Rafael xx, Muhammet xxx, Marciel xx Dk. 75 Caner x , Celil xxx. Denizlispor Soulleymanou xx, İhsan xx, Tomas Abraham xxx, Yusuf xxx, Serhat xx, Roman Kratochvil xxx, Ömer Kerim xxx Dk. 90 Ender , Mustafa xx Dk. 81 Fatih x , Miikka xx, Bülent xx, Eyüp xx Dk. 68 İbrahim Çelik xx . Goller Dk. 36 Serkan Aykut Samsunspor , Dk. 48 Ömer Kerim, Dk. 90 Miikka Denizlispor . Sarı Kartlar Dk. 40 Adnan Samsunspor , Dk. 57 Ömer Kerim, Dk. 64 Mustafa, Dk. 81 Miikka Denizlispor .      
</TEXT>
</DOC>
