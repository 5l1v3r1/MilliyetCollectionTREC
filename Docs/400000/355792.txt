<DOC>
<DOCNO> 355792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun05.html </URL>
<DATE> 2005/06/27/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Kolombiya'da FARC'ın yaptığı 278 kilometrelik gizli yol bulundu... 
</HEADLINE>
<TEXT>

     Kolombiya ordusunun, Kolombiya Devrimci Silahlı Güçleri FARC örgütünün yaptığı 278 kilometrelik gizli bir yol bulduğu bildirildi. 
     Askeri kaynaklar, ülkenin orta kesiminden batıya doğru uzanan ve üç eyaletten geçen bu yolda, yaklaşık 400 arazi aracı, buldozerler, yiyecek ve silah gereksinimlerinin karşılandığı on kadar yer ile yol boyunca yerleştirilmiş yakıt depoları bulduklarını açıkladı. 
     Kaynaklar, gür bir bitki örtüsüyle gizlenmeye çalışılmış bu yolun, "şaşırtıcı bir altyapıya sahip olduğunu" belirtti. 
     Ordu kaynakları, bu yolun FARC’ın güney ve batıdaki cephelerini birbirine bağladığını ve yerleri saptanan örgütün yönetim kademesindeki kişilerin kısa sürede yer değiştirmesine olanak tanıdığını kaydetti. 
     Bir askeri yetkili, "Böyle bir yolun yapılması için yüzlerce işçi ve mühendisin yıllarca çalışması gerektiği" yorumunda bulundu. 
     Ordunun, ayrıca örgütün eğitim merkezlerinden biri olan bir okulu da bulduğu belirtildi. 
     
</TEXT>
</DOC>
