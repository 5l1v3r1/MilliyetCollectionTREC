<DOC>
<DOCNO> 367982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun15.html </URL>
<DATE> 2005/08/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Sedat'ın yeğenine red 
</HEADLINE>
<TEXT>

     Mısır'ın eski Cumhurbaşkanı Enver Sedat'ın yeğeni Talat Sedat'ın gelecek ay yapılacak cumhurbaşkanlığı seçimlerine katılması reddedildi. 
     Resmi MENA ajansının haberine göre, dün toplanan seçim komisyonu, 30 kişilik adaylar listesinden Talat Sedat ile birlikte 19 kişinin adaylık başvurusunu kabul etmeme kararı aldı. 
     Bu kişilerin aday olmaya neden uygun görülmediği hakkında bilgi verilmedi. 
     Geriye kalan 10 aday arasından Cumhurbaşkanı Hüsnü Mübarek'in seçimi kazanması bekleniyor. Bu adaylar arasında, Mübarek'in en önde gelen rakipleri olarak liberal ağilimli Had Yarın Partisi'nden Eymen Nur ile yine liberal Vafd Partisi'nin lideri Numan Goma bulunuyor. 
     Mısır'ın ilk çok adaylı cumhurbaşkanlığı seçimi 7 Eylül'de yapılacak. Nihai aday listesinin birkaç gün içinde açıklanması bekleniyor. Resmi seçim kampanyası 17 Ağustos'ta başlıyor. 
     Enver Sedat 1981'de bir suikast sonucu öldürülmüştü. 
     
</TEXT>
</DOC>
