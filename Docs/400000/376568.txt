<DOC>
<DOCNO> 376568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/ekonomi/aeko.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OYAK, oylama ve alkışla Tüpraş ve Erdemir'e... 
</HEADLINE>
<TEXT>


OYAK Genel Müdürü Ulusoy, kırmızı - beyaz tişörtler giymiş bin 700 iş ortağının toplantısında 'sahneye çıkarak' sordu Tüpraş ve Erdemir ihalesine girelim mi .. Salonda alkış koptu, oylama yapılmadan sonuç ortaya çıktı 

MURAT SABUNCU Antalya 

Ordu Yardımlaşma Kurumu'nun OYAK Antalya-Kemer'deki Sungate Otel'de yapılan İş Ortakları Toplantısı, şirketin gövde gösterisine dönüştü. Bin 700 iş ortağı, kırmızı çizgili beyaz tişörtler giyerek toplantıya katıldı. Kendisi de kırmızı beyaz tişört giyerek 'sahneye çıkan' Genel Müdür Coşkun Ulusoy'un, Erdemir, Tüpraş ve Telekom ile ilgili konuşması salondakileri coşturdu. 
Ulusoy, toplantıda yaptığı konuşmada, Tüpraş ve Erdemir gibi kuruluşların özelleştirilmesine gönlünün razı olmadığını belirtti. Ulusoy, şöyle konuştu 
"Özelleştirmeye karşı değilim. Bazı alanlardan devletin çekilmesi gerektiğine inanıyorum. Ama bir Türk Telekom, bir Tüpraş ve Erdemir'in özelleştirilmesini istemiyorum. Bunlar stratejik kuruluşlar. Türkiye Cumhuriyeti 80 yıllık tarihinde uğraştı, didindi, çok sıkıntılar çekti. Birçok nesil, dünya yüzü görmeden çalıştı gitti. Onlar emekleriyle bize bu üç kuruluşu bırakıp gitti. Başka sanayi kuruluşlarımız da yok. Alın teriyle gözyaşıyla canla kuruldu, başla ilerledi ve şimdi biz bunları satıyoruz. Eğer mutlaka satılacaksa, bizlerin elinde olsun, ülkeye gönül vermiş insanların elinde olsun diyoruz." 

Alkış koptu 
Toplantıda, katılımcılara dağıtılan elektronik oylama makinesi ile yapılan oylama sonucu OYAK'ın Erdemir ve Tüpraş özelleştirmesindeki 'önceliği' ve genel tutumu da saptandı. 
Ulusoy, "TÜPRAŞ'ı alalım mı, almayalım mı " diye sordu ve salondakilerin elektronik oylama makinesinin tuşlarına basarak oylarını kullanmaları istedi. Ancak sorusunu tamamlayamadan salondan "Erdemir'i de alalım" alkışı yükseldi. "Tamam, Erdemir'e de giriyoruz" diyen Ulusoy bunun üzerine, "Anlaşıldı, elektronik oylama yapmadan sonuca ulaşıyoruz. Ancak, ben yine de cihazları kullanacağınız bir soru daha soruyorum. Eğer şartlar bizi Tüpraş ve Erdemir arasında seçim yapmaya zorlarsa o zaman Tüpraş'ı mı alalım, Erdemir'i mi" diye sordu. Salondan yüzde 63 Tüpraş, yüzde 37 Erdemir sonucu çıktı. 
Ulusoy, oylamanın sonuçlanmasından sonra, "Tüpraş ihalesinde yarışırken bu alkışların verdiği güçle hareket edeceğiz" diye konuştu. 

'Yaprak gibi savruluyor' 
Ulusoy, Türkiye'nin kendi değişimini kendisinin yönetemediğini belirterek, "Türkiye değişen dünya şartları içinde, bir yaprak gibi oradan oraya savruluyor. Bazı realiteleri görüyoruz fakat kendimizin yönlendiremediği gelişmeleri hiç olmazsa kendimizin tertipleriyle arzu ettiğimiz yönlere çekebilmek istiyoruz" dedi. 
OYAK için ortaklarını daha da ileriye götürecek yeni fırsatların çıktığını belirten Ulusoy, "Finansal alanda dünyaya açılma hazırlığı içindeyiz" diye konuştu. 

Türk usulü karışım 
Rizeli işadamının Sungate'inde doğu mistisizmi ile ulusalcılık OYAK toplantısı Rizeli işadamı Mehmet Cengiz'in Beldibi'ndeki Sun Gate otelinde yapıldı. Etrafta iki grup insan vardı. Birinci grup rengini Türk bayrağının beyaz ve kırmızından alan tişörtleriyle OYAK'çılar. Diğer grup dünyanın dört bir yanından gelen mayolu bikinili turistler. 
Birinci grup kapalı salonlarda Erdemir'i, TÜPRAŞ'ı, Telekom'u konuştu, duygusal olarak coştu. İkinci grup havuzbaşında ve denizde çılgınca eğlendi. OYAK toplantısında ulusalcılık gündeme damgasını vururken sahilde dünyanın dört bir yanından gelmiş turistler küresel eğlencelere dalmıştı. Ulusalcılığın konuşulduğu otelde sushi barlar, Balili masözler, yabancı animatörler ilginç bir karışım oluşturdu. 

Orduyla ilişkiler 
Konferans salonunda binlerce kırmızı beyaz içinde lacivert takım elbisemle sırıtıyorum. Önce Oyak Yönetim Kurulu Başkanı emekli Korgeneral Yıldırım Türker konuşuyor. OYAK'ın Türk Silahlı Kuvvetleri'nin TSK bir parçası olmadığının altını çiziyor. Bağlantılarının TSK mensuplarının birikimlerini yönetmek olduğunu hatırlatıyor. İLKSAN örnegini vererek böyle oluşumların sadece TSK mensuplarınca oluşturulmadıgını vurguluyor. 
Salona girildiğinde herkes koltuğunun üzerinde elektronik bir oylama aleti buldu. Aletin amacı sorulan sorulara salondaki yaklaşık 2 bin katılımcı tarafından anında yanıt verilip bir kamuoyu yoklaması yapılmasıydı. Ancak bu makinelere çok fazla iş düşmedi. Ulusoy, 'Tüpraş'ı alalım mı almayalım mı ' derken salon alkıştan inledi ve bu soru geçildi. Arkasından 'Erdemir'i alalım mı almayalım mı' derken benzer bir alkış koptu yine makineler kullanılamadı. 

Ağlayanlar oldu 
Ulusoy'un Tüpraş, Erdemir ve Telekom'un ne zor şartlarda Cumhuriyet yönetimi tarafından kurulduğunu anlattığı bölümde bir grup ağladı. Salonda ilginç bir atmosfer vardı. 

Ya alamazlarsa... 
Oyak hem Tüpraş'ta hem Erdemir'de ciddi alıcı olarak kendini ilan etti. Türkiye'de şu anda gelinen 'ulusalcı hava' açısından Oyak gibi bir kuruluşun bu tip bir yaklaşımla işin içine girmesi olayı daha da ilginç hale getirdi. Aynı Erdemir'e talip olan Türk ortak girişim grubu gibi eğer Oyak da bu girdiği ihalelerde başarısız bir sonuç alırsa bu durum Türk şirketleri açısından olumsuz bir imaj kaybına yol açabilir. 
Ulusoy yoğun alkışlar üzerine şöyle bir açıklama yaptı "Pazartesi Tüpraş'ın açık artırmasına gidiyorum. Sıkıştığım ve sıkıldığım anlarda bu alkışlar hep kulağımda olacak ve kendimi hep motive edeceğim." 

'Tüpraş olmazsa uçaklar uçmaz' OYAK Genel Müdürü Coşkun Ulusoy, kendisine, Telekom, Tüpraş ve Erdemir'in özelleştirmesine karşı olmasıyla Oyakbank için yabancı ortak arayışı arasında çelişki olduğunun söylenmesi üzerine şu cevabı verdi 
"Bu ülkede 70 tane banka var ama bir tane Tüpraş, bir tane Erdemir var. Tüpraş olmazsa uçaklar uçmaz, Erdemir olmazsa sanayi zora girer. Oysa Oyak olmazsa havaleler yine yapılabilir diğer bankalar çalışır. Biz elimizdeki bir değeri satarak, stratejik bir değeri elde etmeyi savunuyoruz." 

'Bir dönüm tarlayla daha k rlı olduk' Coşkun Ulusoy, şirketin 2004 yılı bilanço sonuçlarını, Koç ve Sabancı Grubu'nun k rlılıklarıyla karşılaştırdı. Bağımsız denetim kurumlarının verilerinden hareket eden Ulusoy, bilançoları açıkladıktan sonra şöyle konuştu 
"Kendimizle ve rakiplerimizle yarışıyoruz. Kendimizle yarışırken başarıları daha ileri taşıyoruz. Rakiplerimizle değerlendirme yaparken, kendimizi Türkiye'nin iki güzide kuruluşu Koç ve Sabancı ile ölçüyoruz. Onlara bakıyoruz. Varlıklarına bakıp, şu benzetmeyi yapıyorum. Sabancı'nın elinde 4 dönüm, Koç'un elinde 2 dönüm, Oyak'ın elinde de 1 dönüm tarla var. Biz 1 dönüm tarlayla iki güzide kuruluşumuzu k rlılıkta geride bırakıyoruz." 

Ulusoy'un k r tablosu Karşılaştırmalı konsolide mali sonuçlar Bin YTL 2004 Oyak Koç Holding Sabancı Holding Net Dönem K rı 743.756 508.496 724.132 Özsermaye 3.728.809 4.156.272 6.189.717 Net Dönem K rı Özsermaye 19.95 12.23 11.70 Varlıklar 11.531.034 19.108.793 43.339.545 Net Dönem K rı Varlıklar 6.45 2.66 1.67 Denetim Firması Deloitte PriceWaterhouse Coopers PriceWaterhouse Coopers 
Aralık 2004 fiyat seviyesi ile gösterilmiştir. Uluslararası Finansal Raporlama Standartları'na göre 

'AB sürecinde Oyak'a muhalif mahfilleri iyi biliyoruz' OYAK Yönetim Kurulu Başkanı Yıldırım Türker ve Genel Müdür Coşkun Ulusoy, Oyak'ın Avrupa Birliği AB sürecinde ordu kuruluşu olarak negatif açıdan gündeme getirilmesini de eleştirdiler. Ulusoy, "Bunların hangi mahfiller tarafından yapıldığını biliyoruz. Biz onlara Oyak modelini anlattık, Oyak'ın adı raporlardan çıktı" dedi. Yıldırım Türker ise AB sürecinde TSK'nın gündeme getirildiğini, Oyak'ın da konuşulduğunu Oyak'ın da bu konuda gerekli bilgileri verdiğini söyledi. 


</TEXT>
</DOC>
