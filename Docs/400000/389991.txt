<DOC>
<DOCNO> 389991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/ekonomi/eko01.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'e 121.5 milyon dolar 
</HEADLINE>
<TEXT>


Büyük Efes Oteli özelleştirmesinde en yüksek teklif 121 milyon 500 bin dolar ile Tahincioğlu- Nida-M.V. Ortak Girişim Grubu'ndan geldi. Mehmet Kutman üçüncü turda ihaleden çekildi 

ANKARA Milliyet - İZMİR DHA 

Özelleştirme İdaresi ÖİB tarafından satışa çıkartılan Emekli Sandığı'na ait İzmir Büyük Efes Oteli'ne en yüksek teklifi 121.5 milyon dolarla Tahincioğlu - Nida MV Ortak Girimi Grubu verdi. 
Dün yapılan nihai pazarlık görüşmelerine sekiz firma katıldı. Elemesiz yazılı turda en yüksek teklif 84 milyon dolar oldu. Sözlü turlar 118 milyon 200 bin dolarla başladı. 
Birinci turda Limak İnşaat teklif belirtmeden ihaleden çekildi. Tahincioğlu - Nida - M.V Ortak Girişim Grubu 118.7 milyon dolar, Boğaziçi Holding 119.2 milyon dolar, IC İçtaş İnşaat 119.7 milyon dolar teklif verdi. 
İkinci turda 120.7 milyon dolara çıkan Boğaziçi Holding üçüncü turda çekildi. Holding adına Mehmet Kutman, ihale komisyonu başkanından İngiltere'yi arama izni istedi. Kutman, salona döndüğünde çekilme kararını değiştirmedi. 

50 milyon dolar yatırım 
Tahincioğlu - Nida - MV Ortak Girişim Grubu, teklifini 121 milyon 500 bin dolar olarak revize ederken, ihale teknik olarak sonuçlandı. Bu grubun temsilcisi Özcan Tahincioğlu, Büyük Efes Oteli'ne yaklaşk 40-50 milyon dolar civarında bir yatırım yapmayı planladıkların kaydetti. Tahincioğlu, söz konusu otelin şu anda Swiss Otel'le bir sözleşmesinin de bulunduğunu hatırlattı. 

24 ay vade olabilir Büyük Efes Otesi için alıcı firma ödemeyi peşin ya da vadeli olarak yapabilecek. Ödemelerin tamamının ABD doları ile yapılması gerekirken, vade miktarı en fazla 24 ay olacak. Vadeli seçenekte fiyatın yüzde 40'ı peşin, kalan tutar için vade farkı ödenecek. 

İşletmesi Swiss'te Otel, 2002 yılında Swiss Otel'e Raffless International Grubu 15 yıllığına kiralandı. 2002 yılının Eylül ayında tadilat gerekçesiyle kapatıldı. Kullanılabilir tüm eşyaları sembolik olarak 1 milyon liradan açık artırmayla satışa çıkarıldı. Çarşaftan televizyona, gümüş kaşık ve tepsilerden mini buzdolaplarına kadar birçok eşya müzayede ile elden çıkarıldı. 


</TEXT>
</DOC>
