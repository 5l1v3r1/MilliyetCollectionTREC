<DOC>
<DOCNO> 394786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko42.html </URL>
<DATE> 2005/11/14/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 75 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 138.10 puan düşerek 34,171.51 puandan kapandı. 
     Hisse senetleri 2. seansta, ortalama yüzde 0.40 oranında değer yitirdi. 
     İlk seanstaki 213.29 puanlık artış dikkate alındığında, Borsa endeksi günün tamamında 75.19 puan yükseldi. Hisse senetlerinin günlük ortalama değer kazancı yüzde 0.22 oldu. 
     Endeks 2. seansa, 6.03 puan azalarak 34,303.58 puandan başladı. Seansın ilk yarısını 34,201.55 puandan geçen endeks, seans içinde en düşük 34,024.57 puana kadar gerilerken, en yüksek olarak da 34,362.07 puanı gördü. 
     2. seans kapanışında, mali endeks 268.38 puan azalarak 52,860.31 puana, hizmetler endeksi 122.65 puan azalarak 16,639.10 puana geriledi, sanayi endeksi ise 11.16 puan artarak 26,746.67 puana yükseldi. 
     Böylece ilk seansa göre, mali grup hisseler ortalama yüzde 0.51, hizmetler grubu hisseler yüzde 0.73 oranında değer kaybetti, sanayi grubu hisseler ise yüzde 0.04 oranında değer kazandı. 
     2. seansta işlem gören toplam 306 hisse senedinden 75'i değer kazandı, 150'si değer yitirdi, 81 hisse senedinin fiyatında değişiklik olmadı. 
     2. seansta, 434 milyon 744 bin 674 YTL'lik işlem hacmi kaydedildi. Günlük işlem hacmi, 898 milyon 267 bin 454 YTL olarak hesaplandı. 
     2. seansta Garanti Bankası, İş Bankası C , Erdemir, Koç Holding ve Doğan Holding, en çok işlem gören hisse senetleri oldu. 
     
</TEXT>
</DOC>
