<DOC>
<DOCNO> 386710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo07.html </URL>
<DATE> 2005/10/14/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Alex, Ronaldinho'nun yerine forma giydi... 
</HEADLINE>
<TEXT>

     Alex de Souza, Brezilya’nın Venezuella’yı 3-0 yendiği maçın son 26 dakikasında Ronaldinho’nun yerine forma giydi. 
     Fenerbahçe’nin yıldız oyuncusu Alex de Souza, Brezilya’nın Venezuella’yı 3-0 yendiği maçın son 26 dakikasında forma giydi. Süper solak, 64. dakikada teknik direktör Parreira tarafından kenara alınan Ronaldinho’nun yerine girdi. Elemelerdeki son maçında zayıf rakibi karşısında adeta şov yapan Sambacılar, 28. dakikada Adriano’nun golüyle perdeyi açtı. Ronaldo yaklaşık 1 yıl aradan sonra milli forma altında fileleri havalandırıp farkı ikiye çıkardı. Roberto Carlos 63’te kendine has bir frikik golüyle skoru ilan etti. Karşılaşma 3-0 olduktan sonra görev alan Alex de Souza ise oluşan farklı skorun getirdiği rehavetle pek etkili olamadı. 

     
</TEXT>
</DOC>
