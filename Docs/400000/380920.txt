<DOC>
<DOCNO> 380920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo14.html </URL>
<DATE> 2005/09/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Real Madrid derin bir 'oh' çekti, Lyon yine takıldı 
</HEADLINE>
<TEXT>

     Ligde üç haftada iki kez yenilen Real Madrid, dördüncü haftanın son maçında Athletic Bilbao'yu yenik duruma düşmesine rağmen 3-1 geçmeyi başardı. Gollerde Robinho ve Raul 2 imzası vardı... 
     İspanya La Liga'da sezona felaket bir başlangıç yapan yıldızlar topluluğu Real Madrid, üst üste aldığı iki yenilginin ardından Athletic Bilbao'yu devirerek rahat bir nefes aldı. Eflatun-beyazlılar, Santiago Bernabeu'da binlerce seyircisinin önünde Woodgate'in kendi kalesine attığı golle ilk yarıyı 1-0 geride kapadı. 'Acaba yine mi ' sorusu akıllara gelirken, ikinci yarıda Robinho skoru eşitledi. Ve emektar yıldız Raul 65 ve 69'da sahneye çıkarak Real Madrid'i galibiyete taşıdı 3-1. Real Madrid'te kendi kalesine gol atan Woodgate, 66. dakikada ikinci sarıdan kırmızı kart gördü ve takımını 10 kişi bıraktı. 
     İspanya'da hafta sonunun programı şöyle 
     

CUMARTESİ 21 00 Atletico Madrid-Getafe 21 00 Espanyol-Villarreal 21 00 Valencia-Real Sociedad 21 00 Real Zaragoza-Deportivo La Coruna 23 00 Real Betis-Barcelona PAZAR 18 00 Alaves-Real Madrid 18 00 Mallorca-Malaga 18 00 Osasuna-Cadiz 20 00 Athletic Bilbao-Racing Santander 22 00 Celta Vigo-Sevilla      
     
     Lyon yine takıldı 

     Fransa'da son dört yıla damga vuran Lyon, kendi sahasında Lens'e 1 puan kaptırmasına rağmen zirveyi bırakmadı. Gerrard Houllier'in ekibi 8 haftada 18 puan topladı ve yenilgisiz liderliğini sürdürdü. 
     7. haftada Bordeaux deplasmanından 1 puanla dönen Lyon, evinde 8. haftanın son maçında Lens'le 1-1 berabere kaldı. Lyon'un golünü Portekizli Tiago kaydetti. Eski Beşiktaşlı John Carew, 72. dakikada Fred'in yerine oyuna girdi. 
     
</TEXT>
</DOC>
