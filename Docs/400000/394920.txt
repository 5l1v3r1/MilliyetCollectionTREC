<DOC>
<DOCNO> 394920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonyas03.html </URL>
<DATE> 2005/11/14/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Türkiye’nin en yüksek çağlayanı hangisi İşte liste... 
</HEADLINE>
<TEXT>

     Cem BAKIRCI DHA 

ERZURUM Atatürk Üniversitesi Fen Edebiyat Fakültesi Çoğrafya Bölümü Öğretim Üyeleri, yaptıkları bir yıllık araştırma sonucu Türkiye’nin en yüksekten düşen çağlayanın, Artvin’in Yusufeli ilçesinde olduğunu ortaya çıkardı. Yusufeli’nin Özgüven Köyü yakınlarındaki 166 metreden akan Ciro Çağlayanı’nı bulan Prof. Dr. İhsan Bulut başkanlığındaki ekip, tescil işlemlerini yaptırdı. Türkiye’nin en yüksek doğal çağlayanı ünvanını alan Ciro, dünyanın önemli çağlayanları arasında sekizinci sıraya yükseldi. Yakın çevrenin bildiği, basılı kaynaklarda yer almayan doğal güzelliğin dünyaya tanıtılması gerektiğini vurgulayan Prof. Dr. Bulut, Türkiye’nin saklı kalan doğal zenginliklerinden Ciro Çağlayanı, ilginç olduğu kadar ürpertici bir görünüme sahiptir'' dedi. 
     Atatürk Üniversitesi Fen Edebiyat Fakültesi Çoğrafya Bölümü Öğretim Üyesi Prof. Dr. İhsan Bulut, Yrd. Doç. Dr. Cemal Sevindi, Yrd. Doç. Dr. Mehmet Zaman ve Araştırma Görevlisi Dr. Günay Kaya, 2004 yılının Ağustos ayında Doğu Karadeniz Bölgesi’nde araştırmaya başladı. Prof. Dr. İhsan Bulut’un yönetimindeki ekip, GPS Global Positionms System ölçümü yaparak yöredeki çağlayanları mercek altına aldı. Yusufeli’ne 38.4, Özgüven Köyü’ne 2.4 kilometre uzaklıkta ve kezuybatı yönündeki çağlayanın, suyunu deniz seviyesinden 2 bin 417 metre yükseklikteki Gudashev Sirk Gölünden aldığını saptayan bilim ekibi, Ciro’nun toplam 166 metre su düşüşüne sahip olduğunu belgeledi. 
     Kaçkar’ların devamı olan Altıparmak Dağları’nın, güneydoğuya bakan bölümünde deniz seviyesinden 2 bin 348 metre yükseklikteki Ciro Çağlayanı’nın yıl boyunca akış gösterdiğini belirten Prof. Dr. İhsan Bulut, Anadolu’da az bilinen bir çağlayanı dünyanın ilgisine sunmaktan mutlu olduklarını bildirdi. Hazırladıkları tebliği İstanbul Üniversitesi’nde düzenlenen 2005 Ulusal Coğrafya Kongresi’ne sunduklarını anlatan Prof. Dr. Bulut, şunları anlattı 
     Ciro adının, yörede seyrek de olsa kullanılan Gürcü dilinden olduğunu tesbit ettik ama, anlamını bilene rastlamadık. Orman örtüsü, sirk gölleri, muhteşem çağlayanı ve bolca bulunan kırmızı benekli doğal alabalığıyla bu alan, ne yazıkki gözlerden uzaktadır. Yöre, biyolojik çeşitlilik, buna bağlı ekoturizm, biyoturizm, organik ve geleneksek gıda tadımının iç içe girdiği bir cennet köşedir. Ciro, belki yörenin tanınmasının kıvılcımı, itici gücü olacaktır. Bir bütün olarak değerlendirildiğinde gelecek için Ciro ve çevresi, Türkiye’nin turizm açısından marka olacak özellikler taşımaktadır. Ayrıca, Ciro, koruma altındaki bir çok bitki ve hayvan türünün yaşam alanı içerisindedir. Kaçkar Dağları’na yönelik düzenlenen turistik turların Ciro Çağlayanı’na kadar uzatılması mümkündür.'' 
     
     TÜRKİYE’NİN BAŞLICA ÇAĞLAYANLARI 

     

ADI BULUNDUĞU İL YÜKSEKLİĞİ m BULUNDUĞU AKARSU 1-Gürlevik Erzincan Akpınar Deresi 2-Tortum Erzurum 48 Tortum Çayı 3-İkinci Düden Antalya 40 Düden Suyu 4-Kapuzbaşı Adana 40 Doğançay 5-Birinci Düden Antalya 18 Düden Suyu 6-Sarıkayalar Bayburt 10 Sarıkayalar Deresi 7-Yerköprü Karaman 7 Göksu Çayı 8-Tarsus İçel 6 Tarsus Çayı 9-Manavgat Antalya 5 Manavgat Çayı      
     DÜNYANIN ÖNEMLİ ÇAĞLAYANLARI 

     

ADI BULUNDUĞU ÜLKE YÜKSEKLİĞİ 1-Agel Venezuela 979 2-Tugela G. Afrika Cumhuriyeti 948 3-Yosemite A.B.D 740 4-Kukernaam Venezuela-Guyana 610 5-Cuguenan Venezuela 580 6-Sutherland Yeni Zelanda 580 7-Kile Norveç 560 8-Victoria Zambiya 110 9-Niagara A.B.D. - Kanada 50 10-Tortum Türkiye 48      
</TEXT>
</DOC>
