<DOC>
<DOCNO> 374306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yazar/temelkuran.html </URL>
<DATE> 2005/08/31/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kloş ve "yaramaz" yazı 
</HEADLINE>
<TEXT>
Miralaylayliii 

Bunu Özen Yula çıkardı "Miralaylayliii Miralaylaylooom " 
Ajda Pekkan'ın "Trilaylaylii Trilaylayloom " diye başlayan, "Nasılsın İyi misin " diye devam eden şarkısının "Yula Yorumu" 
Hadise "miralay" sözcüğünden çıktı önce. O nereden çıktı hatırlayamayacağım. Fakat sözcüğü duyar duymaz dedim ki "Bu kloş bir sözcük " 
Türkçenin böyle kloş sözcükleri vardır. Sonra mesela "orman" gibi, robadan sözcükleri. "Cibinlik" mesela daha ziyade ince pilili bir sözcüktür. "Feraye" mesela felaket derecede rakılıdır. "Efk r" sigara dumanı kokar, sesi kırıktır, düşüp kırılan bir bardak gibidir. "Tabak" deyince ses yayvan gelir "felaket" çok anidir ve bir dağa inip çıkmaya benzer. Böyle böyle çoğaltılabilir. 
İsimlerinize de böyle bakabilirsiniz mesela "Ayşe", iki kenardan tutturulmuş perdelerin göründüğü bir pencere gibidir "Nilay" büzgülü, kat kat bir etektir. Deneyin isimleriniz için işte. 

"Köşe yazarları neye yarar " adlı, şıkların atışmasına benzeyen, giderek "Köşe yazarlarının fizibilite hesaplarını çıkarsak aslında ne hoş olur" gibi bir mucitliklere doğru yol alan bir tartışma vardı epeydir. Pek kimsenin ilgilendiğini sanmıyorum. En azından ben pek ilgili değildim. Fakat bu sözcükler meselesini düşünürken aklıma geldi. "Böyle bir yazı yazsam" dedim içimden, "Hiçbir işe yaramasa, ne iyi olur". Şöyle kloş bir yazı olsa, miralay gibi döndükçe etekleri havalansa. Çıngırak sözcüğü gibi çınlamaktan başka bir vazifesi olmasa. "Kalender" sözcüğü gibi aklı başında bir hayata tercüme edilemez olsa "divan" sözcüğü gibi sereserpe yayılsa. "Dağlar" dediğinizde nasıl kabarıyorsa insanın içi öyle kabarsa. Dursa dursa bağırsa 
"Kabaramazsın kel fatma " 
Öyle bir şey yazsam ki sadece Türkçe olsa, Türkçeden başka hiçbir dilde, hiçbir yerde olamasa. Üzerine hiçbir "verimlilik" hesabı yapılamasa... 

Radyoda istek şarkıları çalıyorlar sonra. TRT radyosunun ayrı bir dünyası vardır, bilen bilir. Serin, geniş, "memleketli" bir lem. Şimdi İstanbul'daki binasını "Yıkalım, otel yapalım" oburluğuyla ele geçirmeye kalkmaları boşuna değil. Bu serinliğe, bu "memleketli" leme saldırmak istiyor arsız kişiler. Fakat arsızlığa karşı kendileri kalan radyocular yine memleketin isteklerini cevaplıyorlar. Spiker hanım "Karaman'dan Ahmet Bey, tüm sevdikleri ve yeni muhasebe müdürleri için istiyor" diyor. Muhtemeldir ki Ahmet Bey, yeni müdürlerine yaranmak istiyor ve Emel Sayın'dan "Gözler kalbin aynasıdır" geliyor. 
Arkasından Manisa'nın bir köyünden geliyor "sıradaki parça" isteği Karayamuk ailesinin bütün fertleri ve tüm "tütün kırmakta olanlar için"... Ne beklersiniz Bir türkü gelecek diye beklersiniz normal bir insan olduğunuza göre. Ama öyle olmuyor işte, Türkiye'de bütün tütün kırmakta olanlar için geliyor sırada parça 
"Samanyolu " 
Tarlada çalıyorsa radyo, tütün kırmakta olan bir orta yaşlı adam kalkıp karısına Samanyolu'na eşlik ederek serenat yapar mı acaba 
Ne diyorum size TRT radyosu apayrı fantastik bir dünya 
Fantastik deyince... Baskın Oran geçen cuma bir yazı yazdı Birgün'de, memleketten fantastik insan manzaraları vardı içinde. Garson, turistlerin fotoğrafını çekiyormuş. Biri sığmayınca kareye bağırmış "İngilazca" 
"İnsayt İnsayt " İçeri 
Adam fazlaca girince kareye garson bağırmış bir daha 
"Dışsayt Dışsayt " 
Köşe yazarları ne işe yarar Bilmiyorum. Bir işe yaramasa olur mu peki Bence olur. Oluyor işte. Kloş oluyor, robadan oluyor, pilili bile oluyor gerekirse... Bir işe yaramayanı böyle oluyor. Yarayanı nasıl oluyor, bilen varsa söylesin 



</TEXT>
</DOC>
