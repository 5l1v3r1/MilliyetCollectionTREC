<DOC>
<DOCNO> 395969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/spor/spo30.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Özberk, Aslan'ı gözüne kestirdi 

ÇAYKUR Rizespor Teknik Direktörü Sakıp Özberk, Galatasaray karşısında daha fazla mücadele edip güç dengesini sağlayacaklarını ve maçtan puanla ayrılacaklarını iddia etti. Fenerbahçe ve Cim - Bom ile diğer takımlar arasında fark bulunduğuna dikkat çeken Özberk, "Galatasaray, belki teknik kapasitesi daha yüksek bir takım, ama daha fazla mücadele ederek dengeyi sağlamaya çalışacağız. Ortada bir maç olacaktır" dedi. 

Lorant'tan pres emri 

ANKARASPOR maçının hazırlıklarını sürdüren Sivasspor'un Teknik Direktörü Werner Lorant, oyuncularından tempolu oynamalarını ve pres yapmalarını istedi. Kırmızı - beyazlıların dünkü antrenmanına, sakatlıktan kurtulan Hayrettin ve İbrahim de katıldı. 

Şikeci hakeme hapis cezası 

ALMANYA'DAKİ tarihi bahis skandalına adı karışan hakem Robert Hoyzer, iki yıl beş ay hapis cezasına çarptırıldı. Skandalın önemli isimlerinden hakem Hoyzer ile birlikte meslektaşı Dominik Marks'a da 1 yıl 6 ay tecilli hapis cezası verildi. Bahis bürosu sahibi Hırvat asıllı Ante Sapina da 2 yıl 11 ay hapis cezasına çarptırılırken, kardeşleri Milan 1 yıl 4 ay, Filip de 1 yıl tecilli hapis cezasına mahkum edildi. 

Avrupa'da dört takım 

FUTBOL Federasyonu, gelecek sezon Türkiye'nin Avrupa'da dört takımla temsil edileceğini belirtti. Federasyondan yapılan açıklamaya göre, Şampiyonlar Ligi'nde mücadele edecek temsilcilerinden lig şampiyonunun 3., lig ikincisinin ise 2. ön eleme turundan şampiyonaya katılacağı bildirildi. UEFA Kupası'nda ise Türkiye Kupası şampiyonunun 1. turdan, lig üçüncüsü ise 2. ön eleme turundan şampiyonaya katılacak. 

13. haftanın hakemleri 

YARIN 
14.00 Diyarbakırspor-Trabzon 
Fırat Aydınus 
19.00 Fenerbahçe-V.Manisa 
Orhan Erdemir 
16.30 Gençlerbirliği-Erciyes 
Tolga Özkalfa 
16.30 Samsunspor-Denizlispor 
Hüseyin Göçek 
20 Kasım Pazar 
14.00 Ankaraspor-Sivasspor 
Yunus Yıldırım 
14.00 Konyaspor-Ankaragücü 
Bülent Demirlek 
14.00 Kayserispor-Malatya 
Erol Ersoy 
16.00 Beşiktaş-Gaziantep 
Selçuk Dereli 
19.00 Ç.Rize-Galatasaray 
Mustafa Çulcu 
Potada bugün 
20.00 P.Karşıyaka - T.Telekom 
14.00 İstanbul Ü.-Burhaniye B 
Filede bugün 
Ankara Selim Sırrı S.S. 
19.00 Halk Bankası - Çankaya Bl. 


</TEXT>
</DOC>
