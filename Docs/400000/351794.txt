<DOC>
<DOCNO> 351794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun56.html </URL>
<DATE> 2005/06/14/ </DATE>
<TIME> 23.05 </TIME>
<AUTHOR>  </AUTHOR>
<HEADLINE>
ABD,Irak hükümetiyle direnişçiler arasında bağlantı kurulduğunu doğruladı 
</HEADLINE>
<TEXT>

     ABD Savunma Bakanı Donald Rumsfeld, Irak hükümeti ile direnişçiler arasında bağlantı kurulduğunu doğruladı. 
     Irak’ta 2003 yılında ABD öncülüğündeki savaşın mimarı Rumsfeld, BBC televizyonunun "Newsnight" programında yaptığı açıklamada, kimin kimle görüştüğü konusunda detay vermedi ve kurulan bağlantının, istikrarın oluşturulmasındaki önemini vurguladı. 
     Rumsfeld açıklamasında, seçimleri boykot eden Sunnilere sırtını dönmeyen ve ülkenin yeni anayasası konusunda yapılan zorlu müzakerelere Sunnileri de katan Iraklı Şii toplumu övdü. 
     "Zorlu siyasi müzakerelerin ve ’elleri kanlı’ direnişçilerin Irak’ın, Şii, Sunni ve Kürtler olarak 3’e bölünmesi için baskı yapmasının büyük bir hata olacağını düşündüğünü" söyleyen Rumsfeld, "Galiba bu çok kötü olurdu. Her zaman bunu bir çözüm olarak öneren ve iç savaş olacağını düşünen insanlar olur ama öyle olmadı. Sorumluluk duygusundan etkilendim ve seçimden bu yana, hatta seçimden önce siyasi diyalog oluştu" dedi. 
     
</TEXT>
</DOC>
