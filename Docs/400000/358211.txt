<DOC>
<DOCNO> 358211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/siyaset/siy02.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gençler barış umudumuz' 
</HEADLINE>
<TEXT>


Marmaris'te savaş gemisi USS Mitscher'de düzenlenen resepsiyona katılan Oramiral Ulrich, "Yerimizi gençlere bırakacağız. Onlar torunlarımızın barış içinde yaşamasını sağlayacak" dedi 

KAAN KAYA Muğla DHA 


Deniz Kuvvetleri Komutanı Oramiral Özden Örnek, Türk ve ABD donanmaları arasındaki sorunsuz ilişkilerin, siyasetçilerin ilişkilerinin düzelmesini de sağladığını söyledi. 
Marmaris Limanı'nı ziyaret eden ABD savaş gemisi USS Mitscher'de düzenlenen resepsiyonda konuşan ABD Avrupa Deniz Kuvveti Komutanı Oramiral Hary Ulrich, Anıtkabir'i geçen hafta ziyaret ettiğini belirterek, "Çok etkilendim. Çünkü büyükbabam Atatürk hakkında çok şey anlatmıştı. Yerlerimizi gençlere bırakacağız. Onlar bu dostluğun pekişmesini, torunlarımızın barış içinde yaşamalarını sağlayacak" dedi. ABD askerlerinin zor bir görevi yerine getirdiklerini bildiğini vurgulayan Örnek de şunları söyledi "Akdeniz'de güvenli limanlar bulmakta zorluk çekiyorlar. Bu nedenle tüm limanlarımız her zaman kendilerine açık. Siyasiler arasından iniş çıkışlar olabilir, ama donanmalar arasında hiçbir zaman böyle sorunlar olmadı. Bilakis iyi ilişkilerimiz, siyasetçiler arasındaki ilişkilerin düzelmesine de katkı sağladı." 

Örnek'ten Erdoğan'a nik h davetiyesi 

Marmaris'te ABD'li Oramiral Hary Ulrich'le bir araya gelen Oramiral Özden Örnek, dün de Başbakanlık'ta Başbakan Erdoğan'la 15 dakika görüştü. Görüşmede Örnek, Erdoğan'a oğlu Burak Örnek'in nik h davetiyesini sundu. Burak Örnek, 23 Temmuz'da Kalender Orduevi'nde yapılacak nik hla dünyaevine girecek. Davetiyenin, eşli ya da eşsiz olduğuna ilişkin bir ifadeyi içermediği bildirildi. 


</TEXT>
</DOC>
