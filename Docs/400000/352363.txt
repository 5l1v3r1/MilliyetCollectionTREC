<DOC>
<DOCNO> 352363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonyas15.html </URL>
<DATE> 2005/06/15/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
İstanbul'da bombalama eylemleri anısına beste... 
</HEADLINE>
<TEXT>

     Ünlü besteci Kamran İnce, 2003 yılında İstanbul’da meydana gelen bombalama eylemleri anısına "Requiem Without Words" adlı ağıt formlu yapıt besteledi. 
     Yapılan yazılı açıklamaya göre, yapıtın dünya prömiyeri, Grundfos Pompa-Türkiye sponsorluğunda, İngiltere’nin İstanbul Başkonsolosluğu görevlileri ve HSCB çalışanlarının da katılımıyla 21 Haziran’da Aya İrini’de gerçekleştirilecek. 
     Tamamlanması 5 ay süren yapıtta, etnik kadın ve erkek sesleri kullanılacak. 19 dakikalık yapıtta insan seslerinin yanı sıra ud, tambur, kemençe gibi entrümanlar yer alacak. Konserde, İstanbul Modern Müzik Topluluğu da hazır bulunacak. 
     Açıklamada, "Kamran İnce’nin notalara aktardığı ve farklı bir misyonu olan bu ağıtın, tüm İstanbul ve tüm Türkiye’nin ortak sesi olarak değerlendirildiği" kaydedildi. 
     
</TEXT>
</DOC>
