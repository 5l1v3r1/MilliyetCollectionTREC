<DOC>
<DOCNO> 370891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/soneko25.html </URL>
<DATE> 2005/08/18/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Tukaş, salçada liderliği hedefliyor 
</HEADLINE>
<TEXT>

     TUKAŞ Genel Müdürü Ahmet Uysal, salça sektöründe liderliği hedeflediklerini belirtti. 
     Uysal, yaptığı yazılı açıklamada, domates salçasında başarılı bir sezon geçirdiklerini ifade etti. 
     Türkiye pazarında iki önemli firmadan biri olan TUKAŞ'ın 40 bin ton domates salçası üretmeyi hedeflediğini kaydeden Uysal, şunları ifade etti 
     ''Salça sektöründe liderliği hedefliyoruz. 2004 yılında 1 milyon YTL net satış cirosu ve 1.1 milyon YTL kar sağladık. 2005 yılında da yoğun rekabet ve sert piyasa koşullarına rağmen en az geçen yıl elde edilen ciro değerine ulaşmayı ve geçen yıl elde edilen karlılık değerini artırmayı hedefliyoruz.'' Dünya salça üretiminde ilk 5'te yeralan Türkiye'nin, ihracatta potansiyelini değerlendiremediğini belirten Genel Müdür Uysal, rekabetçi fiyatlara ulaşılabilmesi için girdi maliyetlerinin düşürülmesi, ihracatçı şirketlerin teşviklerle desteklenmesi ve kota engellerinin aşılması gerektiğini bildirdi. 
     
</TEXT>
</DOC>
