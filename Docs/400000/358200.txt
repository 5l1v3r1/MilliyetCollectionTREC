<DOC>
<DOCNO> 358200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/magazin/amag.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yıl için 13 trilyon lira 
</HEADLINE>
<TEXT>


Sosyetenin ünlü ismi Gölcüklü, petrol zengini Azeri işadamı Şahnavaz'dan Aliyev'in eşinin devreye girmesine rağmen boşandı. Mal paylaşımından Gölcüklü'nün payına 140 trilyon TL düşecek 


Yaşar Çakmak 

İstanbul sosyetesinin en güzel kadınları arasında gösterilen Ceyla Gölcüklü Şahnavaz , Rusya'da petrol kuyuları bulunan, Houston, Londra ve Moskova gibi birçok kentte petrol dağıtımı yapan uluslararası ETI Holding'in patronu Azeri işadamı Şeri Şahnavaz ile 11 yıllık evliliğini bitirdi. 
Şahnavaz çiftinin evliliklerini kurtarmak için Azerbaycan Cumhurbaşkanı İlham Aliyev'in eşi Mihriban Aliyev araya girdi. Ancak çift, her şeye rağmen geçen hafta evliliklerini noktaladı. 



1994'te evlendi 
1994'te İngiltere'de evlendiklerini ve yine İngiltere'de boşandıklarını söyleyen Gölcüklü, "11 yıldır evliydik. Her evlilikte olduğu gibi problemler yaşıyorduk. En büyük problemimiz onun Londra'da, benim Türkiye'de olmamdı. Ve sonunda boşanmaya karar verdik. Mihriban Aliyev, evliliğimizi devam ettirmemiz için araya girdi. Ancak kararımızı vermiştik ve boşandık. İngiltere'nin kanunlarına göre, benimle evlendikten sonra kazandığı tüm para ve malların yarısı bana kaldı. Miktarını söyleyemeyeceğim ama oldukça yüklü bir miktar" dedi. 

'Lara bende kaldı' 
Çiftin yakın dostları, Gölcüklü'nün paylaşımdan payına düşenin 140 milyon YTL 140 trilyon TL olduğunu söyledi. Gölcüklü ise kendisine düşen payı belirtmezken, "İşlemler başladı, sanırım bir ay içinde benim payıma düşen para ve malı alacağım. 10 yaşındaki kızımız Lara'nın velayeti de bende kaldı" diye konuştu. 


</TEXT>
</DOC>
