<DOC>
<DOCNO> 397796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/guncel/gun07.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnan Hoca'ya zamanaşımı 
</HEADLINE>
<TEXT>


Mahkeme, aralarında Adnan Oktar'ın da bulunduğu 34 sanığın yargılandığı davanın zamanaşımı süresi dolduğundan ortadan kalkmasına hükmetti 

ESRA ALUS İstanbul 

Kamuoyunda "Adnan Hoca" olarak tanınan Adnan Oktar'ın "tehditle menfaat sağlamak" ve "çıkar amaçlı suç örgütü kurmak" iddasıyla 34 sanıkla birlikte yargılandığı dava, zamanaşımı süresi dolduğu için ortadan kalktı. 
İstanbul 2. Ağır Ceza Mahkemesi'nde görülen duruşmaya sanıklar Burak Abacıoğlu, Adnan Tınarlıoğlu, Erkan Seyhan, Nuri Özbudak ve Mehmet Murat Atmaca katıldı. 

'Şik yetten vazgeçildi' 
Daha sonra esas hakkındaki görüşünü açıklayan İstanbul Savcısı Orhan Erbay, davanın 19 kişinin şik yetiyle, kaldırılan DGM'de 10 Ocak 2000'de açıldığını, dava süresince Ebru Şimşek ile Fatih Altaylı'nın şik yetlerini sürdürdüğünü, diğerlerinin şik yetlerinden vazgeçtiğini belirtti. 
Davada zamanaşımını kesen son işlemin 2 Haziran 2000'de "sanıkların savunmalarının alınması" olduğunu belirten Erbay, davadaki zamanaşımı süresinin 2 Haziran 2005'te dolduğunu kaydetti. Savcı, bu nedenle Adnan Oktar ile 34 sanık hakkındaki dava dosyasının ortadan kaldırılmasını talep etti. 
Mahkeme de, davanın zamanaşımı süresi dolduğundan ortadan kaldırılmasına hükmetti. Yakalanamayan sanıklar Mustafa Kemal Gül ile Uğur Örmen hakkındaki yakalama emrinin kaldırılmasına da karar veren mahkeme, 2005 içinde birleştirilen 5 sanıklı davanın dosyasının ise ayrılarak sürdürülmesini karara bağladı. 

18 yıl hapsi isteniyordu 

İstanbul DGM Başsavcılığı tarafından hazırlanan ana davanın iddianamesinde, Adnan Oktar'ın 4 kez "tehditle menfaat sağlamak" ve "çıkar amaçlı suç örgütü kurmak ve yönetmek"ten 7 ila18 yıl hapsi isteniyordu. DGM'de başlayan dava, reddi h kim talepleri gibi nedenlerle mahkeme mahkeme dolaşmış, 23 Haziran 2004'te de 2. Ağır Ceza Mahkemesi'ne gönderilmişti. 



</TEXT>
</DOC>
