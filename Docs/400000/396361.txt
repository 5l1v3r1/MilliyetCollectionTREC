<DOC>
<DOCNO> 396361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur05.html </URL>
<DATE> 2005/11/19/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Sınıfta parfüm sıktı, 8 öğrenci zehirlendi 
</HEADLINE>
<TEXT>

     Kürşat TERCANLI ERZURUM, DHA 

ERZURUM'da, Barbaros Hayrettin Paşa İlköğretim Okulu'nun 5-B sınıfının öğrencisi Kübra Sakat, yeni aldığı parfümü sınıftaki öğrenci arkadaşlarına doğru sıkınca, 8 öğrenci hastanelik oldu. Mide bulantısı ve başdönmesi şikayetleri üzerine öğretmenler tarafından Acil Servis'e kaldırılan öğrencilerin sağlık durumunun iyi olduğu belirtildi. 
     Barbaros Hayrettin Paşa İlköğretim Okulu'nun 5-B sınıfında bugün saat 17.00 sıralarında öğrencilerden Kübra Sakat, sınıfın güzel kokması için yeni aldığı parfümden sıktı. 
     
     ÖĞRENCİLER ACİL SERVİSE KALDIRILDI 

     Bir süre sonra sınıftaki öğrencilerde, baş dönmesi, mide bulantısı ve kusma belirtileri ortaya çıkınca 8 öğrenci ambulanslarla Erzurum Numune Hastanesi Acil Servisi'ne kaldırıldı. Acil Servis'te Arife Yağan, Gözde Pervane, Hilal Özkan, Ümmü Gülsüm Değirmencioğlu, Fırat Uygun, Sezer Güngörmez, Elanur Karakoç ve Pınar Özkan'a oksijen tedavisi uygulandı. Öğrenciler, Arkadaşımız, sınıfa parfüm sıktı. Biraz sonra fenalaşmaya başladık. Durumu öğretmenlerimize bildirdik'' diye konuştu. 
     Öğrencilerin zehirlendiklerini öğrenen anne ve babaları, hastanede gözyaşlarını tutamadılar. Barbaros İlköğretim Okulu'nun öğrencisi 5-B sınıfı öğrencileri kendilerine uygulanan oksijen tedavisinin ardından evlerine gönderileceği bildirildi. 
     
</TEXT>
</DOC>
