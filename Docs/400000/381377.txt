<DOC>
<DOCNO> 381377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo04.html </URL>
<DATE> 2005/09/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Konyaspor zorunlu iniş yaptı 
</HEADLINE>
<TEXT>

     Kerem PULGAT DHA 

      TURKCELL Süper Ligi’nin 7'inci haftasında yarın Çaykur Rizespor’la deplasmanda karşılaşacak olan Konyaspor kafilesini taşıyan uçak kötü hava şartları nedeniyle Ankara’ya zorunlu iniş yaptı. 
     Konyaspor kafilesini yanı sıra karşılaşmanın hakemlerini de taşıyan uçak, Trabzon Havalimanı’na 3 kere iniş yapmaya çalışsa da başarılı olamadı. Bunun üzerine uçak Ankara’ya dönerek Esenboğa Havalimanı’na indi. Bu gelişme üzerine Konyaspor yöneticileri,Futbol Federasyonu yöneticileri ile temasa geçerek karşılaşmanın pazartesi gününe ertelenmesini istedi. 
     Federasyon yöneticileri Konyaspor kafilesinin yarın tekrar Rize’ye gitmeye çalışmasını isteyerek, gerektiğinde maçın pazartesi gününe alınabilceğini belirtti. Konyaspor kafilesi ve karşılaşmanın hakemleri pazar sabahı uçakla Trabzon’a gitmeye çalışacak. 
     
</TEXT>
</DOC>
