<DOC>
<DOCNO> 371740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/guncel/gun03.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Formula1'in oyuncak hali 
</HEADLINE>
<TEXT>


GÜLAY FIRAT İstanbul 

Şair ve yazar Sunay Akın, Erenköy'deki 5 katlı Oyuncak Müzesi'nde F1 için özel olarak "Yarış Otomobili Oyuncakları Sergisi" hazırladı. F1'in İstanbul'un tanıtımı açısından büyük bir fırsat olduğunu belirten Akın, "Otomobil sporlarından uzak bir milletiz. Çoğunluğumuz bunun önemini kavrayacak durumda değil. Ama bu çok büyük bir fırsat. Ben de İstanbul Oyuncak Müzesi'nde, oyuncak yarış arabalarının tarihini anlatan 'Yarış Otomobili Oyuncakları' sergisini açtım. Sergide I. Dünya Savaşı'ndan sonra 1920'li yıllardan başlayıp 50'lere ait oyuncak yarış arabaları var. Aslında oyuncaklar gerçeklerinden esinlenerek yapılmış, böylece sergiyi gezenler asıllarının biçim olarak nasıl gelişip değiştiğine tanık olacak" diye konuştu. Ay sonuna kadar sürecek serginin giriş ücreti 6, öğrenci için de 3 YTL. 


</TEXT>
</DOC>
