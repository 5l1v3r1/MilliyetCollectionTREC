<DOC>
<DOCNO> 350182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/guncel/gun13.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
20 PKK'lı için dinlemeye vize 
</HEADLINE>
<TEXT>


ANKARA Milliyet 

1 Haziran'da yürürlüğe giren Ceza Muhakemesi Kanunu CMK nedeniyle mahkemelerin artık önleyici istihbarata yönelik dinleme izni vermemesi, Bakanlar Kurulu'nun pazartesi günkü toplantısında gündeme geldi. 
Polis ve MİT'in dinleme başvurularının mahkemelerce geri çevrildiği, sadece uyuşturucu kaçakçılığı ve organize suçların aydınlatılması, patlayan bir bombanın faillerinin yakalanması veya faili meçhul bir cinayetin aydınlatılması için "adli amaçlı telefon dinleme izni" verdiği hükümet üyelerine aktarıldı. 
Yetkililerin aktardığı, "Bombalı ve silahlı terör eylemlerini olmadan önleme şansımız kalmadı. Terörün yeniden canlandığı bir dönemde, bundan sonra olacaklardan biz sorumlu tutulamayız. PKK üst düzey yöneticisi 20 ismi izleyemiyoruz" görüşü üzerine, Başbakan Recep Tayyip Erdoğan'ın polis ve MİT'e önleyici istihbarat amacıyla dinleme yetkisi tanınması için talimat verdiği ileri sürüldü. 


</TEXT>
</DOC>
