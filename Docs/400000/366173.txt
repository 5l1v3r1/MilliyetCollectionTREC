<DOC>
<DOCNO> 366173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sontur24.html </URL>
<DATE> 2005/08/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Babasının Türk Bayrağı'na sarılı tabutunu öpüp çiçek bıraktı 
</HEADLINE>
<TEXT>

     
     Eyüp KELEBEK- Hakan TÜRKTAN ESKİŞEHİR, DHA 
     
HAKKARİ’de PKK teröristleri tarafından otomobile konulan bombanın patlaması sonucu şehit olan iki astsubaydan İstihkam Kıdemli Astsubay Üstçavuş Burhan Baykal, memleketi Eskişehir’de gözyaşlarıyla toprağa verildi. Anne Berire Baykal, 30 yaşında şehit düşen oğlunun fotoğrafını havaya kaldırarak, Bunu çekin, töröristlere gösterin, terör sevinsin'' diye haykırdı. 
     Geçen cuma günü saat 12.30 sıralarında Hakkari kent merezindeki Cumhuriyet Caddesi Kayacan Sokak'ta bulunan otoparkta Hakkari Dağ ve Komando Tugayı’nda görevli astsubaylar Şevket Kaygusuz ve Burhan Baykal, otoparktaki otomobile bindikleri sırada büyük bir patlama oldu. 
     PKK'lı teröristlerin otomobile önceden koydukları bombayı uzaktan kumandayla inifilak ettirerek gerçekleştirdiği sanılan eylemde astsubaylar Kaygusuz ve Baykal havaya uçarken otomobil alev topuna döndü. Otomobilden fırlayan ağır yaralı astsubaylar Şevket Kaygusuz ve Burhan Baykal ambulansla Hakkari Dağ ve Komando Tugay Komutanlığı içindeki Askeri Hastane'ye kaldırılırken yolda şehit oldu. Patlama sırasında otoparkta bulunan ve çeşitli yerlerinden yaralanan 3 kişi de hafif yaralandı. 
     Şehit astsubaylardan Şevket Kaygusuz, dün memleketi Kırıkkale'de toprağa verilirken, Burhan Baykal için bugün öğlen vakti Eskişehir Reşadiye Camii’nde tören düzenlendi. Törene Vali Vekili Sinan Acar, 1’inci Hava Kuvveti Komutanı Korgeneral Atalay Efeer, Büyükşehir Belediye Başkanı Yılmaz Büyükerşen, şehit astsubayın babası Mehmet Baykal, annesi Berire Baykal, eşi Yasemin Baykal, 8 yaşındaki kızı Damla, 2 yaşındaki oğlu Cenk ile çok sayıda kişi katıldı. 
     
     ANNE TABUTA SARILDI GÖZYAŞI DÖKTÜ 
     Oğlunun tabutuna sarılıp gözyaşı döken anne Berire Baykal, kendisini teselli etmeye çalışanlara Nasıl dik durayım. Yüreğim yanıyor. Dağ gibi oğlum şehit oldu. Yavrum, seni ne çabuk buldular da şehit ettiler. Ben bu acıya nasıl dayanırım'' diye gözyaşı döktü. Berire Baykal daha sonra şehit oğlunun fotoğrafını havaya kaldırıp gazetecilere dönerek Çekin bunu çekin. Dağ gibi oğlum şehit oldu. Görsünler teröristler oğlum şehit oldu. Terör sevinsin'' diye haykırdı. 
     
     BABASININ TABUTUNU ÖPTÜ 
     Şehit astsubay Baykal'ın eşi Yasemin Baykal da tabuta sarılıp gözyaşı döktü. Korgeneral Atalay Efeer teselli etmeye çalıştığı Yesemin Baykal, Burhan’ım ben sensiz ne yapacağım, beni bırakıp gitme'' diye ağladı. Şehit Baykal’ın 8 yaşındaki kızı Damla Baykal ise, babasının Türk Bayrağı'na sarılı tabutuna sarılıp öptü ve çiçek bıraktı. TEDAŞ’tan emekli baba Mehmet Baykal da Oğlum şehit oldu. Artık terörü destekleyenler halay çeksin'' diye konuştu. 
     Şehit astsubayın kardeşi Adnan Baykal, ağabeyi Burhan Baykal’ın Kuzey Kıbrıs Türk Cumhuriyeti’nden Hakkari’ye tayinin çıktığını belirterek, Eşyalarını götürmüştü. Lojman bulamayınca da eşyalarını bir depoya bırakmıştı. Olaydan bir kaç saat önce bizi telefonla aramıştı. Daha sonra televizyonda şehit olduğu haberini aldık'' dedi. 
     
     PKK'LILAR ESKİŞEHİR'E GİREMEZ 
     Kılınan cenaze namazının ardından törene katılan bir grup genç bozkurt işareti yapıp tekbir getirerek Şehitler ölmez vatan bölünmez’, Kahrolsun PKK’ diye slogan attı. Gençler, Mardin Kızıltepe'de polisin düzenlediği terör operasyonunda öldürülen Ahmet ve oğlu Uğur Kaymaz davasına işaret ederek, 24 Ekim’de bütün Eskişehir’i adliyeye çağırıyoruz, PKK’lılar Eskişehir’e giremez’ diye bağırdı. 
     Ölen namazının ardından kılınan cenaze namazı sonrasında şehit astsubay Burhan Baykal’ın cenazesi bir süre askerlerin omuzunda taşındı. Askeri ambulansa konulan şehidin cenazesi daha sonra Ankara yolundaki Kanlıpınar Şehitliği’nde gözyaşlarıyla toprağa verildi. 
     
</TEXT>
</DOC>
