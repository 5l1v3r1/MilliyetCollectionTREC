<DOC>
<DOCNO> 374243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/guncel/gun05.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehitler anıldı 
</HEADLINE>
<TEXT>


ESRA ALUS İstanbul MANİSA DHA 

Edirnekapı Şehitliği'nde Aydınlar Ocağı'nın organize ettiği anma törenine, şehit aileleri ile Ülkü Ocakları mensupları katıldı. Saygı duruşu ve İstiklal Marşı ile başlayan törende Kuran okundu, şehitlerin ruhları için dua edildi. Eminönü Belediyesi tarafından da helva dağıtıldı. Şehit Aileleri Derneği Başkanı Pakize Alp Akbaba, Erdoğan'ın şehit ailelerine kapılarını açıp ağırlamamasına tepki gösterdi. Anma törenine sanatçı İlhan Gencer de katıldı. Manisa'da düzenlenen törende de, askerlerin ardından, şehit aileleri ve gaziler de yürüdü. Türk bayrakları ve şehit olan yakınlarının fotoğraflarını taşıyan aileler, töreni izleyenlerce ayakta alkışlandı. 



</TEXT>
</DOC>
