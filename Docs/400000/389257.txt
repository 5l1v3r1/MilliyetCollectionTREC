<DOC>
<DOCNO> 389257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonsiy23.html </URL>
<DATE> 2005/10/24/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
Çarboğa'nın öldürülmesinin siyasi bir yönü olmadığı belirtildi... 
</HEADLINE>
<TEXT>

     Büyük Birlik Partisi BBP Genel Sekreteri Nevzat Yanmaz, Sakarya İl Başkanı Celal Çarboğa'nın uğradığı silahlı saldırı sonucu ölmesiyle ilgili olarak, ''Bu olayın siyasi bir yönü yoktur'' dedi. 
     Yanmaz, BBP Genel Başkan Yardımcısı Edip Özbaş ile Sakarya İl Başkanlığı binasında yaptığı basın açıklamasında, Çarboğa'nın cinayete kurban gittiğini söyledi. 
     Olayın bütün camiayı ve Sakarya'yı yasa boğduğunu belirten Yanmaz, şöyle konuştu 
     ''Bu olayın siyasi bir yönü yoktur. Tamamen ticari ilişkilerden doğan bir olaydır. Sudan sebeplerle silaha sarılınıyor. Sadece Sakarya'da değil, Türkiye'nin her yerinde böyle olaylar yaşanmaktadır. Öncelikle ailesine, sonra Sakarya'ya başsağlığı diliyoruz. Umutları vardı, ileride Türkiye'nin geleceğinde söz sahibi olacak arkadaşımızdı.'' Çarboğa'nın için, yarın cenaze töreni düzenleneceği bildirildi. 
     Adapazarı, Kuzey Terminali bölgesindeki bir şirkete giden BBP Sakarya İl Başkanı Çarboğa, burada otomobiline binmek isterken 3 kişinin silahlı saldırısına uğramış, kafasına isabet eden kurşunlar sonucu hayatını kaybetmişti. 
     
</TEXT>
</DOC>
