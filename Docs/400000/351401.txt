<DOC>
<DOCNO> 351401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yasam/axyas01.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye Nobel getirmek istiyorum' 
</HEADLINE>
<TEXT>


Bu sözün sahibi Ece, Sezen, Ünsal ve Ömer ,üstün zek lı öğrencilerin okuduğu liselerinden mezun oldular... Ve şimdi ABD'nin Harvard, MIT gibi prestijli üniversitelerinde tam bursla okuyacaklar 

Burcum Devrez 

Sezen, Ece, Ünsal ve Ömer çok özel çocuklar... 4 yıl önce sınavını kazandıkları, üstün zek lı öğrencilerin okuduğu Türkiye Eğitim Vakfı İnanç Türkeş Özel Lisesi'nden TEVİTÖL başarıyla mezun olmakla kalmayıp, ABD'nin Harvard, MIT gibi en prestijli üniversitelerine tam burslu olarak kabul edildiler. Liseden bu yıl mezun olan 15 öğrenciden 8'i yurtdışında üniversite okumaya hak kazandı. 
Emekli ailelerin çocukları olan bu 4 genç de, okul hayatları boyunca sosyal ve kültürel aktivitelerini, spor, müzik becerilerini, okul başarılarını kalın bir dosyada toplayıp, Amerika'daki üniversitelere gönderdiler. Sonunda hayallerini süsleyen üniversitelere kabul edildiler. 

Ömer Durak 17 
Ailemin durumuyetersizdi 
California Institute of Technology'de okuyacak. Uzay ile yakından ilgilenen Ömer, moleküler biyoloji ve nörobiloyoji eğitimi almak istiyor. 3 yıldır voleybol oynayan ve bir müzik grubunda bateri çalan Ömer, yurtdışını tercih etme nedenini şöyle anlatıyor "Annem ev kadını babam ise emekli. Ailemin maddi durumu Türkiye'de okumama imk n vermiyor. Çünkü bir devlet üniversitesinde okusam bile, kalacağım yer, harçlığım, kitaplarım aileme masraf olacaktı. Yurtdışında burslu okumak istedim." 

Sezen Ünlüönen 18 
Harvard haberini yurtta aldı 
Tam burslu olarak Harvard Üniversitesi'ne kabul edildi. Anne ve babası emekli olan Sezen, Eskişehir'de doğup büyüdü. Harvard'a burslu kabul edildiğini okul yurdunda öğrenen Sezen, "Önce şaka yapıyorlar sandım. Kendime geldiğimde zıplıyordum" diyor. Müzik, tiyatro ve sinema çalışmalarının yanı sıra Model Birleşmiş Milletler projesinde de yer alan Sezen, okul gazetesinin de başyazarı. Felsefe Olimpiyatları Türkiye 2'ncisi olan Sezen, ABD'de siyaset bilimi, tarih, felsefe eğitimi almak istiyor. 

Ece Filiz 17 
İki ana dalda birden okuyacak 
Okulunu 3'üncülükle bitiren Ece, Chicago Üniversitesi'ne kabul edildi. Ev hanımı olan bir anne ile bankacı babanın kızı olan Ece, Edirneli. ABD'de Uluslararası İlişkiler ve müzikle birlikte çift ana dal yapacağını anlatan Ece, şöyle konuşuyor "Aslında AB ya da BM gibi uluslararası organizasyonlarda çalışmak gibi bir hedefim var. Chicago Üniversitesi benim için çok önemliydi. Çünkü Cambiridge Üniversitesi'nden sonra en çok Nobel Ödüllü mezunun olduğu üniversite. Ben de Türkiye'ye Nobel Ödülü getirmek istiyorum." 

Yunus Şaşmaz 17 
O okulu hayal bile edemezken.. 
ABD'deki Massachusetts Institute of Technology'ye MIT kabul edildi. Okulunu 2'ncilikle bitiren Yunus, Muğla'da doğdu. Anne ve babası emekli. Hiç hayallerinde olmayan bir üniversiteyi kazanan Şaşmaz, şimdi ABD'de burslu okuyacak. Yaz tatilinde 6 hafta ABD'de Summer Science Program kapsamında astranomi eğitimi alan Şaşmaz'ın, TÜBİTAK'a hazırladığı 2 proje de sergilenmeye değer görüldü. Şaşmaz, Türkiye'de başarılı bir akademisyen olmayı hedefliyor. 



</TEXT>
</DOC>
