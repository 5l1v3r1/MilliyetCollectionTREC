<DOC>
<DOCNO> 373834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo12.html </URL>
<DATE> 2005/08/29/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
"4 Büyükler" uzatmalarda güldü... 
</HEADLINE>
<TEXT>

     Turkcell Süper Ligi'nin 4. haftasına, ''4 Büyükler''in maçlarında atılan 90 artı golleri damgasını vurdu. 
     Şampiyonluk adaylarından Galatasaray, Beşiktaş ve Trabzonspor, maçlarda kaybolan sürelerin oynatıldığı 90 artı dakikalarda buldukları gollerle rakipleri önünde yenilgiden kurtulurken, Fenerbahçe ise farka ulaştı. 
     Gaziantepspor deplasmanında maçın son anlarına 2-1 yenik giren Galatasaray, 90 3'te Hasan Kabze'nin golüyle 1 puanı kurtardı. 
     Beşiktaş ise kendi evinde son anlarına 1-0 yenik girdiği maçta 90 5'te İbrahim Toraman'ın golüyle beraberliği yakaladı. 
     Trabzonspor da Fatih Tekke'nin yine 90 5'teki golüyle Malatyaspor deplasmanında skoru 1-1'e getirip, 1 puan alabildi. 
     Haftanın en karlı takımı olan Fenerbahçe ise son anlarına 3-2 önde girdiği Samsunspor maçında 90 1'de Alex, 90 3'te de Semih'in golleriyle farka ulaştı ve maçtan 5-2 galip ayrıldı. 
     
</TEXT>
</DOC>
