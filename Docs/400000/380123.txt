<DOC>
<DOCNO> 380123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/guncel/gun03.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zümrüt okullu oldu Esmer'in hayali bitti 
</HEADLINE>
<TEXT>


Van'da, annesi hasta olan Esmer Yalmaç, kardeşlerine bakmak için okuldan ayrıldı. Zümrüt ise babasının ikna olmasıyla okulla tanıştı 

MURAT ÇAĞLAR Van DHA 

"Haydi Kızlar Okula" kampanyası çerçevesinde köy köy dolaşan öğretmenler, çocukların okula gönderilmesi için büyük çaba harcıyor. Bir yıl içinde çoğu kız olan 28 bin çocuktan 13 bini okula kazandırıldı. 
Ancak Van'ın Gevaş ilçesi Abalı köyüne giden öğretmenler, annesi hasta olduğu için 4 kardeşine bakan Esmer Yalmaç'ın 13 , "Öğretmen olmak tek hayalimdi, kendimi kardeşlerime feda ettim" sözleri karşısında çaresiz kaldı. Annesi kalp hastası olan Esmer, geçen yıl kardeşlerine bakmak için 4. sınıftan ayrılmış. Esmer, şöyle konuştu 
"Her gün okula gidip gelen arkadaşlarıma kıskanarak bakıyorum. Ama ailem istese de artık okuyamam, annem hasta olduğu için evin bütün yükü benim üzerimde. Kardeşlerime bakıp onlara annelik yapıyorum." 
Öğretmenler, 3. sınıfa giden kardeşi Gültün Yamaç'ı her gün hazırlayıp okula gönderen Esmer'in durumu karşısında bir şey yapamamanın üzüntüsünü yaşadı. 

Baba telefonla ikna edildi 
Ailesinin hiç okula göndermediği Zümrüt Bedük 11 ise öğretmenleri karşısında görünce büyük sevinç yaşadı. Öğretmen Selma Güler, Batman'da bulunan kamyon şoförü baba Hasan Bedük'le uzun bir telefon görüşmesi yaptıktan sonra kızını okula göndermeye ikna etti. 


</TEXT>
</DOC>
