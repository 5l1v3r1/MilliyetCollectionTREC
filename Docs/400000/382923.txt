<DOC>
<DOCNO> 382923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo33.html </URL>
<DATE> 2005/09/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
GSGM dopinge savaş açtı... 
</HEADLINE>
<TEXT>

     Gençlik ve Spor Genel Müdürlüğü GSGM , son günlerde ortaya çıkan doping skandalları sonrasında sert tedbirler almaya başladı. 
     Genel müdür Mehmet Atalay imzasıyla 2 gün önce tüm teşkilat birimlerine gönderilen yazıda, doping kontrollerini sonuçlandırmayan federasyon, kulüp ve sporcunun katılacağı faaliyetin onaylanmayacağı duyuruldu. 
     Spor federasyonlarının uluslararası faaliyet onayları, milli takım sporcularının doping testleri yaptırılıp, sonuçlandırılmadıkça, hiçbir surette onaylanmayacağı ifade edilen yazıda, şöyle denildi 
     ''Spor federasyonlarımızın milli takımlar ve kulüpler düzeyinde yurt içinde ve yurt dışında iştirak edecekleri olimpiyat, üniversite oyunları, dünya, Avrupa ve Balkan Şampiyonaları ile benzeri uluslararası turnuvalara katılımları öncesinde milli takımlarda veya spor kulüplerinin kadrolarında yer alan sporcuların mutlaka doping kontrollerini yaptırmaları gerekmektedir. 
     Uluslararası turnuva veya şampiyonalara kulüpler düzeyinde iştirak eden spor kulübü başkanlıklarına müsabakalara katılmadan önce doping testi yaptırmaları için gerekli uyarı ve talimat federasyonlarda bildirilecektir. Konuyla ilgili tedbirlerin alınmasını ve ilgililerin bilgilendirilmesi gereklidir.'' 
     
</TEXT>
</DOC>
