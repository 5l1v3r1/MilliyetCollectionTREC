<DOC>
<DOCNO> 353818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/dunya/adun.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gardiyanları Saddam'ı anlattı 
</HEADLINE>
<TEXT>


ABD'de yayımlanan GQ dergisi, 2003 sonundan itibaren 9 ay süreyle Irak'ta gizli bir yerde tutuklu bulunan Saddam Hüseyin'in gardiyanlığını yapan Amerikan ordusuna mensup askerlerle, devrik diktatörün hapislik hayatı ve düşünceleri üzerine söyleşi yaptı 

DIŞ HABERLER SERVİSİ 


Irak'ın devrik diktatörü Saddam Hüseyin'in Amerikalı asker gardiyanları, ABD'de yayımlanan GQ dergisine verdikleri söyleşide, Saddam'ın hapis hayatı ve düşünceleri hakkında ilginç detaylar aktardılar. 
Gardiyanlar, derginin temmuz sayısında yer alacak söyleşide, Saddam Hüseyin'in "aşırı titiz" biri olduğunu, günde 5 vakit namaz kıldığını, kahvaltılık olarak en çok üzümlü kepek gevreğini sevdiğini, kırmızı et yemezken, balık ve tavuğu tercih ettiğini, bir keresinde duşta fenalaşarak kendilerini çok korkuttuğunu anlattılar. 
Saddam'ın İngilizce konuştuğu gardiyanlara göre devrik diktatör ABD başkanlarından Reagan ve Clinton'ı takdir ediyor baba ve oğul Bush'lardan ise hiç hoşlanmıyor. 
Pennsylvania Ulusal Muhafızları'ndan seçilen Onbaşı Jonathan "Paco" Reese, Uzman Er Sean O'Shea ve Uzman Er Jesse Dawson, 2003 sonunda gittikleri Irak'ta FBI tarafından Saddam'ın gardiyanlığı için uygun bulunmuşlar. 9 ay süren görev o kadar gizli tutuluyormuş ki, ailelerine dahi söz etmemişler. GQ'ya ise söyleşiyi vermelerine, hassas bilgileri aktarmamak koşuluyla ordu tarafından izin verilmiş. 
AP'nin GQ dergisinden aktardığı haberdeki başlıca unsurlar şöyle 
REAGAN İYİ, BABA- OĞUL BUSH'LAR KÖTÜ Saddam, başlangıçta eski ABD başkanları Ronald Reagan ve Bill Clinton'ı takdir ediyor ama baba ve oğul Bush'lar hakkında çok kötü konuşuyormuş. Ancak son zamanlarda "Bush hakkında kötü duygular beslemediğini ve onunla sadece konuşarak arkadaş olmak istediğini" söylemiş. "Bush kitle imha silahına sahip olmadığımı biliyordu. Hiçbir zaman bulamayacağını biliyor" diyormuş. 
BANYODA DÜŞÜNCE PANİK DOĞMUŞ Haftada 2 kere duş alma hakkı olan Saddam, bir keresinde banyoda düşünce herkes paniğe kapılmış. "Kimse onun Amerikalıların gözetimi altındayken yaralanmasını istemezdi" diyen askerlerden biri Saddam'a hücresine dönmesi için yardım ederken, bir diğeri de iç çamaşırlarını taşımış. 
SADDAM'IN İDEAL KADINI Saddam, adlarını öğrendiği gardiyanlarına baba tavsiyelerinde bulunmaktan da kendini alıkoymamış. Gardiyanlardan O'Shea, Saddam'ın kendisinin bek r olduğunu öğrenince, "İyi bir kadın bulmalısın. Ne çok zeki, ne çok aptal ne çok yaşlı, ne çok genç yemek ve temizlik yapmayı bilen biri..." dediğini söylüyor. 
TEMİZLİK TAKINTILI Saddam'ın mikrop kapma takıntısı varmış. Askerlerden Dawson, Saddam'ın her el sıkışmasından sonra ellerini yıkadığını, kullanmadan önce yemek takımlarını ve kişisel eşyalarını temizlik k ğıdı ile sildiğini anlatıyor. 
ELE VEREN BİR KİŞİ Devrik diktatör, gardiyanlarına, 18 Aralık 2003'te yeraltı sığınağında yakalanmasına, orada olduğunu bilen ve bu sırrı saklaması için kendisine para ödenen tek kişinin neden olduğunu söylemiş. Bu ihanetin acısı Saddam'da h l tazeymiş. Amerikalılar, bu istihbaratın birkaç farklı kaynaktan geldiğini açıklamışlardı. 
TAKSİYLE KAÇMIŞ Saddam, Amerikan ordusu Mart 2003'te Bağdat'a girdiğinde bir taksi içinde kaçmaya çalıştığını anlatmış. 




</TEXT>
</DOC>
