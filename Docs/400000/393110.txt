<DOC>
<DOCNO> 393110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonsiy10.html </URL>
<DATE> 2005/11/08/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Erdoğan Fransa'daki olayların etkenlerinden biri başörtüsü yasağıdır 
</HEADLINE>
<TEXT>

     Başbakan Recep Tayyip Erdoğan, Fransa Başbakanı Villepin'in sözlerine yanıt verdi, Fransa'daki olayların nedenlerinden birinin "türban yasağı" olduğu fikrini yineledi. 
     Paris’te yaşanan türden sosyolojik olayların tek bir sebebe indirgenemeyecek kadar karmaşık ve derinlikte olduğunu söylediğini belirten Erdoğan, "söylediğim sözler bunların altında yılların birikimi vardır, sosyo-ekonomik ve kültürel faktörlerin tesiri vardır, yanlış politika ve anlayışların rolü vardır, bunların hepsi doğrudur" diye konuştu. Kendisinin de bunları söylediğini kaydeden Erdoğan, şöyle devam etti 
     "Yoksa bazı yasakçı uygulamaların, bu olaylardaki etkisine dikkat çekerken, meseleyi tek bir sebebe indirgemedik, indirgemiyoruz. Fransa’daki bundan aylarca önce başörtüsüyle ilgili yasağın da bugünlere gelinmesindeki, bu süreç içerisindeki etkenlerden bir tanesi olduğunu orada ifade etmişizdir. Söylediğimiz budur. Bugüne kadar böyle bir şey yokken, böyle bir tohumun orada atılmış olması da bu yanlışlardan bir tanesidir." 
     
     VİLLEPİN NE DEMİŞTİ 

     Fransa Başbakanı Villepin'e Erdoğan’ın Olayların temelinde okullardaki türban yasağının olduğu’ yönündeki değerlendirmesi hatırlatılmıştı. Villepin, şiddet olaylarıyla türban konusunda direk bağlantı olmadığını savunmuştu. 
     Olayların sona erdirilmesi için hükümetin alacağı önlemleri anlatan Başbakan Villepin, derneklere yapılan ve azaltılan yardımların tekrar aynı seviyeye çıkarılacağını, daha da artırılacağını söylemişti. Yerel birimlere kaynak aktarılacağını anlatan Villepin, gençler için iş, formasyon ve eğitim olanaklarının sağlanacağını kaydetmişti. 
     
</TEXT>
</DOC>
