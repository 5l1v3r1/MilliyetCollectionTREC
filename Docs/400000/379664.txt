<DOC>
<DOCNO> 379664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/soneko36.html </URL>
<DATE> 2005/09/19/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Uzan şirketlerine yoğun ilgi 
</HEADLINE>
<TEXT>

     Tasarruf Mevduatı Sigorta Fonu, İmar Bankası nedeniyle el koyarak satışa çıkardığı Uzanlar’a ait Telsim ile medya ve çimento grubu şirketlerine yatırımcılardan yoğun bir iygi geldiğini açıkladı. 
     TMSF yaptığı açıklamayla, Uzan Grubu varlıklarının satış sürecindeki son gelişmelerle ilgili bilgi verdi. 
     TELSİM Açıklamaya göre 13 Aralık 2005 tarihinde ihalesi gerçekleştirilecek olan Telsim Ticari ve İktisadi Bütünlüğü için 16 Eylül itibariyle 10 yerli ve yabancı kuruluş ihale şartnamesi aldı. Telsim ihalesine katılacakların ön yeterlilik alabilmek için idari belgeleri TMSF’ye teslim süresi 30 Eylül 2005 olarak belirlendi. TMSF Telsim’i 2 milyar 804 milyon dolar muhammen bedelle satışa çıkarmıştı. 
     
     MEDYA GRUBU 
     TMSF’nin satışa çıkardığı Star Medya Grubu’ndaki kuruluşların ihalesine katılmak amacıyla idari belgelerini TMSF’ye teslim eden kuruluşlar şöyle 
     Süper FM 
     Işıl Televizyon Yayıncılığı Tic. A.Ş. 
     Ciner Televizyon ve Radyo Yayıncılık A.Ş. 
     CGS Televizyon ve Radyo Yayıncılığı Tic. A.Ş. 
     2 Numara Radyo ve Televizyon Yayıncılık A.Ş. 
     Metro FM 
     Popüler Televizyon ve Radyo İşletmeciliği A.Ş. 
     Merkez Radyo İşletmeciliği San. Ve Tic. A.Ş. 
     Pasifik Televizyon ve Radyo İşletmeciliği A.Ş. 
     3 Numara Radyo ve Televizyon Yayıncılık A.Ş. 
     Joy FM 
     Altın Kanal TV ve Radyo Yayıncılık A.Ş Ciner Radyo İşletmeciliği San. Ve Tic. A.Ş. 
     Galata Televizyon ve Radyo Yayıncılık A.Ş. 
     Joy Türk FM 
     Doğa Yayıncılık San. Ve Tic. A.Ş. 
     Haliç Televizyon ve Radyo Yayıncılık A.Ş. 
     Rock FM 
     Karma Radyo ve Televizyon Yayıncılık A.Ş. 
     RADYO Alaturka 
     Ares Radyo ve Televizyon Yayıncılık A.Ş. 
     Üsküdar Radyo ve Televizyon A.Ş. 
     Star TV 
     Ciner Televizyon ve Radyo İşletmeciliği A.Ş. 
     CGS Televizyon ve Radyo Yayıncılığı Tic. A.Ş. 
     Işıl Televizyon Yay. Tic. A.Ş. 
     Atlantik Basın Yayın A.Ş. 
     Etik Yayıncılık A.Ş. 
     270 MİLYON DOLAR 
     TMSF’nin Medya Grubu kapsamında satışa çıkardığı, Kral TV için idari belgeleri son teslim günü 21 Eylül, Kral FM için 26 Eylül, Star Gazetesi içinde 29 Eylül’de dolacak. 
     Medya grubu şirketlerinin satışı 21 Eylül’de Süper FM ihalesiyle başlayacak ve 6 Ekim’de yapılacak Star Gazetesi ihalesiyle tamamlanacak. 
     Medya Grubu’dnaki şirketler için toplam 270 milyon dolarlık bir muhammen bedel belirlenmişti. 
     
     ÇİMENTO GRUBU 
     TMSF’nin toplam 433 milyon dolarlık muhammen bedelle satışa çıkardığı Uzanlara ait 9 adet çimento fabrikasının tamamı için idari belgelerin son teslim tarihi ise 30 Eylül 2005 olarak belirlendi. Söz konusu fabrikalardan Lalapaşa 
     Çimento için 22, Standart çimento Eskişehir için 27, Bartın Çimento için 17, Ladik Çimento için 16, Gaziantep Çimento için 16 adet, Şanlıurfa Çimento için 17, Ergani Çimento için 12, Van Çimento için 13 ve Trabzon Çimento için de 6 ihale şartnamesi alındı. 
     Çimento fabrikalarının satış ihaleleri 10 Ekim’de Lalapaşa Çimento ile başlayacak ve 20 Ekim’de Trabzon Çimento ihalesiyle sona erecek. 
     
</TEXT>
</DOC>
