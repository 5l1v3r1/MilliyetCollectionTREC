<DOC>
<DOCNO> 351961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur39.html </URL>
<DATE> 2005/06/14/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Tuzla'daki patlamada ölen işçi ile 7 yaralının kimlikleri belirlendi... 
</HEADLINE>
<TEXT>

     Tuzla Tersaneler Bölgesi’ndeki bir tersanede, kuru yük gemisindeki patlamada ölen işçi ile yaralanan 7 kişinin kimlikleri belirlendi. 
     "Torgem" adlı tersanede "Fultrans Kolon 2 " isimli kuru yük gemisindeki patlamada, makine dairesindeki Ekrem Bektaş adlı işçi öldü. 
     Patlamada, Bünyamin Çevik, Erdoğan Gündoğdu, Ali Doğan, Nizamettin Tokuş, Ramazan Güngör, Zeki Ertürk ve Kadir Keser ise yaralandı. 
     Dr. Lütfi Kırdar Kartal Eğitim ve Araştırma Hastanesi’ne kaldırılan yaralılardan Erdoğan Gündoğdu’nun sağlık durumunun ciddiyetini koruduğu, diğerlerinin durumlarının iyi olduğu bildirildi. 
     Bu arada, İstanbul Büyükşehir Belediyesi Afet Koordinasyon Merkezi’nden yapılan yazılı açıklamada, gemideki patlamanın ilk belirlemelere göre LPG’li oksijen kaynağı yapılırken meydana geldiği belirtildi. 
     Açıklamada, Cumhuriyet Savcılığı’nın olayla ilgili soruşturma başlattığı kaydedildi. 
     
</TEXT>
</DOC>
