<DOC>
<DOCNO> 377089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo01.html </URL>
<DATE> 2005/09/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
A Milli Basketbol Takımı, Bulgaristan'ı 73-67 yendi... 
</HEADLINE>
<TEXT>

     Sırbistan-Karadağ’da yapılacak Avrupa Basketbol Şampiyonası Finalleri’ne hazırlanan A Milli Basketbol Takımı, Fransa’da katıldığı Limoges Turnuvası’ndaki ilk maçında Bulgaristan’ı 73-67 yendi. 
     A Milliler, ilk yarıda etkili bir oyun sergilerken, özellikle ikinci yarıdaki top kayıplarıyla maçta sıkıntılı anlar yaşadı. Mirsad Türkcan’ın galibiyette önemli rol oynadığı karşılaşmada, ilk periyodu 24-14 önde geçen ay-yıldızlılar, devreyi de 51-29’luk üstünlükle 
     tamamladı. 
     Üçüncü periyotta rakibin etkili oyunu karşısında zorlanan Türkiye, buna karşın skordaki üstünlüğünü sürdürdü ve bu bölümü de 63-45 önde geçti. Son periyotta rakip potaya sadece 10 sayı bırakabilen A 
     Milliler, 22 sayı yemelerine karşın sahadan 73-67’lik galibiyetle ayrılmayı başardı. 
     A Milli Takım’da Ender 4 , İbrahim 14 , Mehmet 10 , Kerem Gönlüm 4 , Kaya 2 , Cenk 3 , Ermal 2 , Serkan 12 , Mirsad 18 ve Kerem Tunçeri 4 sayıyla maçı tamamladı. 
     Türkiye, turnuvadaki ikinci maçında yarın TSİ 19.00’da Ukrayna ile karşılaşacak. 
     
</TEXT>
</DOC>
