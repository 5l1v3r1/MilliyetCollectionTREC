<DOC>
<DOCNO> 374510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur24.html </URL>
<DATE> 2005/08/31/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Silahlı kavgada yoldan geçen kadın öldü 
</HEADLINE>
<TEXT>

     Halil TEKİN BARTIN , DHA 

BARTIN Merkez Şadırvan Camii önünde bugün meydana gelen olayda aralarında arazi anlaşmazlığı olan Merkez Ağdacı Köyü Muhtarı 35 yaşındaki Ersin Ok ile 73 yaşındaki Necmi Pişkin’in silahlı kavgasında yoldan geçen 33 yaşındaki Havva Erbilge, seken kurşunla hayatını kaybetti. 
     Bartın Merkez Ağdacı Köyü’nde arazi anlaşmazlığı olan Köy Muhtarı Ersin Ok ile köy sakinlerinden Necmi Pişkin’in tartışması kanlı bitti. Necmi Pişkin'in silahından çıkan kurşun muhtarın sağ ayağından yaralanmasına neden olurken, çocuklarıyla birlikte yoldan geçen Havva Erbilge adlı kadın seken bir kurşunla boynundan vurulup ağır yaralandı. 
     Hemen, Bartın Devlet Hastanesi’ne kaldırılan Erbilge yapılan müdahalelere rağmen kurtarılamayarak hayatını kaybetti. Ayağından vurulan Muhtar Ok ise Zonguldak Tıp Fakültesi Araştırma ve Uygulama Hastanesi’ne sevk edildi. Muhtar Ok’un genel sağlık durumunun iyi olduğu öğrenildi. 
     Polis, Necmi Pişkin’i olay yerinde gözaltına alırken, soruşturmanın devam ettiği öğrenildi. 
     
</TEXT>
</DOC>
