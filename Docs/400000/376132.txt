<DOC>
<DOCNO> 376132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo27.html </URL>
<DATE> 2005/09/06/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Galatasaray engel tanımıyor 
</HEADLINE>
<TEXT>

     Ulaş SAĞ İZMİR,6 DHA 

BU yıl iddialı bir kadro oluşturmak için kolları sıvayan Galatasaray basketbol takımı, son yılların en ilginç yabancı transferlerinden birine imza attı. 
     Ülker Grubu'nun markası Cafe Crown'un sponsorluğunu üstlendiği Galatasaray, ABD'li guard Malik Dixon'un ardından pivot olarak Lance Allred'i de kadrosuna kattı. Yeni transfer Lance Allred'in yüzde 75 oranında işitme kaybının bulunduğu, bu nedenle ABD işitme engelliler milli takımında da oynadığı öğrenildi. 
     ABD Kolej Ligi NCAA'de mücadele eden Weber State'te forma giyen 24 yaşında 2.08 boyundaki Lance Allred, 2 yıl oynadığı takımında geçen yıl 17.7 sayı, 12.0 ribaund ve 1.7 asist ortalamalarıyla oynadı. Bu performansıyla Big Sky Konferası'nda, Yılın Takımı''na seçilen Allred, 2002 Dünya İşitme Engelliler Oyunları'nda ABD milli takımında yer aldı. 
     Galatasaray Antrenörü Halil Üner, Allred'in işitme kaybının sahadaki performansını etkilemeyeceğini belirterek şunları söyledi 
     , Sonuç olarak opera sanatçısı değil basketbolcu alıyoruz. Eğer oyuncu, sahaya çıkıp sayı atıyor, ribaunt alıyorsa, gerisi önemli değil. Zaten küçük bir işitme cihazıyla sorun tamamen aşabiliyor. Şu ana kadar antrenmanlarda en küçük bir problem olmadı. Allred, bu sezon ligin en iyi oyuncularından biri olacak.'' Edebiyata ve tarihe düşkün olan Lance Allred, Britanya'nın karanlık çağında geçen ve Yüzüklerin Efendisi benzeri, Bretwalda'' adlı bir üçleme yazdığını söyledi. Kitabın Ghost of Covandale'' ve Deliver Us'' ismindeki 2 cildini bitiren Allred, üçüncü kitabıyla ilgili çalışmalarını sürdürdüğünü belirtti. Aynı zamanda hem İngiliz edebiyatı hem tarih bölümlerini bitiren Allred, suç hukuku üzerine master yapmak istediğini belirtti. 

     
</TEXT>
</DOC>
