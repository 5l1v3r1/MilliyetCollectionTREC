<DOC>
<DOCNO> 384323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas19.html </URL>
<DATE> 2005/10/05/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
2005 Nobel Kimya Ödülü sahibini buldu 
</HEADLINE>
<TEXT>

     2005 Nobel Kimya Ödülü'nü Fransız bilim adamı Yves Chauvin ile Amerikalı bilim adamları Robert H. Grubbs ile Richard R. Schrock kazandılar. 
     İsveç'in başkenti Stockholm'deki Bilimler Akademisi, üç kimyageri, "organik sentezde çifte ayrıştırma yöntemlerini geliştirme" çalışmalarından ötürü ödüle layık buldu. 
     Üç bilim adamı, 10 milyon İsveç kronu 1,29 milyon dolar tutarındaki ödülü paylaşacak. 
     Nobel alan üç bilim adamının çalışması, oksijen, hidrojen gibi hayatın temel yapı taşlarından karbon atomunun "çifte ayrıştırma" yöntemi sayesinde karbon atomlarının birleşme ve ayrışmayla yeni molekülleri doğurma yöntemlerini içeriyor. 
     Chauvin, Grubbs ve Schork'un çalışmaları, doğanın korunması için zararsız yeni plastik ve ecza ürünlerinin üretilmesinin yolunu açıyor. 
     Nobel Komitesi'nin açıklamasına göre, Nobel ödüllerinin esas amacına uygun olarak, üç kimyagerin çalışmalarının insanın, toplumun ve çevrenin yararlarına geniş açıdan hizmet ettiği belirtildi. 
     
     YEŞİL KİMYA HAMLESİ 

     Üç kimyagerin, "Yeşil Kimya"da büyük hamleye hizmet ettikleri vurgulandı. 
     Chauvin 74 , Paris yakınında Rueil-Malmaizo Petrol Araştırma Kurulu'nun onur başkanı. 
     Prof. Dr. Grubbs 63 , California Teknoloji Enstitüsü öğretim üyesi. Schrock, dünyanın en ileri teknoloji üniversitelerinden Massachusetts Teknoloji Enstitüsü'nün öğretim üyesi. 
     Fransız Chauvin, 1997'de Nobel Fizik Ödülü'nü kazanan Claude Cohen-Tannoudji'den beri ilk Nobel alan Fransız oldu. 
     Chavuin aynı zamanda, üçüncü Nobel yılı olan 1903'te, yurttaşları Pierre ile Marie Curie ve Antoine Henri Becquerel'in atomun çekirdeksel nükleer ışımasını radyoaktivite araştıran öncülükleriyle Nobel Fizik Ödülü'nü paylaşmasını çağrıştıran bilim adamı oldu. 
     
     CHAUVIN MUTLU DEĞİL, ŞAŞKINIM 

     Fransız bilim adamı Yves Chauvin 74 , ödülü kazanmaktan ötürü mutlu değil, şaşkın olduğunu söyledi. 
     Yves Chauvin, Fransa'nın Tours kentindeki evinin önünde toplanan gazetecilere yaptığı açıklamada, Nobel ödülünü kazandıktan sonra sükunet içindeki yaşamının sona ermesinden kaygılı olduğunu belirterek, mutluluktan ziyade şaşkınlık içinde olduğunu kaydetti. 
     Chauvin, Stockholm'den bir saat önce arandığını, o saatten bu yana evinin önünde gazeteci yığını oluştuğunu ve telefonun susmadığını ifade ederek, 35 yıl önce yaptığı, ödüle layık görülen araştırmayı bu uzun sürede "hazmettiğini" belirtti ve ödülü kazanan diğer bilimadamlarını övdü. 
     Yves Chauvin, 2005 Nobel Kimya ödüllerinin diğer iki sahibi Amerikalı Robert H. Grubbs ve Richard R. Schrock'un onun açtığı yolda ilerleyerek, araştırma üzerinde çalışıp bugün kendisine de bu ödülü kazandırdıklarını söyledi. 
     2005 Nobel Kimya Ödülü'nü Fransız bilimadamı Yves Chauvin ile Amerikalı bilim adamları Robert H. Grubbs ile Richard R. Schrock kazanmıştı. 
     İsveç'in başkenti Stockholm'deki Bilimler Akademisi, üç kimyageri, "organik sentezde çifte ayrıştırma yöntemlerini geliştirme" çalışmalarından ötürü ödüle layık bulmuştu. 
     Üç bilimadamı, 10 milyon İsveç Kronu 1,29 milyon dolar tutarındaki ödülü paylaşacak. 
     
</TEXT>
</DOC>
