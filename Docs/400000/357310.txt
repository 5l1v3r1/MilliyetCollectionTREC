<DOC>
<DOCNO> 357310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/soneko01.html </URL>
<DATE> 2005/07/01/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Telekom'da zarflar açılıyor 
</HEADLINE>
<TEXT>

     
     CNNTURK 
     
Türk Telekom'un yüzde 55 hissesinin özelleştirilmesi ihalesi için toplam dört konsorsiyumun verdiği fiyat teklif zarfları bugün açılacak. 
     Telekom'un özelleştirilmesine ilişkin ihalede, öncelikle ihale komisyonu toplanarak teklif zarflarını açacak. Bu işlemin basına kapalı olması bekleniyor. Daha sonra kamu yararı görülmesi durumunda, en yüksek teklif veren ilk iki konsorsiyum ile birebir görüşmeler gerçekleştirilecek. 
     Bunun ardından basına açık olacak bölümde, iki konsorsiyum arasında açık artırma yapılması öngörülüyor. İhalede en yüksek fiyat esas alınacak, bir başka deyişle fiyat bazlı bir değerlendirme yapılacak. 
     Bu arada Telekom ihalesine, Koç Holding Ortak Girişim Grubu, Oger Telecoms Ortak Girişim grubu, Etisalat Ortak Girişim Grubu ile Turktell Ortak Girişim Grubu'nun teklif vermişti. 
     
     Teklif veren firmalar 
     Söz konusu Ortak Girişim grupları ile bunlara dahil firmalar şöyle 
     1- Etisalat Ortak Girişim Grubu 
     Cetel-Çalık Enerji Telekomünikasyon A.Ş -Dubai Islamic Bank -Abu Dhabi National Insurance Company -Etisalat-Emirates Telecommunications Corporation 2-Koç Holding Ortak Girişim Grubu -Koç Holding A.Ş -The Carlyle Group L.L.C 
     3- Oger Telecoms Ortak Girişim Gurubu -Oger Telecom L.L.C -Saudi Oger Ltd. 
     4- Turktell Ortak Girişim Grubu -Turktell Bilişim Servisleri A.Ş. -Gen-Pa Telekomünikasyon ve İletişim Hizmetleri Sanayi ve Ticaret A.Ş. -Tekofaks Ofis ve Haberleşme Ürünleri Pazarlama A.Ş. -Kurtson Maden ve Sanayi İşletmeleri A.Ş. 
     Türk Telekom'un yüzde 55'lik bölümünün blok satışı için yapılacak olan ihalede nihai ortaklık yapısına ilişkin taahhütler, son teklif tarihi olan 17 haziran cuma günü verilmişti. 
     Türk Telekom ihalesinde son teklif süresi ise 24 haziran cuma günü dolmuştu. 
     
</TEXT>
</DOC>
