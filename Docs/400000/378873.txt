<DOC>
<DOCNO> 378873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/yazar/kohen.html </URL>
<DATE> 2005/09/16/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Gene aynı nakarat... 
</HEADLINE>
<TEXT>


Bu ABD'deki Ermeni lobisinin kaçıncı çıkışı Yıllardan beri Amerikan Kongresi'nde aynı senaryo sahneleniyor. 
Ermeni lobisi ve yandaşları, soykırım iddiasını doğru ve haklı bulan bir kararı Kongre'den çıkarmak için fırsat kolluyor. Önce Temsilciler Meclisi'nin ilgili komitelerine sunduğu tasarı ile, ilgi ve destek topluyor. Ama tasarı, onay için meclisin genel kuruluna geçince, Beyaz Saray ve yönetimin çeşitli branşları devreye giriyor. Sonuçta tasarı genel kurula hiç gelmiyor veya bu onayı sağlayamıyor... 
Araya gene bir sük net dönemi giriyor. Ta ki, Ermeni lobisi ve destekçileri, yeni bir fırsat bulup, aynı oyunu tekrar sahneye koyuncaya kadar... 

Dün ABD Temsilciler Meclisi Uluslararası İlişkiler Komitesi, Ermeni soykırımından Osmanlı İmparatorluğu'nu sorumlu tutan ve Türkiye Cumhuriyeti'nin de bu suçu kabul etmesini isteyen karar tasarısını kabul etti. 
Gerçi bu tasarının meclis genel kuruluna sunulması ve hele onaylanması mümkün görülmüyor. Herhalde Beyaz Saray yönetimi devreye girecek, meclis başkanı tasarının genel kurul gündemine kaydedilmesini önleyecektir. Deneyimli gözlemcilerin kanısı bu... 
Ama bu Ermeni yanlısı tasarının komitede görüşülüp geniş ilgi ve destek görmesi dahi, açıkçası, Ermeni lobisinin bir başarısıdır. Kongre'nin nihai kararı bu yönde olmayacaksa da, Ermeni lobisinin "sessiz ve derinden" giderek, ABD'nin siyaset platformunda bu kadar başarılı olmasının nedenlerini, objektif olarak değerlendirmek gerekiyor. 

Genelde ABD'de -dünyanın birçok ülkesinde olduğu gibi- Ermeni soykırımı iddialarının destek görmesinin esas nedeni, Ermeni diasporasının propaganda ve nüfuz avantajına karşılık, Türkiye'nin "tanıtım" alanındaki yani kendi görüşlerini iletme ve kamuoyunu etkileme konusundaki yetersizliğine bağlanır. 
Bunda doğruluk payının çok büyük olduğu kuşkusuz. Ama yıllardır bu yetersizliğin giderilememesi de büyük kabahat. Ne yazık ki Türkiye, ABD'deki karşıt lobilerin propagandalarına karşı h l yetersiz kalıyor. Halen Türkiye için çalışan profesyonel lobicilerin pek başarılı olduğu da söylenemez. Kaldı ki ABD'deki -ve genelde dünyadaki- Ermeni propagandasına karşı sonuç almanın tek yolu "tanıtım" değil. Bu "sorun"un "siyasal" boyutları da çok önemli. 
Şu sırada Ermeni lobisinin Kongre'deki "çıkışı", Türkiye-ABD ilişkilerinde ve gerek Washington'daki siyasiler arasında, gerekse Amerikan kamuoyunda Türkiye konusunda esen ve pek de olumlu olmayan "hava" ile ilgili. Açıkçası Kongre'de, h l 1 Mart tezkeresinin izleri silinmiş ve eski güven tam kurulmuş değil. Bu çevrelerde h l Ankara'nın dış politika çizgisi üzerinde özellikle İran ve Suriye konularında -haksız ve yersiz de olsa- sorular soruluyor, şüpheler ifade ediliyor. Başı Irak'la ve New Orleans felaketi ile epey sıkışık olan Beyaz Saray da açıkçası pek devrede değil. Ankara'ya yeni büyükelçi de henüz resmen atanmadı ... 
Sorunun "siyasal" boyutları bağlamında bir de şunu eklemek lazım Türkiye, dünya çapında sıkıntı yaratan Ermeni iddiaları ve sorunu karşısında, yeni stratejiler oluşturmak durumundadır... 
ABD'de -ve diğer ülkelerde- Ermeni yanlısı faaliyet her kriz yarattığında, çok şey söylenir, yazılır. Sonra da unutulur, gider. Ta ki, "bir yenisi" gelinceye kadar .. 



</TEXT>
</DOC>
