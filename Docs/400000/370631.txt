<DOC>
<DOCNO> 370631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo14.html </URL>
<DATE> 2005/08/17/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Trabzonspor yönetimi görevi sürdürüyor... 
</HEADLINE>
<TEXT>

     Trabzonspor Kulübü Yönetim Kurulu'nun, görevini sürdüreceği bildirildi. 
     Konyaspor beraberliğinin ardından kulüp başkanı Atay Aktuğ'un başkanlığında ilk toplantısını yapan yönetim kurulunun, görevi sürdüreceği kaydedildi. 
     Atay Aktuğ'un başkanlığında toplanan ve 3'ü yedek yönetici olmak üzere 13 yöneticinin katıldığı toplantıda, gündeme olağanüstü genel kurulun gelmediği öğrenildi. 
     Aktuğ'un Avrupa Şampiyonlar Ligi 2. ön eleme turunda Kıbrıs Rum Kesimi'nin Anorthosis Famagusta takımına elenmesinin ardından istifalarını sunan yönetim kurulu üyelerine, ''Bana destek amacıyla verdiğiniz istifalarınızdan dolayı teşekkür ediyorum. Sonuna kadar Trabzonspor'un başarısı için göreve devam edeceğiz'' dediği bildirildi. 
     Bu arada bordo-mavili takımın, 31 Ağustos-1 Eylül'de gerçekleştirilmesi planlanan TSYD Trabzon Şubesi Kupası maçlarına katılacağı kaydedildi. 
     
</TEXT>
</DOC>
