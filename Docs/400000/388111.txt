<DOC>
<DOCNO> 388111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/guncel/gun04.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kore'yle 'sır' ifşası 
</HEADLINE>
<TEXT>


'Sır-zaman' adlı Türkiye-Kore dostluk sergisinin Kore sorumlusu Chung Yong-Il, "Bu sergi, güncel ve çağdaş ne uslu ne de aykırı" diyor 

Aslı Onat 

Türkiye-Kore dostluk sergilerinin dördüncüsü Ankaralılarla buluştu. Hacettepe Üniversitesi ve Çankaya Belediyesi'nin katkılarıyla gerçekleştirilen sergide, Türkiye ve Kore'den toplam 85 sanatçının resim, video, enstelasyon, fotoğraf gibi farklı disiplinlerden çalışmaları yer alıyor. "sır-zaman" başlıklı serginin sorumluları Ferhat Özgür ve Chung Yong-Il sorularımızı yanıtladı. 

İki ülkenin sanatsal işbirliği hangi noktada 
Ferhat Özgür İlk sergi 2002'de Kore'de yapıldı. Diğer 3 sergi dönüşümlü olarak Türkiye ve Kore arasında geldi gitti. Bu sergi, öncekilerden farklı olarak güncel sanat sergisi oldu. Hatta Ankara'da bir bienal havası var diyebiliriz. İzleyicilerin çoğunun izlenimi bu yönde. 
Chung Yong-İl Kore'den gelen sanatçılar olarak dördüncü sergiden ayrı bir tat aldık. Gösterilen ilgi ve işler arasındaki ilişkiler, sergiye tamamen çağdaş, güncel bir görünüm kazandırdı. Çok uslu bir sergi değil aslında ama çok aykırı da değil. 

Serginin başlığını neden "sır-zaman" olarak belirlediniz 
Özgür Serginin konseptini, organizasyon komitesindeki arkadaşlarım Hüsnü Dokak, Necla Rüzgar, Lütfi Özden ve Mehmet Örs ile ortaklaşa kavramlaştırdık. Sanatın, kişisellik, yerellik, politik angajmanlar gibi farklı noktalardan hareket etmesine rağmen aslında sırları ifşa ettiğini düşündük. Sır olan şeyler zamanla sır olmaktan çıkıyor. Ama kavramlar bir sergide ne kadar çözülür, ne kadar dağılır onu bilemeyiz tabii ki. Önemli olan güncel sanat teneffüsü. 

Gelecek yıl Kore'de düzenlenecek serginin teması belli mi 
İl Tema belli değil ama daha güçlü bir güncel sanat buluşması olacağı kesin. 
Özgür Gelecek yıl daha kontrollü olabilmek için, bu serginin tersine sanatçılardan ziyade eserlere davet çıkacak. Yapıtlar üzerinden başlık, kavram belirlenecek. 
14 Ekim'de başlayan sergi, 31 Ekim'e kadar izlenebilir. 
Tel 0312 467 40 82 


</TEXT>
</DOC>
