<DOC>
<DOCNO> 389772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun35.html </URL>
<DATE> 2005/10/26/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Hariri'nin oğlu BM'nin Suriye'ye baskı yapmasını istemiyor 
</HEADLINE>
<TEXT>

     Lübnan'da suikaste kurban giden eski Lübnan Başbakanı Refik Hariri'nin oğlu Said Hariri, suikastle ilgili olarak BM Güvenlik Konseyi'nin Suriye'ye yaptırım uygulamasına karşı olduğunu söyledi. 
     Said Hariri, Fransa'nın başkenti Paris'te gazetecilere yaptığı açıklamada, "Hayır, Suriye'ye karşı yaptırım uygulanmasına karşıyım" dedi. 
     Hariri'nin bu yorumunu, ABD, Fransa ve İngiltere'nin, Şam yönetiminin Hariri suikastiyle ilgili olarak BM soruşturmasında tam işbirliği yapmaması halinde, Suriye'ye karşı yaptırım uygulanması tehdidini içeren sert bir kararı kabul etmesi için BM Güvenlik Konseyi'nin geri kalan üyelerine baskısından sonra yaptı. 
     Suriye yönetimi, BM soruşturmasında tam ve samimi bir işbirliği içinde olduğunu bildirmişti. 
     BM Soruşturma Komisyonu Başkanı Detlev Mehlis'in raporunda, Hariri'nin Suriye ve Lübnan istihbarat servislerinin dikkatlice hazırladıkları bir terörist eylem neticesinde suikasta kurban gittiği açıklanmıştı. 
     Raporda, Suriye hükümetinin Hariri suikastıyla ilgili BM soruşturmasında işbirliği yapmadığı da kaydedilmişti. 
     
</TEXT>
</DOC>
