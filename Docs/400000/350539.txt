<DOC>
<DOCNO> 350539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/magazin/amag.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
En hayırlı defile 
</HEADLINE>
<TEXT>


Birbirinden ünlü mankenler, Milliyet'in "Baba Beni Okula Gönder" kampanyası için podyumdaydı. Ney Dans Grubu'nun da sahne aldığı gecenin geliri kız çocuklarının okutulması için kullanılacak 

Bayram Kaygusuz 

Milliyet'in kız çocuklarının okullulaştırılması amacıyla başlattığı 'Baba Beni Okula Gönder' kampanyasına bir destek de moda dünyasından geldi. 
Türkiye Proje Geliştirme Merkezi ile Çağdaş Yaşamı Destekleme Derneği'nin kampanya yararına düzenlediği defile, önceki gece Beyoğlu Yeni Melek Gösteri Merkezi'nde yapıldı. Ney Grubu da danslarıyla geceye renk kattı. 


Hiç ücret almadılar 
Defilede, modacı Erkan Eren'in 'Dance of Dresses by Erkan Eken' koleksiyonu sunuldu. Aylin Arasıl, Katre Türkay, Nilay Dorsa, Simge Tertemiz, Tuğba Özay, Eylem Şenkal, Tuğçe Yulaç, Gizem Özdilli, Eliza Hoppe, Neslihan Yavuzcan, Sinemis Candemir, Melisa Fidan, Ebru Özar, Ayçam İnci, Arzu Yanardağ, İmge Erdem, İrem Benli, Merve Karan, Gali Kara ve Aygül Koçak, ücret almadan podyuma çıktı. 

Sever gelinlikle... 
Defilenin sunuculuğunu da üstlenen Seray Sever, 16. yüzyıl esintilerini taşıyan bir gelinlik giydi. 
100'e yakın kıyafetin tanıtıldığı gecede, Erkan Eren imzalı kıyafetlerin bir bölümü 'Baba Beni Okula Gönder' kampanyasına destek sağlamak amacıyla satışa çıkarıldı. 

'Kızların geleceklerini söndürmeyelim' 


Modacı Erkan Eren'in hazırladığı gelinlikle sahneye çıkan gecenin sunucusu Seray Sever, "Kızları okula göndermeyerek geleceklerini söndürmeyin" mesajı verdi. 

Kampanya için ne dediler 
'Sigara paranızla çocukları okutun' 

Eylem Şenkal Ben sigara ve içkiye vereceğim parayı biriktirerek 4 senedir 2 çocuk okutabiliyorum. Diğer vatandaşlarımız da bunu yapabilir. 
Eliza Hoppe Bu Türkiye için çok büyük bir problem. Yurtdışında, çocuklarını okula göndermeyen ailelere devlet karışıyor. Kadının özgür yaşam hakkı için eğitim şart. 
Gizem Özdilli Eğitimsiz çocuklarımız kayıp bir servet. 
Aylin Arasıl Bu kampanyalarla, insanlara yanlışı gösterebiliriz. Gezici ekiplerle insanları bilinçlendirebiliriz. 
Ayçam İnci Doğu'da da anne ve babalara yönelik eğitici etkinlikler yapılabilir. Çocuklarımız geleceğimiz. 
Neslihan Yavuzcan Milliyet büyük bir yaraya parmak bastı. Cehaleti ortadan kaldırmak için eğitim şart. 

Eğitim kampanyasına destek olan gönüllülerin listesi 26 

BURS HESABI Bülent Turgut, Canan Tomasoğlu, Demet Gül Sertgöz, Didem Kutlay, Dr. Nurten Uzgören, Füsun İnankur, Hayrullah Tok, Mert Tolay, Müjgan Suver, Nuran Aksakallı, Nurhayat Çetin, Prof. Dr. Ufuk Yiğitsubay, Sevim Ceylan. 
KIZ YURDU HESABI M. Zuhal Halıcıoğlu, Nimet Nur Kutluözen, Özcan Kılıç, Prof. Dr. Ufuk Yiğitsubay, Remziye Demirkol, Suna Taner. 
NOT Eğitim destekçilerinin listesi devam edecek. 


</TEXT>
</DOC>
