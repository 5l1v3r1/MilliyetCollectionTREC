<DOC>
<DOCNO> 392963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/spor/spo10.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural'a 2. spazm 
</HEADLINE>
<TEXT>


Elazığ maçında, baygınlık geçirerek hastaneye kaldırılan Antalyaspor Genel Direktörü Yılmaz Vural, küfür nedeniyle Disiplin Kurulu'na sevk edilecek 


Elazığspor maçı sırasında kalp spazmı geçiren ve dün taburcu edilen Antalyaspor Genel Direktörü Yılmaz Vural'ın, hakem Fırat Aydınus'a küfür ettiği gerekçesiyle Profesyonel Futbol Disiplin Kurulu'na sevk edileceği bildirildi. 

Asgari 20 gün 
Aydınus'un kararına itiraz ederken ağır şekilde küfür ettiği dördüncü hakem tarafından hakeme bildirilen Vural'ın, asgari 20 gün hak mahrumiyeti cezası alacağı öğrenildi. Dördüncü hakemin uyarısıyla Yılmaz Vural'ı saha dışına gönderen Aydınus'un, olayı rapor edip federasyona bildirdiği kaydedildi. 
Tedbirli olarak ceza kuruluna gönderilen Vural, cezası belirleninceye kadar saha içine giremeyecek. 


</TEXT>
</DOC>
