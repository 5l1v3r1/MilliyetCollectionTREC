<DOC>
<DOCNO> 371005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur39.html </URL>
<DATE> 2005/08/18/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
İki gündür kayıp olan genç öldürülüp toprağa gömülmüş bulundu... 
</HEADLINE>
<TEXT>

     Samsun’da iki günden buyana kayıp olduğu bildirilen bir kişinin öldürüldükten sonra toprağa gömüldüğü anlaşıldı. 
     Kalorifer ve doğalgaz tesisat işi yapan Hakan Gümüşlü’nün 27 , iki günden buyana kayıp olduğu yolundaki ihbar üzerine Emniyet Müdürlüğü ekipleri 1 kişiyi gözaltına alındı. Bu kişi, sorgulamasında Hakan Gümüşlü’yü öldürerek toprağa gömdüklerini itiraf ederek, Atakum Beldesi’nde bir mısır tarlasında yer gösterdi. Söz konusu yerde Gümüşlü’nün toprağa gömülü cesedi bulundu. 
     Olayda kullanıldığı öne sürülen tabanca ise Atakum Beldesi sahilinde deniz polis tarafından sudan çıkarıldı. 
     Olayla ilgili 2 kişinin daha gözaltına alındığı ve soruşturmanın sürdürüldüğü bildirildi. 
     
</TEXT>
</DOC>
