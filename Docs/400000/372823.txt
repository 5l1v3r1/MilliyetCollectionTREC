<DOC>
<DOCNO> 372823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo03.html </URL>
<DATE> 2005/08/25/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fenerbahçe'ye zorlu rakipler... 
</HEADLINE>
<TEXT>

     MİLLİYET İNTERNET 

Fenerbahçe'nin bu sezon doğrudan yer aldığı Avrupa Şampiyonlar Ligi'nde, 2005-2006 sezonu grup maçlarının kura çekimi yapıldı. Sarı-Lacivertliler, birbirinden zorlu takımların olduğu E Grubu'nda geçen yılın finalisti İtalyan Milan, Hollandalı PSV Eindhoven ve Alman Schalke 04 ile eşleşti. 
     Fenerbahçe ilk randevusunda 13 Eylül'de Milan deplasmanına çıkıyor. Sarı-lacivertliler ikinci maçını 28 Eylül'de Kadıköy'de PSV ile, üçüncü maçını ise yine evinde 19 Ekim'de Schalke 04 ile oynayacak. Fenerbahçe dördüncü maçında 1 Kasım'da Schalke deplasmanına gidiyor, beşinci maçta ise 23 Kasım'da Milan Kadıköy'e geliyor. Daum ve öğrencileri, son randevuda 6 Aralık tarihinde Hollanda'da PSV Eindhoven'a konuk olacak. 
     İşte tüm eşleşmeler.... 
     

A GRUBU B GRUBU C GRUBU D GRUBU Bayern Münih Arsenal Barcelona Manchester United Juventus Ajax Panathinaikos Villarreal Club Brugge Sparta Prag Werder Bremen Lille Rapid Wien Thun Udinese Benfica E GRUBU F GRUBU G GRUBU H GRUBU Milan Real Madrid Liverpool Inter PSV Lyon Chelsea Porto Schalke Olympiakos Anderlecht Glasgow Rangers FENERBAHÇE Rosenborg Real Betis Petrzelka      
UEFA, kura çekiminden önce geçtiğimiz sezonun en iyi futbolcularını seçti. 
     Kaleci Petr Cech Chelsea . 
     Defans John Terry Chelsea . 
     Orta Saha Kaka Milan . 
     Forvet Ronaldinho Barcelona . 
     En değerli oyuncu Steven Gerrard Liverpool . 
     Avrupa Şampiyonlar Ligi'nde grup maçları 13 Eylül-7 Aralık tarihleri arasında olacak. Gruplarında ilk 2 sırayı alacak takımlar bir üst tura çıkacak, 3. olacak takım ise yoluna UEFA Kupası'nda devam edecek. Son sıradaki takım da bu sezon için Avrupa kupalarına veda edecek. 
     
</TEXT>
</DOC>
