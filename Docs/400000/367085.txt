<DOC>
<DOCNO> 367085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonspo37.html </URL>
<DATE> 2005/08/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Aktuğ Yattara'yı kovabiliriz 
</HEADLINE>
<TEXT>

     
     Adnan SUNGUR TRABZON DHA 

     
Trabzonspor Başkanı Atay Aktuğ, İbrahima Yattara’nın Anorthosis maçında kırmızı kart görmesini hiç affedemiyor. Aktuğ, Yattara’nın sarı kartı olduğu o maçta düdükten sonra topa vurmasının karşılığının kırmızı kart olduğunu bilecek kadar profesyonel. Büyük bir sorumsuzluk örneği sergiledi. Onu kovabiliriz. İyi para veren olursa gönderebiliriz'' şeklinde konuştu. Aktuğ, elenmeleri ve taraftarın tepkisiyle ilgili olarak konuşurken de, Taraftarın yuhalamasını, tepkisine hak veriyorum. Ama olayı eyleme dönüştürmesi, otobüsü tekmelemesi yanlıştır. Bu çocuklarla iki gün sonra lig maçına çıkacağız, bunlarla yola devam edeceğiz. Herkesin bunu düşünmesi gerekir'' dedi. 
     
     İSTİFA KAÇMAK OLUR 

     Aktuğ, istifa çağrılarına ise, İstifa etmek, bırakıp kaçmak olur. Biz Trabzonspor’u bu şekilde yarı yolda bırakarak kaypaklık içine girmeyiz. Birileri Biz daha iyi yönetiriz diyorsa çıksınlar. Biz de yöneteceklerine inanırsak bu işi onlara bırakırız. Ama bugün Trabzonspor’u yarı yolda bırakmak gibi bir yanlışın içine düşmeyiz. Bu konuda önümüzdeki günlerde kesin kararımızı vereceğiz. Azınlık bir grubun istifa isteğiyle bunu yapmayız'' şeklinde konuştu. 
     
     VATAN HAİNİ DEĞİLİZ 

     Başkan Aktuğ, Elendik diye Trabzonspor’u kimse vatan haini ilan edip, Kıbrıs meselesine alet etmesin. Herkesten özür diliyoruz. Üzgünüz, mahçubuz. Kimse transfere suç bulmasın. Eskiler de bu işi görürdü. Ama olmadı'' yorumunu yaptı. Fabiano Eller’i çok beğendiğini de söyleyen Aktuğ, Herkes gördü ki Fabiano Eller çok klas bir futbolcu. Kesiciliği de, topu oyuna sokması da, Tolga’dan çok daha iyi'' ifadelerini kullandı. Aktuğ son olarak da, Biz rakibi ilk maçta küçük gördük. İş orada bitti. Şampiyonluk sözü veremem ama bu mücadeleyi verecek güçteyiz. Takımı yorgun gördüm, Şenol Güneş’le de bu konuyu konuşacağım'' diye konuştu. 

     
</TEXT>
</DOC>
