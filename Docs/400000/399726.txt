<DOC>
<DOCNO> 399726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo33.html </URL>
<DATE> 2005/12/01/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Milan, Fenerbahçe'ye teşekkür mektubu yolladı 
</HEADLINE>
<TEXT>

     Futbolda Avrupa Şampiyonlar Ligi'nde Fenerbahçe ile birlikte E Grubu'nda yer alan İtalya'nın AC Milan takımı, sarı-lacivertli kulübe Türkiye'de bulundukları sürece kendilerine gösterilen konukseverlikten dolayı teşekkür mektubu gönderdi. 
     Fenerbahçe'nin resmi internet sitesinde yapılan açıklamada, AC Milan organizasyon direktörü Umberto Gandini imzasıyla gönderilen mektupta, İtalyan ekibinin İstanbul'da 23 Kasım Çarşamba günü sarı-lacivertlilerle yaptığı maç kapsamında gösterilen konukseverlik için teşekkür edildi. 
     Gandini, mektupta şu ifadelere yer verdi 
     ''Başkan Yardımcısı Adriano Galliani ve AC Milan tüm personeli namına, Şampiyonlar Ligi maçı kapsamında, takımınızla karşılaşmak üzere yapmış olduğumuz seyahat sırasında göstermiş olduğunuz muhteşem ve sıcak konukseverlik için başkanınız ve kulübünüze teşekkür etmek istiyorum. 
     Organizasyonun her safhası mükemmel, nezaket içerisinde ve çok etkileyiciydi. İstanbul'da kalışımız süresince müşahede ettiğimiz işbirliği karşısında hayran kaldık. 
     Kulübünüzün, tarafımıza ve futbol dünyasına göstermiş olduğu birinci sınıf davranış biçimi ile etkinliğin genel değerlendirmesi, hiç şüphesiz ki milli takımla birlikte ortaya çıkan utanç verici hadiselerden sonra, İstanbul ve Türkiye'ye hak ettiği adaleti sağlamış olmaktadır.'' 
     
</TEXT>
</DOC>
