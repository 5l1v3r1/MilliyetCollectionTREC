<DOC>
<DOCNO> 353537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/guncel/axgun02.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban yok ama... 
</HEADLINE>
<TEXT>


Devrimci Afgan Kadınlar Birliği Sözcüsü Saba Eski sicilleri unutulmayan mücahitler, Afganistan'da h l etkin. Afgan kadınlarının artık özgür olduğu inanışı çok yanlış 

UTKU ÇAKIRÖZER Ankara 

Devrimci Afgan Kadınlar Birliği Sözcüsü Sahar Saba, Milliyet'e verdiği röportajda, ABD operasyonunun ardından, Afgan kadınlarının durumunun iyileşmediğini ve şiddetin sürdüğünü söyledi. Saba, "Taliban sonrasında kadın intiharlarında artış var" dedi. Saba'nın çarpıcı açıklamaları şöyle 

TALİBAN'A İNAT EĞİTİM 
RAWA, 28 yıldır feminist, bağımsız, kökten dincilik karşıtı, demokrasi ve laiklik yanlısı bir organizasyon. Ruslar zamanında önceliğimiz demokrasi mücadelesi ve kadınların eğitimle bilinçlenmesiydi. 1992'de Mücahitler ya da sonraki adıyla Kuzey İttifakı geldiğinde 60 bin kişiyi katlettiler. Onların vahşetini, kadınlara yaptıklarını dünyaya anlatmaya çalıştık. Taliban döneminde bir taraftan Pakistan sınırındaki mülteciler için açtığımız okullar ve Afganistan içinde evlerde verdiğimiz gizli kurslarla, modern eğitim verirken, diğer taraftan Taliban yönetiminin insanlık dışı uygulamalarını dünyaya duyurduk. Afganistan'da ve Pakistan'da 2000 kadın şu anda RAWA için çalışıyor. Kız ve erkek çocuklarına hoşgörü, diğerlerine saygı, demokrasi, laiklik, kadın hakları gibi unsurları da içerecek biçimde temel eğitim veriyoruz. 

KADIN İNTİHARLARI 
Şu anda Taliban yok ama eski sicilleri unutulmayan mücahitlerin önde gelen liderleri Kuzey İttifakı adı altında hükümette ve ülke çapında etkinler. Operasyon sonrasında Afganistan'da kadınların artık özgür olduğu şeklinde tüm dünyada yaygın bir yanlış izlenim var. Basında yer alan güzellik yarışmalarına katılan Afgan kızlarının görüntülerine kanmayın. K bil'de bile, kenar mahallelerde ya da ISAF güçlerinin olmadığı semtlerde, kadınlar öldürülme ya da tecavüz korkusuyla tek başına dışarı çıkamıyor. Taliban sonrasında kadın intiharlarında artış gözleniyor. Uyuşturucu kaçakçılığı, çocuk kaçakçılığı, fahişelik tüm bu sorunlar Afgan kadınını hala zincire bağlı tutuyor. Bunlar çözülmeden, eğitim ve sağlık hizmetleri yaygın sağlanmadan, Afgan kadınının özgürleştiğini söylemek mümkün değil. 

ABD'YE TEPKİ ARTIYOR 
ABD, operasyonu kendi çıkarları için gerçekleştirdi. Demokrasi isteklerinde samimiyseler, bu yönde mücadele veren gruplara destek vermeleri gerekirdi. Ama kanlı savaş lordlarını, geçmişte demokrasinin katili olan kökten dincileri yeniden yönetime getirdiler. Verilen sözler tutulmayıp, sıkıntılar dayanılmaz hale gelince hükümete ve ABD'ye tepki artıyor. 

ÇALIŞMALARIN GİZLİLİĞİ 
Afganistan'daki güvenlik durumu açık kimliklerimizle çalışmamıza izin vermiyor. Sıradan kadınlar bile günlük hayatlarında hayati tehlike altındayken, bizim durumumuzu tahmin edebilirsiniz. Kimliğimiz açık çalışmak istersek, iki seçeneğimiz var Mücadelemizi kimliğimizi açıklayarak sürdürmek ki, bu durumda birçok üyemiz hayatını kaybeder. Ya da kökten dinci kurumlarla birlikte çalışıp taviz vermek. Biz ikisine de karşıyız. Hedeflerimiz ve mücadelemizden taviz vermemek için gizli çalışmaya devam edeceğiz. Ben ve birçok arkadaşım eğitimimizden, ailelerimizden fedak rlık yaparak bu davayı sürdürüyoruz. 

Takma isim alıyorlar 

RAWA'nın tümü kadın olan üyeleri, açık tavır aldıkları Taliban ve Kuzey İttifakı liderlerinden gelebilecek saldırılara karşı önlem olarak takma adlar kullanıyor. Dünyanın neresinde olursa olsun faaliyetlerini tanıtırken yüzlerinin görüntülenmesine izin vermiyor. 
Örgütün "Meena" isimli kurucusu ve bazı üyeleri suikastlara kurban gitti. Üyeleri kadın olmasına rağmen, örgütün başta Afganistan ve Pakistan olmak üzere tüm dünyada erkek destekçileri bulunuyor. Çeşitli ülkelerden faaliyetlerini destekleyenlerin bireysel yardımlarıyla, mülteci kamplarında dokunan halılarla üretilen el sanatları ve örgütü tanıtan kitapların satış gelirleriyle ayakta durmaya çalışıyor. 

Laik Afgan kadınların 'gizli sesi' 

ABD'nin, İslam dünyasını demokratikleştirmeyi amaçladığı Geniş Ortadoğu ve Kuzey Afrika Projesi GODKA kapsamında bugün İstanbul'da başlayacak sempozyuma, Afganistan'da laiklik, demokrasi ve kadın hakları için 28 yıldır mücadele veren Devrimci Afgan Kadınları Birliği de RAWA katılıyor. 
Projeye aktif katılma kararı alan Türkiye adına TESEV'in organize ettiği Kadınların Sosyal ve Siyasi Hayata Katılımı Sempozyumu'nda 40 kadın hakları savunucusu var. 

Demokrasiyi benimsedi 
RAWA, 1977'de, demokratik ve laik bir Afgan devleti kurmak için kadınları sosyal ve siyasi açıdan bilinçlendirmek amacıyla bir grup tarafından kuruldu. 1978'deki Sovyet işgaline direnen RAWA, ABD tarafından desteklenen kökten dinci Taliban güçlerinin aksine, demokrasi ve laikliği benimsedi. 
Sovyet destekli yönetime son veren mücahitlerle Taliban yönetiminin şeriat uygulamaları nedeniyle merkezini Pakistan'a taşıyan RAWA, Afganistan - Pakistan sınırındaki mülteci kamplarında, Taliban rejiminden kaçan Afgan kızlarına okuma yazma öğretip modern eğitim veriyor. 15 temel eğitim okulu ile 9 yetimhane işleten örgüt, gezici sağlık üniteleriyle kamplardaki kadın ve çocuklara hizmet sağlıyor. 


</TEXT>
</DOC>
