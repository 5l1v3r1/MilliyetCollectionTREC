<DOC>
<DOCNO> 357063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo10.html </URL>
<DATE> 2005/06/30/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Fenerbahçe'de latin rüzgarı 
</HEADLINE>
<TEXT>

     Transfer çalışmalarını derinden sürdüren Fenerbahçe, Meksikalı Osorio ve Brezilya Milli Takımı'nın oyuncusu Cicinho'nun peşine düştü 
     
     Meksika basını yazdı 
     Fenerbahçe henüz yabancı oyuncu transfer gerçekleştirmezken, Güney Amerikalı iki yıldızla temasa geçtiği öğrenildi. Meksika gazeteleri, Konfederasyon Kupası’nda başarılı bir performans sergileyen Ricardo Osorio’nun, Sarı - Lacivertli takımla temasta olduğunu yazdı. Ülke basınına konuşan Osorio, Türk yöneticilerin kendisiyle görüştüğünü belirterek, İstanbul’a gitmek istiyorum. Sanırım anlaşacağız'' ifadesini kullandı. 25 yaşında ve 1.73 metre boyundaki Meksikalı oyuncu, defansın sağ kanadında ve ön libero olarak da görev yapıyor. 
     
     Cicinho gelebilir 
     Öte yandan Kanarya’nın gündemindeki diğer ismin Brezilya Milli Takımı’nın sağ kanat oyuncusu Cicinho olduğu öne sürüldü. Kanarya’nın, Cicinho’nun forma giydiği Sao Paolo Kulübü ile her konuda anlaşmaya vardığı ifade edildi. Dün gece Arjantin’le oynanan Konfederasyon Kupası finalinde forma giyen Brezilyalı yıldızın bir kaç gün içinde İstanbul’a gelip resmi imzayı atması bekleniyor. 25 yaşında ve 1.71 boyundaki Cicinho’ adıyla bilinen Cicero Joao de Nazare, Konfederasyon Kupası’nda teknik ve sürate dayalı oyunuyla dikkat çekti. 
     
</TEXT>
</DOC>
