<DOC>
<DOCNO> 371659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/soneko06.html </URL>
<DATE> 2005/08/21/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Küçük otomobiller, pazarın gözdesi oldu... 
</HEADLINE>
<TEXT>

     Akaryakıt tasarrufu sağlayan ve yoğun trafikte kullanım kolaylığı sunan küçük otomobiller, otomotiv pazarının gözdesi oldu. 
     Otomotiv Distribütörleri Derneği ODD verilerine göre, sahip oldukları özelliklerle büyüklerle yarışan küçük otomobiller, Türkiye'de satışlarda, en çok ilgi gören alt orta sınıf C sınıfı otomobillere yaklaştı. 
     2000 yılında toplam satışlar içinde yüzde 25.3 payı olan küçük otomobillerin yer aldığı B sınıfının satış oranı, 2005 yılının ilk yarısında yüzde 42.1 olarak gerçekleşti. 
     2000 yılında toplam 259 bin 9 otomobil satılırken, bu rakamın yüzde 25.3'üne denk gelen 65 bin 568'i B sınıfındaki otomobillerden, yüzde 51.1'ine denk gelen 132 bin 357 adedi ise C sınıfındaki araçlardan oluştu. 
     Geçen yıl ise pazarda toplam 451 bin 209 araç satılırken bunların 180 bin 156'sı B sınıfından, 203 bin 71 adedi ise C sınıfı otomobillerden oluştu. 2004'te B sınıfı otomobillerin toplam satışlara oranı yüzde 39.9 olarak gerçekleşti. 
     Bu yılın Ocak-Haziran döneminde ise toplam 186 bin 288 otomobil satışı gerçekleşti. B ve C sınıfı satış rakamlarının birbirine yaklaştığı ilk 6 ayda, 78 bin 407 B sınıfı otomobil, 79 bin 874 C sınıfı otomobil satıldı. İlk yarıda, B sınıfı küçük otomobiller toplam satışlardan yüzde 42.1 pay alırken daha yüksek motor hacimli ve büyük C sınıfı otomobillerin toplam satışlara oranı yüzde 42.9 olarak gerçekleşti. 
     Mini otomobillerden oluşan A sınıfında ise 2000 yılında 4 bin 375 olan toplam satışlar 2005'in ilk yarısında bin 999 olarak belirlendi. 
     Buna göre 2000 yılında toplam satışlar içinde yüzde 1.7 olan A sınıfı otomobillerinin payı 2005 yılının ilk yarısında yüzde 1.1'e geriledi. 
     
     İLK 6 AYDA SATILAN KÜÇÜK OTOMOBİLLER 

     ODD tarafından yapılan sınıflamaya göre, yılın ilk 6 aylık bölümünde satılan A ve B sınıfı otomobiller şunlar 
     

MARKA MODEL SINIF TOPLAM CHEVROLET KALOS B 2.257 CHEVROLET SPARK A 111 CITROEN C2 A 4 CITROEN C3 B 1.493 DACIA LOGAN B 3.600 DAIHATSU YRV B 54 DAIHATSU SIRION B 386 DAIHATSU COURE A 120 FIAT PANDA A 397 FIAT PUNTO B 598 FIAT IDEA B 419 FIAT PALIO HB B 4.854 FIAT ALBEA B 8.428 FIAT DOBLO B 757 FORD KA A 3 FORD FIESTA B 6.771 FORD FUSION B 2.379 HONDA JAZZ B 2.063 HYUNDAI GETZ B 7.557 KIA PICANTO A 771 MINI ONE B 21 MINI COOPER B 60 MINI COOPER S B 30 MINI COOPER CABRIO B 34 MITSUBISHI COLT B 636 NISSAN MICRA B 1.179 OPEL CORSA B 5.628 OPEL MERIVA B 1.521 PEUGEOT 206 B 3.910 PEUGEOT PARTNER B 117 RENAULT CLIO B 1.651 RENAULT MODUS B 304 RENAULT KANGOO PAMPA B 404 RENAULT CLIO SYMBOL B 12.226 ROVER STREETWISE B 13 SEAT IBIZA B 369 SEAT CORDOBA B 1.080 SKODA FABIA HB B 1.328 SKODA FABIA SEDAN B 592 SKODA FABIA COMBI B 180 SMART FORTWO A 29 SMART FORFOUR B 51 SUZUKI ALTO A 115 TATA INDICA B 695 TATA INDIGO B 143 TOYOTA YARIS B 1.528 TOYOTA HIACE B 1 VOLKSWAGEN POLO HB B 3.090      

     
</TEXT>
</DOC>
