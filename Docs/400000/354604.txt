<DOC>
<DOCNO> 354604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/siyaset/asiy.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vaveylacılar belli 
</HEADLINE>
<TEXT>


Erdoğan, özelleştirme ve başörtüsü sorunlarını ilişkilendirdi Özgürlüğe kuşkuyla bakanlar, sermayenin tabana yayılmasına da kuşkuyla bakar. Vaveyla koparıyorlar 

ANKARA Milliyet 


Başbakan Recep Tayyip Erdoğan, özelleştirme ve türban sorununu birbirleriyle ilişkilendirerek, "Türkiye'nin özelleştirme sorunuyla özgürlük sorunu doğrudan alakalıdır. Bu iki sorunun ne kadar ilişkili olduğu, iki temel alanda vaveyla koparanlara bakarak da anlaşılabilir" dedi. 
Erdoğan, AKP'nin dünkü grup toplantısında şunları söyledi 

ERZURUM'DAKİ ANNE Halının altına süpürülmüş sorunlar büyüyüp karşınıza çıkıyor. Özelleştirme bunlardan biri, üniversitelerde yaşanan başörtüsü sorunu da. Erzurum'da evladı üniversiteyi bitiren bir annenin, kızının en duygusal gününde hakarete uğramasına kadar vardırılan bir uygulama, bu milletin hiçbir sağduyulu insanının kabul edemeyeceği bir davranıştır. 
Türkiye'deki hiçbir fert bu olayı tasvip etmedi. İnanıyorum ki, toplumsal ve kurumsal mutabakatla halkın ve ülke çocuklarının önündeki bu zorlukları aşacağız ve milletin vicdanını ferahlatacağız. 

ÖZELLEŞTİRME VE ÖZGÜRLÜK Özgürlüğe kuşkuyla bakanlar, üretime de, sermayenin tabana yayılmasına da, demokrasiye de kuşkuyla bakar... Devleti, devletçilikle karıştırıyorlar. İmtiyazlarının devamını istiyorlar aslında. 
Bunların bu kurumların içinde ciddi imtiyaz alanları var. Bu imtiyazı, özelleştirme süreci gerçekleşirse ondan sonra kullanamayacakları için bu vaveylayı koparıyorlar. Olay budur aslında. 

CHP DE BU TEZG HIN İÇİNDE Buna ne yazık ki muhalefet partisi de düşüyor. Ama muhalefet partisi geçmişte hep bu tezg hın içinde dokundu, işlendi... 
Hiçbir zaman devletçiliği ellerinden bırakmadılar. Dünya gündeminde artık devletçilik yok. Ama bu anlayışı sürdürme gayretindeler. Çünkü, imtiyaz alanlarıyla siyasi rant temin etmenin gayreti içindeler. Komünist rejimler bunun için çöktü. 

'Atamalardan kimse gocunmasın' 

Erdoğan, AKP Ankara il Teşkilatı Siyaset Akademisi Mezuniyet Töreni'nde yaptığı konuşmada, 'Türkiye Milletvekilliği' projesini gündeme taşıdı. Erdoğan, "550 milletvekilinin 100'ü ayrılır, bunlar için baraj konmaz. Yüzde 1 oy alan parti 1 milletvekili, yüzde 9 alan parti 9 milletvekili ile parlamentoda temsil edilir" dedi. Erdoğan, Cumhurbaşkanı Sezer'in vek leten atama eleştirilerine de, "Kimse bundan gocunmasın. Başarılı olmayan bürokratın yaptıklarının halka hesabını seçim döneminde ben ve arkadaşlarım verecek" diye yanıt verdi. 


</TEXT>
</DOC>
