<DOC>
<DOCNO> 357254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/yazar/idiz.html </URL>
<DATE> 2005/07/01/ </DATE>
<TIME>  </TIME>
<AUTHOR> Semih İDİZ  </AUTHOR>
<HEADLINE>
Semih İdiz, Başbakan'ı izliyor 
</HEADLINE>
<TEXT>
Başbakan, kızlarının ABD'de okumasını savundu Yasak olmasa da ABD'ye gönderirdim 
Erdoğan, "Herkes çocuğunu ABD'de okutamaz" diyen Teziç'e, "Ağlıyor. Türban yasağı olmasaydı da kızlarımı master için ABD'ye gönderebilirdim" yanıtını verdi 
Başbakan Recep Tayyip Erdoğan, "Üniversiteleri meydanlarda küçük düşürmeyin. Herkes çocuğunu ABD'de, Avrupa'da okutamaz. Türk evlatlarının üniversiteleri burada ve onlar laik cumhuriyetin aydınlık temelleri" diyen YÖK Başkanı Prof. Dr. Erdoğan Teziç için "Ağlıyor" ifadesini kullandı. YÖK ve üniversiteleri başarısızlıkla suçlayan Erdoğan, ilk kez, "türban yasağı olmasaydı da kızlarını master veya doktora için ABD'ye gönderebileceğini" söyledi. 
Erdoğan, önceki akşam Bakü'ye giderken ANA uçağında gazetecilerin sorularını yanıtlarken Teziç'e şu eleştirileri yöneltti 

'Yasak olmasa da doktoraya gönderirdim' 
Erdoğan, Teziç'in, "Meydanlarda üniversiteleri küçük düşürenler var" eleştirisinin anımsatılması üzerine, "Sayın YÖK Başkanı meydanlardan çekilirse, meydanlarda bu işi konuşacak kimse kalmaz" dedi. Teziç'in, "Herkes çocuğunu ABD'de, Avrupa'da okutamaz" sözlerinin anımsatılması üzerine bir hayli sinirlendiği görülen Erdoğan, halen ağırlıklı olarak ABD'de bulunan yurtdışındaki Türk öğrencilerin ödedikleri bedelin 1 milyar dolar olduğunu kaydetti. Erdoğan, "Kötü komşu ev sahibi yapar misali. Benim kızlarım oraya başörtüsü yüzünden gitti. Türkiye'de bu sıkıntı olmamış olsaydı gitmeyeceklerdi. Belki o zaman master için gönderirdim, doktora için gönderirdim" diye konuştu. 

'Araplar da icabında ABD'ye gidiyor' 
Erdoğan, "Oğlunu da başörtüsü yüzünden mi yurtdışına gönderdiğine" ilişkin soruların sorulduğunu anımsatarak, şunları söyledi "Dünyada başarılı olan üniversiteler neredeyse, tercihiniz o istikamette olabilir. ABD olabilir, İngiltere de olabilir. Biz tercihimizi ABD'den yana yaptık. Aynı şekilde 'Suudi Arabistan'a değil de ABD'ye gönderiyorsunuz' diye yazıyorlar. Ne alakası var. Suudi Arabistan da icabında çocuğunu Amerika'ya gönderiyor." 
Gazetecilere, "Şimdi ben bir şey soracağım. Niye bunun üzerine gitmiyorsunuz " diyen Erdoğan, şöyle devam etti 
"Dünyada 500 üniversitenin arasında neden Türkiye'den bir üniversite yok İkinci 500'ün içerisinde zannediyorum Bilkent 659'uncu. Sanırım 900 küsurda da ODTÜ var. Niçin bunu sorgulamıyorsunuz Şu an konuşan YÖK'ün başkanı önce bu konuda kendini ispatlasın. YÖK'ün başına geldin, belli bir süre gideceksin. İstanbul Üniversitesi nerelere düştü. Buna bakalım. Türkiye'nin bir numaralı, birinci kurulmuş üniversitesi, şu anda nerede 
YÖK Başkanı, ülkenin Başbakanı'na, şuraya buraya laf yetiştireceğine veya böyle bir şey açıklamaya mecbur edeceğine, kalksın da görevini yerine getirsin." 

'YÖK Başkanı ideolojik davranıp ağlıyor' 
Erdoğan, şu anda birçok araştırma görevlisinin, yardımcı doçentin önünün tıkandığını da savunarak şunları söyledi 
"İşte Samsun 19 Mayıs Üniversitesi'ndeki yaşanan olaylar. Meclis'te araştırma komisyonu kurulması için talebimiz var. Arkasını takip edeceğiz. Hangi üniversitede bu tür işlere giriliyorsa, hepsinin üzerine gideceğiz, araştırmalarla bunları halkımıza teşhir edeceğiz. 
Halkın bunları tanıması, bilmesi lazım. YÖK'ün de görevini yapması lazım. 
YÖK'ün görevi, bu ülkede doçent, profesör yetiştirmek, önünü açmaktır. İdeolojik yaklaşımlarla insanların önünü kesmeye hakkı yoktur. 
Ondan sonra ağlıyorsun, 'Ben öğretim üyesi bulamıyorum' diyorsun. 'Ek üniversite açılamaz.' Niye açılamasın canım 10 öğrenciden birini alıyorsun, onunu almak için niçin yolları açmıyorsun." 

'Buyur, ev okulları aç' ABD'deki "Home School"lara ev okullarına işaret eden Erdoğan, bu konuda da şu değerlendirmeyi yaptı 
"Bizde böyle bir şey var mı Buyur aç. İlla okula gelsin demiyor, evinde bütün hazırlığını yapsın, imtihan zamanında gelsin, girsin imtihanı başarsın geçsin. Bizimkiler imtihanı bile çeşitlendiriyor. 
Biz dünyayı yeniden keşfedecek değiliz ki... Bizim önümüzde olanlar buralara nasıl varmışlarsa oralara nasıl varırız, ondan sonra bunları nasıl geçeriz, bunun gayreti içinde olmalıyız. Bunu Tayyip Erdoğan söylediği zaman farklı yaklaşıyorsun da, başkaları söylediği zaman niye farklı yaklaşıyorsun Demek ki bana karşı önyargın var, ön kabulün var." 

'Hocaları kaçırdılar' Erdoğan, Teziç'in "46 yıllık Anayasa hukukçusu olarak konuşuyorum" sözlerine de şu yanıtı verdi 
"Sayın Teziç, kaç Anayasa hukukçusu profesör var, bunu önce ispatlaması lazım. 40 yıllık Anayasa hukukçusu olarak kendisinin konuşması beni o kadar ilgilendirmiyor. Türkiye'de kaç tane Anayasa hukukçusu kaldı, onu söylesin. O zaman size sayı verecekler, sayılmaz diyemeyecekler. Televizyonlarda dikkat ederseniz sayılıdır Anayasa hukukçuları, hep böyle üç kişi, beş kişi, başka gösteremezsiniz. İstanbul Üniversitesi'nde şu anda Anayasa Hukuku kürsüsünün başında bildiğim kadarıyla profesör yok. Bu ideolojik yaklaşımlar nedeniyle kaçıp gittiler özel üniversitelere. Şimdi de yetişmiyor." 

Valiyi, Aksu değerlendirecek Başbakan Erdoğan, İzmir Valisi Yusuf Ziya Göksu ile batık Toprakbank'ın eski sahibi Halis Toprak arasındaki tartışmalı ilişkinin sorulması üzerine, "Konuyu izlemekte olduğunu, gereken değerlendirmeyi daha sonra İçişleri Bakanı ile yapacaklarını" söyledi. 
Erdoğan, "Sadece gazete haberlerine göre bir değerlendirme yaparsak doğru olmaz" dedi. 



</TEXT>
</DOC>
