<DOC>
<DOCNO> 377093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonspo05.html </URL>
<DATE> 2005/09/09/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Fenerbahçe'ye kötü haber, Anelka yabancı olarak oynayacak 
</HEADLINE>
<TEXT>

     Futbol Federasyonu Tahkim Kurulu, Fenerbahçe Kulübü’nün, futbolcusu Anelka’nın yabancı oyuncu statüsünden çıkartılması için yaptığı başvuruyu reddetti. 
     Sarı-lacivertlilerin, Avrupa Birliği vatandaşı statüsünde, yerli oyuncu olarak oynatabilmek istediği Anelka için Futbol Federasyonu’nun olumsuz yanıt vermesi üzerine başvurduğu Tahkim Kurulu, dosyayı bugün karara bağladı. Anelka’nın yabancı uyruklu futbolcu kontenjanından çıkartılması yönündeki Fenerbahçe’nin talebi, kurulda oy çokluğuyla reddedildi. 
     Bu arada, Futbol Federasyonu’nun, eski kulübü Gençlerbirliği’ne 1 milyon avro tazminat ödemesine karar verdiği Fenerbahçeli Deniz Barış’ın itiraz dosyasını görüşmeye devam eden Tahkim Kurulu, 15 Eylül Perşembe günü duruşmalı toplantı yapılması kararı aldı. Toplantıda tarafları dinleyecek olan kurul, nihai kararını verecek 
     
</TEXT>
</DOC>
