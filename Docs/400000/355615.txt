<DOC>
<DOCNO> 355615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sondun18.html </URL>
<DATE> 2005/06/26/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Ahmedinecad Barışçı nükleer programımızı sürdüreceğiz... 
</HEADLINE>
<TEXT>

     İran'da cumhurbaşkanı seçilen Mahmud Ahmedinecad, barışçı nükleer programlarını sürdüreceklerini ve İran'ın ilerlemek için ABD'ye ihtiyacı bulunmadığını söyledi. 
     Ahmedinecad, düzenlediği basın toplantısında, ''İran'ın barışçı nükleer teknolojisinin, İran gençliğinin bilimsel başarılarının bir sonucu olduğunu'' belirterek, barışçı nükleer teknolojiye enerji amacıyla tıbbi ve tarımsal amaçlarla ve bilimsel gelişme için ihtiyaçları olduğunu ifade etti. 
     Bir soru üzerine Ahmedinecad, ''ulusal çıkarları korumak kaydıyla AB ile nükleer görüşmeleri sürdüreceklerini'' söyledi. 
     İran'ın gelişme yolunda ilerlediğini belirten Ahmedinecad, ülkesinin bu yolda ABD ile ilişkiye ihtiyacı olmadığını da kaydetti. 
     
</TEXT>
</DOC>
