<DOC>
<DOCNO> 361919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sontur12.html </URL>
<DATE> 2005/07/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
İHD Kuşadası'ndaki sivilleri hedef alan saldırıyı nefretle kınıyoruz 
</HEADLINE>
<TEXT>

     İnsan Hakları Derneği İHD , özellikle sivilleri hedef alan Kuşadası'ndaki saldırıyı nefretle kınadığını bildirdi. 
     İHD, dün Kuşadası'nda bir minibüste meydana gelen 2'si yabancı uyruklu beş kişinin yaşamını yitirdiği patlamayla ilgili yazılı açıklama yaptı. 
     Özellikle sivilleri hedef alan bu saldırıyı nefretle kınadığını bildiren İHD'nin açıklamasında şöyle denildi 
     ''Son bir yıl içinde yaşanan gösteriyor ki barış ve toplumsal uzlaşmaya en çok gereksinim duyulan bir dönemde Türkiye kör bir şiddet sarmalına çekilmek isteniyor. Herkese düşen temel yaklaşım, duygusal olarak neden ve kaynağına takılmadan bu oyunu boşa çıkarmaktır. 
     Derneğimiz, sorunların baskı, şiddet ve savaşa dayalı politika ve eylemlerle çözülemeyeceğine inanmaktadır. Bu nedenle de her koşulda başta yaşam hakkı olmak üzere insan haklarının tüm olgularıyla korunmasını savunur ve bu mücadelesini ısrarla sürdürür, hak ihlallerine kaynaklık eden şiddet ve savaşa karşıdır. 
     Hükümeti bu olayın faillerini bulmaya, toplumsal sorunların çözümü konusunda hükümeti ve parlamentoyu irade göstermeye çağırıyoruz. 
     Olayda yaşamını yitirenlerin acısını paylaşıyoruz.'' 
     
</TEXT>
</DOC>
