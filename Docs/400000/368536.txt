<DOC>
<DOCNO> 368536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/yasam/axyas01.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı şüphesi 
</HEADLINE>
<TEXT>


Yabancı kökenli ailelerin oturduğu bir binada çıkan yangın, 5'i çocuk 8 can aldı. Polis kundak olasılığı üzerinde dururken, itfaiye yetersiz Almancanın ölümleri artırdığını belirtti 

Mehmet Aktan 

Berlin'de, Polonyalı, Kosovalı, Boşnak ve Arap ailelerin oturduğu 5 katlı bir binada önceki gece saat 23.00 sularında çıkan yangında 8 kişi can verdi. 
Berlin İtfaiye Müdürü Albrecth Brömme, Polisi Müdür Muavini Gerd Neubach, Başsavcı Karl Heinz Dammeier, yaşamını yitirenlerden 5'inin çocuk olduğunu, 2'si ağır 6 kişinin yaralandığını ve 43 kişinin kurtarıldığını açıkladı. Ölenlerin Polonyalı ve Boşnak iki ailenin mensupları olduğu bildirildi. 

Uyarıları anlamadılar 
Berlin polisi ve savcılık kundaklama ihtimali üzerinde dururken, İtfaiye Müdürü Brömme, yangın ihbarını saat 23.07'de aldıklarını, 5 dakika içinde olay yerine vardıklarını, 2. kata ulaşan yangını 20 dakikada söndürdüklerini söyledi. 
Brömme, yaşamını yitirenlerin paniğe kapılan ve megafonla söylenenleri anlamayıp merdivendan kaçmaya çalışanlar olduğunu belirtti. 
Muabit semtindeki yangın, 2. Dünya Savaşı'nden bu yana Berlin'de yaşanan ikinci büyük yangın oldu. Aralık 1989'da Kürfürstendamm semtindeki otelde çıkan yangında da 8 kişi can vermişti. 


</TEXT>
</DOC>
