<DOC>
<DOCNO> 373809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy05.html </URL>
<DATE> 2005/08/29/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
MEB 10 bin 338 öğretmeni atadı, okullar 12 Eylül'de açılıyor 
</HEADLINE>
<TEXT>

     Milli Eğitim Bakanlığı MEB 10 bin 509 kadroya 10 bin 338 öğretmen atadı. 
     Milli Eğitim Bakanı Hüseyin Çelik, okulların 12 Eylül Pazartesi günü açılacağını ildirdi. 
     Öğretmen atamaları dolayısıyla Başkent Öğretmenevi’nde tören düzenlendi. Bilgisayar kurasıyla gerçekleştirilen atamalarda 10 bin 184 kişinin ilk ataması, 154 kişinin de açıktan ataması yapıldı. 
     Milli Eğitim Bakanı Hüseyin Çelik, törende yaptığı konuşmada, bugün yapılan atamaların iller yerine okul ve kurumlara yapıldığını belirterek, bunun MEB tarihinde ilk kez gerçekleştirildiğini söyledi. 
     Çelik, sözleşmeli öğretmen atamasıyla ilgili işlemlerin de tamamlandığını belirterek, sözleşmeli öğretmenlik için atama başvurularının 1 Eylül’den itibaren alınacağını söyledi. 
     Sözleşmeli öğretmenlerin, okulların açılacağı 12 Eylül’de göreve başlayacaklarını kaydeden Çelik, öğretmenlik kariyer sınavının da ÖSYM tarafından 27 Kasım 2005 tarihinde yapılacağını bildirdi. 
     Törenin ardından gazetecilerin, "Ücretsiz ders kitapları ihalesi geciktiği için okulların açılma tarihinin erteleneceği" yolundaki söylentileri anımsatmaları üzerine, Çelik, "Okullar 12 Eylül’de açılacak" dedi. 
     Atama sonuçları öğleden sonra Milli Eğitim Bakanlığı’nın "http personel.meb.gov.tr" internet adresinden öğrenilebilecek. 
     
</TEXT>
</DOC>
