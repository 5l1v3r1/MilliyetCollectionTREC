<DOC>
<DOCNO> 389608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur17.html </URL>
<DATE> 2005/10/25/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
PKK, haber ajansı için yer seçti Tropik ada Tokelau 
</HEADLINE>
<TEXT>

     PKK yanlısı yayınları nedeniyle Almanya’faaliyetleri durdurulan ancak Yeni Zellanda’ya bağlı tropik adalar grubu Tokelau’dan yayınını sürdüren Mezopotamya Haber Ajansı çalışanları, Fırat Haber Ajansı adıyla yeni bir ajans kurdu. 
     Fırat Haber Ajansı yarın Frankfurt, Brüksel, Amsterdam ve Paris merkez olmak üzere yayın hayatına başlayacak. 
     Avrupa basta olmak üzere dünyanın bir çok ülkesinde muhabir ağı bulunan Fırat Haber Ajansı ANF Türkiye, Avrupa ve Ortadoğu haberlerine ağırlık verecek. Haber dili Kürtçe ve Türkçe olacak ajans, şifreli yayın yapacak. 
     "PKK yanlısı yayın yapmak" gerekçesiyle Alman İçişleri Bakanlığı’nca kapatılan Mezopotamya Haber Ajansı’nın MHA 
     ise yayınlarına tropik adalar grubundan devam edeceği bildirildi. 
     
     KAÇIRILAN POLİS "İHD BENİ ALMAYA GELECEK" 
     ANF’nin bugün açılan yayın sayfasında PKK tarafından 9 Ekim’de kaçırılan polis memuru Hakan Açıl ile yapılan görüşme manşetten verildi. 
     Açıl, PKK’lıların kendisini 2-3 içinde bırakacaklarını söylediklerini bildirdi. Polis memuru olduğu için esir alındığını kaydeden Açıl, sağlık durumunun iyi olduğunu ve herhangi bir sorun yaşamadığını ifade etti. Açıl, kötü bir muameleye uğramadığını belirterek, ailesini çok özlediğini, bir an önce evine dönmek ve ailesiyle birlikte olmak istediğini dile getirdi. 
     Bölgede süren operasyonların durdurulması çağrısında bulunan polis memuru Açıl, "Barış ortamı sağlanmalı. İHD heyet gönderecek. Heyet gelip, beni alacak" dedi. 
     
</TEXT>
</DOC>
