<DOC>
<DOCNO> 373318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yazar/pulur.html </URL>
<DATE> 2005/08/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Akile Hanım"ın işleri... 
</HEADLINE>
<TEXT>


"Akile Hanım" her sabah olduğu gibi, o sabah da mutat işine başladı, ev işlerini bitirir bitirmez, doğru bankalara, bankamatiklere koşar, kimden ne gelmiş, kim ne çekmiş, kime ne havale edecek. 
"Akile Hanım" üç beş parça "akar"ının gelirini günü gününe izler. 

O gün, günlerden cumartesi, bankamatike gitti, kartını soktu, makine bir takım sesler çıkardı, kartı geri verdi... 
"Allah Allah bu da neyin nesi " derken, kırmızı gömlekli bir genç yanaştı 
"Bu bozuk, karşıdaki bankadan alın " 
Oysa elindeki kartı veren banka, başka bankadan ödeme yapmazdı, delikanlı akıl verdi 
"Artık veriyorlar, anlaşma yaptılar " 

GİDİP denedi, hayır, makine kartını geri verdi, o sırada yanına bir başkası yanaştı 
"Verin bir de ben deneyeyim " 
Elinden kartı aldı, şifreyi sordu, "Akile Hanım" çok "akil" olduğu için ya basireti bağlandı söyledi, ya da o arkasında dururken adam şifreyi görmüştü bir el çabukluğu hissetti sanki kartı değiştirdi, ama dedik ya, basireti bağlandı, ses edemedi, adam kartı soktu, makine yuttu, adam uçtu, "Akile Hanım" kalakaldı. 

KARŞIDAKİ taksi durağındaki şoförler koşup geldiler 
"Onlar sizi çarptılar hanımefendi, yoldan geçen bir taksiye atlayıp kaçtılar " 
Tesadüf ya, o anda yoldan bir polis arabası geçiyordu, şoförler ve "Akile Hanım" hemen durdurdular... 
Polisler sordu 
"Şik yetçi misiniz " 
"Akile Hanım" ne olduğunu anlayamadı, neyi, kimi şik yet edecekti ki 
Neyse aklı başına geldi, hemen telefona sarıldı, bankanın kart merkezini aradı, kartı iptal ettirmek istediğini söyledi, lakin atı alan Üsküdar'ı geçmiş, Bankanın bir başka şubesinden gerekli para çekilmişti... 

"Akile Hanım"ın o zaman aklına geldi, bankamatik makinelerinin ekranında ne yazıyordu 
"Kartınızı kimseye vermeyiniz, şifrenizi banka personeline bile söylemeyiniz " 
Dinleyen kim 

"Akile Hanım"ın başına hep böyle şeyler gelir. 
Bir keresinde kapıyı açtı, iki genç 
"Efendim siz sigorta taksitlerini hiç aksatmadan ödediğiniz için bir yemek takımı kazandınız." 
Çok sevindi, yarın gidip yemek takımını alacaktı, çocukların elinde de bir soba vardı, soracak oldu, 30 milyon lira dediler, hem sigorta şirketinin müjdesini veriyor, hem de isteyen varsa soba satıyorlardı... 
Ehhh, kaz gelecek yerden tavuk esirgenir mi 
64 parça yemek takımı müjdesini verenden bir soba alınmaz mı 
Sobayı eve koydu, ertesi gün yemek takımını almak için verdikleri adrese gitti. 
Lakin boş arsada moloz yığınları, çöp vardı da, yemek takımı yoktu. 
"Akile Hanım"ın maceraları sürer gider. 
Haaa az kaldı unutuyorduk, 30 milyon liraya aldığı soba, piyasada 7,5 milyona satılıyordu. 
"Akile Hanım" şimdi ne yapıyor biliyor musunuz 
Sabah akşam aynaya bakıyor, alnında "Enayi " yazıyor mu diye... 



</TEXT>
</DOC>
