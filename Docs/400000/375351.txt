<DOC>
<DOCNO> 375351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun42.html </URL>
<DATE> 2005/09/03/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Lübnan'da, Suriye yanlısı 4 general için tutuklama kararı... 
</HEADLINE>
<TEXT>

     Lübnan eski başbakanı Refik Hariri’nin öldürülmesi soruşturması çerçevesinde, Suriye yanlısı olarak bilinen 4 general hakkında tutuklama emri çıkarıldı. 
     Lübnan ulusal haber ajansının haberine göre bu generaller, Hariri’ye suikast düzenlendiği dönemde ülkenin güvenlik ile ilgili önde gelen kuruluşlarının başlarında bulunuyorlardı. 
     Genel Güvenlik Güçleri eski komutanı Tümgeneral Jamil Sayyed, İç Güvenlik Güçleri Komutanı Ali Haj, Askeri İstihbarat Servisi Başkanı Tuğgeneral Raymond Azar ve Devlet Başkanlığı Muhafızları’nın halen komutanlığını yürütmekte olan Tuğgeneral Mustafa Hamdan, savcılık tarafından iki gün boyunca sorgulanmalarının ardından, haklarında tutuklama kararı verildi. 
     
</TEXT>
</DOC>
