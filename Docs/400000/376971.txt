<DOC>
<DOCNO> 376971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/civaoglu.html </URL>
<DATE> 2005/09/09/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sadece yap 
</HEADLINE>
<TEXT>


Proaktif Ankara nedir 
Reaktif Ankara'nın tam tersi... Yani... Olayların arkasında kalan ve sonra tepki veren Ankara değil, olaylara önalan, olaylar gerçekleşmeden belirlenmiş politikaları uygulayan Ankara... 
PKK'nın, gemi azıya alacağı biliniyordu... 
Toplumun tepkisini tahrik ederek politika yapmaya teşne Kızılelmacıların da böyle fırsatları kolladıkları "sır" değildi. 
Ortalık bulandığında cesaret bulan kara zihniyetin de cami avlularına Derviş Vahdeti'ler göndermesi "sürpriz" olmayacaktı. 
Dahası... 
Onları izleyen sotaya yatmış "mezhep" provokatörleri de her an devreye girebilirler. Sivas provasını 2005 Türkiye'sine taşıyabilirler. 
Tabii rüzg r ekenler, karşıdan fırtınalar estirmeye davetiye çıkarmış olacaklardır. 
Bunları, içeride ve dışarıda "kullanılma gününü" gözleyen diğer tezg hlar izleyebilir. 
................... 
Proaktif Ankara, oyunların sahneye konulmasını beklemeden, belirlenmiş politikalarla önleyici olmalıdır. 
Siyasetin altın kuralı iki kelime üzerinde yükselir "yönetmek öngörmektir." Prevoir c'est gouverner. 
Daha basit anlatımı Proaktif yönetim, "koruyucu hekimlik" gibidir. 
Dokuları, hastalanmaktan korur. 
Reaktif hekimlik ise, hastalık teşhisinden sonra tedaviye geçer. 
................... 
Ankara'nın serinkanlı, panik yapmayan, ayranları kabartmayan politikası doğru olanıdır. 
Bu bağlamda "sağduyu çağrıları" da yerindedir. 
PKK eylemleri karşısında halkı tahrik eden politikalara ve politikacılara karşı "bunun tehlikelerine" işaret eden ve halkın "ihkak-ı hak" yani "hakkını kendi gücüyle almak" çizgisinden uzak durması için yapılan seslenişler gerçekçidir. 
Ancak... Olayların ve oyunların gerisinde kalındıkça, bu reaktif Ankara tavrı, -yeterince- güven verici olamaz. 
................... 
"Doğa boşluk bırakmaz" kuralı, küresel fizik gerçeğidir. 
"Boşluklar dolar... Su, toprak, hava... Neyle olursa..." 
Siyaset de boşluk bırakmaz. 
Özellikle iktidar boşluğu... 
PKK eylemlerine karşı, "halkın tepkisi" etiketi altında tahriklerle ya da kendiliğinden patlamalarla "karşı şiddet" kullanımı hiçbir şekilde onaylanamaz. 
Türkiye'ye büyük zarar verir. 
Zaten "rüzg r ekenlerin, olay ve oyun aktörlerinin" amaçları da budur. 
Fakat... Olayların ve oyunların gerisinde kalarak sağduyu çağrılarıyla, toplum psikolojisinde tansiyon yüksekliği bir yere kadar tutulabilir. 
Saldırılar varken taşları bağlayamazsınız. 
O nedenle Ankara'nın, olayların ve oyunların bir adım önünde olması gerekir. 
Siyasette "iktidar boşluğu" izlenimi vermeyen bilinç ve etkinlik ortaya konmalıdır. 
................... 
İktidarın büyük şansına işaret edeyim... 
2005 Türkiye'sinden insan manzaraları için DİSK Genel Başkanı Süleyman Çelebi bir simgedir. 
"DİSK'i, gösterilerin, mitinglerin dışında tutacağını, Kürt ve Türk karşıtlığı yaratmak isteyenler arasında kesinlikle yer alınmayacağını" açıkladı. 
Türkiye'nin bunalımlı yıllarında, havayı kurşun gibi ağırlaştıran DİSK eylemleri hatırlanırsa, belalı süreçten önemli dersler alındığı görülür. 
Belirttiğim gibi DİSK bir simge. 
"Ne idükleri belli" birkaç kurum dışında, Türkiye'nin bütün demokratik kitle örgütleri, şiddete, kan kültürüne karşı. 
Türkiye insanı da geçmiş yıllara göre çok daha bilinçli. 
Proaktif bir Ankara için bu sağlıklı sosyal doku, çok önemli güç kaynağıdır. 
Sonuç... 
Ankara "şik yet" değil, "icra" yeridir. 
.................... 
Ünlü bir sporcu, göbeğine -artık herkes bildiği için reklam sayılmaz- Nike'ın logosuyla dövme yaptırmış. 
Duşta onu gördükçe "just do it sadece yap " sloganını anımsıyormuş ve güne "sadece yapmaya" motive olarak başlıyor, performansını olabildiğince yukarı çekebiliyormuş. 
İlgimi çekti, yansıtıyorum... 
.................... 
Ankara'dakiler, "şik yet etme, sadece yap" diye bir sloganı dövme olarak taşısalar yararlı olur mu 



</TEXT>
</DOC>
