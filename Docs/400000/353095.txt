<DOC>
<DOCNO> 353095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas09.html </URL>
<DATE> 2005/06/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Selülite karşı yeşil çay 
</HEADLINE>
<TEXT>

     Muhammet KAÇAR DHA 

      ÇAY İşletmeleri Genel Müdürlüğü ÇAYKUR tarafından yılın ilk beş aylık döneminde 20 bin ton yeşil çay satışı gerçekleştirildi. Çaykur Genel Müdürü Ekrem Yüce, özellikle selüliti olan kadınların yeşil çay kullanmasını tavsiye etti. 
     Çaykur Genel Müdürü Ekrem Yüce, dünyada yılda 3.2 milyon ton yaş çay üretimi yapıldığı ve bunun 680 bin tonunun yeşil çay olarak üretildiğini söyledi. Genellikle Japonya ve Çin'de imal edilen yeşil çayın Türkiye'de de Çaykur tarafından Ocak ayında üretilmeye başlandığını belirten Ekrem Yüce, Çaykur'a ait Taşlıdere Çay Fabrikası'nda çok ciddi ve kaliteli bir şekilde ülke insanının damak tadına uygun yeşil çay üretiminin sürdürüldüğü söyledi. Yüce, yaptıkları piyasa araştırmalarında yeşil çayın ihracatının siyah çaydan daha fazla olduğunun tespit edildiği ve yeşil çayın insan sağlığına ciddi yararları olduğunu söyledi. 
     Ekrem Yüce, bilimadamları ve çeşitli kuruluşlardan edindikleri bilgilere göre, yeşil çayın birçok faydası olduğunu belirterek, Yeşil çay, diş çürümelerinin önlenmesine, kan dolaşımının sağlıklı olmasına, kolesterol ve yüksek tansiyona, mide ve bağırsak problemlerine, romatizmal hastalıkların tedavisine önemli ölçüde katkıda bulunuyor. Yeşil çayı özellikle kadınlar tercih ediyor. Çünkü selilüte karşı da çok faydalı bir içecek'' dedi. 
     
</TEXT>
</DOC>
