<DOC>
<DOCNO> 352734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas15.html </URL>
<DATE> 2005/06/16/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
'Joyce' severler 'Bloomsday' için Dublin'e aktı 
</HEADLINE>
<TEXT>

     Edebiyatın en önemli eserlerinden ''Ulysses''in yazarı James Joyce'un ölümünden 60 yıl sonra, yüzlerce hayranı her yıl olduğu gibi ''Bloomsday'' için Dublin'e aktı. 
     ''Ulysses''in kahramanı Leopold Bloom'a atfen ''Bloomsday''i Bloom Günü kutlayan yüzlerce Joyce hayranı, kitapta geçen mekanları gezdi, aktörler romanının başında sözü edilen taş kulede kitaptan çeşitli pasajlar okudu. 
     James Joyce yaz okulu müdürü Anne Fogarty, romanın yazıldığı tarihten bugüne Dublin'in çok değiştiğini, modernizme ilgi duyan Joyce'un bu değişikliklerin çoğunu olumlu bulabileceğini söyledi. 
     ''Sanatçının Bir Genç Adam Olarak Portresi'' ve ''Dublinliler'' gibi kitapları da Türkçeye kazandırılan İrlandalı yazar Joyce, 1914 yılında yazmaya başladığı ''Ulysses''i 1921'de tamamlamıştı. 
     Kahramanı Bloom'un çevresiyle ilişkilerini, hayata bakışını ve Dublin'i onun gözüyle anlatan ''Ulysses'', yazarın ölümünden sonra hayranlarının ''Bloomsday'' adlı özel bir günü kutlamasına neden oldu. 
     
</TEXT>
</DOC>
