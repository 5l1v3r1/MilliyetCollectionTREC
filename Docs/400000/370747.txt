<DOC>
<DOCNO> 370747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/dunya/dun04.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KTHY, 28 Ağustos'ta Bak 'ye uçuyor 
</HEADLINE>
<TEXT>


SEFA KARAHASAN Lefkoşa 


Azerbaycan'ın KKTC'ye gerçekleştirdiği doğrudan uçuş ardından, Kıbrıs Türk Havayolları'na KTHY ait bir uçağın ilk kez Türkiye dışında bir ülkeye doğrudan uçacağı bildirildi. İçinde siyasi yetkililer, işadamları ve gazetecilerden oluşacak heyetin yer alacağı uçak, 28 Ağustos'ta Ercan Havaalanı'ndan Azerbaycan'ın başkenti Bak 'ye uçacak. KKTC heyetinin Azerbaycan Devlet Başkanı İlham Aliyev ve diğer bazı bakanlarla görüşmesinin beklendiği öğrenildi. Heyetin temaslarında ekonomik ve kültürel işbirliği, turizm gibi konuların ele alınmasının planlandığı da belirtildi. Azerbaycan'da faaliyet gösteren özel havayolu şirketi Imair'e ait, içinde işadamları, üst düzey bürokrat, sanatçı ve gazetecilerin bulunduğu bir uçak da 27 Temmuz'da, Bak 'den Ercan Havaalanı'na doğrudan sefer düzenlemişti. 


</TEXT>
</DOC>
