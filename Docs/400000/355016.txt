<DOC>
<DOCNO> 355016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/yazar/pulur.html </URL>
<DATE> 2005/06/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tatil günlüğü 3 
</HEADLINE>
<TEXT>


ONUNCU GÜN 
ADALET Ağaoğlu'nun "Damla Damla Günler"ini okuyoruz, sanki bize, "Günlük nasıl yazılırmış, gör " diyor. Geçenlerde Selim İleri'nin televizyon programında, kitap, yazar ve edebiyat tartışılıyordu. Anladığımız kadarıyla tartışma "Kitap çok, yazar çok, ama edebiyat yok"la sonuçlandı. 
Edebiyat mı arıyorsunuz 
Buyurun Adalet Ağaoğlu'nu okuyun 
"Hava sıcak, ağustosböcekleri delirdi haykırdıkça, haykırıyorlar. Deniz güzel. Side mermerleri, su altında ışıldayan eski liman ve kazı sonrası düzeni h l kotarılmamış amfiteatrı, su kanalları, girişteki çeşmesi, her şey hayallerimi kendi zamanları üzerinde kışkırttıkça kışkırttı, tasavvurlarım bana, Romalılar zamanına ait bir film çevirtti. Esir ticaretini, köle alışverişindeki sahneleri de unutmadım. Limandan tiyatroya ayaklarında sandalları, üstlerinde harmanileriyle koşturup duranları ve h l o mücevher gibi süslü araba İçinde Antonius'un peşi sıra kendisini Side kıyılarına atmış Kleopatra var ki, onu bir okçu açık giysisiyle tiyatroya götürmekte. Oysa taş localarda onu Antonius değil, zehirli yılanların başkanı beklemekte..." Alkım Yayınları 

ON BİRİNCİ GÜN 
Oh, çok şükür, dideler ruşen, cümlenin gözleri aydın... 
Başbakan'la Lübnan'a giden gazeteciler, özel uçakta şarap içmişler 
Neydi o Amerika gezisi Kırk yıllık Yani'ler Kani olmuş, tövbe etmiş, tövbe-i nasuh eylemiş, ağızlarını çalkalayıp Besmele-i şerif çekerek, içkinin katresini içmemeye yemin billah and içmişlerdi. 
Lübnan'a gidenler öyle mi 
"Günahı bizim boynumuza " diyerek, Başbakan'ın uçağında çekmişler şarabı... 
Helal olsun, laikliğe işte böyle sahip çıkılır 
Varsın devletin kadroları doldurulsun, varsın kaçak Kuran kursları idare edilsin, yeter ki aziz meslektaşlarımızın kadehlerinde içki eksik olmasın... 
Laikliğin fedak r, sadık hadimleri, cümle laikler size minnettardır. 

ON İKİNCİ GÜN- 
Hikmet Bila'nın yazısının başlığı "Ustalara Saygı" 
Erol Günaydın ve Orhan Boran'ın jübilesini anlatıyor, daha düne kadar, onlara "dinozor" diyenlerin herhalde mahcup olduklarını söylüyor... 
Yine de şükür, Erol Günaydın ile Orhan Boran sağlıklarında kıymetlerinin bilindiğini gördüler... 
Ya diğerleri 
Şair der ki 
"Sağlığında nice ehli hünerin 
Bir tutam tuz bile yoktur aşına 
Öldürüp evvel onu açlıktan 
Sonra bir türbe dikerler başına" 
Tiyatro ustası Ulvi Uraz'ın cenazesini hatırlıyoruz, caminin avlusu çiçeklerle, çelenklere doluydu, Erol Günaydın dayanamamış, bağırmıştı 
"Yahu, şu çelenklere verdiğiniz parayla Ulvi Usta'nın tiyatrosuna gitseydiniz, adam borç içinde ölmezdi " 

ON ÜÇÜNCÜ GÜN 
Gazetenin başlığı "Avrupa'dan yeni talimat" 
AB'nin genişlemeden sorumlu komiseri kestirip atmış 
"Türkiye Ermenistan sınırını açmalı, altı yasada değişiklik yapmalı, ek protokolü imzalamalı." 
Ya bunlar yapılmazsa 
Görüşmelerin başlaması bunlara bağlı 
Biz çoktan anlamıştık ama, anlamak istemeyenler artık anlamalı, "3 Ekim"e kadar, bu talimatların ardı arkası kesilmeyecek... 
"3 Ekim"de ne olacak 
Olunca göreceksiniz... 
Hep biz mi "şom ağızlı" olacağız 

METİN Kaplan müebbet hapse mahk m oldu. 
Suçu Şeriat devleti kurmak... 
Zaten adamın ink r ettiği de yok, açık açık "şeriat devleti"ni savunuyor. 
Ya "demokrasi ve Avrupa" kılıfına bürünen takiyyeciler 

ON DÖRDÜNCÜ GÜN 
"Recep Abi"yi kaybettik... 
Tatilin sonu acı bitti. 
Recep Bilginer bizden bir kuşak önceki ustalardan... 
"Recep Abi"nin kaybını iki satırla geçiştiremeyiz, "Tatil günlüğü"nden sonraki ilk köşemizi ona ayıracağız. 
"Tatil günlüğü" de burada biter, devamı yok 



</TEXT>
</DOC>
