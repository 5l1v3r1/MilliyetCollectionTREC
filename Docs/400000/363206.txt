<DOC>
<DOCNO> 363206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas15.html </URL>
<DATE> 2005/07/21/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Avustralya'da cadılık ve büyücülük artık serbest... 
</HEADLINE>
<TEXT>

     Avustralya'nın Victoria eyaletinde bu gece yarısından itibaren artık cadılık ve büyücülük yasal olacak. 
     Victoria eyaleti Genel Savcısı Rob Hulls, antik çağlardan kalma Serserilik Yasası'nın kapsamındaki birçok suçun artık modern Avustralya'da yeri olmadığını belirterek, bu yasanın neredeyse 200 yıllık olduğuna dikkat çekti. 
     Hulls, ''Dickens dönemi İngilteresi'nin dili ve davranış biçimleriyle dolu eski yasaya göre, fal bakmak, gelecekten haber vermek veya büyücülük yapmak suçtu, ama artık uzun zamandır fal bakmak veya gelecekten haber vermek yasa ve düzene yönelik bir tehdit oluşturmuyor'' dedi. 
     Hulls'un eski yasanın yerine alacağını açıkladığı yeni yasanın, eyalet parlamentosu tarafından iki ay içinde kabul edilmesi bekleniyor. Pagan Bilinci Ağı ise yasanın yürürlükten kaldırılmasını memnunlukla karşıladıklarını belirterek, bunun Avustralya'da büyücülüğü yasaklayan son yasa olduğunu kaydetti. 
     Derneğin Victoria eyaleti koordinatörü Gavin Andrew ise ''binlerce pagan bu gece Melbourne'da bu haberi dolunay altında kutlayacak'' dedi. 
     Son 5 yılda sadece bir kişi, fal baktığı için eski yasaya göre büyücülükle suçlandı, ancak dava reddedildi. 
     
</TEXT>
</DOC>
