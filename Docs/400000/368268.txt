<DOC>
<DOCNO> 368268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun02.html </URL>
<DATE> 2005/08/09/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Brezilya tarihinin en büyük banka soygunu... 
</HEADLINE>
<TEXT>

     Kuzeydeki Fortaleza kentinde bir bankaya, yakındaki bir evden 200 metre tünel kazarak giren soyguncular 65 milyon dolar çaldılar. Hafta sonu olduğu için iki gün kimsenin ruhu duymadı. 
     Polis bunun ülke tarihinin en büyük soygunu olduğunu düşünüyor. 
     Hırsızların bankaya yakın bir ev kiralayarak planlarını uygulamaya koydukları anlaşılıyor. Komşular, evin suni çim yapan bir şirket adına kiralandığını, ve her gün altı ila on kişinin eve girip çıktığını ve kamyonetler dolusu malzeme çıkarıldığını anlatıyorlar. 
     Soygun hafta sonunda yapıldığından, pazartesi gününe kadar kimsenin bir şeyden kuşkulanmadığı bildiriliyor. 
     
      Reuter ajansına konuşan polis yetkilisi Francisco Queiroga, "Böyle bir şeyi ancak filmlerde görürsünüz. Kazdıkları tünel iki sıra evin altından geçiyor. Üç ay boyunca kazmışlar" diyor. 
     Soyguncular Fortaleza kentindeki Banco Central şubesinde bulunan beş kasayı açarak içindekileri almışlar. 
     Henüz çalınan paranın miktarı kesin olarak belirlenmiş değil. Ama polis yetkilileri alınan banknot ve değerli kağıtların değerinin 65 milyon dolar civarında olduğunu düşünüyorlar. 
     

     
</TEXT>
</DOC>
