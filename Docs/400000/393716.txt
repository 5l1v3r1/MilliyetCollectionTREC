<DOC>
<DOCNO> 393716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun42.html </URL>
<DATE> 2005/11/10/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Fransa'dan Suriye'ye yaptırım uyarısı 
</HEADLINE>
<TEXT>

     Fransa Cumhurbaşkanı Jacques Chirac, Suriye'nin eski Lübnan Başbakanı Refik Hariri suikastıyla ilgili BM soruşturmasında işbirliği yapmaması durumunda, Paris'in, Şam'a yaptırım uygulanmasını destekleyeceğini söyledi. 
     Chirac, Fransa'da bulunan İspanya Başbakanı Jose Luis Rodriguez Zapatero ile düzenlediği basın toplantısında, ''Eğer Suriye hükümeti anlamak ve dinlemek istememekte ısrar ederlerse uluslararası toplum yaptırımlar olan bir sonraki aşamaya geçmeli'' dedi. 
     Jacques Chirac, Suriye'nin BM ile işbirliği yapmamasının, uluslararası toplum açısında kabul edilemez olduğunu söyledi. Zapatero da, Suriye'nin, BM'nin Hariri suikastıyla ilgili soruşturması konusunda işbirliği yapması çağrısında bulundu. 
     Suriye Devlet Başkanı Beşşar Esad, bugün yaptığı açıklamada, Hariri suikastı soruşturmasıyla ilgili işbirliği yapacağını söylemiş, ancak Şam'ın bu süreçte kenti ulusal çıkarlarından fedakarlık etmeyeceğini kaydetmişti. 
     
</TEXT>
</DOC>
