<DOC>
<DOCNO> 387804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/guncel/axgun01.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
3'üncü köprü güzerg hsız geçti 
</HEADLINE>
<TEXT>


İstanbul Büyükşehir Belediye Meclisi, güzerg hı konusunda net bilgi verilmeyen Boğaz'a 3'üncü köprüye onay verdi. Belediye Başkanı Kadir Topbaş, kararı veto edip meclise iade etti. Proje yeniden görüşülecek 

Mehmet Demirkaya - İstanbul 

İstanbul Büyükşehir Belediye Meclisi, Karayolları Genel Müdürlüğü tarafından önerilen, ancak 3 yıldır bekletilen Boğaz'a 3'üncü köprü teklifini onayladı. "İstanbul Boğazı Raylı Sistemli 3. Karayolu Geçişi" projesinde köprünün daha önce büyük tartışmalara neden olan Arnavutköy - Vaniköy arasında yapılması öngörülüyor. 
Belediye Meclisi'nin 14 Ekim'de Belediye Başkan Vekili İdris Güllüce'nin yönettiği oturumunda Bayındırlık Bakanlığı ile İstanbul Belediyesi arasında 2002'de çerçeve protokolü imzalanan 3'üncü köprü teklifi de gündeme geldi. İmar ve Bayındırlık Komisyonu'ndan gelen rapora karşı çıkan CHP'liler, dosyadaki bilgilerin yeterli olmadığını, dosya tamamlandıktan sonra meclise getirilmesini önerdi. Ancak öneri kabul görmedi. 
Tüm bu tartışmalar yaşanırken, köprünün güzerg hı konusunda da net bilgi verilmedi. Boğaz'a köprüye karşı olduklarını belirten CHP'lilerin itirazlarına rağmen oylamaya geçildi. Ve Boğaz'a 3'üncü köprü yapılmasıyla ilgili 1 5000 ölçekli planlarda değişiklik yapılmasını isteyen teklif, AKP'lilerin oylarıyla kabul edildi. 
CHP'li Belediye Grup Sözcüsü Can Özyedierler, "Bu teklife karşı çıktık. Biz arabaların taşınmasından ziyade insanların taşınmasından yanayız" dedi. 
İmar Komisyonu'nun CHP'li üyesi Bülent Tatar da şunları söyledi "Dosyada yeterli bilgi yoktu. Proje ve kroki dahi yoktu. Daha sonra dosya hakkında bilgi almak için ilgili müdürlüğe gittik. Oradaki dosyasında teklifin ayrıntılarını, güzerg hını gördük. Belediye meclisine gelen ilk dosya kayıp, onu bulamadık. Bunun üzerine Belediye Planlama ve İmar Müdürlüğü'ne gitmek zorunda kaldık." 

Tekrar görüşülecek 
İstanbul Belediyesi Basın Danışmanı Ahmet Faruk Yanardağ, Belediye Başkanı Kadir Topbaş'ın köprü kararını dün veto ettiğini söyledi. Yanardağ, "Başkan, kararı, bölgenin yapılacak 1 25 bin ölçekli planlarında değerlendirilmek üzere müdürlüğüne iade edilmesi istemiyle meclise geri gönderdi" dedi. 
Karar, belediye meclisinde tekrar görüşülecek. Eğer meclis kararında direnirse Topbaş'ın ikinci veto hakkı yok. Sadece yargı yolu ile itiraz bulunuyor. 

Ortada demiryolu kenarda yol olacak 

Eski İstanbul Büyükşehir Belediye Başkanı Ali Müfit Gürtuna döneminde de gündeme gelen, ancak kabul edilmeyen teklif projeye göre yapılacak köprünün ortasından demiryolu, kenarlarından ise karayolu geçecek. Proje Alibeyköy Barajı'ndan başlıyor. Hasdal Kavşağı'nı takiben K ğıthane'yi viyadükle geçiyor. Zincirlikuyu ve Etiler'deki tünel geçişlerinin ardından Arnavutköy de ayakları dikilen köprüye bağlanıyor. Anadolu yakasındaki ayaklar ise Vaniköy altlarında yer alıyor. Buradan yine tünele giren güzerg h NATO yolu üstünden Küçüksu Deresi'ne devam ediyor. Daha sonra ikiye ayrılan güzerg htan biri Hekimbaşı Çöplüğü üzerinden TEM'e ulaşıyor. Diğer güzerg h Yavuztürk, Karabekir, Ümraniye Altunizade otoyolu kavşağına bağlanıyor. 


</TEXT>
</DOC>
