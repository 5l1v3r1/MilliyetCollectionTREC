<DOC>
<DOCNO> 389623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur33.html </URL>
<DATE> 2005/10/25/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Petek Dinçöz savcılıkta ifade verdi 
</HEADLINE>
<TEXT>

     Şarkıcı Petek Dinçöz, işadamı Kaya Çilingiroğlu’nun suç duyurusu üzerine başlatılan soruşturma kapsamında savcılıkta ifade verdi. 
     İstanbul Adalet Sarayı’na avukatı Ömer Durak ile gelen Dinçöz’ün ifadesi, soruşturmayı yürüten Cumhuriyet Savcısı Nurten Altınok tarafından alındı. 
     Adliyeden ayrılırken basın mensuplarının sorularını yanıtlayan Dinçöz, ifade verdiğini ve delillerini sunduğunu söyledi. 
     Avukat Durak da olayın soruşturma aşamasında olduğunu, bu nedenle beklemek gerektiğini belirtti. 
     Durak, kendilerinin de Kaya Çilingiroğlu’nun yaptığı basın toplantısındaki beyanlarına ilişkin dün suç duyurusunda bulunduklarını kaydetti. 
     Savcılığın, Kaya Çilingiroğlu’nun, bir internet sitesinde yayınlanan Petek Dinçöz’ün kendisi hakkındaki beyanlarında hakaret unsuru bulunduğu gerekçesiyle Dinçöz ile 3 kişi hakkında suç duyurusunda bulunması üzerine soruşturma başlattığı öğrenildi. 
     
</TEXT>
</DOC>
