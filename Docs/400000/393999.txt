<DOC>
<DOCNO> 393999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/yazar/pulur.html </URL>
<DATE> 2005/11/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Türban, içki ve Taksim'de cami 
</HEADLINE>
<TEXT>


BAŞBAKAN Tayyip Erdoğan Paris'teki ayaklanmayı "türban"a bağladı, Fransız okullarında türban yasaklandığı için, Müslümanların ayaklanmasının bir sebebinin de bu olduğunu söyledi. 
Bir fıkra vardır, belki bilirsiniz... 

YATILI bir lisede erkek öğrencilere test yapmışlar, birtakım şekiller çizip, "Bunlar size neyi hatırlatıyor " demişler. Çocuğun biri her şeklin karşısına aynı şeyi yazmış. 
Öğretmenler çağırıp sormuşlar 
"Düz çizgi, kırık çizgi, daire, dikdörtgen, silindir... Bunların hepsi sana aynı şeyi mi hatırlatıyor " 
"Evet, aynı şeyi hatırlatıyor." 
Sonra da niye aynı şeyi hatırlattığını anlatmış 
"Yaşım 17, yatılı okuyorum, her şey bana onu hatırlatıyor " 

BUNLAR da öyle istedikleri kadar saklasalar da takiyye yapsalar da, biz değiştik deseler de, akılları fikirleri ya türbanda, ya içkide... 
Oysa Fransa'daki olayların arkasında neler yattığını öğrenip bilseler... 
Engin Ardıç'ın, "Bundan başka Paris yok oğlum " yazısını okusalar yeterdi. 
Ayaklanmanın altında işsizlik yatıyor, ekonomik nedenler yatıyor, dışlanmak yatıyor, yıllar yılı sömürülmenin öfkesi yatıyor... "Sömürge çocukları"nın, onların sandığı gibi "türban"la bir ilgisi yok. 

AMA ne gam Onların aklında türban var, içki var, bütün yollar bu iki adrese çıkıyor. 
Çünkü oy alırken söz verdiler, "Türbanı da taktıracağız, içkiyi de yasaklayacağız " diye. 
İkisini de tam olarak beceremediler, hele güvendikleri Avrupa, yaralarına tuz serpti, İnsan Hakları Mahkemesi, "Üniversitelerde türban yasağını" hukuka aykırı bulmadı. 

HERHALDE sabah kahvaltısında çay yerine şarap içen bir Avrupalıya da içki yasağını anlatamazlardı... 
ONUN için, ne yaptılar, içki ruhsatını verme yetkisini kaymakamlardan alıp belediye başkanlarına verdiler, onlar da meyhaneleri şehir dışına taşıyarak "gettolar" oluşturmak istiyorlar... 

BİR de Taksim camisi var. 
Tutturdular 
"Taksim'e cami yapacağız " 
Baktılar ki yapamıyorlar, çünkü maksat cami yapmak değil, meydan okumak... 
Bu defa taktik değiştirdiler 
"Göztepe Parkı bunların birincisi " 
Oysa Taksim'e cami yapmak da o kadar zor değil 
Egelinin ağzıyla, "Goley, goley " 
Kültür Bakanı Atilla Koç, Taksim'deki Atatürk Kültür Merkezi'ne niye taktı 
İlle de yıkıp yenisini yapacak. 
Eeee, yeni yapılacak çok amaçlı kültür merkezinin içinde bir mescide yer yok mu 
İşte size Taksim Cami 

BELKİ yersiz ve münasebetsiz bir soru olacak ama... 
İngiliz Milletvekili Andrew Duff, "Devlet dairelerinden Atatürk'ün resimleri indirilsin. Türkiye, Avrupa'nın ortağı olabilmesi için, milliyetçi Kemalizmle mücadele etmelidir. Bu eski liderin fotoğrafları kamu binalarından indirilmelidir" deyince, "Saçmalama, zırvalama " diye tepki gösterilmişti. 
Ya şimdi 
Kara Kuvvetleri'nin brövesinde Atatürk'ü Kocatepe'de gösteren görüntü kaldırılmış... 
Evet, şimdi ne olacak 
İngiliz milletvekiline fena kızmıştık da... 



</TEXT>
</DOC>
