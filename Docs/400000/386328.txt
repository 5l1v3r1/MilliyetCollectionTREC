<DOC>
<DOCNO> 386328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun35.html </URL>
<DATE> 2005/10/13/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Bush'tan "Gizli Operasyonlar Servisi"ne onay 
</HEADLINE>
<TEXT>

     ABD Başkanı George Bush, CIA gözetiminde yurt dışında casusluk faaliyetleri yürütecek yeni bir "Gizli Operasyonlar Servisi" NCS kurulmasına yeşil ışık yaktı. 
     NCS'nin kuruluşu, CIA Başkanı Porter Goss ve Ulusal İstihbarat DNI Müdürü John Negroponte tarafından ortak açıklamayla duyuruldu. 
     Negroponte, açıklamada, "NCS'nin kurulmasıyla Amerikan hükümeti daha tutarlı ve daha güvenilir istihbarata kavuşacaktır" ifadesini kullandı. 
     NCS, CIA'nın gözetiminde faaliyet yürütecek. CIA de diğer bütün sivil ve askeri istihbarat örgütleriyle birlikte DNI'ın denetiminde çalışıyor. 
     CIA, 11 Eylül 2001 saldırıları ve Saddam Hüseyin'in kitle imha silahları konularında başarısızlığa uğrayınca Bush yönetimi, istihbarat alanında reform yapmaya başlamıştı. NCS, bu reformların sonuncusu olarak gösteriliyor. 
     
</TEXT>
</DOC>
