<DOC>
<DOCNO> 389771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun34.html </URL>
<DATE> 2005/10/26/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Tayland'da ayrılıkçı militanlar saldırmaya devam ediyor 
</HEADLINE>
<TEXT>

     Tayland'da ayrılıkçı militanların bu akşam 20'den fazla saldırı düzenlediği bildirildi. 
     Ordu tarafından yapılan açıklamada, Müslümanların yaşadığı güney bölgesinde düzenlenen saldırılarda bir köy muhtarının öldürüldüğü, devlet binalarının yakıldığı, 19 silahın da çalındığı belirtildi. 
     Açıklamada, üç sorunlu eyaletteki saldırıların yarısının Malay direniş hareketiyle mücadele için devlet tarafından yapılandırılan sivil milisleri hedef aldığı kaydedildi. 
     Çoğunluğu Budist olan Tayland'da hükümetin güneydeki bölgelere 30 bin asker ve polis göndermesine, sıkıyönetim uygulamasına rağmen adam öldürme, bombalama ve kundaklama olaylarının hızını kesmediği bildiriliyor. 
     Tayland'ın güneyindekilerin yüzde 80'ini Müslümanlar, Malaylar ve Taylandca konuşmayan nüfus oluşturuyor. 
     
</TEXT>
</DOC>
