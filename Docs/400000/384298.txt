<DOC>
<DOCNO> 384298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur23.html </URL>
<DATE> 2005/10/05/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Şişli'de bir kadın tehdit eden eski sevgilisi tarafından öldürüldü 
</HEADLINE>
<TEXT>

     Şişli’deki bir kafeteryada silahlı saldırıya uğrayan genç kadın, hayatını kaybetti. 
     Osmanbey Halaskargazi Caddesi üzerindeki bir kafeteryanın 2.katında oturan Özlem Çokçalışkan’a 32 , M.B.G 34 tarafından ruhsatsız tabancayla ateş açıldı. 5 kurşun yarası alan Çokçalışkan, olay yerinde öldü. 
     Kafeteryadan çıkarak kaçmaya çalışan M.B.G, polis tarafından Valikonağı Caddesi üzerinde yakalandı. Polisteki ifadesinde, genç kadınla birlikte olduklarını, ancak daha sonra ayrıldıklarını ifade eden M.B.G’nin, Çalışkan’ı epilasyon uzmanı olarak çalıştığı işyerinden çıkarken takip ettiği ve gittiği kafeteryada tabancayla öldürdüğü kaydedildi. 
     Çokçalışkan’ın, M.B.G’nin kendisini rahatsız ettiği gerekçesiyle daha önce 2 kez savcılığa başvurduğu ve zanlının gözaltına alındıktan sonra serbest kaldığı öğrenildi. Emniyetteki sorgu ve işlemleri tamamlanan M.B.G, daha sonra adliyeye sevk edildi. 
     
</TEXT>
</DOC>
