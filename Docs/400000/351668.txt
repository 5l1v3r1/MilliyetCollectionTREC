<DOC>
<DOCNO> 351668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/guncel/gun05.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliyede çakılı kavga 
</HEADLINE>
<TEXT>


Ankara Adliyesi'nde bir h kim adayı, diğerini 'kız meselesi' yüzünden çakıyla bacaklarından yaraladı. Polisin, h kim adayı olduğu için, çakıyla içeri giren kişiyi aramadığı ortaya çıktı 

TÜRKER KARAPINAR Ankara 

Ankara Adliyesi'nde iki h kim adayı arasında kız meselesi nedeniyle çıktığı belirtilen tartışmada kan döküldü. H kim adayı Hüseyin Kutupoğlu, diğer h kim adayı Mustafa İnanç'ı bıçaklayarak yaraladı. 
Edinilen bilgiye göre, adliyenin kafetaryasının bulunduğu tuvaletin önünde Kutupoğlu ile İnanç kız meselesi yüzünden tartıştı. Kısa sürede kavga etmeye başlayan h kim adaylarından Kutupoğlu, cebinden çıkardığı çakıyla İnanç'ı iki bacağı ve elinden yaraladı. Olay yerine gelen polisler İnanç'ın 27 yaralı bacağına kemerle ilk müdahaleyi yaparak, kanamayı durdurdu. 
Numune Hastanesi'nde tedavi altına alınan İnanç'ın bacağına dikiş atıldı. Kutupoğlu da gözaltına alınarak Adliye Polis Karakolu'na getirildi. Ankara Cumhuriyet Savcısı Nuri Sılaydın da olayla ilgili soruşturma başlattı. 
Olay, Kutupoğlu'nun adliyeye çakıyla nasıl girdiği sorusunu da gündeme getirdi. Adliye'nin girişindeki X - Ray cihazından çakının nasıl sokulduğu belirlenemedi. Polisin de, Kutupoğlu'nun h kim adayı olması nedeniyle üzerini aramadığı ortaya çıktı. 


</TEXT>
</DOC>
