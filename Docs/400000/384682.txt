<DOC>
<DOCNO> 384682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/spor/spo20.html </URL>
<DATE> 2005/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Engin hatıralar 
</HEADLINE>
<TEXT>


YAKAN TOP Nilay YILMAZ 


Geçtiğimiz hafta Beşiktaş'ın Malmö'den tur atlayarak dönmesinin ardından takımla beraber İsveç'e giden Sinan Engin'in tekrar menajerlik görevine getirildiği yönünde birçok haber çıktı basında. Pazar akşamı TV 8'de yayınlanan Ve Gool programında seyircilerden tebrik mesajları dahi alan Engin, çıkan haberlerin gerçek olmadığına ilişkin açıklamalar yaptı "Bana gelen resmi bir teklif yok. 
Ama Beşiktaş, Allah korusun Malmö'ye elenseydi, belki bir teklif gelebilirdi... Birkaç tane yönetici tarafından birtakım şeyler konuşulmuş olabilir. Ama Beşiktaş'ın başkanından bana böyle bir teklif gelmedi. Şu an bir teklif gelmediği için ben oraya kendimi angaje edemem." 
Engin'in göreve gelememesiyle ilgili yapılan yorumlarda kimileri yönetimden bazı isimlerin ve futbolcuların istemediğini söylerken, kimileri de bu "transferi" Rıza Hoca'nın engellediğini dile getirdi. Engin'in açıklamaları üzerine biz ikinci şıkkın daha gerçekçi olduğuna karar verdik 
Çok sağlıklı bir ortam görmüyorum... Yanlış giden bir şeyler var. Beşiktaş iyi yolda değil. Bana gelen resmi bir teklif yok, çalışmam söz konusu değil... Ailton, Tümer, Sergen ve İbrahim Akın hepsi birer yıldız. Sergen ilk golü atmasa, belki Samsun'u çözemeyeceksin... Sergen'i oynatırsan şampiyon olursun. Tümer gibi futbolcun varsa oynatacaksın. İbrahim Akın gibi futbolcuyu kullanacaksın. Beşiktaş köy takımı gibi oynuyor. Beşiktaş içerde de Anadolu takımı gibi oynuyor. Beşiktaş takımı öyle oynamaz.Başkan Yıldırım Demirören mi antrenman yaptıracak bu takıma ...Sergen gibi oyuncun var, hazırlamıyorsun. Ben adamın antrenörlüğünden şüphe ederim Teklif gelirse ne derim bilmiyorum, çünkü Rıza Çalımbay'la aynı ortamda çalışmam. Başka teknik adam gelirse o zaman düşünürüm. Ama Beşiktaş'ın Rıza'yla başarılı olacağını düşünmüyorum. Kimse bana Beşiktaş takımının kadrosunun yeterli olmadığını söylemesin. Beşiktaş'ın kadrosu Galatasaray'ın kadrosundan daha kaliteli ama her şey antrenöre kalmış durumda. Bu kadroyu bir antrenör sahada oynatamazsa ben şaşarım 
Beşiktaş'ta 2 yıl önce yaşananlar ile Sinan Engin'in hayatı ve eserleri üzerine konuşmaya gerek yok. Birileri "Hafıza-i beşer nisyan ile maluldür, biraz zaman geçsin her şey unutulur" diye düşünüyorsa çok yanılıyor. Bu yöntemler her zaman başarılı olmuyor halı altına süpürülenler gözden kaybolsa da yok olmuyor, bazı yaralar ne yazık ki ya da ne mutlu ki öyle kendiliğinden kapanmıyor, diyelim ve bağlayalım 
Sinan Engin, Rıza Çalımbay'la aynı ortamda çalışmayacağını ifade ettiğine göre Rıza Hoca'nın Beşiktaş'ın başında kalması için bir sebep daha var artık. 

Bir kulübün sağlamlığı şampiyon olduğu andaki değil, kriz anındaki gücüyle ölçülür. 
İbrahim Altınsay 


Haberiniz var mı 

1916 yılında Almanya ve İngiltere arasında resmi olmayan bir karşılaşma, Birinci Dünya Savaşı sırasında savaş meydanında gerçekleşmiş. İngiliz Doğu Alayı, Almanlar'ın üzerine giderken, iki ülke askerleri savaşı bırakıp maç yapmaya karar vermişler. Belki de komutanlarının korkusuna bu maçın sonucu ne yazık ki bizlere kadar ulaşmamış. 

Zaman tüneli 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin... Aklınıza, elinize, dilinize ne geliyorsa... Yazın yayınlayalım... 

1993-94 sezonu. Ben 10 yaşında ilkokul 4. sınıf öğrencisiydim. Karabükspor 1. Lig'de. Ligin son haftasına girildi. O zaman ligimizde 16 takım var. Ve alttaki son 4 takımın puan durumu Karabükspor 28, Zeytinburnuspor 27, Karşıyaka 27, Sarıyer 26. 
Son hafta Karabük'te Karabükspor-Zeytinburnuspor maçı vardı. Herkes hafta boyunca bu maçı konuştu. Sanki tüm Karabük oradaydı. Uzun uğraşlar sonunda stada girip, Kapalı'daki yerimizi almıştık. Maç sonunda Karabük'te eğlenceler olacaktı. Lig'de kalacağımız için her şey hazırdı. Karabük şenlik yeri gibi süslenmişti. Stad tıklım tıklım doluydu.Maç başladı, ilk yarı Zeytinburnuspor'un 1-0 üstünlüğüyle sona erdi. Ama biz bu skoru önemsemedik bile. İkinci devre başladı maç 1-1 oldu. Tabi kulağımız da diğer maçlardaydı. Rakiplerimizin hiç şansı yoktu. Trabzon Sarıyer'i, Fenerbahçe de Karşıyaka'yı yeniyordu. Maçta artık uzatmalar oynanıyordu. Karabük'te eğlenceler başladı. Biz stattan duyuyorduk gürültüyü. Babam "Hadi çıkalım, eğlenceye gidelim" dedi. "Tamam, gidelim" dedim ben de. Stattan yavaş yavaş çıkıyorduk ama gözüm hala arkada. Uzatmalarda olsa, maç henüz bitmemişti. Tam stad çıkış kapısına geldik, soldan bir orta, bir kafa ve Karabükspor 1 - Zeytinburnuspor 2. Maç bitti. 
O zaman ne olduğunu anlamadım. Ben de dahil, herkes hüngür hüngür ağlıyordu. Tüm taraftarlar, futbolcular, teknik heyet ve yöneticiler... Her şey son saniye golüyle bitmişti. Karabükspor "ancak filmlerde olur böyle şey" denilir bir şekilde yenilmiş ve 2. Lig'e düşmüştü. 
ALİ ÖZCAN 



Maradona'dan mı bahsediyorlar ne 
Aziz Üstel Sevgili Ümit, sen hiç hayatında voleybol oynadın mı 
Ümit Karan Hatırlamıyorum ama oynayan var görüldüğü gibi 
Aziz Üstel Aaa... Neden Aslan gibi çocuksun... Sen de bir el at 
Futbolmania, CNN Türk 

Notu hemen 0'a indiriyoruz Abi 
Bugün Özgüç'ün aldığı notu gördüm 6.2... Ey not verenler, rakamların içinde "0" diye bir rakkam var. Bunu hiç kullanmaz mısınız Okullarda okuduk, 6 rakamı geçer bir rakamdır. Bu notu verenlerin hepsi herhalde utanma hislerini kaybetmişler. 
Turgay Şeren - Akşam 

Özlü söz 14 
Yoğura yoğura... Youla Youla ... 
Ali Sami Alkış - Star 

Coğrafya süper 
Beşiktaş iki deplasmanını İspanya ve Portekiz'e, yani İber Yarımadası'na yapacak. Avrupa'da Türk taraftarların hemen hiç olmadığı tek bölge İspanya ve Portekiz'in bulunduğu İber Yarımadası. 
Reha Muhtar - Sabah 

Ersun Yanal hariç 
Hakan Şükür'le çalışmaktan çok zevk alıyorum. Türk futbolunun en büyük futbolcusu. Herkesin ona saygı göstermesi lazım. Her teknik adam kadrosunda Hakan Şükür gibi büyük futbolcuya sahip olmak ister. 
Eric Gerets - Ve Gool, TV 8 

Subjektifliğin bu kadarı 
Fenerbahçe sezonun başından beri, hatta birkaç sezondur hakem destekli. Sahaya üç kişi fazla çıkıyorlar. 
Fatih Altaylı - Sabah 

Sen de mi uğursuzsun 
Kimi beğensem üç maç yaşıyor. Çok beğendiklerim de o kadar bile yaşamıyor. 
Ümit Aktan - Türkiye 

Hem de ne kıyak 
Hakem Konya'yı yaktı Kanarya'ya kıyak yaptı. 
Ziya Şengül - Star 

Ama hakem attırır 
Adınız Anelka da, Alex de, Nobre de olsa, hatta olmadı Pele de olsa durarak gol atamazsınız. 
Reha Muhtar - Sabah 


</TEXT>
</DOC>
