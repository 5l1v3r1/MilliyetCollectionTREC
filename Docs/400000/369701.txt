<DOC>
<DOCNO> 369701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun02.html </URL>
<DATE> 2005/08/14/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Sri Lanka... Bakanın öldürülmesiyle ilgili soruşturmada 12 gözaltı... 
</HEADLINE>
<TEXT>

     Sri Lanka polisi, Dışişleri Bakanı Lakshman Kadirgamar'ın öldürülmesiyle ilgili 12 kişiyi gözaltına aldı. 
     Sri Lanka Savunma Bakanlığı'ndan yapılan açıklamada, 12 kişinin, geceyarısından sonra, ordu ve polis kuvvetlerinin katılımıyla yapılan operasyonlarda gözaltına alındığı bildirildi. 
     Bakanlık sözcüsü Daya Ratnayake, gözaltına alınanlar arasında bir kadının bulunduğunu, sorgulamaların devam ettiğini söyledi. 
     Kadirgamar, başkent Kolombo'daki evinin yakınında Cuma günü vurularak öldürülmüştü. 
     Azınlıktaki Tamillerden olan Kadirgamar, Tamil Eelam Kurtuluş Kaplanları ile barış süreci konusunda Devlet Başkanı'na danışmanlık yapıyor ve Tamillere karşı sert bir tutum izliyordu. 
     Kadirgamar'ın öldürülmesinden sorumlu tutulan Tamil Eelam Kurtuluş Kaplanları, olayla bağlantıları bulunmadığını açıklamıştı. 
     
</TEXT>
</DOC>
