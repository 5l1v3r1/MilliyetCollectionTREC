<DOC>
<DOCNO> 365157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sontur28.html </URL>
<DATE> 2005/07/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Parkta tacize suçüstü 
</HEADLINE>
<TEXT>

     İsmail AKDUMAN DHA 

      SAMSUN'da, 9 yaşındaki E.G.'yi kandırıp parktaki koruluğa götüren ve elle taciz ettiği iddia edilen 56 yaşındaki Rıza Bülbül, çevredekilerin şikayeti üzerine polis tarafından gözaltına alındı. Nöbetçi mahkemeye çıkarılan Bülbül, tutuklanarak cezaevine gönderildi. 
     İddiaya göre, evli ve 3 çocuk babası Rıza Bülbül, Kadıköy Mahallesi'ndeki parkta oynayan E.G.'yi Sana para vereceğim'' diyerek kandırıp parkın ağaçlık kısmına götürdü. Burada küçük çocuğu kucağına oturtan ve elle taciz ettiği ileri sürülen Bülbül'ü parkta oturanlar gördü ve polise haber verdi. Olay yerine gelen polisler, kaçmaya çalışan Bülbül'ü yakalayarak gözaltına aldı. Polis merkezinde verdiği ifadesinde iddiaları kabul etmeyen Bülbül, Sevimli bulduğum için çocuğu seviyordum. Beni yanlış anladılar'' diye konuştu. 
     E.G. ise Bülbül'ü daha önceden tanımadığını belirterek, Parkta oynarken beni çağırdı. Gitmeyince Gel sana para vereceğim’ dedi. Ben de gittim. Beni ağaçlık alana götürdü. Kucağına aldı. Boynumdan ve duduklarımdan öptü. Elleriyle de bacaklarımı okşadı'' dedi. 
     Polis merkezinde verdiği ifadesinin ardından adliyeye çıkarılan, emekli işçi Rıza Bülbül, tutuklanarak cezaevine gönderildi. 
     
</TEXT>
</DOC>
