<DOC>
<DOCNO> 375206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur61.html </URL>
<DATE> 2005/09/02/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Ekmek fırınında feçi kaza... 
</HEADLINE>
<TEXT>

     Kadıköy’de, başı hamur asansörü ile zemin arasında sıkışan fırın işçisi hayatını kaybetti. 
     Alınan bilgiye göre, Söğütlüçeşme Caddesi’ndeki Altıyol Ekmek Fırını’nda, ikinci katta karılan hamuru asansörden indirmekle görevli Engin Birgül 14 , hamur asansörünün gelip gelmediğini kontrol etmek için başını boşluğa soktu. Bu sırada asansör gelince Birgül’ün başı beton zemine sıkıştı. 
     Birgül’ün çığlıkları üzerine diğer işçilerin asansörü yukarı çekmek için verdiği çabalar sonuç vermeyince, işçi olay yerinde hayatını kaybetti. 
     Kadıköy nöbetçi Cumhuriyet Savcısı’nın yaptığı incelemenin ardından Birgül’ün cesedi Adli Tıp Kurumu’na gönderildi. 
     Polis, Ağrı’da yaşayan Birgül’ün ailesine haberi telefonla ulaştırdı. 
     Soruşturma kapsamında fırın sahibi Muhammet Özdemir’in ifadesine başvuruldu. 
     Polis yetkilileri, olayın ihmalden kaynaklanıp kaynaklanmadığına dair soruşturmanın sürdürüldüğünü bildirdiler. 
     
</TEXT>
</DOC>
