<DOC>
<DOCNO> 385725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun14.html </URL>
<DATE> 2005/10/11/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türkiye'deki kuş gribi AB basınında 
</HEADLINE>
<TEXT>

     Kuş gribinin Türkiye’ye de sıçraması ve ardından AB’nin Türkiye’ye ithalat yasağı koyması AB basınında geniş yankı buldu. 
     
     GUARDIAN "VİRÜSÜN PATOJENİK OLUP OLMADIĞI BELLİ DEĞİL" 
     İngiliz Guardian gazetesi, kuş gribinin Asya’dan Avrupa’ya sıçrama ihtimaline karşı Türkiye’nin ve AB’nin hızlı biçimde harete geçtiğini belirtti. Gazete, Avrupa Komisyonu sözcüsü Philip Tod’un, kuş gribinin gerçek bir tehlike olduğu ve bu yüzden de Komisyonun üye ülkelerle yakından çalıştığı yönündeki sözlerini aktardı. Tod, kuş gribi virüsünün Türkiye’de bulunduğunun kanıtlandığını ancak şu anda virüsün ne kadar patolojik olduğunu bilmedikleri belirtti. 
     
     FINANCIAL TIMES "AB’DEN TÜRKİYE’YE YASAK" 
     Avrupa Birliği’nin Türkiye’den kanatlı et ve ürünlerine yasak koyduğunu belirten Financial Times, AB Sağlık Komisyonu üyesi Markos Kipriyanu’nun Türkiye’deki kuş gribi vakasının endiş verici olduğu yönündeki sözlerini aktardı. 
     Kipriyanu, "Türkiye’deki virüsün Asya’da ölümlere neden olan virüsle aynı olup olmadığı hala belli değil, umudumuz olmaması yolunda" dedi. 
     
     INDEPENDENT "İNGİLİZ BİLİMADAMLARI İNCELİYOR" 
     İngiliz Independent gazetesi, İngiliz bilimadamlarının Türkiye’den gelen örnekleri incelediğini belirttiği haberde, uzmanların hala Türkiye’deki virüsle Asya’da 60 kişinin ölümüne neden olan virüsün aynı olup olmadığını incelediklerini belirtti. 
     
     IHT "TÜRK YETKİLİLER KAYGILARI AZALTTI" 
     International Heral Tribune gazetesi de Türk yetkililerin Türkiye’de Asya benzeri bir durumun yaşanmayacağı yönündeki sözlerinin kaygıları azalttığını belirtti. Haberde Türk sağlık yetkililerinin aldıkları önlem kapsamında 3 kilometrelik bir yasak bölge oluşturdukları ifade edildi. 
     
</TEXT>
</DOC>
