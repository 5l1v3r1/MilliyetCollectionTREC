<DOC>
<DOCNO> 395673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/yazar/akyol.html </URL>
<DATE> 2005/11/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Çağdaş üniversite 
</HEADLINE>
<TEXT>


YÖK iki günlük uluslararası bir konferans düzenledi. Sonuç bölümünü ben de izledim. İlk defa böyle 'dünyalı' bir toplantı yapılıyor. Konferansta YÖK gözden geçirildi, Amerika, Japonya, Danimarka, Hollanda, Almanya gibi gelişmiş ülkelerin üniversiteleri de ele alındı. 
Çok genel sonuçları şöyle özetleyebilirim 
Küreselleşme dünyada bütün üniversiteleri reforma zorluyor. Çok başarılı olan Tokyo Üniversitesi bile 'Reformlara geç başladık' diye yakınıyor.Reformlarda genel eğilim, rektörlerin seçilmesi değil, mütevelli heyetler tarafından atanması yönünde. Bizde YÖK'e ve Cumhurbaşkanı'na tanınan yetkiler hiçbir ülkede yok.Reformlar üniversiteleri daha ademi merkeziyetçi, piyasayla daha yoğun ilişkili, daha rekabetçi ve 'çeşitli' olmaya yöneltiyor.Bilim ve akademya gittikçe daha 'uluslararası' hale geliyor, ortak programlar, ortak çalışmalar gelişiyor. 

Rektör seçimi 
KAHVE arası verildiğinde bazı rektörlerle ve YÖK Denetleme Kurulu üyesi Nurettin Dilmaş'la sohbet ediyorum. Bilhassa vakıf üniversitelerinin rektörleri, seçim sisteminin yanlış olduğunu anlatıyor. Sayıştay kökenli YÖK Denetleme Kurulu üyesi Dilmaş da diyor ki 
- Seçim sistemi üniversitelere çok zarar veriyor. Denetlemesini yaptığım birçok şik yet ve ihbar, bir önceki dönemin rektöründen ve onun yandaşlarından kaynaklanıyor. Seçimi kazanamadığı veya kazandığı halde atanmadığı için 'Ben o üniversitenin kapısından girmem, dışarıda konuşalım' diyen birçok eski rektörle veya rektör adayıyla karşılaştım. 
Birçok üniversitemizde eş, dost, akraba ve ideoloji kadrolaşmalarıyla 'yandaş' oluşturulduğunu ve 'karşı' tarafın ezildiğini biliyoruz. 'Yandaşlık' akademik performanstan da önemli 
Son sözün YÖK'te ve Cumhurbaşkanı'nda olması, sistemi daha karmaşık ve verimsiz yapıyor. 
Avrupa'da rektörünü seçimle belirleyen tek ülke Danimarka idi son reformda onlar da rektörlerin mütevelli heyetler tarafından atanmasını kabul etmişler. 

Liberal .. Cumhuriyetçi .. 
BİLİM çok pahalı kaynak temini büyük bir sorun. Rekabet de kaçınılmaz bir zorunluluk... Bu gerçekler, çağımızda üniversiteleri tek tip olmaktan çıkarıyor, 'çeşitlenmeye', piyasayla yakın ilişkiler kurmaya yöneltiyor. Çağdaş üniversitede şu ilkeler ağırlık kazanıyor 
"Çeşitlilik, heterojenlik, esneklik, rekabetçilik, özerklik, hesap verirlik, birlikte çalışma, kaynak yaratmak için piyasayla yakın ilişkiler, verimlilik..." 
'Liberal felsefe'nin etkisi çok açık. Bu yönelişin eleştirisini Prof. İlhan Tekeli yaptı 
"Peki eşitlik ve adalet ilkeleri .. Üniversiteler şirketler gibi çalışarak piyasayla bütünleşecekse 'üniversite' kavramı aşınmayacak mı 'Para üretmeyen bilgi'yi kim üretecek Üniversitenin muhalefet görevi olmayacak mı Üniversite artık yurttaşlık ve dayanışma gibi değerleri ihmal mi edecek .." 
Tekeli'nin konuşmasını ben 'liberalizme cumhuriyetçi eleştiri' olarak algıladım. 
Tabii ki ak-kara ayrımı değil. Tekeli de konuşmasında, "Eskiye dönelim demiyorum ama bunları da düşünelim..." dedi. 
Ciltler tutacak konular... Notlarımı zaman zaman size aktaracağım. 
Bu konferansı düzenleyen Prof. Erdoğan Teziç ve arkadaşlarını kutluyorum 



</TEXT>
</DOC>
