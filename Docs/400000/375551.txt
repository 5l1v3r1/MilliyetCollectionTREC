<DOC>
<DOCNO> 375551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/soneko07.html </URL>
<DATE> 2005/09/04/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Unakıtan Özelleştirme konusundaki siyasi kararlılığımız devam ediyor 
</HEADLINE>
<TEXT>

     Maliye Bakanı Kemal Unakıtan, ''Özelleştirme konusundaki siyasi kararlılığımız aynı şekilde devam ediyor. 
     Unakıtan, AA muhabirine yaptığı açıklamada, TÜPRAŞ'a 9 firmanın talip olduğunu ve bunların bazılarının aralarında konsorsiyum kurarak tekliflerini verdiğini hatırlattısöyledi. 
     Son teklif verme tarihinin geçtiğini de hatırlatan Unakıtan, ''Bundan sonra zarflar açılacak. Zarflar açıldıktan sonra ihaleye girecek olanlar çağrılarak, finalden sonra kimin aldığını hep birlikte öğreneceğiz. Çok önemli ölçüde teklif var. Güzel ilgi var. İçerden ve dışardan çok kıymetli gruplar talip. İyi bir yarışma olacağını tahmin ediyorum. Ülkemiz için hayırlı olsun''dedi. 
     TEKEL'e ait sigara fabrikalarının da özelleştirileceğini belirten Unakıtan, şunları kaydetti 
     ''Özelleştirme konusundaki siyasi karırlılığımız aynı şekilde devam ediyor. Bundan her hangi bir şekilde sapma söz konusu değil. TEKEL'de muhakkak özelleştirilecektir. Yalnız TEKEL'le ilgili bazı tedbirlerin alınması icap ediyor. O tedbirleri şu andaki yönetim kurulu alıyor, almaya devam ediyor. Özelleştirme durumuna geldiği anda bu süreç derhal başlatılacaktır.'' Vergi oranlarının indirilmesi için Maliye Bakanlığı olarak devamlı çalışma yaptıklarını da ifade eden Unakıtan, ''Ancak Türkiye'nin bütçesinde hassas dengeler var. Bu dengeleri muhafaza etmek mecburiyetindeyiz. Türkiye'deki mali disiplinden de taviz vermemiz söz konusu değil. Dolayısıyla bu dengeler çerçevesi içersinde bize bir imkan doğduğu takdirde hiç gözümüzü kırpmadan vergi oranlarını indirmeyi düşünüyoruz. Hangi vergilerde olacak, ne nispette inecek bu konudaki çalışmalarımız devam ediyor'' diye konuştu. 
     
</TEXT>
</DOC>
