<DOC>
<DOCNO> 361753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/astro/index.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendini evrensel akla bırak 
</HEADLINE>
<TEXT>

Eğer daha geniş bir boyutta bakabilirsek, rastlantı gibi görünen olayların gerçek niteliklerini görebiliriz 


Sizin de başınıza mutlaka gelmiştir. Yapmak istediklerinizi bir türlü gerçekleştiremediğiniz, kendinizi engellenmiş hissettiğiniz, hatta bu yüzden en sevdiğiniz kişilere bile kızgın gözlerle baktığınız zamanlar olmuştur. Örneğin acilen bir paketi yetiştirebilmek için postaneye gitmeniz gerekiyor. Tam yoldayken, uzun yıllardır görmediğiniz bir arkadaşınıza rastlıyorsunuz. Özür dileyerek, konuşmanızı kısa kesiyorsunuz, postaneye varıyorsunuz ama bir de bakıyorsunuz ki, bankonun önünde oldukça uzun bir kuyruk var. Hatta kuyruğu da aştığınızı düşünelim, bir bakıyorsunuz ki, posta adresini aceleyle çıkarken evde unutmuşsunuz Acaba bu olayların gidişatı size ne anlatmaya çalışıyor Eğer olaylara daha geniş bir boyutta bakabilir ve kendimizi gerektiğinde akışa bırakabilirsek, bize basit birer rastlantı gibi gözüken olayların aslında hayatımızda ne kadar önemli dönüş noktaları olabileceğini de görebiliriz. Çoğu zaman hayatın bize sunduğu planı ancak çok sert tecrübeler, psikolojik problemler hatta maddi ve manevi büyük kayıplarla görebiliyoruz. Hayatın bize sunduğu şansa omuz silkiyor ve "o anda" o "sınırlı aklımızla" sanki bizim için en iyisi olacakmış gibi düşündüğümüz için kendimizi harap edebiliyoruz. İnsan hırslı bir yaratık. Sınırlarımızı bilemiyoruz, daha da fazlasını isteyebiliyoruz. 

Kartlar ve kapılar 

Astrolojik haritalarımız tıpkı birer manyetik kart gibidir. Bu kartlarla bazı kapılardan geçebilir, bazı kapıları da açamayabiliriz. Açamadığımız her kapının başında çok fazla bekler hatta kapıyı kırmaya çalışırsak, bizi bekleyen doğru kapıyı bulmakta gecikebilir, belki de hiç bulamayabiliriz. Tutun ki kapıyı kırmayı da başardınız, bu sizi acaba ne kadar mutlu edecek, bundan şüphem var, zira kapının açıldığı odanın ulaşmak istemediğiniz bir yer, muhtemelen boş olduğunu görebilirsiniz. Her hayatın da kendine özgü olduğunu unutmamalı. Kimine göre bu mutlu bir yuva sahibi olmakken, kimine göre şöhrete ulaşmak olabilir. Herkes haritasını, işte "o anlardaki" kararları ile gerçekleştirir. Hayatımızı biricik yapan da hep o inanılmaz rastlantılar değil midir 




</TEXT>
</DOC>
