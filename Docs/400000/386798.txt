<DOC>
<DOCNO> 386798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonyas15.html </URL>
<DATE> 2005/10/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Rocky 6 çevrilecek mi 
</HEADLINE>
<TEXT>

     Hollywood, Rocky efsanesini sürdürmeyi ve altıncısını çekmeyi planlıyor. 
     Hollywood kaynakları, yakında 60 yaşına basacak ünlü aktör Sylvester Stallone'nin altıncı Rocky filminde oynamak için onay verdiğini, senaryonun hazır olduğunu, ancak hala yapımcıların yeşil ışığının beklendiğini belirtiyorlar. 
     Los Angeles'ta aralık ayında çekimlerine başlanması planlanan Rocky 6'da, emekliliğinde yalnız ve yoksul kalan Balboa, birkaç düşük profilli boks karşılaşması yapmaya çalışır. Ancak, Rocky'nin ringlere dönüşü bir medya çılgınlığı haline gelir ve organizatörler, Rocky'nin ağır sıklet şampiyonu Mason Dixon ile karşılaşmasını isterler. 
     Filmde oynamaya onay veren Stallone'nin rolü için yeniden spor salonuna girmesi gerektiğinin farkına vardığı da gelen haber arasında. 
     
</TEXT>
</DOC>
