<DOC>
<DOCNO> 366096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/soneko49.html </URL>
<DATE> 2005/08/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa rekorla kapandı 29.776 
</HEADLINE>
<TEXT>

     İMKB Ulusal 100 Endeksi, 2. seansta 14.45 puan artarak, günü 29,776.69 puandan yeni bir rekorla kapandı. 
     Hisse senetleri 2. seansta, ortalama yüzde 0.05 oranında değer kazandı. 
     İlk seanstaki 146.95 puanlık artış dikkate alındığında, Borsa endeksi günün tamamında 161.40 puan arttı. Hisse senetlerinin günlük ortalama değer kazancı yüzde 0.54 oldu. 
     Endeksin 2. Seansta gördüğü 29,935.55 puanlık seviye ise endeksin bugüne kadar ulaştığı tarihi zirve noktasını oluşturdu. 
     İMKB Endeksi bundan önceki en yüksek kapanış ve tarihi zirve rekorlarını 29 Temmuz Cuma günü gerçekleştirmişti. 
     Endeks 2. seansa, 2.48 puan düşerek 29,759.76 puandan başladı. Seansın ilk yarısını 29,912.04 puandan geçen endeks, en düşük 29,686.32 puana gerilerken, en yüksek olarak 29,935.55 puanı gördü. Endeksin bu seviyesi bugüne kadar ulaşılan tarihi zirve noktasını oluşturdu. 
     2. seans kapanışında, mali endeks 84.27 puan düşerek 44,983,88 puana geriledi, sanayi endeksi 76.46 puan artarak 23,779.65 puana ve hizmetler endeksi 43.98 puan artarak 14.950.32 puana yükseldi. 
     Böylece ilk seansa göre, mali grup hisseler ortalama yüzde 0.19 değer kaybetti, sanayi grubu hisseler ortalama yüzde 0.32 ve hizmetler grubu hisseler ortalama yüzde 0.30 değer kazandı. 
     2. seansta işlem gören toplam 306 hisse senedinden 100'ü değer kazandı, 130'u değer yitirdi, 76 hisse senedinin fiyatında değişiklik olmadı. 
     2. seansta, 528 milyon 828 bin 889 YTL'lik işlem hacmi kaydedildi. Günlük işlem hacmi, 1 milyar 238 milyon 507 bin 993 YTL olarak hesaplandı. 
     2. seansta Garanti Bankası, Sabancı Holding, Marmaris Martı Otel, İş Bankası C ve Akbank, en çok işlem gören hisse senetleri oldu. 
     
</TEXT>
</DOC>
