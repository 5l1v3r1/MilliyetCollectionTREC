<DOC>
<DOCNO> 352389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/ekonomi/eko07.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Atasay'dan Rize'de Erdoğan'a büyük jest 
</HEADLINE>
<TEXT>


MUHAMMET KAÇAR Rize DHA 

Atasay Kuyumculuk sahibi Denizlili işadamı Cihan Kamer, Başbakan Erdoğan'a jest yapmak için memleketi Rize'nin Güneysu İlçesi'nde Sağlık Merkezi ve lojman inşa ettirdi. İşadamı Kamer ikinci bir sürpriz yaparak Sağlık Merkezi'ne Başbakan'ın annesi Tenzile Erdoğan'ın adının verilmesini sağladı. 
Başbakan Erdoğan'la birlikte katıldığı bir gezide Güneysu'da Sağlık merkezi ihtiyacı olduğunu öğrenen işadamı Cihan Kamer, lojmanıyla birlikte bir sağlık merkezi yapmaya söz verdi. 8 ay önce temeli atılan Sağlık merkezi ve lojman binası inşaatı tamamlandı. Rize yöresi ile Osmanlı mimarisinden çizgiler taşıyan sağlık merkezi ile lojmanın tüm masrafı Atasay Kuyumculuk tarafından karşılandı. 


</TEXT>
</DOC>
