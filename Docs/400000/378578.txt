<DOC>
<DOCNO> 378578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun03.html </URL>
<DATE> 2005/09/15/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
ABD'de idam... 
</HEADLINE>
<TEXT>

     ABD’nin Texas eyaletinde, 18 yıl önce kocasını ve çocuklarını öldürmekten idam cezasına çarptırılan mahkumun cezası, zehirli iğneyle infaz edildi. 
     Yetkililer, 40 yaşındaki Frances Newton adlı kadın mahkumun, 1987’de 7 yaşındaki oğlu Alton, 21 aylık kızı Farrah ve 23 yaşındaki 
     eşi Adrian’ı Houston’daki dairesinde silahla öldürmek suçundan idam cezasına çarptırıldığını belirttiler. Newton Texas eyaletinde idam cezasının tekrar yürürlüğe konduğu 1982’den beri idam edilen ilk siyahi kadın mahkum olmasının yanı sıra Texas eyaletinde cezası infaz edilen 3. kadın mahkum oldu. Newton, ayrıca ABD’de idam cezasının tekrar yürürlüğe girdiği 1976’dan beri ABD’de idam edilen 11. kadın mahkum oldu. Texas eyaletinde 1998’de idam edilen Karla Faye Tucker, 1861-1865 yıllarındaki ABD iç savaşından bu yana idam edilen ilk kadın mahkum olmuştu. 
     
</TEXT>
</DOC>
