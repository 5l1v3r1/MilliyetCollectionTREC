<DOC>
<DOCNO> 358236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/spor/spo20.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çileli bekleyişler 
</HEADLINE>
<TEXT>


YAKAN TOP Nilay YILMAZ 


Zalim Yorumcu Can Dark 

Ortalık patlamayan transfer bombalarından geçilmezken bu arada son günlerde ilginç gelişmeler oluyor. Galatasaray'dan Ferrari hızıyla ve rüzgar gibi geçen Ribery şokundan sonra Mondragon konusu da giderek kriz belirtileri göstermeye başladı. Kolombiya Milli Takım maçları gerekçesiyle ülkesinde olan Mondi, maçları sona erdiği halde "yorgunum" gerekçesiyle takımının kampına katılmadı. Yıldız transfer beklentisi içindeki Galatasaray taraftarı ise, elindeki yıldızların kaydığını gördükçe sinir-stres katsayılarının artmasına engel olamıyor. Bu sene Ali Sami Yen semalarında "yorgunum dostlarım yorgunum artık, vefasız topçuya dargınım artık" benzeri şarkıları sıkça duyacağız gibi görünüyor. Bu arada Galatasaray idmanında attığı golü saymadığı için Stumpf'la tartışmış Hakan Şükür. Hocalık kariyeri başlamadan bitebilir Stumpf'un bizden söylemesi. Bu konudaki ayrıntılı bilgiyi taze emekli edilmiş bir milli takım hocasından edinebilir Stumpf kardeşimiz. 
Fenerbahçe'de Brezilya usulü, un ve yumurtalı doğumgünü kutlama etkinlikleri, Deniz Barış ile devam etmiş. Yalnız bu şenlikli etkinlik, herkesi o kadar etkilemiş olmalı ki, sanki Fenerbahçe'de aynı oyuncu, aynı sene içinde 2-3 defa doğumgünü kutluyormuş gibi geliyor bize. Hemen her gün de Samandıra'da bir futbolcunun doğumgünü kutlanmaz ki. Neyse, yakında anlaşılır zaten. 
Carew'i Lyon'a satan Kartal ise, Pandiani, Biscan, Adebayor, Hasselink, Kovaçeviç, Koller, Borgetti, Miloseviç gibi isimler etrafında uçuş yapıyor ancak ortada görünen bir şey yok. İyi bir yabancı bekleyen Beşiktaş Kapalısı, beklediği olmazsa, "Çarşı savaşa karşı, Çarşı kendine karşı" gibi sloganlarının yanına "Çarşı yönetime de karşı" sloganını ekleyebilir, bizden söylemesi. İYİ HAFTALAR 

Maçı kazanırsın veya kaybedersin. Sen elinden geleni yaptıktan sonra kaybetmişsin önemli değil. 
Ergün Penbe 


Haberiniz var mı 

1928 yılında Arsenal ve Chelsea takımları ilk defa formalarında oyuncu numaraları kullandı. Numaralandırılmış tişörtler ise, Everton ve Manchester City arasında yapılan Futbol Federasyonu Kupa finalinde uygulandı. Everton'un oyuncuları 1'den 11'e kadar, Manchester City oyuncuları ise 12'den 22'ye kadar numaralandırıldılar. 



Afiyet olsun 
Federer, bir önceki vuruşta pişiriyor, şimdi ise yiyor. 
Cahit Yavuz - Wimbledon Tenis Turnuvası, CNN Türk 

Birazcık mütevazılık lütfen 
Şöyle ki alınmak ya da alınmamakla ilgili konuşmak istemiyorum. Ama dediğiniz gibi bu kadar çok şey yaşamış bir insanın, bu kadar güzel şeyler yapmış bir insanın ayrılışı bu şekilde olmamalıydı. 
Hakan Şükür - Objektif, Star 

Başla bakalım 
Fenerbahçeli taraftar gözlüğü takarak bu yazıya başlamak istedim. 
Ziya Şengül - Star 

Karar ver artık 
Şimdi taraftar değil, Ziya Şengül olarak devreye girmek istiyorum. 
Ziya Şengül - Star 

Hadi gözün aydın 
Rıza'dan mektup geldi. 
Kazım Kanat - Sabah 

Baron der ki 
Hiçbir oyun sır taşımaz. 
Ali Şen - Ve Gool, TV8 

Bize de buyur gel 
Oyun kurallarındaki değişikliklere gelince, bunlar nedir, şayet Nezih ağabeyim izin verirse bir gün gelir AKŞAM spor servisine bir seminer veririm. 
Bülent Yavuz - Akşam 

Ümit Aktan'la 
TC seri no 18 
Ribery'nin yaptığı, Ortega'nın attığı kazığın yanında devede kulaktır. Ya da 3.5 milyon euroluk Juanfran'ın kontenjan boşaltmak için "avanta" istemesinin yanında, Ribery'nin duşu "zemzem suyu" akar. 
Türkiye 

Tabir-i Caizse 

</TEXT>
</DOC>
