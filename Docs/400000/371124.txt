<DOC>
<DOCNO> 371124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sondun14.html </URL>
<DATE> 2005/08/19/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Belçika, PKK'nın basın toplantısını yasakladı 
</HEADLINE>
<TEXT>

     Sıtkı Uluç bildiriyor 

Belçika hükümeti, terör örgütü PKK KONGRAGEL'in Brüksel'de yapmayı planladığı basın toplantısını yasakladı. 
     Basın toplantısının yapılmasının öngörüldüğü, devlete ait olan ve basın merkezi olarak kullanılan binaya gelen sivil polisler, yöneticileri basın toplantısının Belçika Başbakanlığı ve İçişleri Bakanlığı talimatıyla yasaklandığını bildirdiler. 
     Yöneticiler, beklemekte olan gazetecileri dışarı çıkartarak kapıları kapattılar ve basın toplantısının iptal edildiğini açıkladılar. 
     Güvenilir kaynaklardan elde edilen bilgilere göre, Belçika Başbakanlığı ve İçişleri Bakanlığı bünyesinde yapılan bir toplantı sonunda, kendisini örgütün "başkanı" olarak tanıtan Zübeyir Aydar'ın, basın toplantısı için Brüksel'e gelmesi halinde, tutuklanarak ilticacı statüsüyle yaşadığı İsviçre'ye iadesi kararlaştırıldı. 
     

     
</TEXT>
</DOC>
