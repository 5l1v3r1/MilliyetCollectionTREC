<DOC>
<DOCNO> 375651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/spor/spo10.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uşak'ta olay var 2-3 
</HEADLINE>
<TEXT>


Uşak-Karşıyaka maçında konuk takım 2-0 öne geçince taraftarlar arasında olaylar çıktı. Yarım saat ara verilen mücadeleden İzmir ekibi 3 puanla ayrıldı 


Uşak'ta oynanan olaylı maçtan Karşıyaka 3-2'lik skorla galip ayrıldı. Mücadeleye hızlı başlayan konuk İzmir ekibi henüz 4. dakikada Emrah'ın golüyle öne geçerken, Türker 34'te farkı 2'ye çıkardı. Bu gol sonrası taraftarlar karşılıklı olarak birbirlerine taş atmaya başlayınca ortalık bir anda savaş alanına döndü. Taşlar nedeniyle bazı taraftarlar çeşitli yerlerinden yaralandı. Bunun üzerine hakem Sivriselvi maçı durdurdu. Alınan güvenlik tedbirleri sonunda olaylar yatışırken maç yarım saat sonra başladı. Uşaksporlu Veli 43'te skoru 2-1 yaparken, Mustafa Şahintürk 73'te farkı yeniden 2'ye çıkardı. Mustafa Özsöğüt'ün 90'da attığı gol 3-2'lik skoru belirledi. 

Maçın karnesi 
HAKEMLER Hakan Sivriselvi, İsmail Şencan, Kaan Bingül 
UŞAKSPOR Oğuzhan 4 - Süleyman 4 , İlker 3 Dk.32 Ayhan 4 , Mustafa Güngör 4 , H. İbrahim 4 Dk.77 Ufuk - Ali Kemal 4 , Mahmut 4 Dk.59 M.Özsöğüt 4 , Önder 4 , Serdar 4 - Veli 5 , Mehmet 4 
KARŞIYAKA Murat Akarsu 7 - Ufuk 6 , Kerem 7 , Emrah 7 , Yiğit 7 - Ümit 6 Dk.72 Ekrem , Erhan Namlı 7 , Halit 7 , Türker 7 Dk.82 Atilla - Mustafa Şahintürk 7 Dk.79 Tayfun 4 , Murat Karakoç 5 
GOLLER Emrah Dk.4 , Türker Dk.34 , Veli Dk.43 , Mustafa Şahintürk Dk.72 , Mustafa özsögüt Dk.90 
SARI KARTLAR Serdar, Ayhan Uşakspor , Halit, Mustafa Şahintürk, Türker, Murat Akarsu Karşıyaka 


</TEXT>
</DOC>
