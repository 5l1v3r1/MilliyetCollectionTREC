<DOC>
<DOCNO> 353748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur07.html </URL>
<DATE> 2005/06/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Domuz bağıyla bağladıkları börekçi ve işçisini öldürüp soydular 
</HEADLINE>
<TEXT>

     Zafer TOKUŞ - Hakan TURHAN DHA 

      ADAPAZARI'nın Serdivan semtinde börekçi 34 yaşındaki Murat Soydan ile yanında çalışan 23 yaşındaki Erhan Yılmaz, elleri ve ayakları arkalarından iple domuz bağı bağlanıp, ağızları bantlandıktan sonra başlarına birer kurşun sıkalarak öldürüldü. Kimliği henüz saptanamayan katiller, kasadaki 25 bin YTL'yi 25 milyar lira aldı. 
     Bu sabah börek imalathanesine gelen işyeri çalışanları kapıları açık buldu. İçerde patronları 4 çocuk babası Murat Soydan ile işçilerden Erhan Yılmaz'ın cesetleriyle karşılaşan işçiler polisi aradı. Olay yerine gelen polis, elleri ve ayakları arkadan domuz bağı şeklinde bağlı, ağızları da koli bantıyla kapatılmış Soydan ile Yılmaz'ın başlarına birer kurşun sıkılarak öldürüldüğünü belirledi. 
     Kasadaki 25 bin YTL'nin de alındığını belirleyen polis olayla ilgili soruşturma başlatırken, cesetler otopsi yapılmak üzere Adli Tıp Morgu'na kaldırıldı. 
     
</TEXT>
</DOC>
