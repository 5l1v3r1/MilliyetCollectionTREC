<DOC>
<DOCNO> 352888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun40.html </URL>
<DATE> 2005/06/17/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Demirel Bulgaristan'da... 
</HEADLINE>
<TEXT>

     Türkiye’nin 9. Cumhurbaşkanı Süleyman Demirel, Balkan Siyasi Kulübü’nün yarın başlayacak toplantısına katılmak üzere özel uçakla Sofya’ya geldi. 
     Demirel ve aynı toplantıya katılacak olan SHP Genel Başkanı Murat Karayalçın’ı getiren özel uçak TSİ 18.30’da Bulgaristan’ın başkenti Sofya’daki havaalanına indi. Süleyman Demirel’i burada Bulgaristan’ın eski Cumhurbaşkanı ve Balkan Siyasi Kulübü Başkanı Jelyü Jelev ile Türkiye’nin Sofya Büyükleçisi Haydar Berk karşıladı. 
     Süleyman Demirel yarın sabah Sofya’daki Boyana Cumhurbaşkanlığı köşkünde başlayacak olan "Balkanların altyapı durumu ve Avrupa Birliği ile Entegrasyonu" konulu toplantıda konuşma yapacak. Demirel ayrıca kulübün üyesi olan Balkan ülkelerinin devlet adamlarıyla da ikili görüşmelerde bulunacak. 
     "Balkanların altyapı durumu ve Avrupa Birliği ile Entegrasyonu" konulu toplantıya Süleyman Demirel’in yanı sıra Sırbistan-Karadağ Cumhurbaşkanı Svetozar Maroviç, Bulgaristan eski Cumhurbaşkanı Jelyü Jelev, Makedonya eski Cumhurbaşkanı Kiro Gligorov, Romanya’nın eski cumhurbaşkanları Emil Konstantinescu ve İon İliescu, Arnavutluk eski Başbakanı Eleksandar Meksi, Bulgaristan Başbakanı Simeon Sakskoburgotski ile Bulgaristan Dışişleri Bakanı Solomon Pasi katılıyorlar. 
     
</TEXT>
</DOC>
