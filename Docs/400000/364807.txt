<DOC>
<DOCNO> 364807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur24.html </URL>
<DATE> 2005/07/27/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Kırklareli'nde yağ fabrikasında yangın 
</HEADLINE>
<TEXT>

     Kırklareli’nin Babaeski İlçesi’ne bağlı Büyükmandıra Beldesi’nde yağ fabrikasında çıkan yangında, 1 işçi ağır yaralandı. 
     Edinilen bilgiye göre, Ayhan Sezer’e ait "Sezer Yağ Fabrikası"nın yağlı tohumların işlendiği deposunda alev parlaması nedeniyle patlama meydana geldi. Patlamanın yangına yol açtığı olayda, fabrika işçi olarak çalışan Aytaç Aktır, ağır yaralandı. 
     Aktır, Lüleburgaz Devlet Hastanesi’nde yapılan ilk müdahalenin ardından, İstanbul Cerrahpaşa Tıp Fakültesi Hastanesi’ne sevk edildi. 
     Olay yerine gelen itfaiye ve güvenlik ekipleri ikinci bir patlamaya karşı önlem alarak fabrikanın çevresinde güvenlik şeridi oluşturdu. Yakındaki evlerde oturan vatandaşlar bir süre için tahliye edildi. 
     Yangın, ilçe ve çevre illerden gelen itfaiye ekiplerince söndürüldü. 
     Fabrikanın bir kısmının kullanılamaz hale geldiği ve üretime 2 hafta ara verileceği bildirildi. 
     
</TEXT>
</DOC>
