<DOC>
<DOCNO> 354329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun38.html </URL>
<DATE> 2005/06/22/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Almanya'da yeni pasaportlar 1 Kasım'dan itibaren verilecek... 
</HEADLINE>
<TEXT>

     Alman hükümeti, biometrik bilgiler içeren yeni elektronik pasaportların 1 Kasım'dan itibaren vatandaşlara verilmesini kabul etti. 
     Federal İçişleri Bakanı Otto Schily'nin, bu ay içerisinde tanıtımını yaptığı, üzerinde parmak izlerinin bulunacağı yeni pasaportların taklit edilmesinin çok zor olduğu belirtildi. 
     Schily, kendi tavsiyesi üzerine alınan kararla ilgili olarak, ''Bugün alınan karar, biometri alanındaki gelişmelerin güvenlik için kullanılması açısından önemli bir adımdır'' dedi. 
     Hükümetin aldığı bu kararın ekim ayında Federal Eyalet Temsilcileri Meclisi'nde Bundesrat onaylanması durumunda, Almanya, AB ülkeleri içinde elektronik pasaport dağıtımına başlayan ilk ülke olacak. 
     
</TEXT>
</DOC>
