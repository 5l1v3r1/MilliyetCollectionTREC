<DOC>
<DOCNO> 352821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/yasam/yas02.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbonlu etler Van'ı karıştırdı 
</HEADLINE>
<TEXT>


Van'da kestikleri inekten 3 kişiye şarbon bulaştı. Hayvanın etinin dağıtıldığı köye ekip gönderildi 

FAHRETTİN GÖK Van DHA 

Van'ın Gevaş ilçesi Kayalar köyünde, kestikleri bir hayvandan şarbon bulaşan 3 kişi hastanelik oldu. Aynı hayvanın etinin 15 aileye dağıtıldığı bildirilince, İl Sağlık Müdürlüğü inceleme için köye ekip gönderdi. 
Nezir Arvas, geçen hafta rahatsızlanan ineğini, komşusu Mehmet Sıddık Elmas'la kesti. Arvas, hayvanın etlerinin 150 kilogramlık kısmını da köyde taziye olması nedeniyle buraya verdi. 

Sol kolu şişti 
2 gün önce sol eli dirseğine kadar şişen Elmas, Güzelkonak Sağlık Ocağı'na, ardından Van Yüzüncü Yıl Üniversitesi Tıp Fakültesi Araştırma Hastanesi'ne götürüldü. Elmas'ın, kestiği hayvandan bulaşan deri şarbonu hastalığına yakalandığı belirlendi. 
Aynı şik yetle Van İpekyolu Hastanesi'ne kaldırılan Arvas ve eşi Hayriye Arvas, tedavilerinin ardından taburcu edildi. 
Dermatoloji Servisi'nde görevli Dr. İbrahim Halil Yavuz, hastalığın ilk belirtilerinin sivrisinek ısırığı gibi algılandıgını ve hastanın şu andaki genel durumunun iyi olduğunu söyledi. 
Yavuz, "Şarbonlu hayvanın eti pişirildikten sonra tehlikeli değil. Bu hastalık, hayvanın kesimi sırasında mikrobun vücuttaki herhangi bir yaraya teması sonucunda bulaşmış. Gerekli tedavileri uygulandı ve hastamızın durumu şu anda iyi" dedi. 


</TEXT>
</DOC>
