<DOC>
<DOCNO> 374904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/guncel/agun.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanların düğününde silah yok 
</HEADLINE>
<TEXT>


Enerji Bakanı Güler'in kızıyla Çevre Bakanı Pepe'nin oğlunun düğününde silah teslim masası kuruldu 

YILDIZ YAZICIOĞLU Ankara 

Çevre ve Orman Bakanı Osman Pepe'nin oğlu İsmail Pepe ile Enerji Bakanı Hilmi Güler'in kızı Şeyma Güler, dün yapılan düğünle hayatlarını birleştirdi. 
Hacettepe Üniversitesi Beyaz Ev tesislerindeki düğüne TBMM Başkanı Bülent Arınç, Başbakan Recep Tayyip Erdoğan ve kabine üyelerinin yanı sıra çok sayıda davetli katıldı. 

Davullu zurnalı konvoy 
Salona girişte silah teslim masası oluşturulduğu öğrenildi. Bu arada gelin ve damat, düğün yerine davullu zurnalı araç konvoyuyla giriş yaptı. Gelinin türbanlı gelinlik giydiği gecede damat da siyah takım elbise tercih etti. 
Çevre ve Orman Bakanlığı'nca yürütülen düğün organizasyonunda içeri alınmayan gazetecilere nik h kıyıldıktan sonra fotoğraf ve görüntü dağıtımı yapılacağı açıklandı. 

Fotoğraf krizi 
Ancak düğünde fotoğraf ve kamera çekimi yapan şirketin temsilcisi kampus girişinde fotoğrafları yüksek bir rakam verildiği takdirde satacaklarını söyledi. Buna tepki gösteren gazeteciler, bakanlık özel kalemini arayarak durumu anlatınca, giriş kapısına 10 kare fotoğraf gönderildi. 


</TEXT>
</DOC>
