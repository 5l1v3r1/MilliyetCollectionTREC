<DOC>
<DOCNO> 353181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/spor/spo30.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



VOLEYBOL 

Bayanlar galip 
A Milli Bayan Voleybol Takımımız, 3. Boris Yeltsin Turnuvası'ndaki 3. maçında Azerbaycan'ı 3-2 yendi. Ay - Yıldızlı ekibimiz, setleri zor da olsa 16-25, 25-16, 25-20, 18-25 ve 10-15 kazanmayı başardı. Millilerimiz bugün Rusya ile karşılaşacak. Avrupa Ligi'nde mücadele eden Erkek Voleybol Milli Takımımız ise, 2 Grup'ta Bursa'da bugün ve yarın Slovakya ile iki maç yapacak. 

VOLEYBOL 

Arkas'tan son bomba 
Erkekler Voleybol Birinci Lig takımlarından Arkas Spor, son iki senenin şampiyonu Erdemirspor'dan Yasin ile 3 yıllık sözleşme imzaladı. Basın sözcüsü Uğur Özden, 30 kez milli formayı giyen 1.98 boyundaki tecrübeli oyuncunun takıma büyük katkı sağlayacağını belirtti. 

GÜREŞ 

Serbestte hedef büyük 
İstanbul Sürmeli Otel'de, İspanya'da yapılacak Akdeniz Oyunları'nın hazırlıklarını sürdüren Serbest Güreş Milli Takımı, tüm sıkletlerde altın madalya hedefliyor. Federasyonun serbest stilden sorumlu asbaşkanı Sebahattin Kasap, 7 sıklette de 7 altın madalya alacaklarını iddia ederek, "İspanya'da genç sporcularımızla mücadele edecek olmamıza rağmen bunu başaracak güçteyiz" açıklamasını yaptı. 

TENİS 

Finalistler belli oldu 
İstanbul'da devam eden İdeal ENKA Men's Open Uluslararası Erkekler Tenis Turnuvası'nın tekler finalistleri belli oldu. ENKA Kortları'nda yapılan müsabakalarda, Ukraynalı Sergei Yaroshenko, Çek Radim Zitko'yu 6-3 ve 6-1'lik setlerle 2-0 yenerek ilk finalist oldu. İsrailli Amir Hadad da, vatandaşı Dekel Valtzer'i 7-5, 4-6 ve 6-2 sonuçlarla 2-1 mağlup ederek adını finale yazdırdı. 



</TEXT>
</DOC>
