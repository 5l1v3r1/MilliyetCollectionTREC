<DOC>
<DOCNO> 373674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/siyaset/siy14.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP ile MHP'nin 'Türkeş' kavgası 
</HEADLINE>
<TEXT>


ERHAN GÖGEM Kırıkkale DHA 


Kırıkkale Belediyesi'nin Samsun karayolunda yapılan bakım nedeniyle kaldırdığı Alparslan Türkeş Bulvarı'na ait tabelanın, yapılan çalışmanın ardından tekrar yerine konulmaması MHP'lilerin tepkisine yol açtı. AKP'li Belediye Başkanı Veli Korkmaz'ın tabelanın yerine konulmayacağını açıklaması MHP'lileri kızdırdı. 
MHP Kırıkkale İl Başkanı Köksal Tonga, bulvar çalışması öncesi Korkmaz'ın, tabelanın yerine konulacağı konusunda kendilerine verdiği sözü yerine getirmediğini belirtti. "Anadolu insanı için söz namustur" diyen Tonga şöyle konuştu 
"Siz de bu memlekete bir eser kazandırın, kimi isterseniz onun adını koyun. İstanbul'daki Cezayir Sokağı'nın adını Fransız Sokağı diye değiştirmeye utanmayanlar, neden Türkeş'in isminden rahatsız " 

'Böyle bir karar yok' 
Kırıkkale'nin AKP'li Belediye Başkanı Veli Korkmaz ise, Alparslan Türkeş adının seçimlerden kısa süre önce gelişigüzel takıldığını söyledi. Korkmaz, "Bulvar üzerine verilen Alparslan Türkeş ismi için ne bir Meclis kararı var, ne de bir başka şey. Seçimlerden kısa süre önce takılmış. Cadde ve sokak isimlerinin nasıl konulacağına ilişkin kanun açık" diye konuştu. 



</TEXT>
</DOC>
