<DOC>
<DOCNO> 370617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy20.html </URL>
<DATE> 2005/08/17/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
MHP'den "İktidara yürüyüş" gecesi... 
</HEADLINE>
<TEXT>

     MHP Merkez İlçe Teşkilatı "İktidara yürüyüş" gecesi düzenledi. 
     Kültür Sarayı’nda düzenlenen geceye MHP Genel Başkan Yardımcısı Mehmet Ekinci, MHP’li belediye başkanları, il genel ve belediye meclis üyeleri, bazı sendika temsilcileri ile partililer katıldı. 
     MHP Genel Başkan Yardımcısı Ekinci, gecede yaptığı konuşmada, partisinin "iktidara gümbür gümbür geldiğini" söyleyerek, herkesin buna inanmasını istedi. 
     Isparta İl Başkanı Cabıoğlu ise yaptığı konuşmada hükümeti eleştirerek, şunları söyledi 
     "Ülkemiz, tarihinin en kritik dönemlerinden birinden geçmekte ve ne yazık ki bu önemli süreçte hiçbir milli hassasiyeti bulunmayan AKP siyasi kadroları tarafından yönetilmektedir. Bu iktidar bütün milli konularımızı ’kurtulunması gereken bir kambur olarak görmekte ve ülkemizi sonu olmayan bir maceraya sürüklemektedir." 
     
</TEXT>
</DOC>
