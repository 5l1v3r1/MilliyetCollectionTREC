<DOC>
<DOCNO> 390187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy25.html </URL>
<DATE> 2005/10/27/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Bakan Çubukçu, Londra'daki programını keserek yarın Türkiye'ye dönüyor 
</HEADLINE>
<TEXT>

     Devlet Bakanı Nimet Çubukçu, Malatya Çocuk Yuvası’ndaki olaylar üzerine Londra’daki programını yarıda keserek yarın yurda dönüyor. 
     AA muhabirinin aldığı bilgiye göre, Bakan Çubukçu, "Kültürel Farklılıklar Bağlamında Kadın İnsan Hakları Toplantıları 3 Londra Buluşması" konulu projeye katılmak üzere 24 Ekim Pazartesi gününden bu yana Londra’da bulunuyor. 
     Yetkililer, Nimet Çubukçu’nun Londra’daki programının 29 Ekim Cumartesi günü sona ermesinin planlandığını, ancak Malatya Çocuk Yuvası’ndaki gelişmeler üzerine programını yarıda keserek, yarın sabah yurda döneceğini bildirdiler. Bakan Çubukçu’nun Türkiye’ye döndükten sonra incelemelerde bulunmak üzere Malatya’ya gidebileceği belirtildi. 
     
</TEXT>
</DOC>
