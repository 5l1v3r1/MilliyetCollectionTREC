<DOC>
<DOCNO> 399008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonsiy25.html </URL>
<DATE> 2005/11/29/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Anayasa Mahkemesi, 2005 yıl Bütçe Yasası'nın bazı hükümlerini iptal etti 
</HEADLINE>
<TEXT>

     Anayasa Mahkemesi, 2005 Bütçe Yasası’nın bazı hükümlerini iptal etti. Anayasa Mahkemesi Başkanvekili Haşim Kılıç, CHP’nin yasanın bazı maddelerini yönelik açtığı davanın esastan sonuçlandığını söyledi. 
     Kılıç’ın verdiği bilgiye göre, 2005 Bütçe Yasası’nın iptal edilen bazı hükümler şöyle 
     -Tasfiye edilen fonların her türlü gelirleri, tasfiye edilmelerine ilişkin mevzuatta özel bir düzenleme bulunmaması halinde, bu konuda yeni bir düzenleme yapılıncaya kadar yürürlükten kaldırılan hükümlere göre tahsil edileceği ve genel bütçeye gelir kaydedileceği. 
     -Yükseköğretim kurumlarına araştırma görevlisi kadrolarına açıktan yapılacak atamalara ilişkin esasların Devlet Personel Başkanlığı’nın bağlı olduğu bakan ile Maliye Bakanı’nın müşterek önerisi üzerine Başbakan tarafından belirleneceği. 
     -Boş memur kadrolarına açıktan vekil atanmasının Devlet Personel Başkanlığı ile Maliye Bakanlığı’nın iznine tabi kılınması. 
     -İlgili mevzuatı uyarınca diğer kurumlarda vekaleten veya geçici olarak görevlendirilen ve kadro aylıklarını kendi kurum veya kuruluşlarından alan memurlar veya kamu görevlileri, geçici olarak görev yaptıkları kurum personelinin yararlandığı ve ilgili mevzuatında söz konusu personele de ödenebileceği belirtilen her türlü tazminat, fazla mesai ve diğer ödemelerden yararlanamayacağı. 
     -Türkiye Petrolleri Anonim Ortaklığı Genel Müdürlüğünün mal ve hizmet satışları Devlet hissesi karşılığı olup yurtiçinde ürettiği ve veya alıp sattığı ham petrol ile doğalgaza ait hasılat hariç 
     gayrisafi hasılatının, Devlet Hava Meydanları İşletmesi Genel Müdürlüğünün mal ve hizmet satışları gayrisafi hasılatının,Kıyı Emniyeti ve Gemi Kurtarma İşletmeleri Genel Müdürlüğünün mal ve hizmet satışları gayrisafi hasılatının, Devlet Malzeme Ofisi Genel Müdürlüğünün mal ve hizmet satışları ürün nevileri itibariyle gayrisafi hasılatının yüzde 10’unun Maliye Bakanlığı Merkez Saymanlığı’na ödeneceği. -233 sayılı Kanun Hükmünde Kararname kapsamında bulunan iktisadi devlet teşekkülleri, kamu iktisadi kuruluşları, bunların müesseseleri, bağlı ortaklıkları ve iştirakleri ile özelleştirme kapsamındaki kuruluşların ve döner sermayelerin yöneticileri ve mali işlerinden sorumluları, bu kanunun 29 uncu maddesi uyarınca ödenecek paylar da dahil olmak üzere bu kuruluşların mükellef veya sorumlu sıfatıyla üçüncü kişilerden tahsil ettikleri vergi, fon ve diğer payların tahsil dairelerine zamanında ve tam olarak ödenmesini sağlamak zorunda olacakları ve aksine davrananların bu tutarların ödenmesinden şahsen ve müteselsilen sorumlu tutulacakları. -Özel kanunlarla kamu tüzel kişiliğini haiz olarak kurum, kurul, üst kurul, enstitü, teşebbüs, fon ve sair adlarla kurulmuş kamu kurum ve kuruluşlarında, kanunlarında aksine hükümler olsa dahi, kendi özel mevzuatındaki hükümler uyarınca yapılacak temsil ve ağırlama giderlerinin yıllık toplamı, başkan ile temsil yetkisini haiz olan personelin bir aylık ortalama net ücretinin iki katını geçemez. Temsil yetkisini haiz personelin unvan ve sayıları, karar organlarınca toplam personel sayısının yüzde 2’sini geçmemek üzere belirleneceği. -Belediyeler ile büyükşehir belediyelerince kamu kurum ve kuruluşlarına uygulanacak su tarife bedelleri, özel işyerlerine uygulanan en düşük tarife bedelini aşamayacağı. -Anayasa Mahkemesi yasanın 37. maddesinin d bendini de tamamını iptal etti. Bu hüküm, sağlık personeline verilecek döner sermaye payına üst sınırlama getiriyor. Anayasa Mahkemesi, bazı hükümler hakkında ise "karar vermeye yer olmadığına" karar verdi. 
     
</TEXT>
</DOC>
