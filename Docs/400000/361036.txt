<DOC>
<DOCNO> 361036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko44.html </URL>
<DATE> 2005/07/14/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Rusya'nın bütçesi 6 ayda 25 milyar dolar fazla verdi... 
</HEADLINE>
<TEXT>

     Petrol ve petrol ürünlerinden sağlanan gelir sayesinde Rusya'nın bütçesinin, yılın ilk 6 ayında yaklaşık 25 milyar dolar fazla verdiği bildirildi. 
     Rusya Maliye Bakanlığı'ndan yapılan açıklamaya göre, 2005 yılının ilk 6 aylık döneminde kaydedilen 726 milyar rublelik 25.2. milyar dolar bütçe fazlasının 2004 yılında kaydedilen bütçe fazlası kadar olduğu belirtildi. Rusya bütçe geçen yıl da 686 milyar ruble 24.7 milyar dolar fazla vermişti. 
     Uzmanlar, bütçe fazlasındaki artışı, petrol fiyatlarındaki yükselişe ve Yukos petrol şirketinden yapılan milyarlarca dolar vergi tahsiline bağlıyorlar. 
     Bu gelirler sayesinde, Rusya'nın petrol fiyatlarındaki olası bir düşüşe karşı güvenlik önlemi olarak oluşturduğu, istikrar fonunda biriken para miktarının da 21.5 milyar dolara ulaştığı belirtildi. 
     
</TEXT>
</DOC>
