<DOC>
<DOCNO> 390806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/yasam/ayas.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir kız yurdu da biz yaptırmak istiyoruz' 
</HEADLINE>
<TEXT>


Milliyet'in, 'Baba Beni Okula Gönder' kampanyası çerçevesinde Kars Sarıkamış'ta yaptırdığı yurt, 65 kız öğrenciye ışık oldu. Şimdi kızların hedefi, Milliyet'in onlar için yaptığını, başkaları için yapabilmek 

Pınar Aktaş 

Gazetemizin, kız çocuklarının okula kazandırılması amacıyla sürdürdüğü 'Baba Beni Okula Gönder' kampanyası çerçevesinde Kars Sarıkamış'ta yaptırdığı yurt sayesinde, kız öğrenciler hayata daha umutlu bakıyor. Şu ana kadar 65 kız öğrencinin kabul edildiği yurda yerleşenler, "Milliyet hayallerimizi gerçekleştirdi. Biz de ileride bizim gibi kızlar için bir yurt yaptıracağız" diyor. 

'Orası bizim yeni evimiz' 
Neşe, Gülay, Sevgi, Duygu, Funda ve Banu yurdun sakinlerinden birkaçı... Neşe Alkaya'yı 16 ilk kez Abbas Güçlü'nün Kanal D'de yayımlanan Genç Bakış programında tanıdık. Neşe, Milli Eğitim Bakanı Hüseyin Çelik, Milliyet Gazetesi İcra Kurulu Başkanı Hanzade Doğan ve Genel Yayın Yönetmeni Sedat Ergin'in katıldığı programda Sarıkamış'a bir kız yurdu istemişti. Neşe ile kardeşi Menekşe, ilçede kalacak yer olmadığı için, ailesinin kıt kanaat bir araya getirdiği 100 YTL ile kirada oturuyordu çoğu zaman da yiyecek bir şey bulamıyorlardı. 
Neşe şimdi çok mutlu. Neşe diğer arkadaşları adına da, "İnşallah yeni evimizde eğitimimizi tamamlayıp avukat, öğretmen, mühendis olacağız" diyor. 
Yayıklı köyünden Banu Güveren'in 15 hik yesi ise daha dramatik. Evine 1 saat mesafede, Selim'de süper lisede okuyormuş, başarılı bir atletmiş. Kars'ı temsilen yarışmalara katılıyormuş. Fakat Sarıkamış'ta postacılık yapan babası, kızını uzağa göndermek istemeyip "Sarıkamış'ta oku. Beraber gidip geliriz" demiş. 

'Hızır gibi yetişti' 
Banu, Sarıkamış'ta Yabancı Dil Ağırlıklı Lise'ye devam ederken, 1.5 ay önce talihsiz bir trafik kazasıyla çok sevdiği babasını kaybetmiş. Yurtla üzüntüsü hafifleyen Banu, "Ne yapacağımı bilmiyordum. Yurtla sıkıntılarımdan kurtuldum. Yurdun yanındaki salonda da tekrar spora başlayacağım" diyor. 

'Karda servisi iterdik' 
Gülay Kızıltaş 14 ve Duygu Koç 15 da Sarıkamış'a yarım saat uzaklıktaki Yayıklı köyünden... Daha önce yurt olmadığı için saatlerce soğukta geciken servisi bekliyorlarmış donmaya yüz tutarak. O kadar çok kar yağıyormuş ki, servis aracı çoğu zaman kara saplanıyormuş. Kızlar da inip servis aracına omuz atıyormuş. Gülay ve Duygu da diğer kızlar gibi artık daha umutlu, çünkü artık onların sıcak bir yuvaları var. 


</TEXT>
</DOC>
