<DOC>
<DOCNO> 390904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sontur10.html </URL>
<DATE> 2005/10/30/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Erdoğan'ın baraj açacağı köyde Deniz Gezmiş ağaç diktirmiş 
</HEADLINE>
<TEXT>

     Ahmet KAYA-Mehmet BULUT DHA 

      BAŞBAKAN Recep Tayyip Erdoğan, 6 Mayıs 1972’de idam edilen Deniz Gezmiş’in bir zamanlar ağalığa başkaldıran köylülere destek için gelip, Buraları ağaçlandırın'' dediği Gaziantep’in Oğuzeli İlçesi’ne bağlı Karadibek Köyü’nde baraj açılışı yapacak. 
     Fırat Nehri’nin kollarından biri üzerinde kurulan ve temeli 18 yıl önce atılan Kayacık Barajı, yarın Başbakan Recep Tayyip Erdoğan’ın da katılacağı törenle açılacak. Sulama amaçlı barajdan kanallara su verilecek, Antalya’dan getirtilen deve kesilecek. 
     Saat 12.30'da Ata uçağıyla Gaziantep Havaalanı'na gelmesi beklenen Erdoğan, karayoluyla gideceği Oğuzeli İlçesi'ndeki Kayacık Barajı’nın açılışıyla kanallara su verecek, Türkiye’nin çeşitli yerlerinde sulama amaçlı yapılan 29 projeyi de sanal ortamda hayata geçirecek. Başbakan Erdoğan daha sonra geçeceği Gaziantep Valiliği'ni ziyaretinin ardından partililerle iftar yemeği yiyecek. Erdoğan, Ulucami'de teravih namazı kıldıktan sonra Ankara'ya dönecek. 
     Kayacık Barajı'yla birlikte yapımı devam eden Kayacık Barajı Sulama İnşaatı kapsamındaki 10 kilometrelik sulama kanallarından önümüzdeki Nisan ayından itibaren akacak su ile Gaziantep’in 10 bin 318 hektar, Kilis’in 9 bin 675 hektar arazisinde tarım yapılabilecek. 
     ANAP iktidarı döneminde 1987’de 176 YTL'ye ihale edilen ve temelini Hasan Celal Güzel’in attığı Kayacık Barajı'nın derivasyon tünelini 2 yılda tamamlayan yapımcı firma, ödenek çıkmaması üzerine çalışmayı durdurdu. Yapımının tamamlanması için 1993’de 175 bin YTL keşif bedeliyle Doğa İnşaat’a ihale edilen barajın yapımı ödenek sıkıntısı yüzünden yine bitirilemedi, son iki yılda sağlanan 6.3 milyon YTL’lik ödenekle tamamlandı. 
     
     GEZMİŞ’İN GEZİSİYLE YEŞİLE BÜRÜNDÜ 
     Baraja adını veren Kayacık Köyü ile sınır olan ve Kayacık Barajı Göl Sahası altında bin dönüm arazisi kalan Karadibek Köyü’ne 12 Mart 1971 muhtırasından birkaç yıl önce gelen Deniz Gezmiş’in ağaya karşı köylülelere destek verdiği anlatılıyor. 
     45 yaşındaki Köy Muhtarı Mehmet Yılmaz, Deniz Gezmiş’in, o dönemde köyde yaşayan dedesi Şıho Yılmaz’a, Burası nasıl bir köy Bir tek ağaç dikmemişsiniz. Bir dut ağacı bile yok. Baharda burayı ağaçlandırın'' dediğini ve üç kuşaktır köyün ağaçlandırıldığını söyledi. Gezmiş’in bu ziyareti sonrası köylerinin yeşile büründüğünü anlatan Yılmaz, o dönemi şöyle anlattı 
     1964 yılı olabilir. Ben o zaman 4 yaşlarındaydım. Köyümüzün sahibi Arnavut Ağa Hüsamettin Özgül imiş. Ağa dedeme Şıho Yılmaz’a, Bu köyü sana satıp, gideceğim'' demiş. Dedem de borç harç, neyi var neyi yok satmış ve parayı denkleştirmiş. Ama, ağa köyü satmaktan vazgeçmiş. Bunun üzerine dedem ve örgütlediği köy halkı ile ağa arasında kıyasıya mücadele başlamış. Bir kış akşamı köye üç genç gelmiş. Dedeme misafir olmuşlar.'' Yemek ve sohbetin ardından gençlerden birinin Deniz Gezmiş olduğunun anlaşıldığını belirten Yılmaz şöyle devam etti 
     Gezmiş, Siz burada ağaya karşı mücadele veriyorsunuz. Ama, bize gelen bilgilere göre yeni bir ağa türemiş. Kim bu, niye böyle olmuş ’ diye sormuş. Dedem de olan biteni anlatmış. Bu kez Deniz Gezmiş, Peki köyünüzü sevdiğinizi söylüyorsunuz. Ama, burada bir dut ağacı bile yok. Tek bir ağaç dikmemişsiniz. Niye ’ sorusunu yöneltmiş. O da ağanın, Eğer ağaç dikerseniz siz dibinde yan gelir, yatarsınız’ diyerek izin vermediğini anlatmışm.'' Deniz Gezmiş'in Baharda buraya ağaç dikin'' dediğini kaydeden muhtar Yılmaz, Deniz Gezmiş’in yanındakilerin Mahir Çayan ve Hüseyin İnan olduğunu, sonradan köylerine silah getirdiklerini, ağa ve silahlı 70 korumasının yıldırıldıktan sonra köyden ayrıldığını anlattı babam. Dedem köyün yönetimini alıp, ağaçlandırmaya başlamış. Babam devam etti, ben de o geleneği sürdürüyorum. Şu anda, 20 haneli, 107 kişinin yaşadığı köyümüzde 105 dönümde 30 tür çam ağacı ekili. Avokadodan, hurmaya, elmadan, kestaneye kadar meyve ağaçları var. Yalnız muz yetiştirmeyi başaramadık.'' diye konuştu. 
     
</TEXT>
</DOC>
