<DOC>
<DOCNO> 385278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonsiy04.html </URL>
<DATE> 2005/10/09/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Bakan Koç Ben Müslüman değil miyim 
</HEADLINE>
<TEXT>

     Kültür ve Turizm Bakanı Atilla Koç, Hz. Muhammed'in kutsal emanetlerinden Sakal-ı Şerif'i, Eyüp Camii'nden Atatürk Havalimanı'na getirttiğine ilişkin haberle ilgili soru üzerine, ''Ben Müslüman değil miyim '' dedi. 
     Bakan Koç, Aydın'da çeşitli temaslarda bulunmak üzere İzmir Adnan Menderes Havaalanı'na geldi. Havaalanında Aydın Valisi Mustafa Malay ve diğer yetkililer tarafından karşılanan Koç, gazetecilerin, Sakal-ı Şerif haberiyle ilgili sorularını yanıtladı. 
     Bir gazetecinin, ''Sakal-ı Şerif'i ayağına getirttiği'' için Diyanet İşleri Başkanlığı'nın açıklamaları olduğunu söylemesi üzerine, Bakan Koç, ''Öyle bir açıklama olmadı. Eski Diyanet İşleri Başkanı M. Nuri Yılmaz, o lafı söyledi, önce iyi öğrenin'' dedi. 
     Bakan Koç, ''Neden böyle bir tasarrufta bulundunuz Sakal-ı Şerif'i getirtmek gibi, amacınız neydi '' sorusuna da ''Ben Müslüman değil miyim '' cevabını verdi. 
     
     NAZİLLİ DE FARKLI YANIT 

     Bakan Koç, Atatürk'ün Nazilli'ye gelişinin 68. yıldönümü nedeniyle düzenlenen tören sırasında da gazetecilerin konuyla ilgili sorularına, Sakal-ı Şerif kutuları ile ilgili bir tatbikatları olacağını söyleyerek şu yanıtı verdi 
     ''Biz kutsal emanetlerdeki ve diğer Türkiye'deki Sakal-ı Şeriflerin saklama ve sunum düzenlemeleri hakkında bazı serzenişler duyduk. Onu düzeltmek için 'çalışalım' dedik. Bürokrat arkadaşlarımız da biz Siirt'e giderken, havaalanına getirmişler. Ben kimseye hürmetsizlik etmiyorum.'' 

     
</TEXT>
</DOC>
