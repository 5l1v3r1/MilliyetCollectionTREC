<DOC>
<DOCNO> 378386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonsiy08.html </URL>
<DATE> 2005/09/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
AKP'li belediyelerden Türkeş'e farklı bakış 
</HEADLINE>
<TEXT>

     Kırıkkale’nin AKP’li Belediye Başkanı Veli Korkmaz, Alparslan Türkeş Bulvarı’nın adını değiştirirken, yine AKP’li Polatlı Belediye Başkanı Yakup Çelik 13 Eylül Sakarya Zaferi kutlamaları çerçevesinde Alparslan Türkeş Parkı’nın açılışını yapacak. 
     Polatlı Belediyesi’nin her yıl geleneksel olarak düzenlediği 13 Eylül Sakarya Zaferi Kutmaları ve Gordion Şenlikleri’nde bu yıl bir ayrıntı dikkat çekti. 
     Şenlik kapsamında "Viyana kapılarında başlayan gerilemenin son bulduğu zafer dolayısıyla" "Soğan Yarışması" taziye evi açılışının yanı sıra Alparslan Türkeş Parkı’nın açılışının da yapılacağı belirtildi. ANKA’nın görüşlerine başvuduğu Belediye yetkilileri, Parkla ilgili kararın daha önce verildiğini, yer tahsisinin de daha önceki dönemde alındığını, Yakup Çelik döneminde sadece bu parkın çevre düzenlemesinin yapıldığını dile getirdiler. Polatlı’daki şenlikler iki gün sürecek. 
     Kırıkkale Belediye Başkanı Veli Özdemir ise geçen ay Samsun Karayolu’nda yapılan çalışmaları gerekçe göstererek Alparslan Türkeş Bulvarı tabelasını kaldırtmış ve daha sonra yaptığı açıklamada bu tabelaları bir daha yerine takmayacağını açıklamıştı. 
     
</TEXT>
</DOC>
