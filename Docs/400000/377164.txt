<DOC>
<DOCNO> 377164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur56.html </URL>
<DATE> 2005/09/09/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Türkiye, Telafer'e acil yardım malzemesi gönderiyor... 
</HEADLINE>
<TEXT>

     Türkiye, Irak’ın kuzeyindeki Telafer kentine acil yardım malzemesi gönderiyor. 
     Dışişleri Bakanlığı tarafından yapılan açıklamaya göre, Telafer halkının acil ihtiyaçlarını karşılamaya yönelik gıda ve tıbbi malzemeyi nakledecek yardım konvoyunun yola çıkması için hazırlıklar tamamlandı. Yardım, hafta sonu Telafer’e ulaştırılacak. 
     Yardım malzemesinin ivedilikle Telafer’e ulaşması amacıyla Irak Hükümeti ve Çok Uluslu Güç ile eşgüdüm sağlanması yönünde gereken temaslarda bulunulduğu bildirilen açıklamada, Telafer’e teknik heyetler gönderilmesi yönündeki çalışmaların da devam ettiği belirtildi. 
     Açıklamada, "Türkiye, acil yardımın yanı sıra Telafer’in su şebekesi ve sağlık hizmetlerinin düzelmesi alanında altyapısındaki eksikliklerin giderilmesine de katkı sağlamaya hazırdır. Bu amaçla Telafer’e teknik heyetler gönderilmesi yönünde çalışmalar devam etmektedir" denildi. 
     
</TEXT>
</DOC>
