<DOC>
<DOCNO> 361205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/guncel/gun01.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Afyon'dan 'yurt'lu destek 
</HEADLINE>
<TEXT>


Milliyet'in 2005 Eğitim Çalıştayı'na katılan Vali Dilek, "Baba Beni Okula Gönder" kampanyasına bir kız yurduyla destek vereceğini açıkladı 

İSTANBUL Milliyet 

Milliyet gazetesinin "okumayan kızımız kalmasın" hedefiyle başlattığı "Baba Beni Okula Gönder" kampanyasına Afyon Valiliği de destek verdi. Valilik, Köy Hizmetleri'nin kullanılmayan misafirhanesini kız yurdu yapmak için çalışmalara başladı. 
Afyon Valisi Muzaffer Dilek, 10 Nisan 2005'te Doğan Medya Center'da DMC düzenlenen, "Mülki İdare Amirleri- Sivil Toplum Örgütleri ve Milliyet Gazetesi 2005 Eğitim Çalıştayı"na katılmıştı. 
Çalıştay ve ardından başlatılan "Baba Beni Okula Gönder" kampanyasından etkilendiğini belirten Dilek, bir kız yurdu yapımına karar verdiklerini söyledi. 
Özelleştirme kapsamında bulunan misafirhanenin eğitim amaçlı kullanımı için Maliye Bakanlığı'na başvurduklarını kaydeden Dilek, şunları söyledi 

Çevre köylerdekiler için 
"Önümüzdeki eğitim yılına yetişmesi için var olan bir binayı yurt haline getirmek istedik. Tadilat yapımına hızla başlandı. İlimizde bu yıl 100 kişilik kız yurdumuz daha hizmete girecek." 
Tadilat için ortalama 100 bin YTL gider hesapladıklarını belirten Dilek, "Afyon'da kız çocuklarının okula gitme oranı çok yüksek. Ancak, çevre köylerden taşımalı eğitimle gelen kızlarımız var. Bu çocuklarımızın taşımalı yerine yerinde öğrenim görmelerini hedefliyoruz" dedi. 

Bağış yapanlar 48. gün 

BURS HESABI Mahfuz Deniz, 7 A Sınıfı Öğrencileri Silifke, Türkiz Erten, Necmiye Kırdar, Abdulcelil Çakıcı, Ayten Yılmazok, Bertan Burkan 
KIZ YURDU HESABI Tülin Ekinci, Mualla Bügü, Gülten Tanyer, Yalçın Yiğit, Dinçer Genlik, Ersan Besler, Sevinç Aksoy, Necmiye Kırdar, Aysel Yıldızhan, Nazım Kuçaker adına Alev Dönmez, Sabahattin Özsezgin, Yaşar Tuğsal 
YİBO HESABI Necla Tür 
Not Eğitim destekçilerinin listesi devam edecek... 


</TEXT>
</DOC>
