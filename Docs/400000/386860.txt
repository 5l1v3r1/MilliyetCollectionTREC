<DOC>
<DOCNO> 386860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/spor/yersen.html </URL>
<DATE> 2005/10/15/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Nuri henüz bizim değil 
</HEADLINE>
<TEXT>


Fatih Terim başarılı teknik adamlığının yanında inatçıdır, inançlıdır. En önemlisi yeniliklere açık, yeri geldiğinde mütevazı olmayı bilen bir futbol emekçisidir. 
Nuri Şahin'in, Almanya ile oynanan özel maçın son dakikalarında forma giymesini Bundesliga'da top koşturan genç futbolcuya yapılmış bir jest olarak algılamak yanlış olur. 
Avrupa ve Dünya şampiyonalarında gösterdiği performansla alkışlanan 17 yaşındaki bir yeteneğin, Önder Turacı örneğinde olduğu gibi Türk futbolu adına kayba dönüşmemesi için Fatih Terim elini çabuk tutmuş, ancak henüz tehlike ortadan kalkmamıştır. 
Defalarca ay-yıldızlı formayı giymiş olsa da, Nuri'nin Almanya adına milli takım yarışmacısı olma riski h l geçerliliğini korumaktadır. 
Özel bir maçta sahaya sürüp "Türkiye adına tescil ettirdik" diye düşündüğümüz Nuri, bugünlerde FIFA'da önemli bir tartışma başlattı. 
Futbolcuların uygunluğu ile ilgili çerçeveyi belirleyen ana statüsünün 15. maddesi "A milli olma" ifadesini içerse de, özel maçların bu kapsamda değerlendirilemeyeceği savı, ciddiye alınması gereken bir konu haline gelmiştir. 

FIFA statüsü 
FIFA'nın 2003 ve 2004'te yayınladığı iki farklı sirkülerde özel maç-resmi maç ayrımının netleştirilmemiş olması, Alman Futbol Federasyonu'nun bu genç yetenek üzerindeki ısrarını sürdürmesinin en önemli nedenidir. 
FIFA ana statüsüne göre ümit milli takım düzeyine kadar gelmiş bir futbolcu hangi ülkenin formasını giyerse giysin çifte vatandaşlığa sahipse, 21 yaşına girdiğinde nerede oynayacağı hakkındaki kararını verir. 
Nuri "Tercihim Türkiye'den yana" demişti... 
Ama bu yaştaki bir çocuğun ve ailesinin geleceğini ilgilendiren cazip teklif karşısında fikrini değiştirmeyeceğinin garantisi yoktur. 
Türkiye Futbol Federasyonu, Nuri'nin sadece ay-yıldızlı formayı giyebileceği iddiasını savunacaktır. 
Ancak k bus görmemek ve işi sağlama almak adına yapılacak en mantıklı iş, Nuri Şahin'i İsviçre ile oynayacağımız baraj maçları kadrosuna dahil etmek, koşullar elverirse 2 dakika da olsa oynatarak, A milli olduğunu ilan edebilmektir. 
Fatih hocanın hesaplarında bu gelişme var mıydı bilmiyorum. 
Geleceğin yıldızıyla ilgili prosedür tamamlanmış sayılmaz. 
En azından tezimiz FIFA nezninde resmi olarak kabul görene dek. 
Terim de, milli takım da, Nuri de burada durduğuna göre... 
Oynayacağımız baraj maçları hem final vizesini getirmeli, hem de Nuri Şahin'i bize kazandırmalı.. 

Tümer hep vardı 

Milli takımda yeniden doğan Tümer Metin için çoğu Beşiktaşlı'nın kafasını kurcalayan soruyu bizim Tolga Şardan dile getiriyordu 
"Babam çok kızıyor. Nedir bu çocuğun hali, bizde oynamıyor, milli takımda golleri sıralıyor diye sitem ediyor. Haksız mı adam " diyor koyu Beşiktaşlı Tolga... 
Öyle ya, geçen sezonun yarısını kulübede geçiren, bu sezon da aynı tabloyu çizen Tümer'e sihirli bir değnek mi dokunmuştu da ay-yıldızlı forma içinde şahlanmıştı birden 
Belli ki Tümer ile Rıza Çalımbay arasında yaşanan iletişim sorunu tebrübeli oyuncunun milli takımdaki performansını Beşiktaş'ta sahaya yansıtmasına engel oluyor. 

Terim'in başyarısı 
Fatih Terim, "Tümer de dahil olmak üzere takımlarında yeterince şans bulamayan oyuncuları psikolojik açıdan çok iyi hazırladık" derken, işte bu konuya dikkat çekmek istiyordu belki de... 
Aynı yaklaşım Selçuk ve İbrahim Akın için de geçerli. 
Futbolcusuna inanan, moral aşılayan, özgüvenini kuvvetlendiren Terim'in başarısı, doğru adam seçmeye ve risk almaya bağlı... 
Tümer Metin ve diğerlerininki ise, o adam için yüreklerini ortaya koymalarına... 
İşte Beşiktaş cephesinde Tümer için eksik kalan da bu. 
Önümüzdeki günlerde kısır bir çekişmeye neden olmamak için Terim ve liglerimizde görev yapan teknik adamların paylaşmaları gerekecek çok şey olmalı diye düşünüyorum. 
Yani sevgili Tolga, elin oğlu üç günde Tümer'in heykelinin dikilmesi gerektiğine karar verirken, onu doğru kullanmayı beceremeyenleri de unutma derim ben... 

Eyyama son 

Futbol Federasyonunu kanıksadığımız "eyyamcı yönetim" tarzını değiştirmeye çalışıyor. 
Son olarak Galatasaray'ın Erciyespor maçının pazar gününe alınması talebini uygun bir üslupla reddetti. Sarı-kırmızılı ekibin haklı gerekçeleri vardı. Evsahibi kulübün iftar vaktini ileri sürerek başlama saatini 14.00'e aldırması taviz sayılmıyorsa söyleyecek sözümüz yok 
Sezon başlayalı 2 ay geçmesine karşın İsimleri bizde saklı maç günlerinin değiştirilmesi için devreye giren "Hatırı sayılır" ricacıları geri çeviren yetkililerin, bundan sonra da benzeri istekler hangi kulüpten gelirse gelsin aynı tutarlılığı göstermesini bekliyoruz. 

Küfür bitti mi 

Disiplin Kurulu Başkanı Adnan Türkkan ile sohbet ediyoruz. Başkan, bu sezon küfür nedeniyle hiçbir kulübe saha kapatma cezası vermediklerini söylüyor. 
İlginç geldi. 
Gerçek futbol seyircisini, çocukları ve kadınları statlardan kaçıran bu illet bir anda bıçak gibi kesilmiş olabilir miydi 
Acaba federasyonun "Lütfen" kampanyası mı etkili olmuştu 
Yoksa kulüp yöneticileri dizginleri ele almış ve yıllardır teşvik ettikleri taraftarın artık kontrol edilmesi gerektiğine mi kanaat getirmişti 
Belki seyircimiz tezahüratın içeriğini AB standartına uydurmaya başlamıştı. 
Her hafta yaklaşık 40-50 kulübün kötü tezahürat nedeniyle sevk edildiğini anlatan Türkkan, henüz saha kapatma cezası gerektirecek ağırlıkta bir eylemle karşılaşmadıklarına dikkat çekti. 

İşi öğrendiler 
Anons uygulaması yeniden başlamıştı ya, "Nedir küfürün ölçüsü, kapatmaya neden olacak anonslar hiç yapılmamış mı " diye sorduk Türkkan'a... 
Yapılmamıştı. Detaylara girmeyeceğim. Ama ortaya çıkan sonuç şuydu 
Futbol seyircisi işi öğrenmişti 
Öyle tempolu küfür etmiyordu artık. Bir-iki dakika bağırıp susuyor, sonra tekrar başlıyordu. 
Tezahürat sürekli olmadığı için de temsilciler anons yaptıramıyor, saha kapattıracak raporlar gündeme gelmiyordu. 
Bu ülkede tribün terörü ile sportif başarı arasındaki bağlantıyı düşününce... 
Bunun da kıymetini bilelim demek geliyor insanın içinden 



</TEXT>
</DOC>
