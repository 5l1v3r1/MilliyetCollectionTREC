<DOC>
<DOCNO> 393638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/spor/spo06.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'ın fiyatı 2.5 milyon Euro 
</HEADLINE>
<TEXT>



Real Sociedad'a yakınlığı ile bilinen İspanyol Diariovasco gazetesi, Nihat Kahveci'nin geçen hafta kulübü ile yaptığı görüşmede sözleşmesini yenilemeleri halinde yıllık 2.5 milyon Euro 4 milyon YTL net para istediğini yazdı. Nihat'ın bu zirve sonunda "Ben önceliği kulübüme tanıdım. Ancak Sociedad bu parayı vermiyorsa, beni isteyen kulüplerle masaya otururum. Bu İspanya olur, İngiltere veya Türkiye farketmez. Fiyatım belli. 2.5 milyon Euro veren kulübe imzayı atarım" dediği de kaydedildi. 
Diariovasco gazetesi, Sevilla, Valencia ve Fenerbahçe'nin peşinde olduğu Nihat'ın büyük olasılıkla bu kulüplerden birine gideceğini yazdı ve "Çünkü Sociedad'ın kasasında Nihat'a değil 2.5 milyon, 1 milyon Euro ödeyecek parası yok" yorumunu yaptı. 
2006 yılının mayıs ayı sonunda sözleşmesi sona erecek ve serbest kalacak milli futbolcumuz Real Sociedad'dan yıllık 1 milyon Euro alıyor. 



</TEXT>
</DOC>
