<DOC>
<DOCNO> 360971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun13.html </URL>
<DATE> 2005/07/14/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Rumlar çok az yabancı sermaye çekebildi 
</HEADLINE>
<TEXT>

     Rumların, AB üyeliğinin önemli miktarda doğrudan yabancı sermaye sağlayacağı yolundaki beklentileri gerçekleşmedi. Doğrudan yabancı sermaye yatırımları, bazı yeni AB üyelerinde yüzde 250 gibi çok yüksek artışlar gösterirken Rum Kesimi’ndeki artış yüzde 11’de kaldı. 
     Eurostat tarafından yayınlanan verilere göre, Kıbrıs Rum Kesimi’nde doğrudan yabancı sermaye yatırımları, geçen yıl 100 milyon euro arttı. Bu artış, yüzde 11 bir büyüme anlamına geliyor. 
     Rum Kesimi’ndeki artış, diğer bazı yeni AB üyelerine oranla çok düşük kaldı. Nitekim, doğrudan yabancı sermaye yatırımları, Litvanya’da yüzde 250, Slovenya ve Letonya’da yüzde 100, Macaristan ve Çek Cumhuriyeti’nde ise yüzde 50 arttı. 
     Yabancı yatırımların Rum Kesimi’nde çok düşük bir artış göstermesinde özellikle Kıbrıs sorununda bir çözüm bulunmamamasına bağlanıyor. 
     
</TEXT>
</DOC>
