<DOC>
<DOCNO> 373884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur16.html </URL>
<DATE> 2005/08/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Film setinde ölüm 
</HEADLINE>
<TEXT>

     Ersin ERCAN DHA 

      BOLU'nun Göynük İlçesi’nde, çekimlerine önümüzdeki Eylül ayında başlanacak Rüzgarlı bahçe’ adlı dizi filminin setinde çalışan vinç, mıcırlı yolda devrildi. Devrilen vinçin altında kalan operatör Adem Türe yaşamını yitirdi. 
     Olay, dün akşam saatlerinde, TRT- 1’de yayınlanacak film için Göynük İlçesi’ne bağlı Çubuk Gölü kenarına kurulan sette meydana geldi. Metin Günay’ın yönetmenliğini yaptığı film için göl kenarında kurulan köye yaptırılan yel değirmenlerinden birisi bozulunca, Bilecik’in Bozöyük İlçesi’nden vinç istendi. 
     Film setine gelen operatör Adem Türe yönetimindeki vinç, yel değirmenine ulaşmak için mıcır dökülen dik bir rampayı çıkarken kayarak devrildi. Vincin altında kalan operatör Adem Türe olay yerinde yaşamını yitirdi. Film setinde büyük üzüntüye neden olan kazayla ilgili soruşturmanın sürdürüldüğü bildirildi. 
     
</TEXT>
</DOC>
