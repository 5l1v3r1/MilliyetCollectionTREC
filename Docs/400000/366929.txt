<DOC>
<DOCNO> 366929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yazar/gunes.html </URL>
<DATE> 2005/08/04/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Borç yiyen kesesinden yer 
</HEADLINE>
<TEXT>


Küçükken Kandıra'da simit satardık. Sokaklarda bağırır dururduk, "Eskişehir'in unundan, Kandıra'nın suyundaan Evet, taze simit " Sattığımız simidin parasını fırına teslim eder, içinden kendi harçlığımızı alırdık. Fırıncının ise en sevmediği şey, tablanın üzerinde simitlerin kalmasıydı. Ertesi gün daha az simit verir, harçlığımız da düşerdi. Fırıncı satılabilecek kadar üretmeye özen gösterirdi. 
Fırıncının gösterdiği özeni acaba devlet büyüklerimiz de gösteriyor mu Ne yazık ki, hayır Bir zamanlar Devlet Bakanı Derviş ile Tarım Bakanı Gökalp arasındaki anlaşmazlık h l akıllarda. O olay aslında ülkemizdeki kökleşmiş popülizm hastalığının sürdüğünü gösteriyordu. Konu taban fiyatlarıydı. Derviş IMF niyet mektubuna uymak istiyor, en fazla 155 bin liranın mümkün olduğunu savunuyordu. Gökalp ise 178 bin liranın altına imza atmayacağını belirtiyordu. Anlaşılan krizden hiç ders alınmamıştı. 
Şimdi durum değişti. Gerçekten kamu maliyesinde çok olumlu gelişmeler var. Maliye Bakanı Unakıtan partisinden aldığı destekle gerçekten sıkı mali disiplini sürdürüyor. Ancak bazı noktaları da unutmayalım ülkemizde devletten beklentilerin çok olmasının temel nedeni hem yoksulluktur, hem de siyasal yapılanma. Siyasetçiler yoksul halkın umutlarını alarak, hatta çalarak karşılığında devlet kaynağını hiçbir akılcı sıralamaya koymadan yapar. 
Hadi rasyonel olmayan bir dağıtım yapılıyor. Bari hoyratça yapılmasa. O da olmaz, sonunda borç alır başını gider. Geçenlerde de yazdığımız gibi dünyanın çok az belki de hiçbir ülkesinde "Borç yiğidin kamçısıdır" sözü yoktur. Bereket, "Borç yiyen, kesesinden yer" denmiş de ödeme zorunluluğu hatırlatılmış. 
Toplum aslında siyasetin popülist yapısının hastalığına düşmüşse birinin onu tedavi etmesi gerekir. Mesela hastayı sinemaya götürürseniz, hasta sevinebilir. Ancak yatağından çıktığından, ölebilir de. 
Uzun bir süredir dış borç rakamları tartışılmıyor da cari işlemler açığı tartışılıyor. Kimi finanse edilebilir diyor, kimi büyük sorun olarak niteliyor. İşin özeti şu Türk ekonomisi dış açık veriyor ve bunu borçla karşılıyor. Sanıyoruz, yakın ve orta gelecekte bu böyle sürecek. Ancak bunun sonsuza kadar devam etmesi beklenebilir mi Mesela zarar eden bir şirket borçlanabilir. Hatta uzun süre bu politikasını sürdürebilir. Ama sonunda alacaklılardan biri "Ver" dediğinde, işler sarpa saracaktır. Çünkü diğerleri de bunu izler. 
Şu anda Türkiye'nin tam 160 milyar dolar dış borcu var. Oysa daha 5 yıl önce bu 100 milyar dolar kadardı. Yani beş yılda yüzde 60 oranında artmış. Bu elbette hoş bir durum değil. Bunların hepsi günün birinde ödenmek zorunda. Malum Borç yiyen, kesesinden yer. Ama galiba biz h l yalnızca, borç yiğidin kamçısıdır sözünü anımsıyoruz. 

Dış borç servisi 2002 2003 2004 2005 Ocak 2005 Şubat 2005 Mart 2005 Nisan 2005 Mayıs 2005 Haziran Milyon 9.568 11.498 11.749 745 2.400 594 1.512 2.255 629 



</TEXT>
</DOC>
