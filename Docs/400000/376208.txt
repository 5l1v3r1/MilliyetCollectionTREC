<DOC>
<DOCNO> 376208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas02.html </URL>
<DATE> 2005/09/06/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Rock’n Coke İstanbul Festivali’ni yaklaşık 50 bin kişi izledi... 
</HEADLINE>
<TEXT>

     Coca Cola’nın sponsorluğunda bu yıl üçüncüsü gerçekleşen, Türkiye’nin en büyük açıkhava müzik etkinliği Rock’n Coke İstanbul Festivali’ni yaklaşık 50 bin kişinin izlediği bildirildi. 
     Organizasyon yetkililerinden alınan bilgiye göre sayılarla festival şöyle gerçekleşti 
     
     SANATÇILAR VE EKİP 
     Festivale 18’i yerli, 22’si yabancı olmak üzere toplam 120 müzisyen katıldı. 
     Sanatçılar ekipleriyle birlikte toplam 232, kuliste görevli ekip sayısı ise 150 kişiydi. 
     Sanatçılara ve ekiplerine yaklaşık 31 araç hizmet verdi. 
     Festivale katılan yerli ve yabancı gruplara 40 rehber eşlik etti. 
     Festivalin gerçekleşmesi için toplam 7500 kişi çalıştı. 
     Festival alanının yüzde 70’i çimlendirildi. Kalan yüzde 30’u ise kullanımda olan yol, ana sahne önü gibi çim gerektirmeyen alanlardı. 
     Sahne ve çeşitli çadırlarda toplam 10 bin 437 metrekare platform kuruldu. 
     Festival alanına farklı etkinlikler için 46 adet çadır kuruldu. 
     Festival kapsamında toplam 20 bin adet ana besin kaynağı CardRock kullanıldı. Her CardRock’ı 2-3 kişi kullandı. 
     Yedekleri ile birlikte 27 adet yüksek güçlü jeneratör kullanıldı. 
     Yaklaşık 40 ton mazot tüketildi. 
     
     KAMP 
     Toplam 5076 adet çadır kuruldu. Toplam 10 bin kişi kamp yaptı. 
     100 kişilik izci ekibi kamp alanı organizasyonuna destek verdi. 
     
     TEMİZLİK 
     450 adet mobil tuvalet, 22 adet el-yüz yıkama ünitesi, 800 litre 
     sıvı sabun, 90 kilometre uzunluğunda tuvalet kağıdı, 60 litre tuvalet parfümü, 500 kilo çöp poşeti, 70 adet 770 litre ve 60 adet 120 litre çöp konteyneri kullanıldı. 3 gün 24 saat süresince 3 çöp aracı festivalden katı atık topladı. Festivalde 477 ton katı atık çevre korumacı yöntemlerle tahliye edildi. 12 saat vardiyalı 150 ince temizlik, 750 katı atık toplama ekibi çalıştı. Festival boyunca temizlik hizmetlerinde içlerinde çeşitli kamyon ve sıvı atık çekim aracı da bulunan toplam 30 adet farklı özelliklere sahip araç kullanıldı. 1 çevre mühendisi gözetiminde 40 kişilik yönetim ekibi ile temizlik hizmetleri verildi. 
     
     ULAŞIM 
     Festival boyunca toplam 10 bin araç otoparka giriş yaptı. 
     3 gün boyunca 40 bin kişi toplu taşıma araçları ile kasabaya 
     geldi. 
     Festival boyunca, Hezarfen Havaalanı’na 600 İETT otobüsü seferi düzenlendi. 
     
</TEXT>
</DOC>
