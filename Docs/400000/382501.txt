<DOC>
<DOCNO> 382501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun05.html </URL>
<DATE> 2005/09/29/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Kasırga şehri New Orleans'ta en büyük riski küf oluşturuyor... 
</HEADLINE>
<TEXT>

     Amerikalı sağlık uzmanları, Katrina ve Rita kasırgalarının vurduğu New Orleans'da, sağlık açısından en büyük riski küfle temasın oluşturduğunu bildirdi. 
     Federal Hastalık Önleme ve Denetim Merkezi doktorlarından Stephen Redd, yaptığı açıklamada, kasırganın vurduğu New Orleans ve çevresinde yaşayanların, evlerine döndüklerinde küfle temas etmemelerini istedi. 
     Küfün, bağışıklık sistemi zayıf kişilerin hastalanmasına yol açabileceğini belirten Redd, küfle temasın alerjik hastalıklara neden olabileceğini kaydetti. 
     Bazı küf türlerinin tehlikeli zehirler üretebileceğine de dikkat çeken Redd, bu küflerin deriyle temas etmesinin ciddi sağlık sorunlarına hatta karaciğer kanserine yol açabileceğine işaret etti. 
     
</TEXT>
</DOC>
