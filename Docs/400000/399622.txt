<DOC>
<DOCNO> 399622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko20.html </URL>
<DATE> 2005/12/01/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Şener İçki yasağına nasıl baktığını açıkladım, başka söze gerek yok 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, içki yasağı konusuna nasıl baktığını ve nasıl algıladığını daha önce söylediğini belirterek ''başka bir değerlendirme yapmaya gerek yok'' dedi. 
     Şener, 3. eTR Kongresi ve Ödülleri töreninde gazetecilerin, içki yasağı ile ilgili bugün gazetelerde çıkan ve İçişleri Bakanlığı'nın bu konuda bir genelge yayımladığına ilişkin habere yönelik sorusu üzerine, ''böyle bir şey var mı, yok mu araştırmadığını'' kaydetti. 
     ''Cumhurbaşkanı Sezer'in asaleten atamadığı bir bürokrat, bakanlık adına imzalamış, habere bu şekilde yansıdı'' şeklindeki gazetecilerin hatırlatması üzerine ''o şekilde değil galiba. Vekil de bürokrat yine de'' dedi. 
     Sabancı Grubu'nun Telsim ihalesinden çekileceğini açıkladığının hatırlatılması üzerine Şener, ''süreci TMSF takip ediyor, Sayın Sabancı ile bu konuyu görüşmedik'' dedi. 
     Öte yandan Şener, Türkiye Bilişim Vakfı Onursal Başkanı Profesör Aydın Köksal'ın kendisine, Mortgage için 2 yeni isim önerdiğini ifade ederek, ''kendisi bilgisayar kelimesinin de mucididir. Mortgage için bana Tutulu Ödeme ile Konut Edindirme Yasası, tutulu konut sandığı önerilerinde bulundu. Değerlendireceğim. Tutulu kelimesine takıldım, onun orijinini bir bileyim, oradan hareketle karar vereceğim'' diye konuştu. 
     
</TEXT>
</DOC>
