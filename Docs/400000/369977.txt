<DOC>
<DOCNO> 369977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonsiy18.html </URL>
<DATE> 2005/08/15/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
CHP İzmir Milletkevili Akdemir'in otomobili kurşunlandı 
</HEADLINE>
<TEXT>

     İZMİR, DHA 
     

      CHP İzmir Milletvekili Vezir Akdemir'in evinin önünde park halinde bulunan otomobili kurşunlandı. Akdemir, otomobili kurşunlayan kişilerin, olaydan sonra ankesörlü telefonla kendisini arayıp Soruları çöz yoksa bu kurşunları sana sıkarız'' dediğini söyledi. 
     CHP İzmir Milletvekili 51 yaşındaki Vezir Akdemir, bu sabah saat 04.30'da Karşıyaka'da Demiryolu Caddesi, 1771 sokakta bulunan evinin önünde duran 2004 model Skoda Octavia marka otomobiline üç kurşun atıldığını söyledi. Akdemir, beş el silah sesi duyduğunu, üç kurşunun otomobile geldiğini belirterek, ölüm tehdidi aldığını da anlattı. Akdemir şunları söyledi 
     Sabah saat 09.36'da ankesörlü telefondan cep telefonum arandı. Genç bir erkek sesi bana sorunları çöz, yoksa bu kurşunları sana sıkarız’ dedi ve ben cevap veremeden telefonu kapattı. Hiç kimseden şüphelenmiyorum. Hangi sorundan sözettiğini de anlamadım. Polisi bilgilendirdim. Tehditler, günlük hayatımı etkilemedi. Korumasız geziyorum.'' Tunceli doğumlu olan, Çukurova Üniversitesi Hatay Meslek Yüksekokulu İnşaat bölümü mezunu Akdemir, müteahhitlik yapıyor. 
     
</TEXT>
</DOC>
