<DOC>
<DOCNO> 378372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/soneko44.html </URL>
<DATE> 2005/09/14/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
AMB Başkanı Yılın ikinci yarısında avro kuşağında büyüme hızlanacak 
</HEADLINE>
<TEXT>

     Avrupa Merkez Bankası AMB Başkanı Jean-Claude Trichet, yılın ikinci yarısında avro kuşağında ekonomik büyümenin hızlanacağını söyledi. 
     Trichet, Avrupa Parlamentosu komisyonunda yaptığı konuşmada, AMB'nin önümüzdeki aylarda enflasyonun yüzde 2.1 seviyesinde izleyeceği öngörüsünde bulunduğunu, ancak yıl sonu enflasyonda artış görülebileceğini bildirdi. 
     Enflasyonun yükselme eğilimi içinde olduğunu belirten Trichet, petrol fiyatlarındaki artışın da avro kuşağını etkileyeceğini kaydetti. 
     Yüksek petrol fiyatları ve Katrina Kasırgası'nın global ekonomik göstergeleri etkilediğini ifade eden Trichet, Katrina'nın zararı ve bunun telafisi için ne kadar zamana ihtiyaç bulunduğunu ise şimdiden kestirmenin zor olduğunu belirtti. 
     Avrupa'da ekonomik büyüme yılın ilk çeyreğinde yüzde 0.4, ikinci çeyreğinde ise yüzde 0.3 olarak gerçekleşmişti. 
     AMB bu ay başında yayınladığı raporda, 2005 yılı büyümesinin yüzde 1.0 ile 1.6 arasında gerçekleşeceği tahmininde bulunmuştu. 
     
</TEXT>
</DOC>
