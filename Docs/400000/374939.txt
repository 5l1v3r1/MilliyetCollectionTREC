<DOC>
<DOCNO> 374939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/spor/spo06.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakibimiz Slovenya 
</HEADLINE>
<TEXT>


Efes Pilsen World Cup'ta Rusya, Fransa'yı yıktı, 12 Dev Adam yarı finale vizesi aldı. Milliler bugün saat 20.45'te Slovenya ile kapışacak 


Efes Pilsen İstanbul World Cup 4 Basketbol Turnuvası'nın üçüncü gününde Rusya, Fransa'yı 73-69 yendi. Bu sonuçla grupta ikinci sırayı alan Türkiye, Slovenya ile yarı final maçı oynama hakkını elde etti. 
Abdi İpekçi Salonu'ndaki karşılaşmanın ilk periyodunu 22-16 geride kapayan Rusya, Fransa karşısında ikinci periyotta etkili oldu ve devreyi 37-34 önde bitirdi. Üçüncü periyodu 49-46'la geçen Rusya üstünlüğünü son çeyrekte de koruyarak galibiyete ulaştı. 
A Grubu'nda birinciliğe ulaşan Rusya'nın ardından Türkiye ikinci, Fransa üçüncülüğü elde etti. S.Karadağ' ı 83-82 yenen Slovenya B Grubu'nu lidertamamlarken, İtalya ikinci, S.Karadağ üçüncü oldu. 
Gruplarında ilk iki sırayı alan ekiplerin çapraz eşleşmeyle mücadele edeceği yarı finalde bugün 18.30'da Rusya-İtalya, 20.45'te Türkiye-Slovenya maçları oynanacak. 16.45'te ise Fransa ile Sırbistan-Karadağ 5'incilik maçında karşı karşıya gelecek. 


</TEXT>
</DOC>
