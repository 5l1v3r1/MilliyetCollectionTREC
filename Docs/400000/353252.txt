<DOC>
<DOCNO> 353252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/soneko05.html </URL>
<DATE> 2005/06/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları önemli para birimleri karşısında gerilerken, altın fiyatları yükseldi. 
     ABD Doları'nın gerilemesinde yılın ilk üç aylık döneminde ABD'nin cari açığının beklenenin üzerinde büyüyerek 195.1 milyar dolarla rekor kırması etkili oldu. 
     ABD Doları'nın gerilemesi yatırımcıların enflasyona karşı korunma aracı olarak gördükleri altına yönelmesine yol açınca bu değerli madenin fiyatı da arttı. 
     Petrol fiyatlarının yükselmesi büyük petrol şirketlerinin hisselerine yönelik talebi artırınca menkul kıymet piyasalarında yükseliş gözlendi. 
     Borsaların yükselmesinde bir başka etken, talebin yükselişine karşı arzın sabit kalmasıyla uluslararası piyasalarda bakır fiyatlarının da rekora yükselmesiydi. 
     Bakırın ton fiyatının 3.365 dolarla tarihin en yüksek düzeyine çıkmasıyla Avustralyalı BHP-Billiton, İngiliz Rio Tinto ve Şilili Antofagasta gibi büyük bakır üreticilerinin hisse senetleri önemli oranda değer kazandı. 
     ABD Doları'nın uluslararası döviz borsalarında önemli para birimleri karşısında, dünkü kapanış ve bugün öğle saatlerindeki değerleri şöyle 
     
     
PARA BİRİMİ CUMA PAZARTESİ Japon Yeni 108.92 109.32 İsviçre Frangı 1.2624 1.2768 Kanada Doları 1.2346 1.2523 
     Londra Borsası'nda pazartesi 1.2047 dolarda kapanan avro, cuma kapanışta 1.2231 dolara yükseldi. 
     Aynı borsada haftanın ilk günü 1.8075 dolarda kapanan İngiliz Sterlini de cuma günü 1.8257 dolara çıktı. 
     
     ALTIN FİYATLARI 
     Bazı borsalarda altının ons fiyatı, dünkü kapanış ve bugün öğle saatleri itibariyle şöyle 
     
     
BORSA CUMA PAZARTESİ Londra 437.90 426.60 Zürih 438.10 426.80 Hong Kong 436.35 426.05 
     Londra Borsası'ndadün 7.22 dolardan kapanan gümüşün ons fiyatı ise bugün öğle saatlerinde 7.30 dolara çıktı. 
     
     MENKUL KIYMET PİYASALARI 
     Yüksek petrol fiyatları ve yılın ilk çeyreğinde cari açığın rekor düzeye çıkması New York Borsası'nı yıldırmadı. 
     Petrol fiyatlarının yükselmesine paralel olarak petrol şirketlerinin hisse senetlerinin değerlenmesinin de etkisiyle, borsanın temel göstergelerinden Dow Jones Endeksi haftayı yüzde 1.05 artışla 10,623.07, Nasdaq Endeksi de yüzde 1.31 artışla 2,090.11 puanda kapattı. 
     Petrol ve bakır şirketlerinin hisse senetlerinin değerlenmesi Londra Borsası'nın FTSE 100 Endeksi'nin de 5,077.6 puanla son 3 yılın en yüksek düzeyine çıkmasına yol açtı. Endeksin haftalık kazancı 32.6 puandı. 
     Frankfurt Borsası'nın DAX Endeksi haftayı 18.47 puan artışla 4,604.57 puanda tamamlarken, cuma günü 4,220.91 puanda kapanan Paris Borsası'nın CAC-40 Endeksi'nin haftalık kazancı 36.81 puan oldu. 
     Tokyo Borsası'nın Nikkei Endeksi de hafta içinde 209.80 puan yükselip 11,514.03 puanda kapandı. 
     
</TEXT>
</DOC>
