<DOC>
<DOCNO> 395699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sondun08.html </URL>
<DATE> 2005/11/17/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
İsrailli yüzbaşıya sürpriz beraat 
</HEADLINE>
<TEXT>

     Yaklaşık bir yıl önce 13 yaşında Filistinli bir kızın yaralı bedenine şarjörünün tüm mermilerini boşaltan İsrailli yüzbaşıyı mahkeme suçsuz buldu. 
     İsrail geçtiğimiz yıl askerlerine olaylar sırasında üç yaşında bir çocuk olsa bile vurulacak emrinin uygulanmasını istemişti. 13 yaşındaki Filistinli kız geçtiğimiz yıl Refah Mülteci Kampı yakınlarındaki İsrail askeri karakoluna yaklaşınca ateş edilerek öldürüldü. Askerler sırtındakı çantada bomba bulunduğu şüphesiyle kıza ateş etti. 
     
     Üç yıl hapis istendi 
     İsrail, Filistinli kızın öldürülme nedenini çantada bomba şüphesi olarak açıklamıştı. Ancak İsrail, yüzbaşının neden bütün mermilerini küçük kızın bedenine sıktığını izah edememişti. Uluslararası baskılar nedeniyle İsrail'de yüzbaşı hakkında en fazla üç yıl hapis istemiyle dava açıldı. 
     
     Suçsuz bulundu 
     İsrail askeri mahkemesi, bugün yüzbaşıyla ilgili verilen ifadelerde çelişkiler bulunduğunu, iddialardan birinin de geri çekildiğini belirterek subayın suçsuz olduğuna hükmetti. 
     Filistinli 13 yaşındaki İmam el Hams 5 Ekim 2004'te öldürüldü. Doktorlar kızın bedeninden tam 20 mermi çıkarmıştı. 
     
</TEXT>
</DOC>
