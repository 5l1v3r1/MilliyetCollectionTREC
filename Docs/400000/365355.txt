<DOC>
<DOCNO> 365355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/soneko06.html </URL>
<DATE> 2005/07/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Çalışan başına en fazla kar Cargill ve Ülker ortaklığında 
</HEADLINE>
<TEXT>

     İstanbul Sanayi Odası’nın İSO ilk 500 şirket verilerinden yapılan hesaplamaya göre geçen yıl çalışan başına en yüksek karı PNS Pendik Nişasta Sanayi elde etti. 
     Cargill’in Cerestar firmasını satın alarak Ülker Grubu’yla ortak olduğu Pendik Nişasta Sanayi 2003 yılında yer almadığı 500 büyük sanayi kuruluşuna 2004 yılında 299’uncu sıradan 
     girdi. 
     İSO’nun Türkiye’nin ilk 500 büyük sanayi kuruluşu verilerinden yapılan hesaplamaya göre çalışan başına karlılıkta yüzde 50 Ülker Grubu, yüzde 50 Cargill’in ortak olduğu PNS Pendik Nişasta Sanayi birinci oldu. Aynı zamanda çalışan başına en yüksek katma değer yaratan 7’inci şirket de olan PNS Pendik Nişasta Sanayi A.Ş., 2004 yılında çalışan başına 2.5 bin YTL kar elde etti. 
     500 büyük sanayi kuruluşu içinde çalışan başına yüksek 
     karlılığa sahip ilk 15 şirket ve bu şirketlerin 500 büyük sıralamasındaki yerleri şöyle "PNS Pendik Nişasta Sanayi A.Ş.-299, Sarıtaş Çelik San. ve Tic. A.Ş.-298, Modern Enerji Elektrik Üretimi Otoprodüktör Grubu A.Ş.-417, Entek Elektrik Üretimi A.Ş.- 304, Özkan Demir Çelik Sanayi A.Ş.-164, Shell Company of Turkey Ltd-226, Philsa Philip Morris Sabancı Sigara ve Tütüncülük Sanayi ve Ticaret A.Ş.-24, BİS Enerji Elektrik Üretim A.Ş.-160, Konya Çimento Sanayi-324, Yücel Boru ve Profil Endüstrisi-69, Petrol Ofisi-180, Hürriyet Gazetecilik ve Matbaacılık-72, Çimsa Çimento Sanayi-116, Oysa Çimento Sanayi-340, Bolu Çimento Sanayi-265." Çalışan başına en fazla ihracat yapan şirket, 1.6 milyon dolarla 2004 yılı ilk 500 büyük arasında 264’üncülükten 164’üncü sıraya yükselen Özkan Demir Çelik Sanayi oldu. Çalışan başına düşen ihracata göre yapılan değerlendirmede ilk 15’te yer alan şirketler ve bu şirketlerin 500 büyük sıralamasındaki yerleri de şöyle "Özkan Demir Çelik Sanayi A.Ş.-164, Oltan Gıda Mad. İhr. İth. ve Tic.-57, Özgün Gıda San.-325, Gülaylar Uluslararası Kuyumculuk Mücevherat Sanayi-135, Sabırlar Fındık İhracat-472, Habaş Sınai ve Tıbbi Gazlar İstihsal Endüstrisi-15, Assan Çelik Ürünleri Sanayi-147, Menderes Tekstil San.-142, Sarıtaş Çelik San.-298, Roteks Tekstil İhracat-456, Kardemir Haddecilik San.-347, Çebitaş Demir Çelik Endüstrisi-92, Kaptan Demir Çelik Endüstrisi-38, Çolakoğlu Metalurji-19, Diler Demir Çelik Endüstrisi-26." Çalışan başına en yüksek katma değeri yaratan şirket, ilk 500 büyük içinde 22’inci sıradan 24’üncülüğe gerileyen yüzde 75 yabancı payı bulunan Philsa Philip Morris Sabancı Sigara ve Tütüncülük Sanayi oldu. Bu şirkette çalışan başına yaratılan katma değer 5.5 milyon YTL oldu. Çalışan başına en yüksek katma değer yaratan ilk 15 şirkette sırayla şöyle "Philsa-24, Petrol Ofisi-180, Tüpraş-1, JTI Tütün Ürünleri Sanayi-106, The Shell Company of Turkey-226, Entek Elektrik Üretimi A.Ş.-304, PNS Pendik Nişasta Sanayi-299, Anadolu Efes Biracılık ve Malt Sanayi-49, Modern Enerji Elektrik Üretimi Otoprodüktör Grubu-417, Aygaz-10, İpragaz- 22, Türk Tuborg Bira ve Malt Sanayi-350, BİS Enerji Elektrik-160, Sarıtaş Çelik San.-298, Hürriyet Gazetecilik ve Matbaacılık A.Ş-72." 
     
</TEXT>
</DOC>
