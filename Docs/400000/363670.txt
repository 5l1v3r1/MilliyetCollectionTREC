<DOC>
<DOCNO> 363670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonsiy11.html </URL>
<DATE> 2005/07/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Baykal Cumhuriyetimize yönelik tehdit var 
</HEADLINE>
<TEXT>

     CHP Genel Başkanı Deniz Baykal, AKP iktidarının icraatlarından kaygılı olduklarını, Cumhuriyete yönelik tehditler bulunduğunu savunarak, "İktidarın maskesini indireceğiz" dedi. 
     Deniz Baykal Nokta Dergisi’ne verdiği röportajda siyasi değerlendirmelerde bulundu. Bir süre önce toplanan MGK’da Ulusal Güvenlik Siyaset Belgesi’nin ele alınamadığını anımsatan Baykal, "Bu iktidarın tutarsız tavırları Türkiye’nin Ulusal Güvenlik Siyaset Belgesi’nin ne olduğunu belirleyememe noktasına kadar ülkeyi getirdi. Bir yandan AB’ye ne diyeceğiz 
     Bir yandan terör karşısında nasıl tavır takınacağız Daha belgesini konuşamıyoruz" dedi. 
     Baykal, AKP hükümeti ve Başbakan Erdoğan’ın, devletle toplumu karşı karşıya getirmeye çalıştığını savunurken, Erdoğan’ın, iktidarın en kritik noktasına Türkiye’de rejimi dini temellere göre yöndireceğini söyleyen Ömer Dinçer’i getirdiğini anımsattı. Baykal, olayların artık sıradan partizanlık konusunu aştığını ifade ederken, "Cumhuriyetin özüne, temele yönelik, cumhuriyetin kazanımlarına yönelik bir tehdit haline dönüşmeye başladı. Biz iktidarın maskesini indireceğiz" diye konuştu. 
     
     KANIMA DOKUNUYOR 

     Baykal, Başbakan Erdoğan’ın son zamanlarda "Başbakana yakışmayacak bir üslupla" CHP’ye sataştığını anımsatırken, Kendisini tutamıyor, sıkıştığı zaman saldırganlaşıyor" dedi. 
     Erdoğan’ın CHP’ye yönelik "iki koyunu güdemezler" şeklindeki sözlerini anımsatan Baykal, şöyle dedi 
     "Kendisi ne yapmış Türkiye’de 20 milyon yoksul yarattı. 
     İşsizlik rekorunu kırdı. Dokunulmazlıkların arkasına saklandı. 
     AB ilişkimizi yüzüne gözüne bulaştırdı. Kıbrıs’ta en büyük ödünleri verdi. Maliye Bakanı da Türk Hükümeti adına Dünya Bankası Başkanına mektup yazıyor, 29 bin işçiyi işten atacağız diyor ve bunun gizli tutulmasını istiyor. İşte bunlar kanıma dokunuyor." 
     
</TEXT>
</DOC>
