<DOC>
<DOCNO> 386526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/guncel/gun02.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya'ya cami teklifi 
</HEADLINE>
<TEXT>


Vakıflar, imar planlarında yer alan 'Ayasofya Camisi Müze ' ifadesinin tapu kayıtlarındaki gibi 'Ayasofya Camisi' şeklinde yazılması için belediyeye başvurdu 

MEHMET DEMİRKAYA İstanbul 

Vakıflar Genel Müdürlüğü, İstanbul Büyükşehir Belediyesi'ne başvurarak, imar planlarında yer alan "Ayasofya Camisi Müze " ifadesine itiraz ederek müze fonksiyonunun kaldırılmasını istedi. 
İstanbul Büyükşehir Belediyesi Planlama ve İmar Müdürlüğü, belediyeye başvuran Vakıflar Genel Müdürlüğü, Sürekli Vakıflar Tarihi Eserler ve Çevreye Hizmet Derneği, Nevzat Erdoğan ve Külhakyemez Malik'in istemlerini, değerlendirmek üzere Belediye Meclisi'ne gönderdi. 
Vakıflar Genel Müdürlüğü'nün 15 Haziran 2005 tarihli dilekçesiyle ilgili Planlama Müdürlüğü'nün yazısında şu ifadeler yer alıyor "Mülkiyeti idarelerine ait Ayasofya Camii'nin 1 5000 ölçekli Koruma Amaçlı N zım İmar Planı'nda ve 1 1000 ölçekli Koruma Amaçlı Uygulama İmar Planı'nda 'Ayasofya Camisi Müze ' şeklinde yazıldığı, müze fonksiyonunun kaldırılarak tapu kaydındaki gibi 'Ayasofya Camisi' şeklinde yazılması talep edilmektedir." 

Öneri müdürlüğe iade edildi 
Belediye Meclisi, Planlama Müdürlüğü'nden, itirazların plan yönetmeliklerine aykırı husus içermediğine dair değerlendirmesiyle birlikte gelen öneriyi İmar ve Bayındırlık Komisyonu'na havale etti. 
Komisyon hazırladığı raporda, itirazların, hazırlanacak "kentsel tasarım projeleri"nde değerlendirilmek üzere Planlama Müdürlüğü'ne iadesini önerdi. Komisyon raporunu dün değerlendiren Belediye Meclisi, dosyayı Planlama Müdürlüğü'ne iade etti. 


</TEXT>
</DOC>
