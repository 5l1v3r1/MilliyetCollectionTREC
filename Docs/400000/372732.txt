<DOC>
<DOCNO> 372732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun11.html </URL>
<DATE> 2005/08/25/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Der Tagespiegel Türkler zaten Viyana'nın kapısına dayanmak istemiyor 
</HEADLINE>
<TEXT>

     BBC TÜRKÇE 

      Alman gazetelerinden Der Tagespiegel, Türkiye'nin Avrupa Birliği'yle üyelik müzakerelerine başlamasına altı hafta kala bazı Avrupa başkentlerinin hararetle "bu görüşmeleri önleme ya da en azından erteleme"nin yollarını aradıklarını yazdı. 
     Gazetenin başlığı "Türkler zaten Viyana'nın kapısına dayanmak istemiyor". 
     Gazete, Türkiye'nin üyeliğine muhalefet edenlerin kendilerini bu sorundan aslında kurtarabilecekleri yorumunu yapmış. 
     "Türkiye müzakerelerin başlaması ardından işleri aceleye getirmek ya da Avrupa Birliği'nin kapısını mümkün olan en kısa sürede dayanmak istemiyor. Türkiye Başbakanı Recep Tayyip Erdoğan zaten müzakere sürecinin on yıldan daha uzun sürebileceği ve de çetin geçeceğinin farkında. Alacağı kararların böyle bir uzun zaman takvimi içinde belirlenmesi işine gelmez. Nihayetinde, gelecek seçim dönemini düşünmesi gerek, seçimler en geç iki yıl içinde düzenlenecek". 
     "Müzakereler başladığında ise Erdoğan'ın bir dizi zahmetli reform için acele edeceği kuşkulu. Bu da en çok Alman Hıristiyan Demokratların lideri Angela Merkel gibi Avrupa Birliği içindeki muhafazakar siyasetçilerin işine gelir." 
     
</TEXT>
</DOC>
