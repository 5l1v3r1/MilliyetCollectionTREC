<DOC>
<DOCNO> 369906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun26.html </URL>
<DATE> 2005/08/15/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Rumlar Türkiye'yi AB'ye şikayet edecek 
</HEADLINE>
<TEXT>

     Kıbrıs Rum Yönetimi, Rum bandıralı gemileri limanlarına kabul etmediği gerekçesiyle Türkiye'yi AB'ye şikayet etmeye hazırlanıyor. 
     Rum Bayındırlık ve Ulaştırma Bakanı Haris Thrasu, "Rum bandıralı gemileri limanlarına kabul etmediği için Türkiye'yi AB'ye şikayet edeceğiz" dedi. 
     Rum Fileleftheros gazetesinin haberine göre Thrasu, 'İberia' bayrağı taşıyan ve Güney Kıbrıs'a kayıtlı olan 'Hans Siol' adlı geminin Dörtyol Limanı'na girişine izin verilmemesine dikkat çekerek, 'Türkiye'nin bu tutumunu değiştirmek zorunda kalacağını' iddia etti. 
     Türkiye'nin Rum bandıralı gemilerle yönetici şirketi Güney Kıbrıs'a kayıtlı olan gemilere, limanlarına girmesine izin vermediğini belirten Thrasu, 'Hans Siol' gemisi konusunun ilk kez olmadığını ifade etti. 
     Thrasu, ''Türkiye, bugüne kadarki tutumunu değiştirmek ve protokolün imzalanmasının ardından buna tamamen uymak zorundadır" diye konuştu. 
     Türkiye'nin mazeret olarak hala protokolün Meclis'te onaylanmamış olmasını gösterdiğine dikkat çeken Rum Bakan, "biz çabalarımıza devam edeceğiz ve diğer AB ülkelerinin de baskısıyla, Türkiye'nin yükümlülüklerini anlamasını sağlamayı başaracağımıza inanıyorum'' ifadesini kullandı. 
     
</TEXT>
</DOC>
