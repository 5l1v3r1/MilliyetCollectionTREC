<DOC>
<DOCNO> 370418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonyas18.html </URL>
<DATE> 2005/08/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İdam için 60 yıl sonra gelen özür 
</HEADLINE>
<TEXT>

     Amerika Georgia’da idam edilen tek kadın olan Lena Baker’dan, öldükten 60 yıl sonra özür dilendi. 
     Köle olarak alıkonulduğu evde kendisine demir çubukla saldıran efendisini, kendi silahıyla vurarak öldüren siyahi kadın Lena Baker, bundan 60 yıl önce tamamı beyaz erkeklerden oluşan bir jüri tarafından bir günde yargılanmış ve idam edilmişti. Georgia Af ve Şartlı Tahliye Komisyonu, Lena Baker’in ölümünden 60 yıl sonra idam cezasından dolayı özür diledi. 
     Baker, suçunu itiraf etmişti, ancak 44 yaşındaki kadının katil olarak değil "istemeden adam öldürme" suçundan yargılanabileceği ifade edildi. 
     Yargılanması sırasında Baker, 61 yaşınaki Ernest Knight’ın kendisini sürekli öldürmekle tehdit ettiğini, bir gün elinde demir bir çubukla kendisine vurmaya hazırlanırken onu kendi silahıyla öldürdüğünü söylemişti. 
     Baker, tamamı beyaz erkeklerden oluşan jüri tarafından bir günde alınan kararla elektrikli sandelyede idam edilmişti. Georgia Eyaletinde Lena Baker dışında bu güne kadar hiçbir kadın idam edilmedi. 
     
</TEXT>
</DOC>
