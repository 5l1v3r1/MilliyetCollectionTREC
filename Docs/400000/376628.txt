<DOC>
<DOCNO> 376628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/yazar/cetiner.html </URL>
<DATE> 2005/09/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Atatürk niçin halife olmadı Kendisi anlatıyor... 
</HEADLINE>
<TEXT>


Bazı siyasi partilerin ön bahçelerinde, arka bahçelerinde, yan bahçelerinde yetiştirilen gençlere, çocuklara hilafetin ne olduğunu bilmeden "Hilafet istiyoruz... şeriat istiyoruz" diye gösteri yaptırdılar Fatih Camii'nin önünde. Hiç şüphe yok, öbür gün Sultanahmet bir başka gün Beyazıt Camii'nde aynı sloganlarla karşımıza çıkacaklardır. 
Çok ilginç doğrusu, Başbakanımız da, Adalet Bakanımız da polisleri suçluyor. Önleselermiş Dağıtsalarmış 
Hangi yasanın koruması altında yapacaklar görevlerini güvenlik güçleri Zavallı fedak r polis canını ortaya koyuyor, taş, sopa ne hale geldiklerini TV'lerden izliyoruz. 
Öyle bir yasa çıkardılar ki, AB'ye yaranacağız diye, bizi kabul edecekler diye, böyle istiyorlar diye, polisin, askerin vatandaşını ve kendi canını koruyabilmesi için hiçbir dayanağı yok 
Terör nasıl durdurulur böyle ortam içinde 

Ankara'ya muhalif yazarlar 
Siyaset bahçelerinde yapay biçimde yetiştirilen gençlere hatırlatmak istiyorum. 
Türkiye'de önce saltanat yani padişahlık kaldırıldı. TBMM Vahdettin'in yerine Veliaht Şehzade Abdülmecit Efendi'yi halife seçti. 
Abdülmecit Efendi tantanayı, gösterişi seven, resim ve müzik ile uğraşan sanatsever bir zattır. Devrim aydınları ressam, müzisyen, yazar sık sık saraya davet edilir. 
Gidenlerin çoğu Kurtuluş Savaşı'nda saltanatı tutan, Ankara'ya karşı kişilerdir. 
Ankara endişeye düşer. Devlet henüz kurulmaktadır. 
İstanbul basınının bir bölümü hem Cumhuriyet'e hem Ankara'ya karşı muhalefet yapmaktadır. Ve bu ünlü yazarlar Dolmabahçe Sarayı'ndan çıkmazlar. 

'Yeni halife Mustafa Kemal'dir' 
Hindistan'da bir hilafet komitesi kurulur. Müslüman liderler şaşkınlık içindedirler. Onlar hilafetin hiçbir surette Arapların eline geçmemesini ister. Liderler aralarında birleşir, "Mustafa Kemal Paşa'nın halife olmasından büyük sevinç duyacaklarını" açıklar. 
Bu istek Mustafa Kemal Paşa'ya da bildirilir. 
Müslüman liderlerin bildirilerine göre, mademki halifelik için güç gerekli, "Türkiye'nin kurtarıcısı, kurucusu olan Mustafa Kemal vardır o halde yeni İslam halifesi Mustafa Kemal'dir." 

'Yuvalanmış haydut çeteleri' 
Sonunda Mustafa Kemal konuşur. "Halifeliğin devlet reisi demek olduğunu bilirsiniz. Başlarında kralları, imparatorları olan bir halkın, bana ulaştırdığınız teklifleri ben nasıl kabul edebilirim. Kabul ettim desem buna o halkın başındaki kişiler razı olur mu Halifenin emir ve yasakları yerine getirilir. Beni halife yapmak isteyenler emirlerimi yerine getirmeye muktedir midirler Yapacak işi ve anlamı olmayan gölgemsi bir makama oturmak gülünç olmaz mı 
Efendiler, açık ve kesin söylemeliyim ki, Müslüman halkını bir halife korkuluğu ile h l uğraştırmayı, kaydırmayı sürdürmek çabasında bulunanlar yalnız ve ancak Müslümanların ve özellikle Türkiye'nin düşmanlarıdırlar. Böyle bir oyuna kapılmak da ancak cahil ve gaflet eseri olabilir. 
Bütün Türkiye düşmanlarının el ele verip bize karşı ateşli olarak çalışıp uğraşmaları din gayretiyle midir 
Sınırlarımıza bitişik yerlerde yuvalanarak h l Türkiye'yi mahvetmek için mukaddes ittifak namı altında haydut çeteleri, suikast tertipleriyle çılgınca aleyhimize çalışmaların amaçları mukaddes midir Buna inanmak için cidden kara cahil ve koyu gafil olmak lazımdır. Küstahlığın da bir derecesi vardır." 
Müslüman liderlerin "Halife-i Münci, hilafetin kurtarıcısı" diye halife ilan etmek istedikleri Mustafa Kemal 70 küsur yıl önce bugünleri nasıl görmüş hayret. 


</TEXT>
</DOC>
