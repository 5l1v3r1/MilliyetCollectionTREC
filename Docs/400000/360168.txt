<DOC>
<DOCNO> 360168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur28.html </URL>
<DATE> 2005/07/11/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Polis kayıtlarına ölü olarak geçti, ancak hala tedavi altında... 
</HEADLINE>
<TEXT>

     Kırıkkale’nin Delice İlçesi yakınlarında meydana gelen trafik kazasında yaşamını yitiren Giresun Devlet Hastanesi Başhekim Yardımcısı Cavit Akgün’ün eşi Zeynep 36 ve oğlu Burak Akgün’ün cenazeleri, yakınları tarafından alınarak, defnedilmek üzere Tokat’a götürüldü. 
     Kırıkkale Yüksek İhtisas Hastanesi’nde bulunan Zeynep Akgün’ün cenazesi ile Delice Devlet Hastanesi morgunda tutulan Burak Akgün’ün cenazesi, ailenin yakınlarına teslim edildi. 
     Cenazeler, defnedilmek üzere memleketleri Tokat’ın Reşadiye İlçesi’ne bağlı İsmailiye Köyü’ne götürüldü. 
     Kaza sırasında otomobilde bulunan ve polis kayıtlarına ölü olarak geçen Şeyma Akgün’ün 11 ise Ankara Numune Hastanesi Beyin Cerrahisi Yoğun Bakım Servisi’nde tedavi altında olduğu öğrenildi. Şeyma’nın sağlık durumunun ciddiyetini koruduğu bildirildi. 
     Aynı kazada yaralanan Dr. Cavit Akgün’ün sağlık durumunun iyi olduğu kaydedildi. 
     Cavit Akgün idaresindeki 28 AN 390 plakalı otomobilin, Delice’ye bağlı Hacobası Köyü yakınlarında karşı yönden gelen Arap Karaçam yönetimindeki 19 AV 856 plakalı tuğla yüklü kamyonla çarpışması sonucu Zeynep ve Burak Akgün ölmüş, Cavit ve Şeyma Akgün ise yaralanmıştı. 
     Kamyon sürücüsü de kazadan yara almadan kurtulmuştu. 
     
</TEXT>
</DOC>
