<DOC>
<DOCNO> 363558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/siyaset/axsiy02.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu tablo çok vahim' 
</HEADLINE>
<TEXT>


"Dürüstlük ve Yolsuzlukla Mücadele Ödülleri" töreninde konuşan Yargıtay Başsavcısı Nuri Ok, "Türkiye'deki en önemli kirlilik, dini kullanma üzerinde yoğunlaşıyor" dedi 

ANKARA Milliyet 


Yargıtay Cumhuriyet Başsavcısı Nuri Ok, 15 Haziran'da Çankaya Köşkü'ne yapılan "türbana özgürlük" yürüyüşüne atıfta bulunarak, "Çağdaşlığın karşıtı irticadır. Çankaya sırtlarında görülen tablo budur ve çok vahimdir" dedi. 
Türkiye'de en önemli kirliliğin dini ve onun kutsal değerlerini kullanma üzerinde yoğunlaştığının açıkça görüldüğünü vurgulayan Ok, "Din de, devleti kullanmak istemektedir. Siyasal İslam hedefinde kararlı köktendinci akımların tempolarını yükselttiğini, etkinlik alanlarını genişlettiğini fark etmemek imk nsızdır" diye konuştu. 

Pakistan öğretici olmalı 
Toplumsal Saydamlık Hareketi Derneği'nin "2004 Dürüstlük ve Yolsuzlukla Mücadele Ödülleri", törenle sahiplerine verildi. Kendilerini "Başörtüsüne Özgürlük Yürüyüşçüleri" olarak tanımlayan 13 kişilik grubun, Çankaya Köşkü'ne giderek Cumhurbaşkanı Sezer'e iletilmek üzere başörtüsü yasağının kalkması için toplanan 25 bin imzanın bulunduğu dilekçeyle Kuran vermesi olayına atıfta bulunan Ok, şunları söyledi 
Türk ulusunun vazgeçmeyeceği 2 devrim ilkesi, çağdaşlık ve laikliktir. Çankaya sırtlarındaki tablo çok vahimdir. Hepimizi ürperten bu noktaya gelinmesinde belli odakların Cumhuriyet'in kuruluş felsefesi ve devrimlerine, Atatürkçü düşünceye ve demokratik sisteme karşı mevzi kazanma stratejisi saklanıp, olaya sadece özgürlükler açısından yaklaşılmasının etkisi olduğu da ink r edilemez. Pakistan'ın nasıl bugüne geldiği öğretici olmalıdır. Ne dine, ne de laikliğe karşı olalım. Ne dini kullanalım, ne dinin devleti kullanmasına izin verelim. Yargının ve h kimin tarafsızlığını tehdit eden en önemli tehlike, yargının siyasallaştırılması girişimleridir. Tersi tutum takınılarak H kimler ve Savcılar Yüksek Kurulu'na, avukatlık mesleğinden h kimliğe alınma ile atama yetkisini veren kanun maddesi kaldırılmış, yetki Adalet Bakanlığı'na aktarılmıştır. Düzenleme yargı bağımsızlığına aykırıdır. 

Organize yolsuzluklar 
Hukukun referans alınmadığı toplum kirliliklerle doludur. Toplumu içten içe kemiren, kokuşturan, çürüten, siyasetçi ve rejime güveni aşındıran, yoksulluğa ve yoksunluğa yol açan en önemli kirlilik organize yolsuzluklardır. Yolsuzlukla mücadelede önlemlerin tam olarak alındığı söylenemez.Din siyasette, ticarette, her alanda kullanılmak istenmektedir. Her şeyin din açısından değerlendirilmesinin yapıldığı bir ortamda temelleri sağlam atılsa da laik - demokratik Cumhuriyet'in tehlike ile karşılaşmayacağı sanılmamalıdır.Tüm devlet organ ve kurumlarının meşruiyet kaynağı Anayasa'dır. Milli iradeyi temsil ettiğinden bahisle siyasi partilerin, bağımsız mahkemelere hükmetme düşünce, eğilim ve beyanlarının çağdaş demokraside izahı mümkün değildir. 






</TEXT>
</DOC>
