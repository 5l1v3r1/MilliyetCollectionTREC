<DOC>
<DOCNO> 359407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonspo24.html </URL>
<DATE> 2005/07/08/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Sivasspor'un yeni transferleri 
</HEADLINE>
<TEXT>

     Sivasspor, yeni transferleri Musa Kuş, Hakan Bayraktar ve İbrahim Aydemir ile masaya oturdu. 
     Yeni sezon hazırlık çalışmalarını Bolu'nun Gerede ilçesindeki Green Park Otel'de sürdüren takımda, İstanbulspor'dan orta saha oyuncusu Musa Kuş, Akçaabat Sebatspor'dan orta saha oyuncusu Hakan Bayraktar ile Almanya'nın Unterhaching takımından santrafor İbrahim Erdemir ile sözleşme imzalandı. 
     Yöneticilerden Mustafa Ulucan'ın da katıldığı imza törenine İstanbul'da bulunan ve Trabzonspor'dan transfer edilen kaleci Petkovic yetişemedi. Petkovic için bu akşam ya da yarın ayrıca imza töreni düzenlenecek. 
     Bu arada, Mustafa Hakan ve İbrahim Aydemir, büyük bir taraftar kitlesi olan yeni bir takıma transfer olmanın heyecanını yaşadıklarını belirterek, ''Takıma kısa sürede uyum sağlayacağımızı düşünüyoruz. Taraftarlarımızın desteğiyle Sivasspor'u yeni sezonda başarıya götüreceğimize inanıyoruz'' diye konuştular. 
     
</TEXT>
</DOC>
