<DOC>
<DOCNO> 375663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/yasam/yas06.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Koltuğa oturan kişi makamı doldurmalı' 
</HEADLINE>
<TEXT>


Uzmanlar, Mine Acar'ın DT Genel Müdürlüğü'ne atanmasındaki sorunun dramaturg ve oyuncular arasında olmadığını, Bakan Atilla Koç'un tavrından kaynaklandığını düşünüyor 

SEMA ASLAN 

Devlet Tiyatroları DT Genel Müdürü Lemi Bilgin'in görevden alınması ve yerine vek leten Mine Acar'ın atanmasıyla gözler bu kez, Acar'ın "dramaturg" olması nedeniyle, tiyatronun uzmanlık alanlarından "dramaturji"ye döndü. Peki, dramaturg kimdir 
Uzman isimler, dramaturgların görev tanımının önemi konusunda hemfikir. Ancak genel müdürlük koltuğuna oturacak kimsenin makamını doldurması gerektiğini vurguluyorlar. 
Özdemir Nutku Dokuz Eylül Üniversitesi Sahne Sanatları Bölümü kurucusu Sorun dramaturgla oyuncular arasında değil Kültür ve Turizm Bakanı Atilla Koç'un tavrında. Avrupa'da da dramaturglar genel müdürlük yapmıştır, ama o makamı doldurabilmiştir. Turgut Özakman bir zamanlar genel müdürdü. Yani önerilecek isim ünlü ve tiyatroyla ilgiliyse, DT dışından da olabilir. Şahıslar önemli değil, laik cumhuriyetin kanunları yavaş yavaş delinmek isteniyor. 
Prof. Dr. Ayşegül Yüksel Tiyatro eleştirmeni Dramaturg, sahneye getirilecek bir oyunun kuramsal ve uygulamalı düzeyde altyapısını oluşturan kişidir. Tiyatro olgusu içinde ne yazık ki bir "yardımcı öğe" olarak algılanmaktadır. Ancak, bütün bunlar tiyatronun özgül tartışma alanına girer. DT'nin gündemdeki sorunsa "dramaturg"un tanımı ve konumu değil, "kurum"un "özerk"liğidir. 
Sibel Arslan Yeşilay Bakırköy Belediye Tiyatroları Dramaturgu, çevirmen, eleştirmen Avrupa tiyatrosunda dramaturglar her zaman genel sanat yönetmeninin sağ kolu olarak yönetimde yer almıştır. Berthold Brecht'in de aynı zamanda bir dramaturg olduğunu ve dramaturjiye çok önem verdiğini hatırlatmak gerek. 
Dikmen Gürün İstanbul Üniversitesi Edebiyat Fakültesi Tiyatro Eleştirmenliği ve Dramaturji Bölüm Başkanı Dramaturji, Batı toplumlarında bir uzmanlık alanıdır. Sahne yorumunun oluşmasında anlam, amaç, biçim ve öz bağlamında yapılan temel çalışmalardan biridir. Buradaki temel sorunsa, siyasi erkin sanata müdahale etmesi ve Koç'un "Ben yaptım, oldu" tavrı içinde, Lemi Bilgin gibi başarılı bir genel müdürü görevden alarak, yerine Devlet Tiyatroları Yasası ile ters düşen bir atama yapmasıdır. 
Tarık Günersel İstanbul Şehir Tiyatrosu Başdramaturgu İyi bir dramaturgun tiyatroya bütünsel yaklaşımı, iyi bir aktörün ustalığından daha avantajlı olabilir. Bu bakımdan bir dramaturg elbette bir tiyatronun en sorumlu konumuna geçebilir, genel sanat yönetmeni olabilir. 
Prof. Dr. Sevda Şener Tiyatro kuramcısı Bilgisi, tecrübesi ve uygulamalarıyla iyi bir genel müdür olduğunu kanıtlamış, tiyatro tarihine böyle geçeceğini bildiğim Bilgin'in görevden alınmasını esefle karşılıyorum. Bir dramaturgun yönetici olarak görev alabilmesi için de, okulda öğrendiklerini yaşam tecrübesiyle geliştirmiş, bilgisine etik ve estetik boyutlarıyla işlerlik kazandırabilmiş, belli bir birikime ulaşmış, yöneticilik yeteneğini kanıtlamış, bilgisi ve kişiliğiyle kendini kabul ettirmiş olması gerekir. 
Doç. Dr. Füsun Akatlı Öğretim üyesi, yazar Acar'ın DT genel sanat yönetmenliğine uygun olmayış nedeni, onun B kadrosundan bir dramaturg olması değil, o göreve Bilgin'in uygun oluşu ve bunu dikkat çekici başarılarıyla çoktan kanıtlamış olmasıdır. Acar dramaturg olduğu için değil, sanat dışı nedenlerle o göreve tayin edilmiş olduğu için uygunsuz bir konumdadır. 

Yasa ne diyor 

5441 sayılı "Devlet Tiyatrosu Kuruluşu Hakkında Kanun"un ilgili maddesi şöyle 
Madde 4- 
Değişik madde 14 07 1970-1310 1 md. 
Devlet Tiyatrolarında, 
A Değişik bend 27 05 1983-2833 md. Genel Müdür, Kültür ve Turizm Bakanı'nın teklifi üzerine, yükseköğretim kurumlarının birinden mezun, özel veya kamu kuruluşlarında veya bunların her ikisinde en az 15 yıl hizmet görmüş hayatında başarılarıyla tanınmış sanatçılar, tiyatro yazarları, eleştirmenleri, temayüz etmiş tiyatro yönetmenleriyle üniversitelerde tiyatro sanatı dalında görev yapan öğretim elemanları arasından, müşterek kararnameyle, 657 sayılı Devlet Memurları Kanunu'nun değişik 59. maddesi hükmüne göre ... göreve alınır. 


</TEXT>
</DOC>
