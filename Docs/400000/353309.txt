<DOC>
<DOCNO> 353309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur07.html </URL>
<DATE> 2005/06/18/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Oynadığı köpeğin saldırısına uğradı... 
</HEADLINE>
<TEXT>

     Niğde merkeze bağlı Konaklı Beldesi'nde 6 yaşındaki bir çocuk, oynağı köpeğin saldırısına uğradı. 
     Edinilen bilgiye göre, 6 yaşındaki Levent Baştürk, evlerinin önünde gördüğü bir köpekle oynamaya başladı. Bir anda köpeğin saldırısına uğrayan Levent, çevredeki vatandaşların müdahalesiyle kurtarıldı. 
     Olaydan sonra Niğde Devlet Hastanesi'nde tedavi altına alınan Levent Baştürk'ün dudağına 8 dikiş atıldı. Hastanede incelemelerde bulunan Niğde Valisi Gündüz Beder, Levent'i ziyaret ederek ''geçmiş olsun'' dileğinde bulundu. 
     Yetkililer, köpeğin kuduz olup olmadığının belirlenmesi için müşahede altına alınacağını bildirdiler. 
     
</TEXT>
</DOC>
