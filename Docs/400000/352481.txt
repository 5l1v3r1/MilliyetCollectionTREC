<DOC>
<DOCNO> 352481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun02.html </URL>
<DATE> 2005/06/16/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Eski bakandan Bush'a mektup "Saddam'ın haklarına saygı gösterilsin" 
</HEADLINE>
<TEXT>

     ABD’nin eski adalet bakanlarından Ramsuy Clark, ABD Başkanı George Bush’a açık bir mektup göndererek, devrik Irak lideri Saddam Hüseyin’in haklarına saygılı olunmasını istedi. 
     Eski Cezayir devlet başkanı Ahmed Bin Bella, eski Fransa dışişleri bakanı Roland Dumas ve eski Malezya başbakanı Mahathir Muhammed’in de imzaları bulunan mektupta, Saddam Hüseyin’in kendi seçtiği bir avukat tarafından savunulma hakkı bulunduğuna değinildi. 
     Başkan Bush’a hitaben yazılan mektupta, Saddam’ın ayrıca ailesiyle görüşmeyi ve adil bir yargılanmayı hakkettiği de ifade edildi. 
     Mektupta, yakalanışından bu yana fotoğraflarının dünya basınında yer almasının da Saddam Hüseyin’in onurunu kırdığı kaydedilirken, ABD hükümetinin "Iraklı özel bir mahkeme kurmak ve için şimdiden yüz milyonlarca dolar harcadığına dikkat çekildi. 
     
</TEXT>
</DOC>
