<DOC>
<DOCNO> 392432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sontur19.html </URL>
<DATE> 2005/11/05/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Çeşme'de bayram bereketi... 
</HEADLINE>
<TEXT>

     İzmir'in turistik ilçesi Çeşme'de açık bulunan tesislerdeki doluluk oranının Ramazan Bayramı tatili ve termal turizmi sayesinde yüzde 90'a ulaştığı bildirildi. 
     Çeşme Kültür ve Turizm İlçe Müdürü Osman Kabasakal, AA muhabirine yaptığı açıklamada, ilçede 208 tesisin faaliyet gösterdiğini ve bunların yaklaşık yüzde 80'inin şu anda açık olduğunu belirtti. 
     Çeşme'nin 17 bin 500 yatak kapasitesine sahip olduğunu kaydeden Kabasakal, şu anda faaliyet gösteren tesislerdeki doluluk oranının yüzde 90'nı bulduğunu söyledi. 
     Kabasakal, şöyle konuştu 
     ''Çeşme'nin mevsimi değil ama bayram ve termal turizmi sayesinde açık olan otellerin tamamı dolu. Yurtdışından termal turizmi için gelen ağırlıklı Alman turistler de var. Termal turizmi sayesinde inşallah Çeşme, özlenen performansını gösterecek. Yazın deniz, kum, güneş turizmi olan ilçede termal turizmi sayesinde, turizm 11-12 aya yaygınlaştırılmış olacak.'' 
     
     TATİLCİLER DENİZ KENARINDA 
     Öte yandan Ramazan Bayramı tatili için Çeşme'yi seçen yerli turistler, havanın açık ve güneşli olmasını fırsat bilerek kendilerini deniz kenarına attılar. Bazı tatilci, balık tutarken, bazıları ise güneşin keyfini çıkardı. 
     
</TEXT>
</DOC>
