<DOC>
<DOCNO> 357990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sondun10.html </URL>
<DATE> 2005/07/04/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Türkiye, bu yıl da Alman turistlerin gözdesi... 
</HEADLINE>
<TEXT>

     Türkiye, bu yaz döneminde de Alman turistlerin tercih ettiği ülkelerin başında geliyor. 
     Almanya'nın önde gelen turizm şirketlerinden REWE grubunun açıklamasında, turizm sektöründe gelir ve müşteri artışının sürdüğü, Alman turistlerin en fazla tercih ettikleri tatil ülkelerinin başında geçen yıl olduğu gibi bu yıl da İspanya, Türkiye, Yunanistan ve Tunus'un geldiği bildirildi. 
     Alman turistlerin uzak mesafelerde tercih ettikleri tatil ülkelerinin başında Karaipler, Birleşik Arap Emirlikleri, Kenya ve Mauritus'un geldiği, sel felaketine uğrayan Sri Lanka, Maldivler ve Tayland gibi ülkelere gidenlerin sayısındaysa büyük ölçüde azalma olduğu belirtildi. 
     Otomobille yapılan yolculuklarda da, Almanların en fazla tercih ettiği ülkelerin başında Avusturya, Hırvatistan, İsviçre ve Macaristan'ın geldiği kaydedildi. 
     
</TEXT>
</DOC>
