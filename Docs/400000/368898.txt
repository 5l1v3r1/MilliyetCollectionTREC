<DOC>
<DOCNO> 368898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun35.html </URL>
<DATE> 2005/08/11/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
İsrail, Antalya'ya yönelik seyehat uyarısını kaldırdı... 
</HEADLINE>
<TEXT>

     İsrail, vatandaşlarına, Antalya’nın Alanya ve Kemer ilçeleri arasındaki bölgeye geçici olarak gidilmemesi yönünde yaptığı uyarıyı kaldırdı. 
     İsrail Terörle Mücadele Merkezi’nden yapılan açıklamada, uyarının, Türk güvenlik güçlerinin çabaları doğrultusunda kaldırıldığı belirtildi. 
     İsrail, üç gün önce vatandaşlarını, Antalya’nın Alanya ve Kemer ilçeleri arasındaki bölgeye geçici olarak gitmemeleri yönünde uyarmıştı. 
     İsrail hükümetinin, İsrail Dışişleri Bakanlığı sitesinde yayımlanan açıklamasında, "terör tehdidi olduğu" iddiasıyla yapılan uyarının geçici nitelikte olduğu ve en kısa sürede kaldırılmasının umut edildiği ifade edilmişti. 
     
</TEXT>
</DOC>
