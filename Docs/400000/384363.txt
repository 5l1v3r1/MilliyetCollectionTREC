<DOC>
<DOCNO> 384363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/magazin/axmag01.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener taraftarları belgesel oldu 
</HEADLINE>
<TEXT>


Fenerbahçe taraftarının takımlarına duyduğu aşk, belgesel film haline getirildi. Çoğu sahnesi Şükrü Saraçoğlu Stadı'nda çekilen 'Takım Böyle Tutulur' adlı film, 25 Kasım'da seyirciyle buluşacak 

Birsen Altuntaş 

ABD'DE sinema sektöründe çalışan Okan Altıparmak, 'Takım Böyle Tutulur' adıyla Fenerbahçe taraftarının belgeselini çekti. Altıparmak'ın, Serdar Aksoy ve Andreas Treske ile ortak yapımı olan 120 bin dolar bütçeli film, 25 Kasım'da 100 kopya olarak vizyona girecek. Fenerbahçe Şükrü Saraçoğlu Stadı'nda yaptıkları 280 saatlik çekimden 107 dakikalık belgesel hazırlayan Altıparmak, "1 yıl boyunca seyircileri çektik. 6 da taraftar seçip onların hik yeleri etrafında bütün Fenerbahçe taraftarını filme aktardık." 

'Fener bankası kurulsun' 

ALTIPARMAK sözlerini şöyle sürdürdü "Seyircilerden biri bir ev hanımı. İstanbullu bek r bir kadın, 23 yaşında bir erkek, telefon şirketinde çalışan bir kadın, bir kuyumcu ile ilkokul öğretmeni var. Bir de 1 yıllığına Türkiye'ye gelen ABD'li Fenerbahçeli var belgeselimizin karakterleri arasında. Bir Fenerli genç, 'Fenerbahçe sevdiği din gibi' diyor, bir başkası ise, 'Paramızı başka bankalara yatırmaktan bıktık, Fenerbahçe bankası kurulsun, oraya yatıralım' diye konuşuyor." 

'Fenerlilerin hik yesi, filmin hik yesi oldu' 

Futbolcu Ogün Altıparmak'ın oğlu olan belgeselin yapımcı ve yönetmeni Okan Altıparmak, bu projede fikrin doğuşunu şöyle anlatıyor "Bir gün trafikte giderken Fenerbahçe taraftarını gördüm bir film yapayım, gerçek insanlar oynasın, onların hik yeleri, filmin hik yesi olsun istedim. Projeyi Aziz Yıldırım'a sundum ve 'Sadece manevi destek istiyorum' dedim. Bize çekim rahatlığı ve manevi destek verdiler." 



</TEXT>
</DOC>
