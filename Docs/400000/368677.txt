<DOC>
<DOCNO> 368677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonspo04.html </URL>
<DATE> 2005/08/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Emre Ada’yı sallar... 
</HEADLINE>
<TEXT>

     İngiltere’nin Four-Four-Two dergisi milli futbolcumuz Emre Belözoğlu’nu ligin en çok dikkat edilmesi gereken oyuncuları arasında gösterdi. 
     Sezon başında Inter’den, İngiltere’nin Newcastle United takımına transfer olan ve hazırlık maçlarında oynadığı futbolla göz dolduran Emre Belözoğlu, Ada basınının da gündemine girdi. İngiltere’de yayınlanan Four-Four-Two dergisi, yeni sezonda dikkat edilmesi gereken 10 futbolcunun arasında lejyonerimiz Emre Belözoğlu’nu da gösterdi. Milli futbolcumuz bu kategoride 7’nci sırada yer aldı. Dergi, Emre hakkında Souness Galatasaray’ı çalıştırırken Emre 14 yaşındaydı. Souness takımdan ayrıldı, Emre 16 yaşında A takım formasını giydi ve ardından 4 lig ve UEFA Şampiyonluğu kazandı. İnter’de kendini fazla gösteremedi ancak orta sahadaki müthiş mücadele hırsı ve futbol bilgisiyle Ada’yı sallayabilir'' ifadesini kullandı. 
     
     Yıldıray hazır 

     Sakatlığı nedeniyle Almanya Ligi’nin ilk haftasında forma giyemeyen milli futbolcumuz Yıldıray Baştürk, Eintracht Frankfurt karşılaşmasına yetişeceğini söyledi. Takımı Hertha Berlin’in, Hannover deplasmanında 2-2’lik beraberlik almasının ardından bir açıklama yapan Yıldıray, Hala ağrılarım var. Ancak Frankfurt maçında oynamayı çok istiyorum. Hannover 96 karşılaşmasını evde televizyon karşısında izledim ve neredeyse çıldırıyordum. Frankfurt’a karşı takım arkadaşlarımla beraber sezonun ilk 3 puanını almak istiyoruz'' dedi. 

     
</TEXT>
</DOC>
