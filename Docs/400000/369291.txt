<DOC>
<DOCNO> 369291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo04.html </URL>
<DATE> 2005/08/12/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Galatasaray'da Hakan Şükür şoku 
</HEADLINE>
<TEXT>

     Bir haftadır griple mücadele eden Hakan Şükür, dün aniden ateşlendi ve yatağa düştü. Gerets, kaptanı yine de Ankara kadrosuna aldı. 
     
     Gerets ziyaret etti 
     Yaklaşık bir haftadır gribal enfeksiyon nedeniyle tedavi gören, Konyaspor maçına da hasta olarak çıkan Hakan Şükür, dün yine ateşlenerek yatağa düşünce, teknik heyet büyük şok yaşadı. Öğlen saatlerinde yapılan idmana katılamayan yıldız oyuncunun sinir diplerinin iltihaplandığı, ayrıca orta kulak sorunu nedeniyle tedavi altına alındığı öğrenildi. Teknik Direktör Eric Gerets, yorgan-döşek yatan yıldız futbolcuyu ziyaret ederek kendisine moral verdi. 
     
     Mondragon müjdesi 
     Sen bu takımın kaptanısın, sana ihtiyacımız var. Bizimle birlikte Ankara’ya gelmeni istiyorum'' sözlerine olumlu yanıt alan Belçikalı teknik adam, Kral’ı Ankaragücü maçı kadrosuna aldı. Doktorlar, golcü futbolcunun oynayıp ooynayamayacağının ancak maç saatinde kesinlik kazanacağını belirtti. Önceki günkü idmanda belinden sakatlanan kaleci Mondragon’un ise ağrılarının hafiflediği ve bugünkü mücadeleye iğne olarak çıkacağı ifade edildi. 
     
</TEXT>
</DOC>
