<DOC>
<DOCNO> 369374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur45.html </URL>
<DATE> 2005/08/12/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Yaralı almaya giden ambulans kaza yaptı... 
</HEADLINE>
<TEXT>

     Mersin’in Tarsus İlçesi yakınlarındaki trafik kazasında, 1 kişi öldü. Olay yerine giden ambulansın bir başka araçla çarpıştığı kazada da 1 kişi öldü, 3 kişi yaralandı. 
     AA muhabirinin edindiği bilgiye göre, Tarus-Ankara TEM Otoyolu’nda, Yaşar Kaya yönetimindeki 33 D 5908 plakalı otomobil, aynı yönde seyir halinde olan Esabil Erdem yönetimindeki 31 PK 155 plakalı otomobile arkadan çarptı. Kazada, araç sürücülerinden Yaşar Kaya, olay yerinde öldü. Diğer aracın sürücüsü kazayı hafif sıyrıklarla atlattı. 
     Kaza ihbarı üzerine Adana’dan istenen 112 Hızır Acil Servisi’ne ait, Eray Bağceli yönetimindeki 01 LE 119 plakalı ambulans, Uğur Kızıklı yönetimindeki 01 UT 102 plakalı otomobille çarpıştı. Kazada, otomobil sürücüsü Uğur Kızıklı olay yerinde öldü. Ambulans sürücüsü Eray Bağceli ile ambulansta bulunan Dr. Gülden Taşdelen ve sağlık teknisyeni Yasin Güzel ise yaralandı. Yaralılar, Çukurova Üniversitesi Tıp Fakültesi Balcalı Hastanesi’ne kaldırıldı. 
     
</TEXT>
</DOC>
