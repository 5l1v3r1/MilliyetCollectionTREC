<DOC>
<DOCNO> 398152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/yazar/uras.html </URL>
<DATE> 2005/11/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Antalya otellerinde 266 bin yatak var 
</HEADLINE>
<TEXT>


Antalya'dayım. Kasım ayının sonuna yaklaştık ama turizm hareketi canlılığını koruyor. Uçaklar Antalya'ya turist getirmeye devam ediyor. Antalya'da en hareketli ay ağustos ayı. Ağustosta Antalya Havaalanı'na 10 bine yakın tarifesiz charter uçak inip kalkıyor. Bu sayı eylül ve ekim aylarında 8 binlere, kasım ayında 4 binlere, aralık ve ocak, şubat, mart aylarında 2 binlere düştükten sonra nisan ayından itibaren tırmanışa geçiyor. 
Geçen yıl Türkiye'ye turist taşıyan tarifesiz 134 bin uçak iniş kalkış yaptı. Bunların 61 bini Antalya Havaalanı'na indi kalktı. Tarifesiz uçaklar Türkiye'ye 9.9 milyon turist taşıdı. Tarifesiz uçaklarla Antalya'ya 5.2 milyon turist geldi. 
Açık anlatımıyla, her 100 tarifesiz uçağın 45'i Antalya Havaalanı'na iniyor. Tarifesiz uçakla gelen her 100 turistin 52'si Antalya'da tatilini geçiriyor. 

Uçaklar turist taşıyor 
Türkiye'ye turist sadece tarifesiz uçaklarla gelmiyor. Tarifeli uçaklarla, kara ve deniz yoluyla da gelenler var. Türkiye'ye değişik araçlarla gelen her 100 turistin 34'ü Antalya'ya geliyor. Geçen yıl Antalya'ya gelen turist sayısı 6 milyondu. Bu yıl bu sayının 7 milyonu aşacağı söyleniyor. 
Türkiye'de mevcut turistik ve işletme belgeli her 100 yatağın 39'u Antalya'da. Antalya'da 266 bin yatak var. 
Antalya'daki yatakların doluluk oranı yüzde 62 dolayında. 
Turizm Bakanlığı tarafından yayımlanan istatistiklere göre 2004 yılında Antalya'daki otellerde geceleme toplamı, otellerdeki yatakların yıl boyu toplam olarak kaç defa kullanıldığını gösteren rakam 26.5 milyon. Yabancıların toplam geceleme sayısı 23.6 milyon. 

Yabancılar dolduruyor 
Yabancılar 5 yıldızlı otellerde 13 milyon geceleme, 4 yıldızlı otellerde 7 milyon geceleme yapmış. Yerli turistlerin 2004 yılında Antalya'daki toplam geceleme sayıları ise 2.9 milyon. Demek ki yıl boyu kullanılan her 100 yatağın sadece 11'inde yerli turist, 89'unda yabancı turist yatmış. 
Turizm araştırmacısı, dostum Fehmi Köfteoğlu, "Antalya Türkiye'nin turizm merkezi oldu" diyor. 
Antalya'da devamlı otel yapılıyor. Yapılan otellerin her biri dev oteller. Turizm Yatırımcıları Derneği'nden de bakanlıktan da yapılan, yapılmakta olan yeni oteller hakkında bilgi alamadım. Yeni otelleri kimler yapıyor Yatırımlar nasıl finanse ediliyor Yatırımcılar mutlu mu Antalya'da bilgi toplayabilirsem sayın okuyucularıma aktaracağım. 

Turizm tesislerinde yatırım ve işletme belgeli yatak sayısı, gelen turistlerin ve yatakların bölgesel dağılımı 2004 Turistlerin turistik merkezlere dağılımı Belgeli işletme yataklarının dağılımı Yatırım ve işletme belgeli yatak sayısı Antalya 34,5 38,9 266,7 Üstanbul 19,8 11,8 80,7 Muğla 14,4 19,0 129,6 Üzmir 4,4 5,0 34,8 Aydın 1,5 4,3 29,4 Diğer 25,4 21,0 144,4 Toplam 100,0 100,0 685,8 




</TEXT>
</DOC>
