<DOC>
<DOCNO> 378960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/soneko33.html </URL>
<DATE> 2005/09/16/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Galataport'a açık ara teklif Royal'den... 
</HEADLINE>
<TEXT>

     MİLLİYET EKONOMİ SERVİSİ 

Galataport projesinde Salı Pazarı ve Karaköy Kruvaziyer Limanı, Turizm Ticaret Kompleksin üç konsorsiyumun teklif zarfları açıldı. En yüksek teklifi İsrailli milyarder Sami Ofer'in de ortakları arasında bulunduğu Royal Caribbean Cruise ile Mehmet Kutman'ın sahibi olduğu Global Yatırım Holding'in başını çektiği konsorsiyum verdi. Royal Caribbean Cruises, Global Yatırım, Rouse TRI Party, Sasso Holding, IC Antbel Antalya ve Limak İnşaat'ın oluşturduğu konsorsiyum, 3 milyar 538 milyon euro teklifi ile Tepe ve Fiba liderliğindeki konsorsiyumların tekliflerini neredeyse üçe katladı. En yüksek teklifi veren konsorsiyumda yer alan ve son günlerde Ofer'e satılan Tüpraş hisseleri ile ilgili olarak eleştiri yöneltilen Global Yatırım'ın sahibi Mehmet Kutman, "Bu fiyatla tüm eleştirilere cevap verdik" dedi. 
     İstanbul'un tarihi mekanlarından Karaköy'ün çehresini değiştirecek ve bölgeyi hem kruvaziyer hem de kitle turizmine açacak Galataport Projesi için Türkiye Denizcilik İşletmeleri'nin TDİ yaptığı ihalede, projeye talip üç konsorsiyumun teklifi dün açıklandı. Projede öngörülen turistik tesislerin yapılması ve 49 yıllığına işletilmesi hakkını içeren ihalede Fiba Konsorsiyumu 1 milyar 4 milyon euro, Tepe Kodnsorsiyumu 1 milyar 362 milyon euro, Royal Konsorsiyumu ise 3 milyar 538 milyon dolar teklif verdi. 
     
     İhale süreci devam ediyor 

     TDİ Genel Müdürlüğü Merkez Binası'nda basın önünde açılan teklif zarfları ile ihaleyi kazanan grup kesinleşmiş olmadı. Prosedüre göre KDV hariç olarak verilen fiyat teklifleri ile birlikte, konsorsiyumların teklifleri 'teknik değerlendirmeye' alınacak. İhale Komisyonu Başkanı ve Türkiye Denizcilk İşletmeleri Genel Müdür Yardımcısı Tevfik Küçük, komisyonun değerlendirmelerini TDİ yönetimine sunacağını, daha sonra Özelleştirme İdaresi Başkanlığı'nı sunulacak olan ihalede kesin kararı Yüksek Planlama Kurulu vereceğını söyledi. 
     
     'Rakamı bekliyorduk' 

     Komisyonun teknik değerlendirmelerini 10 gün içinde tamamlayacağını belirten Küçük, kazanan firmanın sadece en yüksek teklif verene göre değil yatırım maliyeti, firmanın mali gücü, teknik gücü, ve proje gibi kriterlerinin de dikkate alınacağını söyledi. TDİ Genel Müdürü Burhan Külünk ise 3 - 3.5 milyar gibi bir fiyatın bekledikleri bir fiyat olduğunu söyleyedi. 
     
     Üç konsorsiyum teklif verdi 

     1. Royal Konsorsiyumu 3 milyar 538 milyon euro. 
     Royal Caribbean Cruises, Global Yatırım , Rouse TRI Party, Sasso Holding, IC Antbel Antalya, Limak İnşaat . 
     2. Tepe Konsorsiyumu 1 milyar 362 milyon euro . 
     Tepe İnşaat, Turner Construction, Singapore Cruise Center, Sawport LLC . 
     3. Fiba Konsorsiyumu 1 milyar 4 milyon euro. 
     Finansal Gayrimenkul Geliştirme - Fiba Holding, Ude Turizm Yatırım, Venezia Terminal, Five Mounts Properties . 
     
     
</TEXT>
</DOC>
