<DOC>
<DOCNO> 354143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur49.html </URL>
<DATE> 2005/06/21/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Hemşirelerden, Petek Dinçöz’e tepki 
</HEADLINE>
<TEXT>

     Eraydın AYTEKİN-Alev GÜRSOY DHA 

SİVAS’ta Sultan 1’inci İzzettin Keykavus Devlet Hastanesi’nde çalışan hemşireler ve sağlık memurları, seksi kıyafetler giyerek hemşire klibi çeken Petek Dinçöz ile köşe yazarı Hıncal Uluç’a tepki gösterdi. 
     Memur Sağlık-Sen Şube Başkanı Ümit Doğan, Birileri ekonomik çıkarlar için bir meslek grubunu küçük düşüremez.'' dedi. 
     Şarkıcı Petek Dinçöz’ün son albümündeki Doktor tavsiyesi’ şarkısı için, açık hemşire kıyafetleri giyerek klip çekmesi, Sivas’ta tepkiye neden oldu. Sultan 1’inci İzzettin Keykavus Devlet Hastanesi önünde biraraya gelen hemşire ve sağlık memurları, taşıdıkları dövizlerle tepkilerini dile getirdi. 
     Memur Sağlık-Sen Şube Başkanı Ümit Doğan, Türkiye’de 75 bin hemşirenin zor şartlar altında, günlük 9 saat nöbet tutarak hizmet vermeye çalıştığını belirterek, Bu sorunlar çözüm beklerken, dün Hıncal Uluç’un fıkrası, bugün Petek Dinçöz’ün klibi hemşirelerimizi rencide etmiştir. Hiç kimsenin ekonomik çıkarları için bir meslek grubunu rencide etmeye hakkı yoktur. Kasetini satın almayarak ve klibini izlemeyerek tepkilerimizi dile getirelim. Bu konuda RTÜK’ü göreve çağırıyoruz. Bu klip yayından kaldrılana kadar tepkilerimizi dile getirmeye devam edeceğiz.'' dedi. 

     
</TEXT>
</DOC>
