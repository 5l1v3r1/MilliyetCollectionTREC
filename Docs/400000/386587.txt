<DOC>
<DOCNO> 386587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yazar/tamer.html </URL>
<DATE> 2005/10/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB ile ABD'nin insan haklarında son tartışması 
</HEADLINE>
<TEXT>

Havaalanına girer girmez pasaport henüz cepteyken, radyo frekansıyla kimlik bilgilerine ulaşılmalı mı, yoksa kapak sayfasının açılması beklenmeli mi 

Amerika ile Avrupa Birliği arasındaki son "insan hakları" tartışmasından haberiniz var mı 
Radyo frekansıyla çalışan çiplerle kimlik bilgilerine, pasaportların kapakları açıldıktan sonra mı ulaşılsın, açılmadan mı 
Amerika, bu çiplerle pasaportun kapağı bile açılmadan, kişi daha havaalanından adımını attığında, onu kimlik bilgileriyle tanımakta ısrarlı. Avrupa Birliği ise "Yok bu kadarı da fazla. Pasaportun kapağı açılmadan, içindeki bilgilere erişmek insan haklarına aykırı," diyormuş. ABD, radyo frekansıyla çalışan çiplerin yerleştirildiği pasaportlarda bu uygulamayı başlatmış bile. Daha havaalanından girer girmez, pasaport polisi kim olduğunuzu a'dan z'ye öğreniyor ve uygunsuz bir durumunuz varsa da sizi kıskıvrak yakalıyormuş. AB ülkelerinde de bu uygulamaya geçilecek ama, ancak pasaportunuzun kapak sayfası açıldığında kimlik bilgilerinize erişilebilecekmiş. 
İnsan hakları teması etrafında tipik bir AB - ABD bakış açısı farklılığı daha Interpro'nun Başkanı Zafer Kurdakul'dan dinledim bunları. 

Yeni iş düzeni 
Yıllardır CeBIT Bilişim Fuarı'nı düzenleyen Interpro bugünlerde TIME 2005, Ofissiz, Kablosuz, Eğlenceli, Yenilikçi OKEY iş düzeninin ele alınacağı 2 günlük toplantının hazırlıklarıyla meşgul. 24 - 25 ekimde İstanbul'da yapılacak toplantıda, mevcut ve gelecek teknolojilerin iş dünyasında nasıl bir düzen içinde kullanılacağı tartışılacak. Geleneksel işlerde yeni teknolojileri kullanarak iş yapmanın yeni yolları, işadamlarının bilgisine sunulacak. 
Kurdakul'u dinlemek hoştu 
"Telefonu kullanırken bunun içinde tel var, telin içinde de elektronlar koşuşturuyor diye düşünmüyoruz. Kablosuz ve mobil uygulamaların, küresel rekabet ortamında artık birer teknoloji kavramı olmaktan çıkıp, iş hayatının vazgeçilmez araçları haline geldiklerini de göz ardı etmemeliyiz.Dünyada artık kimse karşısındakine 'Bilgisayarının hızı nedir ' diye sormuyor, ama Türkiye'de h l İnternet Haftası düzenleniyor. Telefon Haftası ya da Televizyon Haftası var mı ki " 
Kurdakul'la konuşuncaya kadar hiç düşünmemiştim. Sahi h l İnternet Haftası düzenlemek çok olmuyor mu Zaten tüm yıla yayılmış, hatta 52 hafta yetmediği için bazıları üst üste binen bu "haftalar" meselesini de ayrı bir yazıda ele almak lazım 

Telekomda yeni roller 
Türk Telekom'un satılması ve Telsim için ihaleye çıkılmasıyla bizim telekomünikasyon piyasası da kuşkusuz pek çok yeni gelişme ve işbirliklerine gebe. Örneğin dünyada verilen ve henüz Türkiye'de verilmeyen bazı hizmetler, önümüzdeki dönemde Türkiye'ye de gelecek. Ve tüketiciler olarak umuyoruz ki yeni dönem ucuzluğu da beraberinde getirecek. 
Kurdakul'un mobil hatlarla sabit hatları rakipmiş gibi gösteren, mobil hatların sabit hatları geçtiği türünden haberlere de itirazı var. British Telecom'un Bluephone uygulamasıyla 2 hattı birleştirdiğini ve tek cihazla sokaktayken mobil hattan, eve gelince otomatikman sabit hattan konuşmanın mümkün kılındığına işaret ediyor. 

Sabit hattın dönüşü 
Evet sabit hat da, mobil hat da, uydu da kullanılacak hangisine nerede ihtiyaç varsa... Aslında telekom dünyasında roller çok değişiyor. Örneğin hızlı internet bağlantısı sağlayan ADSL. Kim veriyor bu hizmeti Türk Telekom. Kızım bizim ev telefonuna bağlattı. Müthiş memnunuz. Hem internete girdiğinde telefonu meşgul etmiyor, hem de şıp diye bağlanıp hızla işini görebiliyor. 
Eğlence dünyasının ekonomideki payının hızla arttığına kuşku yok. Bilgisayar oyunlarında da durum farklı değil. Ve geliştirilen oyunlar, ekonomik olarak yarattıkları değerin yanı sıra sadece Pentagon'a değil, orman yangınlarından pilotsuz uçağa pek çok alanda hem sanayiye hem de askeriyeye ilham kaynağı oluyorlar. 



</TEXT>
</DOC>
