<DOC>
<DOCNO> 371974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur42.html </URL>
<DATE> 2005/08/22/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Kadıköy'de 2 kişiyi teknede vurup denize attılar 
</HEADLINE>
<TEXT>

     Kadıköy'de bir teknede vurulduktan sonra denize atıldığı öne sürülen yaralının sağlık durumu ciddiyetini koruyor. Vurulan ve denizde kaybolduğu tahmin edilen diğer kişinin cesedi ise yapılan tüm aramalara rağmen henüz bulunamadı. 
     Balıkçılar tarafından denizden yaralı olarak çıkarılan Metin K'nın Haydarpaşa Numune Hastanesi'ne tedavisi sürüyor. 
     Teknede vurulduktan sonra denize atıldığı öne sürülen Metin K'nın hayati tehlikesinin bulunduğu, bu nedenle halen ifadesine başvurulamadığı bildirildi. 
     Görgü şahitlerinin ifadelerine göre dün gece Metin K. ile birlikte denize atıldığı belirtilen amcasının oğlu Cesim K'nın bulunması için Sahil Güvenlik botlarının yaptığı tüm aramalardan sonuç alınamadı. Polis yetkilileri, Metin ve Cesim K'nın tekneye Bostancı'daki balıkçı barınağından bindiklerinin belirlendiğini, ancak teknenin adının ve kime ait olduğunun henüz tespit edilemediğini ifade ettiler. 
     Yetkililer, olayla ilgili soruşturmanın sürdürüldüğünü kaydettiler. 
     
</TEXT>
</DOC>
