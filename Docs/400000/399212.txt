<DOC>
<DOCNO> 399212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun13.html </URL>
<DATE> 2005/11/30/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İsrail Dışişleri Bakanı Şalom Likud'u bir tek ben kurtarabilirim... 
</HEADLINE>
<TEXT>

     İsrail Dışişleri Bakanı Silvan Şalom, Başbakan Ariel Şaron'un terk etmesiyle lidersiz kalan Likud Partisi'ni ancak kendisinin kurtarabileceğini söyledi. 
     Partinin lider adayları arasında ismi üst sıralarda yer alan Şalom, Likud'un kriz yaşadığını söyledi ve partiyi eski günlerine getirme sözü verdi. 
     İsrail radyosuna konuşan Şalom, ''Likud kriz yaşıyor. Soru, partiyi kimin kurtarabileceği ve zafere taşıyabileceğidir'' dedi ve partinin başına geçmesi halinde, mart ayındaki olası seçimleri kazanacaklarından emin olduğunu söyledi. 
     Şalom, Likud'un eski liderlerinden Binyamin Netanyahu'nun tekrar lider seçilmesi durumunda ise partinin yok olacağını kaydetti. 
     
</TEXT>
</DOC>
