<DOC>
<DOCNO> 394123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonsiy19.html </URL>
<DATE> 2005/11/11/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Erdoğan Türban konusunda "nokta koyulmuştur" ifadeleri çok yanlış 
</HEADLINE>
<TEXT>

     Başbakan Erdoğan, Avrupa İnsan Hakları Mahkemesi’nin AİHM türban yasağı konusunda verdiği kararı değerlendirerek, bu konuyu "din ve vicdanla eğitim özgürlüğü" başlığı altında genel anlamda "özgürlükler" başlığı altında değerlendirdiklerini söyledi. 
     Erdoğan, şöyle konuştu 
     "Bir defa bu konu bizim önümüzde bir sorun olarak vardır. Bugünün sorunu değildir. Sorunun geçmişi malumdur. Mahkemenin, bu yasağını bir genelleştirme olarak ele almayı yanlış buluyoruz. Bazı yayın organlarının ’nokta konmuştur, şöyle olmuştur, böyle olmuştur’ ifadeleri çok yanlış. Bunlar art niyetli yaklaşımlardır. Neyin noktasını koymuşsunuz Neye göre koymuşsunuz Böyle bir şey olabilir mi Başlıkların atılış şekli de çok yanlış. 
     Dünya, özgürlüklerde nerelerden nerelere geldi. AİHM’deki bu kararı verenlere şu soruyu sormak istiyorum sizin ülkelerinizde mevcut yasalarınızın inançlarla örtüşen veya çakışan yanlarını değerlendirdiniz mi Bu soruyu bir sormak lazım. Acaba örtü nedir 
     Bunu acaba sorarak, bunun yetkilisi olanlardan bu konuda herhangi bir cevap alınmış mıdır Böyle bir cevap alınmamıştır ve bu cevap alınmadan böyle bir karara varmak bir defa din ve vicdan özgürlüğüne ters düşer, eğitim özgürlüğüne de ters düşer. Bu karar, bu dosya olsa olsa kendi içinde değerlendirilebilir. Bunu böyle bir genelleştirme gayreti içine girmek maalesef art niyetli davranmaktan başka bir şey değildir. Bunu da özellikle ülkemdeki, bu konuyu böyle değerlendirme gayreti içinde ideolojik yaklaşımlarını ortaya koyanlara ifade etmek istiyorum." AİHM’in kararını, AB sürecine mal ederek ve AB sürecinde de değerlendirme gayreti içine girenlerin de bir yanılgı içerisinde olduklarını ifade eden Erdoğan, "Çünkü, bu da özgürlüğün bir parçası olarak ele alınmış bir konudur. Bunu da ben, AB sürecini tanımayan bunlardan haberi olmayanlara da özellikle duyurmak isterim" diye konuştu. 
     Yasanın, başka bir şey, hukukun başka bir şey olduğunu vurgulayan Erdoğan, şunları kaydetti 
     "İnsanların hukukunu yanlış yasalarla yok edemezsiniz. Geçici bir süre yok edebilirsiniz ama eninde sonunda bu hukuk yasa haline gelir, geldiği zaman da beklenen çözüme kavuşulmuş olunur. Bu sorunu da Türkiye kendi içinde toplumuyla halletmiştir. Millet olarak halletmiştir. Her zaman söylüyorum kurumların sorunu vardır, müsesseselerin sorunu vardır, siyasi partilerin sorunu vardır. Bu sorun, kendi içinde çözülecektir. Çözüldüğünde de inanıyorum ki bu gerginlikler de kalkacaktır." 
     
</TEXT>
</DOC>
