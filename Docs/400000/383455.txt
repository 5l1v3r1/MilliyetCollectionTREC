<DOC>
<DOCNO> 383455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/siyaset/siy03.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin yeni büyükelçileri 
</HEADLINE>
<TEXT>


ANKARA KULİSİ 


Dışişleri Bakanlığı'ndaki son büyükelçi kararnamesiyle 15 diplomat ilk kez büyükelçi unvanı kazandı. 
Kararnamenin en önemli özelliği geçmişte daha çok 2. ya da 3. çıkışını yapan kıdemli büyükelçilerin gönderildiği Viyana, Helsinki, Brüksel, Kahire, Tahran gibi merkezlere bu kez ilk çıkışını yapan genç büyükelçilerin gönderilmesi. Liste bu haliyle Dışişleri'nde önemli bir zihniyet değişikliğine de işaret ediyor. 
Yeni görev yerlerine gitmeye hazırlanan yeni büyükelçilerin yaş ortalaması 51. kararnameyle, bakanlıktaki 1957 doğumlular ilk kez büyükelçi çıkarmış oldu. 

ENDONEZYA - AYDIN EVİRGEN 
Tokyo'da bulundu 

1952 Borçka doğumlu. Kayseri Lisesi ve Mülkiye mezunu. Melbourne, Selanik, Lefkoşa, Burgaz, Tahran ve Tokyo'da bulundu. Son dönemde merkezde Güney Asya'dan Sorumlu Genel Müdür Yardımcısı olarak görev yapmaktaydı. Endonezya'da görev yapacak Evirgen, evli, bir çocuklu. 

GÜNEY KORE - DENİZ ÖZMEN 
Doktorası var 

1955 İstanbul doğumlu. TED Ankara Koleji ve Mülkiye mezunu. Ankara Üniversitesi'nden doktorası var. Trablus, Los Angeles ve Dublin'de bulundu, Melbourne Başkonsolosluğu yaptı. Merkezde Çok Taraflı Ekonomik İlişkiler Genel Müdür Yardımcılığı görevini yürütüyordu. Özmen evli, 1 çocuklu. 

UKRAYNA - ERDOĞAN İŞCAN 
AİHM uzmanı 

1954 İstanbul doğumlu. İstanbul Kültür Koleji ve ODTÜ mezunu. Doha, Frankfurt, Bonn, Londra ve Cenevre'de görev yaptı. Son 3 yıldır merkezde AİHM'deki davalara da bakan Avrupa Konseyi'nden sorumlu Genel Müdür Yardımcılığı görevini yürütmekteydi. İşcan, evli, 1 çocuk babası. 

AFGANİSTAN - ETHEM TOKDEMİR 
Irak'tan geldi 

1954 Ankara doğumlu. TED Ankara Koleji ve Mülkiye mezunu. Lefkoşe, Karlsruhe, Lizbon'da görev yaptı, Dışişleri'nin Irak Özel Temsilcisi Osman Korutürk'ün yardımcısıydı. Bir süre Bağdat Büyükelçiliği maslahatgüzarlığını yürüttü. Evli, 2 çocuk babası. 

SUDAN - FATİH CEYLAN 
NATO uzmanı 

Bursa 1957 doğumlu. Robert Kolej ve Mülkiye mezunu. İslamabad, Deventer, NATO, Düsseldorf ve Brüksel'de görev yaptı. Merkezde NATO Genel Müdür Yardımcısı olarak görev yapıyordu. Geçen yıl İstanbul'da düzenlenen NATO zirvesinin hazırlanmasında önemli rol oynadı. Evli, 2 çocuklu. 

BELÇİKA - FUAT TANLAY 
BM'de görev yaptı 

1951 Aydın doğumlu. Karşıyaka Erkek Lisesi ve Mülkiye mezunu. Pekin, Tokyo ve Birleşmiş Milletler'de görev yaptı, New York Başkonsolosluğu'nda bulundu. Son dönemde merkezde Protokol Genel Müdür Yardımcısı olarak görev yaptı. Evli, bir çocuklu. 

İRAN - GÜRCAN TÜRKOĞLU 
Gül'ün sağ kolu 

1955 İstanbul doğumlu. Kadıköy Maarif Koleji ve Mülkiye mezunu. Cidde, Oslo, Madrid, Şam, Birleşmiş Milletler'de bulundu, Bağdat'ta "iki numara" olarak görev yaptı. 
Son dönemde Dışişleri Bakanı Abdullah Gül'ün özel müşaviri olarak oldukça etkili bir konumdaydı. Bek r. 

BAHREYN - HALDUN OTMAN 
Ekonomi kökenli 

Ankara 1949 doğumlu. Özel Yükseliş Koleji ve Gazi Üniversitesi İktisadi ve Ticari İlimler Akademisi mezunu. Bakanlığa 1978'de girdi, Frankfurt, Doha ve Viyana'da bulundu, Münih Başkonsolosluğu yaptı. Son dönemde merkezde Konsolosluk Genel Müdür Yardımcısıydı. Evli, 1 çocuklu. 

BULGARİSTAN - MEHMET GÜCÜK 
Boğaziçi mezunu 

1955 Ankara doğumlu. Kadıköy Maarif Koleji ve Boğaziçi Üniversitesi mezunu. Cidde, Berlin, Bonn, Washington ve Moskova'da görev yaptı. Son dönemde merkezde İkili Ekonomik İlişkiler'den Sorumlu Genel Müdür Yardımcısı olarak görev yapmaktaydı. Evli, 2 çocuk babası. 

ŞİLİ - OSMAN ULUKAN 
St. Joseph ekolü 

1947 İstanbul doğumlu. Saint Joseph lisesi ve Mülkiye mezunu. Milano, Tiran, Buenos Aires ve Tunus'ta bulundu, Essen Başkonsolosluğu yaptı. Meclis Dışişleri Komisyonu'nun danışmanlığını yapmaktaydı. 2. kez Latin Amerika kıtasına gidiyor. Evli. 

MOĞOLİSTAN - ÖMÜR ŞÖLENDİL 
ODTÜ'den Dışişleri'ne 

1953 İstanbul doğumlu. İzmir Koleji ve ODTÜ mezunu. Halep, Zürih, Maskat, Oslo ve Viyana'da bulundu, Batum ve Deventer'de Başkonsolosluk yaptı. Son dönemde merkezde Doğu Avrupa'dan Sorumlu Genel Müdür Yardımcısı olarak görev yapıyordu. Evli, 2 çocuklu. 

FİNLANDİYA - REHA KESKİNTEPE 
O da Boğaziçili 

1953, ABD doğumlu. TED Ankara Koleji ve Boğaziçi Üniversitesi mezunu. Yeni Delhi, Washington, Moskova, Cenevre ve Pekin'de görev yaptı. Son dönemde merkezde Siyaset Planlama Genel Müdür Yardımcılığı görevini yürütüyordu. Evli, 2 çocuklu. 

AVUSTURYA - SELİM YENEL 
Uzmanlık alanı AB 

1956 İstanbul doğumlu. İngiliz Erkek Lisesi ve Mülkiye mezunu. OECD, K bil, Birleşmiş Milletler ve Brüksel'deki AB Temsilciliği'nde Daimi Delege Yardımcısı olarak görev yaptı. Son dönemde merkezde AB'den sorumlu Genel Müdür Yardımcılığı görevini yürütüyordu. Evli, 1 çocuklu. 

SLOVAKYA - SUNA ÇOKGÜR ILICAK 
Amerika uzmanı 

1957 İzmir doğumlu. İzmir Amerikan Kız Koleji ve Mülkiye mezunu. Brüksel, Halep, Bern, Londra'da bulundu. Son dönemde ABD ile ilişkilerden sorumlu Genel Müdür Yardımcısı olarak görev yaptı. Bush Yönetimi ile Irak savaşı öncesinde yürütülen kritik pazarlıkların içinde yer aldı. Evli, bir çocuklu. 

MISIR - ŞAFAK GÖKTÜRK 
Ortadoğu uzmanı 

1957 Bonn doğumlu. TED Ankara Koleji ve Mülkiye mezunu. Lagos, BM, Atina ve Tahran'da bulundu, Frankfurt Başkankonsolosluğu ve New York'ta BM Daimi Delege Yardımcılığı yaptı. Son dönemde merkezde Ortadoğu'dan sorumlu Genel Müdür Yardımcısı'ydı. Evli, 2 çocuklu. 


</TEXT>
</DOC>
