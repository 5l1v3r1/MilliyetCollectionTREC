<DOC>
<DOCNO> 380511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun18.html </URL>
<DATE> 2005/09/22/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Fransa nüfusunun yüzde 10'u göçmen 
</HEADLINE>
<TEXT>

     Fransa'da Ulusal İstatistik Enstitüsü INSEE rakamlarına göre, nüfusun yüzde 9.6'sını göçmenler teşkil ediyor. 
     INSEE raporuna göre, ülkede 18 yaşın üzerindeki göçmen sayısı yaklaşık 4.5 milyon. 
     ''Avrupalı göçmenlerin sayısının 1999 yılına oranla yüzde 46'dan yüzde 41'e indiği'' belirtilen raporda, ''Yine aynı yıllar içinde Afrika'dan gelen göçmen sayısının ise yüzde 39'dan yüzde 42'ye çıktığı'' bildirildi. 
     Araştırmaya göre, 1999 ve 2004 yılları arasında Asya ülkelerinden gelen göçmen sayısı da yüzde 12'den yüzde 14'e yükseldi. 
     INSEE araştırması, göçmenlerin yüzde 16'sının işsiz olduğunu, Fransızlarda ise bu oranın yüzde 7.2 civarında olduğunu ortaya koydu. 
     Yine aynı araştırmaya göre, Cezayir, Fas ve Türk göçmenleri arasında işsizlik oranı yüzde 25 iken, İtalyan, İspanyol ve Portekizli göçmenler arasında bu oran yüzde 6 civarında. 
     
</TEXT>
</DOC>
