<DOC>
<DOCNO> 395429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko09.html </URL>
<DATE> 2005/11/16/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Bono - tahvil piyasasında faiz yüzde 14.11 seviyesinde... 
</HEADLINE>
<TEXT>

     İMKB Tahvil ve Bono Piyasası Kesin Alım Satım Pazarı'nda işlem gören ve Hazine'nin dün düzenlediği 588 gün vadeli Yeni Türk Lirası YTL cinsinden iskontolu tahvil ihalesinde satılan yeni gösterge kağıdı 27 Haziran 2007 vadeli tahvilin, bugün valörlü işlemlerinin saat 10.10 itibariyle basit getirisi yüzde 14.71, bileşik getirisi yüzde 14.11 oldu. 
     Bu tahvilin dünkü ihalede basit faizi yüzde 14.78, bileşik faizi yüzde 14.17 olmuştu. 
     Bundan önceki gösterge kağıdı olan 9 Mayıs 2007 vadeli tahvilin, bugün valörlü işlemlerinin basit getirisi yüzde 14.71, bileşik getirisi yüzde 14.24 oldu. Bu tahvilin, aynı gün valörlü işlemlerinin dünkü kapanışında basit getiri yüzde 14.77, bileşik getiri ise yüzde 14.29 olarak gerçekleşmişti. 
     
     DOLAR KOTASYONLARI 
     Bankalararası piyasadaki dolar kotasyonlarında alışta en düşük fiyat 1.3550 YTL, en yüksek fiyat 1.3595 YTL, satışta en düşük fiyat 1.3600 YTL, en yüksek fiyat 1.3630 YTL düzeyinde bulunuyor. 
     
     PARİTE 
     Uluslararası piyasalarda avro-dolar paritesi 1.1719, sterlin-dolar paritesi 1.7351, yen-dolar paritesi ise 119.17 düzeyinde seyrediyor. 
     
</TEXT>
</DOC>
