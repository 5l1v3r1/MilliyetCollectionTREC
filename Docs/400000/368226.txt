<DOC>
<DOCNO> 368226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/spor/bbas.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev karşılama 
</HEADLINE>
<TEXT>



AVRUPA şampiyonu olan Yıldız Milli Basketbol Takımı dün akşam yurda döndü. Şampiyon gençler, Federasyon Başkanı Turgay Demirel, Bogdan Tanjevic, A Milli Takım'dan İbrahim Kutluay, Kerem ve Mirsad Türkcan ile aileleri tarafından havaalanında çiçeklerle karşılandı. Demirel, "Son üç senede, üç gümüş, bir bronz kazandık. Bu kez şeytanın bacağını kırdık" diye konuştu. 

Kerem Tunçeri Beşiktaş'ta 

BASKETBOLDA transferlerine devam eden Beşiktaş, Ülkerspor'un milli oyun kurucusu Kerem Tunçeri ile anlaştı. 26 yaşında ve 1.90 boyundaki guard ile bugün 12.00'de Akeretler'deki kulüp binasında sözleşme imzalanacak. 

Ender Arslan'ın mutlu günü 

EFES Pilsen ve Basketbol Milli Takımı'nın yıldız oyuncusu Ender Arslan, dün akşam Buket Arslan Akkaya ile dünya evine girdi. Çınar Otel'deki düğünde, çiftin nikahını Şişli Belediye Başkanı Mustafa Sarıgül kıydı. A Milli Takım Antrenörü Bogdan Tanjeviç, Arslan'ın Milli Takım ve Efes Pilsen'deki arkadaşları ve Galatasaraylı Volkan da geceye katıldı. 


</TEXT>
</DOC>
