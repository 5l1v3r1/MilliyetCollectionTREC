<DOC>
<DOCNO> 369439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/spor/spo04.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un k busu 
</HEADLINE>
<TEXT>


Bordo - Mavililer, Konyaspor deplasmanında bir türlü istediği sonuçları alamıyor. Geçen sezon rakibiyle berabere kalarak Ziya Doğan'ı kaybeden Trabzonspor, 7 maçta sadece 2 kez gülebildi 


Yeni sezona Kayserispor zaferiyle giren Trabzonspor, ilk deplasman karşılaşmasında bir türlü şansının gülmediği Konyaspor önüne çıkacak. 
Bordo - Mavililer, bugüne dek deplasmanda Konyaspor ile oynadığı 7 karşılaşmada 4 yenilgi, 2 galibiyet, 1 beraberlik elde ederek, kötü bir grafik çizdi. Konyaspor deplasmanında en son galibiyetini 1991 - 92 sezonunda 1-0'lık sonuçla elde eden Trabzonspor, daha sonra oynadığı üç maçta da üç puana ulaşamadı. Karadeniz ekibi, 1992-93 sezonunda 0-0, 2003-2004 sezonunda 3-3, geçen sezon da 1-1'lik beraberlikle sahadan üzüntülü ayrılmıştı. 
Hatırlanacağı gibi geçen sezon Konyaspor karşısında alınan beraberlik sonrasında Bordo - Mavililer'in hocası Ziya Doğan görevinden istifa etmişti. 

Şahin temkinli 

Trabzonspor Basın Sözcüsü İbrahim Şahin, Konyaspor'un evinde iyi oynadığını belirterek, 90 dakikanın kolay geçmeyeceğini dile getirdi. Şahin, "Konyaspor güçlü bir takım. Evinde oynamanın avantajını iyi değerlendiriyorlar. Biz de sezona iyi bir başlangıç yaptık. Bunu devam ettirmek istiyoruz. Üç puana hak ederek uzanmak istiyoruz" dedi. Şahin, Fatih Tekke'nin tamamen iyileşmesinin ardından takımın gerçek gücüne ulaşacağını da iddia etti. 

Lee dönüyor 

Trabzonspor, Konyaspor karşılaşmasının hazırlıklarını tamamladı. Teknik Direktör Şenol Güneş'in son maçlarda form düşüklüğü gösteren Volkan'ın yerine sol kanatta Lee Yong'a görev vereceği bildirildi. 


</TEXT>
</DOC>
