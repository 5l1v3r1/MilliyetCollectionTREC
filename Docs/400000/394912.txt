<DOC>
<DOCNO> 394912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sontur49.html </URL>
<DATE> 2005/11/14/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Konya'da, PKK KONGRA-GEL üyesi olduğu iddia edilen bir kişi tutuklandı 
</HEADLINE>
<TEXT>

     Konya'da, terör örgütü PKK Kongra-Gel üyesi olduğu iddia edilen bir kişi yakalanarak tutuklandı. 
     Edinilen bilgiye göre, terör örgütü PKK-Kongra-Gel üyesi olduğu iddiasıyla Şırnak Emniyet Müdürlüğü'nce aranan Hüseyin Yardak'ın 65 , zaman zaman Konya'ya gelip gittiği ihbarını alan Konya Emniyet Müdürlüğü Terörle Mücadele Şube Müdürlüğü'ne bağlı ekipler, konuyla ilgili çalışma başlattı. 
     Söz konusu kişinin Adana'dan Konya'ya geldiğini tespit eden emniyet güçleri, gerçekleştirilen operasyonla, Hüseyin Yardak'ı yakalayarak gözaltına aldı. 
     Çıkarıldığı mahkemece tutuklanarak cezaevine gönderilen Yardak'ın, 1992 yılının Mart ayında Şırnak'ın Cizre İlçesi'nde bir köy korucusunun örgüt adına sorgulanarak öldürülmesi, 1993 yılının Temmuz ayında aynı bölgede bir vatandaşın kaçırılarak öldürülmesi ve örgüte gelir temin etmek için para toplama, bildiri dağıtma gibi olaylara karıştığı bildirildi. 
     
</TEXT>
</DOC>
