<DOC>
<DOCNO> 394927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonyas11.html </URL>
<DATE> 2005/11/14/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Sting, organik gıda işine giriyor 
</HEADLINE>
<TEXT>

     Ünlü şarkıcı Sting İtalya'da yetiştirdiği ve aralarında zeytinyağının da bulunduğu organik gıda ürünlerini tüm dünyaya pazarlamaya hazırlanıyor. 
     New York Times gazetesinin haberine göre, Sting ve eşinin İtalya'nın Toscana bölgesindeki çiftliklerinde ürettikleri ve Il Palagio adını verdikleri organik gıda ürünleri ilk olarak bugün Londra'daki Harrods mağazasında satışa sunuluyor. 
     Sting'in Trudie Styler adlı ortağıyla atıldığı bu iş girişiminde ünlü markaların pazarlamasını yapan New York merkezli Sugartown Creative adlı kuruluşla anlaştığı belirtiliyor. 
     Londra'da bugün tüketiciyle tanışacak organik Sting ürünleri arasında, zeytinyağı ve üç ayrı lezzette bal bulunuyor. 
     Üzerinde Sting ve ortağı Styler'ın isimlerinin de zikredildiği ürünlerden 500 mililitrelik zeytinyağı 19 sterlin yaklaşık 38 YTL ve 350 gramlık ballar da 6 sterline yaklaşık 14 YTL satılacak. 
     Organik ürünlerin gelecek yıl ABD'de, ardından da başka ülkelerde satışı planlanıyor. 
     
</TEXT>
</DOC>
