<DOC>
<DOCNO> 391777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur06.html </URL>
<DATE> 2005/11/02/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Penceredeki parmaklıklar yüzünden evden çıkamadı, yangında öldü 
</HEADLINE>
<TEXT>

     Konya’nın Sarayönü İlçesi’nde bir evde çıkan yangında, pencerelerde demir parmaklıklar bulunması nedeniyle evden çıkamayan 1 kişi öldü, 3 kişi hastaneye kaldırıldı. 
     Alınan bilgiye göre, İnli Mahallesi Piliç Sokak’ta Ahmet Yılmaz’a 65 ait evde henüz belirlenemeyen nedenle yangın çıktı. 
     Yangını söndürmek isteyen ancak başaramayan ev sahibi Yılmaz, pencerelerde demir parmaklıklar olması nedeniyle dışarı çıkamadı. 
     Yılmaz, dumandan zehirlenerek öldü. 
     Diğer odada bulunan Hamide Kömürcü 14 ile Muhlise 19 ve Fatma Yılmaz 57 , vatandaşların demir parmaklıkları sökmesi sonucu kurtarıldı. 
     İhbar üzerine olay yerine gelen itfaiye ekipleri, büyük kısmı yanan evde Ahmet Yılmaz’ın cesedini buldu. 
     Dumandan zehirlenen Hamide Kömürcü ile Muhlise ve Fatma Yılmaz, Sarayönü Devlet Hastanesi’nde tedavi altına alındı. 
     
</TEXT>
</DOC>
