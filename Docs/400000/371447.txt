<DOC>
<DOCNO> 371447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/soneko01.html </URL>
<DATE> 2005/08/20/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Para arzı 1.3 milyar YTL daraldı... 
</HEADLINE>
<TEXT>

     Para arzı M3YR , 1.3 milyar YTL daralarak 216.5 milyar YTL’ye indi. 
     ANKA’nın Merkez Bankası verilerinden yaptığı hesaplamaya göre, en geniş tanımlı para arzında 29 Temmuz-5 Ağustos arasındaki haftada 1 milyar 284.3 milyon YTL’lik gerileme gözlendi. Para arzı, temmuz sonundaki 217 milyar 778.7 milyon YTL’lik düzeyinden 216 milyar 494.4 milyon YTL’ye geriledi. 
     Düşüşün büyük bölümü Merkez Bankası’ndaki mevduattan kaynaklandı. Banka’daki mevduat son hafta 1 milyar 818 milyon YTL azalarak 1 milyar 838.5 milyon YTL’ye indi. 
     Yurtiçi kaynaklı döviz tevdiat hesapları da 706.4 milyon YTL’lik gerileme göstererek 72 milyar 459.8 milyon YTL düzeyinde oluştu. 
     Para arzının en büyük bölümünü oluşturan yurtiçi yerleşiklerin YTL mevduatları, sözkonusu haftada 458.6 milyon YTL artarak 123 milyar 467.2 milyon YTL’ye çıktı. 
     Dolaşımdaki para 327.2 milyon YTL’lik artışla 16 milyar 695.1 milyon YTL’ye, repo hesapları 454.4 milyon YTL’lik artışla 2 milyar 33.7 milyon YTL’ye ulaştı. 

ANKA 
     
</TEXT>
</DOC>
