<DOC>
<DOCNO> 377960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/spor/spo20.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Özhan Kentmen ve tüm çocukları 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 
Pek kıymetli ligimizin 5. hafta maçları da sona erdi. 5 hafta sonunda tablo gösteriyor ki, transferde taraftarını mutlu edemeyen Galatasaray, puan cetvelindeki liderliğiyle gönül almasını biliyor. Zaten Galatasaray tribünlerinde erken gelen goller nedeniyle kısa kesilen "protestolar" da giderek hızını kaybetmeye başladı. Yeşil sahalarımızn Hulisi Kentmen'i olma yolunda emin adımlarla ilerleyen Özhan Canaydın da müşfik baba pozisyonunu bu hafta da sürdürdü ve "tek istediğim takıma zarar vermesinler" dedi. Yıllar önce "Seba gitsin, Ahmet Dursun" diyerek Süleyman Seba'yı gönderen Beşiktaş tribünleri, şimdilerde "o günlerde hatalıydık galiba" yollu pişmanlık belirtileri göstermeye başladılar. Biz de Galatasaraylı taraftarlara bir hatırlatalım bunu istedik. Öte yandan maça neden Ümit Karan'lı ilk 11'le başlamadığını soran gazetecilere Eric Hocam, "Ben de gazeteci olsaydım aynı soruyu sorardım" demiş. Eric Hocam buralarda yenidir, belki bilmez ancak maç Ümit Karan'dan önce 2-0 olsaydı, böyle bir soruyu duymama ihtimali çok fazla olurdu. Bu diyarların bir adı da "Skordan soru çıkaranlar diyarı"dır, zamanla o da öğrenecektir. 
Galatasaray'ın penaltı golünde Sivasspor kaptanı Hakkı'nın da hakkını teslim etmek gerekir. Bir kaptan soğukkanlılığıyla takımına nasıl önderlik eder, kendisi bunun dersini vermiştir Üstelik kendisi maçtan sonra hakemi de suçlayarak, Türk futboluna daha uzun yıllar hizmet edeceğinin de müjdesini verdi. 
Fenerbahçe, 10 dakikaya sığdırdığı 2 gol ve Aurelio-Alex klasiğiyle haftayı kayıpsız atlatırken, Beşiktaş "oyun disiplini ve mücadeleden taviz vermeden" 3 puandan taviz verdi. Bir Şangay halk deyimiyle bitirelim "Verilmeyen her tavizden bir ödül alınsaydı... Oooooo " İYİ HAFTALAR. 

Herkes istediğini söylüyor. Herkes dilediği gibi bağırıp çağırıyor. Ortalıkta bir sözbir düşünce hürriyeti, alabildiğine... Muayyen bir manada, demokrasiyi anlamak isteyenler Taksim Stadyumu'na gitsinler. 
Nazım Hikmet 


Haberiniz var mı 

Bildiğimiz üzere birçok ünlü futbol takımı, çok farklı şekillerde ortaya çıkmıştır. Mesela birçok takım için kiliselerin çanları bu işe başlamalarında ilham kaynağı olmuştur. Everton takımının ilk yıllarda adı St. Domingo's F.C.'ydi. Aston Villa, Villa Haçı Wesleyan Kilisesi üyeleri tarafından kurulmuştu. Fulham takımının ilk çıktığında adı Fulham Aziz Andrews olarak biliniyordu. Swindon Town takımı ise futbol oynamaya çok hevesli olan bir papaz tarafından kurulmuştu. Bolton Wanderers ilk kurulduğunda asıl ismi, Mesih İsa Kilisesi F.C.'ydi. Celtic takımı, Doğu Glasgow 'daki yoksullar için para toplamak amacındaki bir rahip tarafından kurulmuştu. 

Ordan, burdan, her yerden 

- Kulübeden gol kralı çıkarıcaksınız. Ümit'in 7 golü oldu. 
- Niye yedek başladı anlamadım. Penaltı nasıldı ama 
- Böyle kaptan Fener başına. 
- Bir de dışardan ceza sahasına soktu topu akıllı. 
- Süper starınız da geldi, yönetimi neden protesto ediyorsunuz h l 
- Bizde sorun biter mi Hakan'ın 90 dakika oynamasına izin verdikleri için. 

- Beşiktaş'ta çanlar çalmaya başladı. Rıza gitmeli diyenler artıyor. 
- Geçen sene göklere çıkaranlar da aynı kişilerdi. 
- Daum'u da 19 Ekim'e kadar gönderiyorlar. 
- Kelle avcıları iş başında. 
- Ne yapsınlar ekmek parası 



Biz de onu diyoruz zaten 
Ben orta yapmasını bilsem, dünyanın en iyi takımında oynardım. 
Beşiktaşlı Ali Güneş 

Bu ne yaman çelişki Ali 
Benim görevim orta yapmak, topu adamın kafasıyla buluşturmak değil. 
Beşiktaşlı Ali Güneş 

Ohh, gel keyfim gel 
MHK Başkanı olarak tüm hakem camiasını temsilen belki de hayatım boyunca gidemeyeceğim ve göremeyeceğim yerlerde bulundum. Bu da bana ayrı bir keyif ve onur verdi. 
Bülent Yavuz - Akşam 

Yok canım o kadar da değil 
Bakmayın siz "Bu yıl hedef Avrupa" kandırmacasına. Hedef bal gibi G.Saray'ı yenmek ve geçmek, şampiyonluk bile değil. G.Saray yedinci ise benim tanıdığım her F.Bahçeli altıncılığa r zıdır. 
Ümit Aktan - Türkiye 

Gel, 8'de anlaşalım 
Bir hafta öncesine gidelim, 7 gün geriye yani 
Güntekin Onay - 100 Futbol, NTV 

Emredersin 
Zamanımız bitti, az ve kısa konuşun 
Faik Gürses - Futbolmania, CNN Türk 

Kızma çocuğa 
Adnan Aybaba Gökmen Abi, sana bir soru soracağım ama kızma 
Gökmen Özdenak Kızmam, sor Adnan... 
Adnan Aybaba Ama inan tüm samimiyetimle soruyorum bu soruyu. Kızma bana... 
Gökmen Özdenak Yahu Adnan sor, niye kızayım Sor işte... 
Adnan Aybaba Fatih Terim'i kıskandığın oluyor mu hiç 
Gökmen Özdenak Ne biçim soru bu Adnan 
Telegol, Star 

Tansiyonu fırlamış 
Ben çok iyi biliyorum ki Yıldırım'ın bundan haberi yok. Yine iyi biliyorum ki haberdar olduğu an saçları diken diken olmuş, vücudu titremiştir. 
Ziya Şengül - Star 

Varsayalım olmadı 
Sahaya bir taraftar atladı. Tamam atladı ama anında paketlendi. En ufak bir şekilde kimseyi rahatsız edemedi... 
Sanlı Sarıalioğlu - Vatan 



Foto-jenerik 
2001-2002 sezonu. Beşiktaş kalesinde yediği inanılmaz gollerle h l inanılmaz goller yiyor tepki çeken Fevzi'ye sahip çıkan İlhan Mansız. Denizlispor karşısında 2-1 yenik durumda olan Beşiktaş'ın beraberlik golünü atan İlhan Mansız, Beşiktaş taraftarının olduğu tribüne doğru koşarak formasını çıkardı. İçinde başka bir forma vardı "22 Fevzi." 



</TEXT>
</DOC>
