<DOC>
<DOCNO> 379864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/yazar/kohen.html </URL>
<DATE> 2005/09/20/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Reng renk senaryolar 
</HEADLINE>
<TEXT>


Çelişkiler ve belirsizlikler ile dolu bir seçim... Almanya'da sandıktan çıkan sonuç böyle... 
Çelişki şu İki büyük rakip, hem galip, hem de mağlup 
Merkel şimdi birinci partinin lideri durumda. Ama başında bulunduğu Hıristiyan Demokratlar, ancak kıl payı ile Sosyal Demokratları geçebildiler. Merkel kampanyanın başında rakibinin 20 puan ilerisindeydi. İktidara Liberaller ile rahatça geleceğini umuyordu. Sonuç onun düşlediği gibi çıkmadı... 
Schröder ise son dakikada büyük bir atılım yaptı ve rakibine yetişmeyi başardı. Ama bu Sosyal Demokratların ikinci sıraya düşmesini engellemedi. Şimdi, Schröder şansölye koltuğunu kaybetme durumu ile karşı karşıya bulunuyor... 

Belirsizliklere gelince Oy dağılımı ve Bundestag'ın yeni kompozisyonu, şu anda a nasıl bir koalisyonun oluşacağını, b kimin şansölye olacağını kestirmeye imk n vermiyor. Sonuç her türlü koalisyon senaryolarına açık... 
Almanlar partileri renklerle de nitelendirdikleri için, ortaya "reng renk bir tablo" ortaya çıkıyor Halen en çok üzerinde durulan seçenekler şöyle 1 "Siyah-kırmızı", yani Hıristiyan Demokrat ve Sosyal Demokrat partilerden oluşan "Büyük Koalisyon". 2 "Trafik Işığı" yani kırmızı-yeşil-sarı SDP, Yeşiller ve Liberaller Koalisyonu. 3 "Jamaika", yani bu ülkenin bayrağındaki renklere göre, siyah-yeşil-sarı CDU, Yeşiller, Liberaller koalisyonu... 
Dün İstanbul'da görüşlerini Türk gazetecilerle paylaşan CDU politika danışmanı Prof. Hans-Joachim Veen'e göre, en güçlü olasılık, bir "Büyük Koalisyon"un kurulmasıdır. Şimdi öncelikli mesele, "siyah-kırmızı" koalisyonunun başına kimin geleceğidir. 
Bunun anlamı da şudur Almanya belirsiz bir döneme giriyor. Yeni hükümetin kısa sürede kurulamaması, siyaseti de, ekonomiyi de kilitleyecektir. 
Kuşkusuz sonunda Berlin'de bir şekilde bir hükümet kurulacaktır. Ama "ne şekilde" ve "kimin yönetiminde" sorusu, herhalde daha uzunca bir süre zihinleri meşgul edecek... 

Uluslararası platformda, bu sonuçtan tereddütsüz memnun olan bir ülke varsa, o da Türkiye'dir. Daha doğrusu Türkiye'yi sevindiren husus, Merkel'in beklediği sonucu alamamasıdır. 
Ancak şunu da belirtmemiz gerek Türkiye'nin AB üyeliği meselesi, sanıldığı gibi, Almanya'daki seçimlere h kim olmuş ve sonucu belirlemiş değil. Alman seçimlerinin esas konusu çeşitli boyutları ile ekonomi ve reform programı idi. Alman toplumunu reform arzusu ile değişim kaygısı arasında, bölen bir mesele bu. Türkiye-AB konusu ise tartışılan en az 5 dış politika meselesinden bir tanesi... 
Evet, Merkel'in arzuladığı zaferi kazanmaması, Türkiye'yi rahatlatan bir gelişme. Kendisi "büyük koalisyon"un veya başka bir hükümetin başına geçerse dahi ki oldukça muhtemeldir koalisyon ortakları ile bir orta yol üzerinde uzlaşmak zorunda kalacak. Bu bağlamda, örneğin Türkiye için AB'de "imtiyazlı ortaklık" üzerinde -en azından bu aşamada- ısrarlı olmayacak. Prof. Veen'e sorduk Bu, imtiyazlı ortaklık konusunun masaya getirilmeyeceği anlamına gelir mi Yanıtı "evet" oldu. Hele "Büyük Koalisyon" kurulur ve Dışişleri Bakanlığını Sosyal Demokratlar üstlenirse, bu konu geri plana itilmiş olur. 
Bu bakımdan, seçim sonucunun yarattığı yeni şartlar içinde, Angela Merkel'in şansölye olması Schröder kadar cazip bir opsiyon olmasa da bizi fazla endişelendirmemeli... 



</TEXT>
</DOC>
