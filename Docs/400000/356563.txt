<DOC>
<DOCNO> 356563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun40.html </URL>
<DATE> 2005/06/29/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hizbullah ve İsrail çatıştı 
</HEADLINE>
<TEXT>

     Hizbullah gerillaları, İsrail-Lübnan sınırındaki Şebaa çiftliklerine havantopu ve roket saldırısı düzenledi. 
     İsrail güvenlik yetkilileri, havan toplarının sınırdaki bir askeri karakolu hedef aldığını, olayın araştırıldığını açıkladı. 
     Hizbullah'a ait El Manar televizyonu ise, bölgede İsrail'e ait 3 mevziye saldırı düzenlendiğini duyurdu. 
     Saldırıda can kaybı olup olmadığı konusunda bilgi verilmedi. 
     
     İSRAİL'DEN CEVAP 

     İsrail uçakları, İsrail mevzilerine saldıran Hizbullah gerillalarına ait mevzileri bombaladı. 
     Görgü tanıkları, uçakların Lübnan'ın güneyindeki mevzilere en az 2 füze atmasından sonra Kfar Shouba dışındaki tepelerden duman yükseldiğini belirtti. 
     Saldırıda ölen ya da yaralanan olup olmadığı konusunda henüz bilgi alınamadı. 
     Bu arada Hizbullah'ın bir İsrail askeri mevzisine düzenlediği saldırıda 4 kadar kişinin yaralandığı bildirildi. 
     
</TEXT>
</DOC>
