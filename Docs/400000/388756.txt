<DOC>
<DOCNO> 388756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yazar/pulur.html </URL>
<DATE> 2005/10/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eski bir rektöre de geçmiş olsun... 
</HEADLINE>
<TEXT>


ÖMER Şarlak Paşa'ya geçmiş olsun... 
Tanıyanlar, "Paşa'ya ne oldu, hastalandı mı, kaza mı geçirdi " diye hemen heyecanlanmasınlar, ne kaza var ne hastalık... 
Bizim geçmiş olsun dileğimiz, yedi yıl öncesine ait... 
Emekli tabip tümgeneral Şarlak, 39 yıl orduda görev yaptıktan sonra, Gülhane Tıp Akademisi Komutanlığı'ndan, Malatya İnönü Üniversitesi Rektörlüğü'ne atanır. 
"Rektör" sıfatı ile "Geçmiş olsun" dileği yan yana gelince, belki sizde güncel bir çağrışım yapmıştır. 
Belki de yapmamıştır... 
Her neyse... 

1998 yılının ocak ayında, gazetelerde, "Susurluk Raporu" bölük pörçük yayımlanır. 
Habere göre "Kumarhaneler Kralı diye anılan Lütfü Topal, bazı bürokratlara rüşvet vermiş, imk nlar sağlamıştır. ... Lütfü Topal'ın Antalya'da yaptırdığı evlerden birinin alıcıları arasında Gülhane Tıp Akademisi eski komutanı ve halen Malatya Üniversitesi Rektörü Prof. Dr. Ömer Şarlak da var"dır... 
"SUSURLUK Raporu"nu kim hazırlamıştır 
Başbakan'ın görevlendirdiği Kutlu Savaş... 
O halde Şarlak Paşa'nın muhatabı da Başbakan Mesut Yılmaz'dır. 
Şarlak Paşa, Başbakan'a mektup gönderir 
"Hayatımın hiçbir döneminde benim veya çocuklarımın Antalya ve çevresinde hiçbir gayrimenkulümüzün olmadığı, bu bölgede hiçbir emlakın tarafımızdan alınıp satılmadığı veya tarafımıza tahsis edilmediği hususunu bilgilerinize arz ederim. 
Bu çok açık ve net beyanımın araştırılarak, devletimize onurlu hizmetlerle geçmiş yıllarımın şüphelerden arındırılmasını ve her şeyden değerli olan onurumun zedelenmesine imk n verilmeyecek şekilde gerekli açıklamalar yapılmasına emir ve müsaadelerinizi saygılarımla arz ederim " x 

SAYIN Şarlak açık açık, kesin bir dille, ne benim ne çocuklarımın hayatları boyunca Antalya'da evlerinin olmadığını, alınıp satılmadığını söylüyor ama dinleyen kim .. 
Malum gazeteler, hemen mal bulmuş Magribi gibi iftiranın üzerine atlıyorlar, Şarlak Paşa'yı ateşe tutuyorlar. 
Peki, neden 
Çünkü Paşa Malatya İnönü Üniversitesi'nde, yasa ve yönetmelikleri uyguluyor, "türbanlıları" içeriye almıyor ve Atatürk ilke ve devrimlerini savunuyor, üniversiteyi bu ilkeler ışığında yönetiyordu. 
Bundan daha büyük suç olur muydu 

NELER yazılıp neler söyleniyordu ki 
"Malatya'da Susurlukçu Rektör rahatsızlığı." 
"Utanç verici " 
"Bilim adamına yakışmaz." 
"Lekelenmiş, üniversite istemiyoruz." 
Sayın Şarlak istediği kadar "Benim Antalya'da evim yok, bu adamla da hiçbir ilişkim yok " desin, dinleyen kim 
Sen "Türbanlıları içeri sokmaz mısın, Atatürk devrimlerine bağlıyım " der misin 
Cezanı çekeceksin 

LAFI uzatmayalım, sonunda Sayın Şarlak, Başbakanlığa maddi ve manevi tazminat davası açar, Başbakanlık 10 milyar lira ödemeye mahk m olur. 
Peki, bu tazminat ödenmiş midir 
Ödenmişse kim ödemiştir 
Diyeceksiniz ki kim ödeyecek, tabii Başbakanlık... 
Başbakanlık o parayı nereden buldu 
Nereden olacak, sizin bizim ödediğimiz vergilerden, Başbakan'ın cebinden çıkacak değil ya 
Peki, "Susurluk Raporu"nu hazırlayanlar, Sayın Ömer Şarlak'a "Bir kere bile sormadan" onun adını ortaya atanlar niye tazminatı ödemiyor 
Prof. Dr. Ömer Şarlak, bu acı olayla ilgili anılarını şöyle noktalıyor 
"Günün birinde bu raporu hazırlayanlar hakkında benzer asılsız iddialar yer alırsa acaba onlar ne yaparlar diye düşünüyorum." 

ŞİMDİ diyeceksiniz ki "Yedi yıl öncesini kaşımanın ne gereği var " 
Var, var, bize göre bugünlerde çok var 
Hele Rektörler Komitesi o günlerde de gelişen olaylar üzerine "Rektörün yanındayız, toplumumuzu çağın gerisine götürmek isteyenlere asla izin vermeyeceğiz" diye bildiri yayımlamışsa... 
- 
x Kışladan Kampüse Alfa Yayınları. 



</TEXT>
</DOC>
