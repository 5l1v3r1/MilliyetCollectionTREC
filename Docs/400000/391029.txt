<DOC>
<DOCNO> 391029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sondun19.html </URL>
<DATE> 2005/10/31/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
K.İrlanda'da radikal Protestanlar da 'şiddete son' dedi 
</HEADLINE>
<TEXT>

     Kuzey İrlanda'da radikal Protestan grup Kraliyet Yanlısı Gönüllü Güçler LVF , şiddet eylemlerine son verdiğini açıkladı. 
     LVF tarafından dün gece yapılan açıklamada, İrlanda Cumhuriyet Ordusu'nun İRA silah bırakmasının ardından, ''tüm askeri birimlerine çekilme emri verildiği'' bildirildi. Açıklamada, şiddet eylemlerine son verme kararının gece yarısından itibaren yürürlüğe gireceği kaydedildi. 
     Protestan örgüt, bir süre önce de rakibi Ulster Savunma Birliği UVF ile aralarındaki ihtilafa son vermişti. LVF'nin bu açıklaması siyasetçiler arasında memnuniyet yaratırken, yine de bazı kesimler sonucu görmek gerektiğini belirtiyor. 
     İRA, 28 Temmuz 2005'te İngiltere'nin Kuzey İrlanda'daki egemenliğine karşı verdiği silahlı mücadeleyi bitirdiğini resmen açıklamıştı. 
     Kuzey İrlanda'daki ateşkes sürecini gözlemleyen Bağımsız İzleme Komisyonu, yaklaşık 2 hafta önce, İRA'nın silah bırakma sözüne sadık olduğunu bildirmişti. Komisyonun raporunda, Protestan paramiliter grupların halen aktif olduğuna dikkat çekilerek, bu gruplardan yasadışı UVF'nin ''son derece tehlikeli'' olduğu ifade edilmişti. 
     
</TEXT>
</DOC>
