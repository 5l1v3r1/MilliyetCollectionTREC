<DOC>
<DOCNO> 387528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/spor/spo00.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Rıza yeter mi 
</HEADLINE>
<TEXT>


Hem yönetim, hem teknik heyetin yanlışlar yumağı sonunda Kartal'ın ayaklarına dolandı. Ne Demirören, ne Çalımbay üstlendikleri misyonu taşıyamadı. Sadece hocayı kurban etmek tozları halının altına süpürmekten öteye gitmeyecektir 

EDİZ SIRAPINAR 


İnönü Stadı'nda maç bitiyor, mikrofonlar Kayserispor Başkanı Recep Mamur'a uzatılıyor "Eskiden sahamızda Beşiktaş ile berabere kalsak bayram ederdik. Şimdi İstanbul'da bir puana üzülüyoruz." 
Aslında koca bir camianın tükenişini başka hangi cümleler bu kadar net anlatabilir ki... Ama görünen köy kılavuz istemez... Hem yönetim, hem teknik heyetin yanlışlar yumağı sonunda Kartal'ın ayaklarına dolandı. Belki herkes iyi niyetle yola çıktı ama ne Yıldırım Demirören, ne de Rıza Çalımbay üstlendikleri misyonu başarıyla taşıyabildiler. Yönetim günü kurtarma çabası içinde tozları sürekli halının altına attı, plansız - programsız - vizyonsuz bir anlayışın bekçiliğini yaptı. Ve bu hatada h l ısrarcı... 

Nerede doğrular 
Peki ya Çalımbay... Elindeki bu kadar iyi kumaştan ne yazık ki bir elbise çıkaramadı. Bir sistem oturtamadı. Adem Dursun ve İbrahim Üzülmez gibi iki sol ayaklı savunmacı dururken, Çağdaş'tan medet ummak, kendi evinde yedi defans oyuncusu ile oynamak, iki haftadır "menajerlik mi yapsam, futbola devam mı etsem" ikileminde tüm konsantrasyonunu kaybeden Tayfur'a forma vermek, Fatih Terim'in üç gün önce "kötü de oynasa bu tip oyuncular kenara alınmaz" dediği Tümer'i maçın düğümlendiği bir anda kenara almak, yerli teknik adamların önünü açmak için yola çıkan bir hocadan beklenen doğrular mı 
"Sabrımız taşıyor" tehditleri savuran tribünler, çağdaşlığı hedefleyen bir kulübün vitrini olabilir mi Doksan dakika bitiminde protestosunu sahaya inerek gösteren Beşiktaş seyircisi, takıma daha fazla zarar verdiğinin farkında değil mi Evet şampiyonluk gelmese bile, iyi futbol görmek belki hakları, ancak ölçüyü kaçırmamalı. 
Bugün faturayı sadece Rıza Çalımbay'ın üzerine yıkmak, onu görevden ayrılmaya zorlamak pansumandan öteye gitmez. Hastaya ameliyat gerekiyor. Beşiktaş'ı dünya kulübü yapmak için yola çıkanlar artık üzerlerine düşeni acilen yapmalı. Unutulmamalı ki doğru yolda olsanız bile, orada sadece oturuyorsanız sizi ezer geçerler. 

Biraz sağduyu 
Oysa sezon öncesi senaryosu muhteşem, kadrosu bir o kadar güçlü bir filmin başına oturmuştuk. Ama antrak olmadan hikayenin sonu göründü. Galatasaray ve Fenerbahçe'den az hata yapan ipi göğüsleyecek. Ama bu yarış ne kadar centilmence geçecek. Anelka'nın elini bir türlü dilinden düşürmeyen sarı - kırmızılı yöneticiler, "El değmemiş temiz bir lig istiyoruz" koalisyonuna "Dört büyük devri bitti. Bir büyük, üç küçük" karşılığını veren Fenerbahçe tribünleri ortamı daha ne kadar gerecek, yangına körükle gidecek. Eğer sağduyudan koparsak, zaten tadı kaçan filmin bitimini beklemeye gerek kalmayacak, seyirci evin yolunu erken tutacak. 

HAFTANIN PORTRESİ 
Hakan Şükür 
Yıllanmış şarap gibi. Yaşı ilerledikçe lezzeti daha da artıyor. Kayseri deplasmanında ağır fırtınaya rağmen geminin rotasını bozmayan kaptandı. İnatçı ve takipçi karakterinin meyvesini aldı. Galatasaray'a hayat veren adamdı. Türkiye'de yerinin kolay kolay dolmayacağını bir kez daha kanıtladı. 

HAFTANIN KARMASI 
Petkoviç Sivas 
El Saka Konya 
Hakkı Sivas 
Bekir G.Antep 
Celil Samsun 
Uğur V.Manisa 
Bülent Böl. Kayseri 
Serge Die Erciyes 
Douglas Ç.Rize 
Alex F.Bahçe 
Hakar Şükür G.Saray 

HAFTANIN TAKIMI 
Sivasspor 
Süper Lig maceralarına kuşku ile yaklaşanlara ilk dokuz haftada en güzel cevabı verdiler. Topladıkları 18 puanla üçüncü sıraya yerleştiler. Gençlerbirliği deplasmanında ortaya koydukları başarılı futbol ve aldıkları galibiyet ile başarılarının tesadüf olmadığını gösterdiler. 

HAFTANIN HOCASI 
Werner Lorant 
Göreve geldiği günden bu yana ağzından düşürmediği "Disiplin" kelimesini takımına mükemmel işledi. Sevgi ve güven köprüsünü de buna ekledi. Türkiye'yi iyi tanımasının da verdiği avantajıyla Sivasspor'u makina düzeni ile işleyen güçlü bir takım haline getirdi. Kendisine güvenen yönetimi mahçup etmedi. 

HAFTANIN HAKEMİ 
Cem Papila 
Hakem hatalarının tavan yaptığı haftada Çaykur Rize - Malatyaspor maçında gösterdiği performansla olumlu not aldı. Otoriter yönetimiyle oyunun kontrolünü elinden hiç kaçırmadı. Avantaj kurallarına özen gösterdi, yardımcılarıyla iyi anlaştı. 

Hakem notları K.Erciyes - G.Saray Serdar Tatlı 8.5 D.Bakır - G.Antep Metin Tokat 8.0 Ç.Rize - Malatya Cem Papila 8.0 Ankara - Konya Mustafa Çulcu 7.9 G.Birliği - Sivas Hakan Sivriservi 7.8 F.Bahçe - Ankaragücü Erol Ersoy 7.5 Beşiktaş - Kayseri Oktay Demiray 7.3 Samsun - Trabzon İsmet Arzuman 7.2 Denizli - V.Manisa Cüneyt Çakır 7.0 

GOL KRALLIĞI 10 Gol Ümit Karan G.Saray 6 Gol Alex F.Bahçe , Gökhan Kayseri , Cenk İşler K.Erciyes 5 Gol Anelka, Nobre F.Bahçe , Serkan Aykut Samsun , Jaba Ankara , Necati G.Saray 4 Gol Fatih Tekke Trabzon , Meduna V.Manisa , Lazarov G.Antep , İlyas D.Bakır , Kais Samsun 

GOL PASI 8 Asist Hasan Şaş G.Saray 4 Asist Timuçin K.Erciyes 3 Asist Alex F.Bahçe , Kais, Celil, Musa Samsun , Ceyhun Konya , Gökhan, Bülent Bölükbaşı Kayseri , Lazarov G.Antep 

KART CEZALILARI 
Kırmızı Kart Ümit Konya , Faruk G.Antep , Hüseyin Denizli , Hüseyin Trabzon 
Sarı Kart Ayman G.Birliği , Batista Konya , Serhat Denizli 

HAFTANIN SONUÇLARI 
Erciyes - Galatasaray 1-2 
Hakan Şükür Dk. 38 ve 90 2, Cenk Dk. 39 
F.Bahçe - A.Gücü 2-1 
Luciano Dk. 16, Umut Dk. 52, Alex Dk. 62 pen. 
D.Bakır - G.Antep 1-2 
Cem Yanık Dk. 17, Ivanov Dk. 25, Sedat Dk. 85 
Ankara - Konya 0-0 
Beşiktaş - Kayseri 0-0 
Samsun - Trabzon 3-1 
M.Yılmaz Dk. 18, Kais Dk. 38 pen., Rafael Dk. 52, Muhammet Dk. 87 
Denizli - V.Manisa 1-1 
Hüseyin Dk. 44, Uğur Dk. 80 
Ç.Rize - Malatya 1-0 
Dia Cire Dk. 72 
G.Birliği - Sivas 0-1 
Mehmet Dk. 57 

Haftanın maçları 
Çarşamba 21.45 F.Bahçe - Schalke, 
Perşembe 21.45 Beşiktaş - Bolton 
Cuma 20.00 Trabzon - K.Erciyes, Cumartesi 20.00 A.Gücü - Ankaraspor, Kayseri - Samsun, Galatasaray - Denizli, Pazar 15.00 Konya - Beşiktaş, Gaziantep - Ç.Rize, Sivas - Diyarbakır, V.Manisa - G.Birliği, 20.00 Malatya - Fenerbahçe 


</TEXT>
</DOC>
