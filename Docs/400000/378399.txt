<DOC>
<DOCNO> 378399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo02.html </URL>
<DATE> 2005/09/14/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Devler Ligi'nde dün gecenin toplu sonuçları... 
</HEADLINE>
<TEXT>

     Futbolda Avrupa Şampiyonlar Ligi’nde 2005-2006 sezonu mücadelesi, dün E , F , G ve H gruplarında yapılan toplam 8 maçla başladı. 
     Gecenin en ilginç sonuçları F Grubu'ndan çıktı. Lyon Real Madrid'i, Rosenborg da deplasmanda Olympiakos'u farklı yendi. 
     
     Carew Real dinlemedi 3-0 

     Bu sezonki yüksek formunu Real Madrid karşısında da sürdüren Beşiktaş’ın eski golcüsü, takımının 2. golünü atarken, Olympique Lyon, sahadan 3-0 galip ayrıldı. 
     Fransa Ligi’nde 4 sezondur şampiyonluğa ambargo koyan Olympique Lyon, Şampiyonlar Ligi’ne de damgasını vurdu. Yıldızlar topluluğu Real Madrid’i ağırlayan Fransız temsilcisi, Beyaz Şimşekler’i 3-0’lık sonuçla geçmesini bildi. 21. dakikada Juninho’nun frikiğinde topa kafayı uzatan John Carew perdeyi açan isim oldu. 26. dakikada Brezilyalı Juninho’nun frikiğinde meşin yuvarlak bu kez direkt ağlarla buluştu. 
     
     Wiltord noktayı koydu 

     Olympique Lyon fırtınası Juninho’nun golüyle sonlanmadı... 31. dakikada gelişen kontratakta Revellire çok iyi ortaladı, Sylvain Wiltord takımının üçüncü golünü kaydetti. İkinci yarıda ise Real Madrid’in büyük hakimiyeti vardı. Fransız ekibinin kalesinde büyük bir üstünlük kuran Beyaz Şimşekler, Robinho, Baptista ve Raul ile bulduğu pozisyonlardan yararlanamadı ve farklı skora razı oldu. 
     Grubun diğer maçında Olympiakos Lago'nun kendi kalesine attığı golle öne geçmesine rağmen Skjelbred, Mavrogenidis kendi kalesine ve Storflor'un golleriyle evinde 3-1 kaybetti. 
     
     PSV iyi başladı 

     Fener’in Devler Ligi’ndeki rakiplerinde PSV Eindhoven, ilk maçında Schalke’yi saha avantajını kullanarak devirmeyi başardı 1-0. 
     Fenerbahçe’nin Şampiyonlar Ligi’nde aynı grubu paylaştığı takımlar da dün maçlarını oynadılar... Sarı-Lacivertli ekibin mücadele edeceği PSV ile Schalke, dün Hollanda’da karşı karşıya geldiler. Saha ve seyirci avantajını iyi kullanan ev sahibi takım ilk yarıyı golcüsü Hessellink’in 33. dakikada attığı golle 1-0 önde kapattı. İkinci yarıda oyunu kontrol altında tutan ev sahibi takım, skoru koruyarak, sahadan 3 puanla ayrıldı. 
     
     
     Anderlecht dayanamadı 1-0 

     Şampiyonlar Ligi’nde perde açıldı... Geçen sezon İngiltere Premier Ligi’nde şampiyonluğa ulaşan ve Devler Ligi’nde yarı final oynayan Chelsea, temsilcimiz Serhat Akın’ın takımı Anderlecht’i tek golle geçmesini bildi. Serhat etkili bir futbol sergilemesine karşın yakaladığı fırsatları değerlendiremedi ve 70. dakikada yerini Christian Wilhelmsson’a bıraktı. Chelsea’de Arjen Robben ile Duff sergiledikleri performansla tam not aldı. Yunanistan’ın önde gelen takımlarından Olympiakos ise Rosenborg’a evinde 3-1’lik skorla boyun eğmekten kurtulamadı. Inter, deplasmanda zayıf rakibi Petrazalka karşısında Cruz’un attığı gol ile galibiyete ulaşmasını bildi. Rangers ise Fatih Sonkaya’nın 49 dakika forma giydiği maçta Porto’yu zorlu bir mücadele sonunda 3-2 yendi. 
     
     Açılış şampiyondan 

     Şampiyonlar Ligi’nin ilk golü, son şampiyon Liverpool’un genç Fransız golcüsü Sinama Pongolle’dan geldi. Bu büyük organizasyonun ilk karşılaşmasının henüz 90. saniyesinde İspanya’nın Real Betis takımının filelerini havalandıran ve ekibini öne geçiren başarılı oyuncu, Devler Ligi’nde de siftah yaptı. Tarihte, Şampiyonlar Ligi’nin en erken golünü 20. saniyede, PSV Eindhoven önünde Arsenal’in Brezilyalı orta saha oyuncusu Gilberto Silva kaydetmişti. 
     Alınan sonuçlar şöyle 
     

E Grubu Milan İtalya 3 1 Fenerbahçe Türkiye PSV Eindhoven Hollanda 1 0 Schalke 04 Almanya F Grubu Olympique Lyon Fransa 3 0 Real Madrid İspanya Olympiakos Yunanistan 1 3 Rosenborg Norveç G Grubu Chelsea İngiltere 1 0 Anderlecht Belçika Real Betis İspanya 1 2 Liverpool İngiltere H Grubu Glasgow Rangers İskoçya 3 2 Porto Portekiz Artmedia Bratislava Slovakya 0 1 Inter İtalya      
Fenerbahçe’nin yer aldığı E Grubu’nda ilk maçlar sonunda puan durumu şöyle oluştu 
     

TAKIMLAR O G B M A Y P 1-Milan 1 1 - - 3 1 3 2-PSV Eindhoven 1 1 - - 1 0 3 3-Schalke 04 1 - - 1 - 1 0 4-Fenerbahçe 1 - - 1 1 3 0      

     
</TEXT>
</DOC>
