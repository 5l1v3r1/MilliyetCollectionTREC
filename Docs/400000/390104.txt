<DOC>
<DOCNO> 390104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun38.html </URL>
<DATE> 2005/10/27/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Fransa'da kuş gribi şüphesi... 
</HEADLINE>
<TEXT>

     Fransa'nın Hint okyanusundaki adası Reunion'da, yakın zamanda Tayland'a giden ve kuş gribine yakalandığından şüphelenilen 3 kişiden birinde kuş gribine rastlanmadı. 
     Sağlık Bakanlığı'ndan yapılan açıklamada, kuş gribi belirtileri gösteren 3 kişiden alınan numunelerin Paris'teki Pasteur Enstitüsü'ne gönderildiğini, burada yapılan testler sonucu, bir kişide H5N1 virüsünün negatif çıktığını belirtti. 
     Bakanlık, ''Bu kişinin H5N1 virüsü değil, başka tür bir grip virüsü taşıdığının belirlendiğini'' söyledi. 
     Diğer iki kişinin test sonuçlarının ise yarın belli olması bekleniyor. 
     Fransa Sağlık Bakanı Xavier Bertrand, dün yaptığı açıklamada, ''kuş gribine yakalandıklarından şüphelenilen'' 3 kişinin ''beraber Tayland'a gittikleri sırada bir kuş parkını ziyaret ettiklerini ve kuşlara temas ettiklerini'' söylemişti. 
     Reunion'da yapılan ilk testlerin pozitif çıkmasının ardından, numuneler dün Pasteur Enstitüsü'ne gönderilmişti. 
     
</TEXT>
</DOC>
