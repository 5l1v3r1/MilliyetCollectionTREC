<DOC>
<DOCNO> 371586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/magazin/amag.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özlem Tekin ajan olacak 
</HEADLINE>
<TEXT>


'Bıçak Sırtı' isimli dizide Özlem Tekin, gizli kimliğini, sevdiği adamdan bile saklayacak... 

İLKNUR GÜLMEZ 

Rock müziğin asi kızı Özlem Tekin, yapımcılığını ve yönetmenliğini Abdullah Oğuz'un, senaristliğini Hamza Aşgın ve Emin Gürsoy'un üstleneceği 'Bıçak Sırtı' adlı diziye hazırlanıyor. 
Bugüne kadar oynadığı 'Sil Baştan', 'O Şimdi Asker', 'Karaoğlan' ve 'Mucizeler Komedisi'nde ortaya koyduğu oyunculuk performansıyla dikkatleri üzerine çeken Tekin, bu kez bir ajanı canlandıracak. 

Kod adı 'Yeşim' 
Eylül sonlarında yayımlanacak dizide, görünürde bir bankanın genç, başarılı genel müdür yardımcısı olan Tekin, aslında 'Yeşim' isminde cesur bir ajanı oynayacak. 
Tekin'e dizide sevgilisi olarak eşlik edecek Türkiye Cumhuriyeti Güvenlik Teşkilatı'nın soğukkanlı, cesur ve kahraman ajanı 'Levent' karakteri ile karanlık bir şirket hesabına çalışan tehlikeli terörist Binbir Surat karakteri için ise oyuncu arayışı sürüyor. 


</TEXT>
</DOC>
