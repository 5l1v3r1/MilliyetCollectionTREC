<DOC>
<DOCNO> 360041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun49.html </URL>
<DATE> 2005/07/11/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Srebreniça katliamı... Sırp televizyonları töreni canlı yayımlamdı... 
</HEADLINE>
<TEXT>

     Srebreniça'da, 11 Temmuz 1995'teki katliamın 10. yıldönümü dolayısıyla düzenlenen töreni, üç özel Sırp televizyonu canlı yayımladı. 
     B92, Politika ve Studio B adlı özel televizyonlar törenleri ilk defa canlı yayımlarken, ulusal kanallar yayınlarında değişiklik yapmadı. 
     Yazılı basında ise birçok gazete bu konudaki sessizliğini korurken, sadece Danas ile Bliç adlı gazeteler töreni birinci sayfalarından verdiler. 
     Danas gazetesi, dramın bir kronolojisini verdi ve AB Ortak Savunma ve Dış Politika Yüksek Temsilcisi Javier Solana'nın konu hakkındaki bir makalesini yayımladı. 
     Solana, makalesinde, ''Ratko Mladiç ile Radovan Karaciç başta olmak üzere katliamın suçluları özgür oldukça Srebreniça kurbanlarının huzur içinde olamayacağını ve Bosna Hersek'in ileri gidemeyeceğini hepimiz biliyoruz'' ifadesini kullandı. 
     Vecernje Novosti ve Politika gibi etkili gazeteler ise Sırbistan Devlet Başkanı Boris Tadiç'in törene katılmasına yer verdi. 
     Bu arada, Sırbistan'da sadece birkaç sivil toplum kuruluşu Srebreniça katliamını andı. 
     Srebreniça'da yaklaşık 8000 Boşnak, Sırp güçlerince katledilmişti. 
     
</TEXT>
</DOC>
