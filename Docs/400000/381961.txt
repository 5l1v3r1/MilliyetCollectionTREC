<DOC>
<DOCNO> 381961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo15.html </URL>
<DATE> 2005/09/27/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Tuncay Şanlı, Fenerbahçe'nin Devler Ligi'ndeki en golcü futbolcusu 
</HEADLINE>
<TEXT>

     Fenerbahçeli Tuncay Şanlı, Avrupa Şampiyonlar Ligi'nde takımının en golcü oyuncusu. 
     Bu sezon ''Devler Ligi''nde 4. kez mücadele eden sarı-lacivertli ekibin mevcut kadrosundaki oyunculardan 5 golü bulunan Tuncay, takımda ilk sırada yer alıyor. 
     Avrupa Şampiyonlar Ligi'nde Tuncay'ı, 2'şer golle Nobre ve Alex izlerken, Selçuk'un da 1 golü bulunuyor. 
     ''Devler Ligi''nde yaptığı 19 maçta toplam 17 gol atan sarı-lacivertliler, kalesinde 34 gol gördü. 
     1996-1997 sezonunda Boliç 2 , Högh, 2001-2002 sezonunda Oktay 2 , Revivo, 2004-2005 sezonunda Tuncay 5 , Nobre 2 , Van Hooijdonk ve Selçuk 1'er gol atmıştı. 
     Bu sezon ise, gruptaki ilk maçta sarı-lacivertliler Milan'a karşı deplasmanda Alex ile bir penaltı golü buldu. 
     Bu arada, Fenerbahçe'nin Avrupa Şampiyonlar Ligi'ndeki en golcü futbolcusu olan Tuncay Şanlı, yarınki PSV Eindhoven maçında sakatlığı nedeniyle büyük olasılıkla forma giyemeyecek. 
     
</TEXT>
</DOC>
