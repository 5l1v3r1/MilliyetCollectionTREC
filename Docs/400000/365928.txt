<DOC>
<DOCNO> 365928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonyas04.html </URL>
<DATE> 2005/07/31/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Tansiyon düşmelerinde tuzlu ayran içmeyin 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Tıp Fakültesi Kardiyoloji Anabilim Dalı öğretim üyesi Yrd. Doç. Dr. Hüseyin Arınç, tansiyon düşmelerinde, tuzlu ayran içilmesinin doğru birşey olmadığını söyledi. 
     Sıcakların vücutta su ve tuz kaybına neden olduğunu belirten Yrd. Doç. Dr. Arınç, Aşırı sıcakların vücutta yarattığı su ve tuz kaybının neden olduğu tansiyon düşüklüğünün çaresi, tuzlu ayran içmek değildir. Vücuda fazla tuz girişi bu kez de tansiyonu yükselterek kalbin yükünün armasına neden olur. Tansiyon da kalbin önündeki en büyük engeldir'' dedi. 
     Sıcak havalarda özellikle kalp hastalarının sıvı alımlarına çok dikkat etmeleri gerektiğini söyleyen Yrd. Doç. Dr. Arınç, Sıcak havalar, aşırı terleme, tansiyonu düşürme veya güneş çarpması yoluyla kalbe kötü etki yapabilir. Bu nedenle de kalp hastalarımıza aşırı sıcaklarda dışarıya çıkmamalarını öneriyoruz'' diye konuştu. 
     Tansiyon düşmesinin kalp hastalarında kalbin beslenmesinin bozulmasına neden olduğunu belirten Yrd. Doç. Dr. Arınç, sıcaklarda su ve tuz alımına dikkat edilmesi gerektiğini söyledi. Yrd. Doç. Dr. Arınç, Kalp hastalarımıza tuzlu yesinler demiyoruz ancak, su alımlarına ve özellikle de sebze meyve yemeye özen göstermelerini istiyoruz. Günlük su alımı da terleme miktarına göre olmalıdır. Bunun için de su ve sulu gıdalar tüketilmeli. Karpuz gibi bol su içeren meyveler tüketilmesine özen gösterilmelidir. Tansiyon düşmelerinde tuzlu ayran içilmesi de çok doğru birşey değil. Tansiyonumuz düştü diye çok tuzlu ayran içecek olursak vücuda fazla tuz girer. Bu tuz girişi bu kez de tansiyonu yükselterek kalbin yükünün armasına neden olur. Tansiyon da kalbin önündeki en büyük engeldir'' dedi. 
     
</TEXT>
</DOC>
