<DOC>
<DOCNO> 368359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/soneko50.html </URL>
<DATE> 2005/08/09/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Motorin ve kalorifer yakıtına zam 
</HEADLINE>
<TEXT>

     TÜPRAŞ, motorin ve kalorifer yakıtı fiyatlarına zam yaptı. Motorinin rafineri çıkış fiyatı yüzde 4, kalorifer yakıtının fiyatı da yüzde 3.5 oranında artırıldı. 
     Yapılan zammın ardından motorinin vergili fiyatının yüzde 1.7, kalorifer yakıtının ise yüzde 1 oranında artması 
     bekleniyor. 
     TÜPRAŞ, motorinin vergisiz rafineri fiyatını yüzde 4 oranında artırarak metreküp başına 605.24 YTL’den 629.25 YTL’ye çıkardı. 
     Kalorifer yakıtının fuel oil-4 vergisiz rafineri fiyatı ise yüzde 3.5 oranında artırılarak, 457.64 YTL’den 473. YTL’ye çıkarıldı. 
     Özel tüketim vergisi, EPDK payı ve KDV dahil TÜPRAŞ’ın akaryakıt dağıtım şirketlerine uyguladığı fiyat ise motorinde yüzde 1.7 oranında artarak 1700.66 YTL’den 1729.00 YTL’ye yükseldi. Kalorifer yatırının fiyatı da yüzde 1 oranında artarak 1103.47 YTL’den 1122.22 YTL’ye ulaştı. 
     Söz konusu zam oranları yarından itibaren geçerli olacak. Motorine en son 23 Temmuz’da, kalorifer yakıtına ise 26 Temmuz’da zam yapılmıştı. 
     
</TEXT>
</DOC>
