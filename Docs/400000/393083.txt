<DOC>
<DOCNO> 393083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko34.html </URL>
<DATE> 2005/11/08/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Tuna Bekleviç görevinden ayrılacak... 
</HEADLINE>
<TEXT>

     Ekonomistler Platformu'nun kurucusu ve Yönetim Kurulu Başkanı Tuna Bekleviç, Platformun Yürütme Kurulu'ndaki Genel Koordinatörlük görevini bırakma kararı aldığını bildirdi. 
     Bekleviç, yaptığı yazılı açıklamada, 5 yıl önce kurduğu Ekonomistler Platformu'nda, platformu yönetecek çok iyi bir ekip yetiştiğini ifade etti. 
     Yürütme Kurulu'ndaki görevinden ayrılacağını belirten Bekleviç, önümüzdeki günlerde platformun Yönetim Kurulu'nun yeni Genel Koordinatör atamasını gerçekleştireceğini kaydetti. 
     Bekleviç, ayrılığın bir kopma olmadığını belirterek, ''Bugüne kadar elde ettiğimiz deneyimlerle farklı alanlarda hayata geçirmek istediğimiz başka hayaller, gerçekleştirmek istediğimiz başka projeler var'' dedi. 
     
</TEXT>
</DOC>
