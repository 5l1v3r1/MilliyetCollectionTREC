<DOC>
<DOCNO> 355729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/guncel/gun06.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimarlık tarihimiz sanal ortamda 
</HEADLINE>
<TEXT>


ASLI ONAT 

Mimar Sinan Güzel Sanatlar Üniversitesi'nin 122. kuruluş etkinlikleri çerçevesinde düzenlenen "Mimarlık Eğitimine Yön Verenler 1883-1923 Sanayi-i Nefise Mektebi" adlı sergi, cumhuriyet döneminde mimarlık eğitimine yön verenleri, sanatçı kişilikleriyle yansıtmayı amaçlıyor. Sanal ortamda geniş kitlelere ulaştırılması hedeflenen sergide, dönemin önde gelen mimarları, portre ve tasarladıkları binaların fotoğraflarıyla yer alıyor. 
Sanayi-i Nefise Mekteb-i lisi, 1883'te Osman Hamdi Bey öncülüğünde, bugün İstanbul Arkeoloji Müzeleri içindeki Eski Şark Eserleri Müzesi'nin bulunduğu binada açıldı. Akademi'nin 1883'te eğitime başladığı ilk yıllarda atanan hocalardan mimar Vallaury 25 yıl, ressam Valeri 32 yıl, Osgan Efendi 30 yıldan fazla ders verdi. Heykel atölyesi 1914'te İhsan Özsoy'a, resim atölyeleri 1915'te Ömer Adil, İbrahim Çallı ve Hikmet Onat'a, mimarlık atölyesi Vedat Tek'e verildi. 
Somut anlamda bir müzeye geçiş girişiminin ilk aşaması olarak hayata geçirilen www.mimarlikmuzesi.org'un yöneticisi Derya Nüket Özer, kişisel arşivlerde kalmış ve mimarlık tarihinin biçimlenmesine katkıda bulunacak her türlü belge ve objenin müze için değerli olduğunu belirtiyor. 


</TEXT>
</DOC>
