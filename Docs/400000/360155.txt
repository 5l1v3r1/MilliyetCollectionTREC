<DOC>
<DOCNO> 360155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur15.html </URL>
<DATE> 2005/07/11/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gebze - Tuzla sınırında esranengiz 5 varil 
</HEADLINE>
<TEXT>

     Şenol AYDIN GEBZE Kocaeli , DHA 

KOCAELİ'nin Gebze İlçesi’ne bağlı Şekerpınar Beldesi ile İstanbul'un Tuzla İlçesi sınırındaki yeşil alana bırakılan ve içinde kimsyasal madde bulunan 5 varil paniğe neden oldu. Varillerdeki sızıntı nedeniyle çevresindeki yılan ve benzeri canlıların ölmesi paniği daha da artırdı. Ağır bir koku da yayan varillerdeki maddenin ne olduğu henüz bilinmiyor. 
     Boş araziye kimliği belirsiz kişiler tarafından bırakılan ve üzerlerindeki BM’ harflerinden başka yazı bulunmayan varillerin 10 gün önce farkına vardıklarını belirten Şekerpınar Beldesi Belediye Başkan Yardımcısı Ali Osman Tefil, Biz, varillerin bırakıldığı noktanın Tuzla sınırında olması nedeniyle Tuzla Belediyesi’ne bildirdik. Birkaç kişi gelip baktıktan sonra gitti. Bir daha gelen olmadı. Variller öylece duruyor'' dedi. 
     İçlerinden kimyasal sızan varillerin bulunduğu bölgede canlı ölümleri yaşanmaya başlandığını belirten Tefil, Varillerin bulunduğu alanda iki yılan ölüsü bulduk. Demek ki canlılar için tehlikeli bir madde. Çevredeki insanımızın sağlığından endişe duyuyoruz. Bu variller en kısa sürede buradan alınmalı ve incelenmeli'' diye konuştu. 
     Şekerpınar beldesi sakinlerinden biri, varillerin sıcak nedeniyle sızma yaptığını belirterek, Variller kapalıydı. Sıcaklarla patlayıp akmaya başladı. Çevreye çok ağır bir koku yayıyorlar. Atıklar yağmurla birlikte tarım alanlarının sulandığı kuyulara gidiyor. Burada yetişen ürünler sofralarımıza gelecek. Kim bilir kaç kişi bu nedenle hastalanacak. Bir an evvel burada inceleme yapılması gerekiyor. Bu variller bir an önce buradan kaldırılsın'' dedi. 
</TEXT>
</DOC>
