<DOC>
<DOCNO> 396028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko01.html </URL>
<DATE> 2005/11/18/ </DATE>
<TIME> 03.40 </TIME>
<AUTHOR>  </AUTHOR>
<HEADLINE>
Uluslararası piyasalarda tahvil ihracında başarı sağlandı 
</HEADLINE>
<TEXT>

     Hazine'nin, Mart 2015 vadeli Global Dolar Cinsi tahvilinin yeniden artırımı reopening sonucu 750 milyon dolarlık ihraç gerçekleştirildi. 
     Hazine Müsteşarlığı'ndan yapılan yazılı açıklamada, Mart 2015 vadeli Global Dolar tahvilinin artırımı için bugün HSBC ve UBS yatırım bankalarına yetki verildiği hatırlatılarak, ''Anılan artırım tamamlanmış olup, artırım miktarı 750 milyon dolar olarak gerçekleştirilmiştir'' denildi. 
     Açıklamada, tahvilin faiz oranının yatırımcıya getirisi yüzde 6,693 olduğu belirtilirken, aynı vadedeki ABD Hazine tahvillerine göre getiri farkının spread 223 baz puan olduğu bildirildi. 
     
     ARTIRIM BAŞARILI OLDU 

     Tahvil artırımına ilişkin tutarın 23 Kasım 2005 tarihinde Hazine hesaplarına gireceği ifade edilen açıklamada, söz konusu tahvil artırımının, birçok açıdan başarılı olduğu kaydedilerek, şöyle devam edildi 
     ''Tahvilin getiri oranı, uluslararası sermaye piyasalarında bugüne kadar ihraç ettiğimiz ABD Doları cinsinden tahviller içinde en düşük orana tekabül etmektedir. 
     Tahvilin ihraç anındaki getiri farkı ''spread'', bugüne kadar gerçekleştirilen Global Dolar tahvil ihraçları içinde en düşük değere sahiptir. 
     Tahvilin fiyatlaması mevcut 2015 vadeli Global Dolar tahvilimizin ikincil piyasa fiyatına düz bir noktadan gerçekleştirilmiştir. 
     Tahvile yaklaşık 20 ülkeden toplam 155 yatırımcı talepte bulunmuştur. Toplam talebin, artırım tutarının 5 katını aşması, piyasaların ülkemiz ekonomisine yönelik olumlu beklentilerinin önemli bir göstergesidir.'' Açıklamada, bu yıl yapılan tahvil ihraçlarıyla toplam 6 milyar ABD Doları'nın üzerinde kaynak sağlandığı kaydedildi. 
     2005 yılında uluslararası sermaye piyasalarında gerçekleştirilen Tahvil İhraçları şöyle 
     İhraç Tarihi Cinsi milyon Vade Sonu Oranı Getirisi 
     

24.01.2005 Dolar 2.000 05.02.2025 7,375 7,520 16.02.2005 Avro 1.000 16.02.2017 5,500 5,695 07.06.2005 Dolar 1.250 05.06.2020 7,000 7,220 06.07.2005 Avro 650 06.07.2012 4,750 4,950 23.11.2005 Dolar 750 15.03.2015 7,250 6,693      
</TEXT>
</DOC>
