<DOC>
<DOCNO> 369143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/siyaset/siy07.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den Sarıgül'e MHP tepkisi 
</HEADLINE>
<TEXT>


İSTANBUL Milliyet 


CHP İstanbul İl Başkanı Şinasi Öktem, MHP'nin Erciyes Kurultayı'ndan Şişli Belediyesi'nin otobüslerinin de yer almasına tepki göstererek, "Belediye kaynaklarının siyasi menfaat aracı haline getirilmesini şiddetle kınıyoruz" dedi. CHP İstanbul İl Yönetim Kurulu adına yazılı açıklama yapan Öktem, şunları kaydetti "Erciyes Dağı Tekir Yaylası'nda MHP tarafından organize edilen etkinlikle ilgili basına yansıyan haber, CHP Genel Başkanlığı gibi onurlu göreve talip olmuş birine yakışmayacak bir davranış yansıtmaktaydı. Bu haber, Şişli Belediye Başkanı'nın siyasi popülizm adına neler yapabileceğini bir kez daha kanıtlamıştır. Etkinliğe İstanbul'dan katılan MHP ve Ülkü Ocakları mensuplarının, bölgeye Şişli Belediyesi'ne ait araçlarla taşınarak, belediye kaynaklarının siyasi menfaat aracı haline getirilmesini kınıyoruz." 



</TEXT>
</DOC>
