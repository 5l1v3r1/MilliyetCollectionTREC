<DOC>
<DOCNO> 351425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yazar/temelkuran.html </URL>
<DATE> 2005/06/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Washington'da derlenen bir türkü Ya Amerika'nınsın, ya toprağın 
</HEADLINE>
<TEXT>
Bu mudur yani 
Sen, ben, biz Amerikan karşıtı değiliz... Biz, Amerika'nın dış politikasına, kartelleri temsil eden hükümete, bir kralın dişinin kovuğuna gitmek için çocukların öldürülmesine karşıyız 

ABD'nin Washington yöresinde derlenmekte olan "Ya Amerika'nınsın, ya toprağın " tadındaki türküler memleketimiz semalarına ulaştı. Sessiz bir "Kim bu hain Amerikan karşıtları " operasyonu, yeraltı suları gibi altımızdaki zemini delmeye başladı. Hatta, öyle görünüyor ki, 1 Mart tezkeresinin reddinin nedameti getiriliyor, özrü dileniyor şu sıralar söz konusu yörelerde. Meclis'in aldığı kararlardan herhalde memleketin içine en çok sineni olan 1 Mart tezkeresinin reddi, Washington'daki heyetimizi, pişmanlığın karasularına vurmuş balıklar gibi çırpındırıyor. 
Bu çırpınma esnasında Türkiye'de Amerikan karşıtlarına nefes aldırılmayacağı yönünde sözler de veriliyor görünüşe bakılırsa. Peki kim bu hainler Kim bu kendini bilmez meczuplar Neden böyle saçmalıyorlar Niye Amerika'yı sevmiyorsun kardeşim Niçin hayran değilsin Kafayı mı yedin 

Deli bir tane olsa... 
Bir kere kaç kişisiniz siz Hayır, deli bir tane olsa balla börekle besleyeceğiz. Ama görüşüne bakılırsa sayıca da basbayağı çoksunuz. Ne yapacağız biz sizinle Yani anlaşılır gibi değil. Siz Irak'ta ambargolarla öldürülen 500 bin çocuğu "fazla bir bedel" gibi görmeyen bir dış politikayı niye onaylamıyorsunuz ki Latin Amerika'nın "arka bahçesi" olduğunu resmi politikasında belirtmiş bir ülkenin neresi sevilmez 
Bütün bir Güney Amerika kıtasını darbeler cehennemine çevirirken işkencecileri ve darbecileri okullarında eğitip araziye salan bir ülkenin bu iyiliklerini nasıl yadsırsınız 1950'lerin başında dünyayı ele geçirmeleri gerektiğini dış politikasının kalkınma planına koymuş bir ülkeden bahsediyoruz burada. "Amerika'nın Yeni Yüzyılı Projesi"nde Ortadoğu'yu darma duman etmeyi planlamış, enerji açığını binlerce Ortadoğulu çocuğu öldürerek gidermeyi akıl edebilmiş, "Şer Ekseni" diye bir terim icat ederekten bütün yeryüzünde çalışabilecek bir "Amerikan karşıtı dedektörü" devreye sokabilmiş bir devden bahsediyoruz burada. 

Kimden söz ediyoruz 
Yeryüzünün ormanlarını, spor ayakkabılarına kauçuk, cipslerine yağ, gebeş arabalarına benzin gerektiği için tarumar eden bir düşünce sistematiği diyorum size Niye anlamıyorsun kardeşim Cep telefonlarına gereken bir madde için bütün Afrika'nın karnını deşmiş, sonra da Afrika'daki AIDS ilaçlarının bir dolar daha ucuz olmaması için bütün gayreti göstermiş, kendi ülkesindeki siyah nüfusu uyuşturucu lemlerine gönderek pasifize etmiş, kendi beyaz adamları pahalıya çalıştığı için "gezegen" fabrikalar kurarak Asyalı çocukları ince işlerinde çalıştırmayı akıl edebilmiş bir kudretten söz ediyoruz burada herhalde Pek tabii ki son olarak da bütün bu yaptıklarını beğenmeyen kendi çocuklarını gizlice öldürmüş bir kral söz konusu olan Gel de sevme yani Gel de sevme 

Bush karşıtı 
Siz, bu yazıyı okuyan insan, sen yani, Mardin'de 12 yaşında bir çocuğun öldürülmesinden ne kadar sorumlusun Ya da İsrail'le askeri işbirliği yapılmasında diyelim ki, ne kadar payın var İşine gücüne gidiyorsun, olan bitenden memnun değilsin. Belki susman gerekenden daha çok sustun ama bununla sınırlı sorumluluğun, değil mi Amerika'nın da işte bütün bu olanlardan sorumluluğu senin kadar. 
Sen, ben, biz Amerikan karşıtı değiliz. Biz, Amerika'nın dış politikasının karşıtıyız Biz, Amerika'nın dünyayı ele geçirirken "Dur bakiim sen Yoksa sen bizim dünyayı ele geçirmemizden memnun değil misin " yüzsüzlüğünün karşıtıyız. Biz, Amerika'ya değil, kartelleri ve uluslararası enerji şirketlerini temsil eden bir hükümetin yaptıklarına karşıyız. 

H l iftiharla... 
Ben nasıl karşı olayım sağlık sigortası olmayan, evsiz, aç Amerikalılara Gazete okuyamayacak, haritada komşu eyaletin yerini gösteremeyecek kadar cahil bırakılmış insanlara nasıl karşı olayım Ben, onlarla birlikte zalime, o zalimin Washington yöresinde derlediği türkülere karşıyım. Nasıldı sözleri 
"Ya Amerika'nınsın, ya toprağın " 
Ben, bir kralın dişinin kovuğuna gitmek için çocukların öldürülmesine karşıyım. Fakir olmanın kendi suçu olduğunu sanan, buna inandırılan Amerikalı benim kardeşimdir ancak. 1 Mart tezkeresinin, bundan sonra ortaya çıkacak benzeri tezkerelerin de altında bizim imzamız var yani. Yani, pişman olabilecek bir durum yok. Biz h l iftiharla karşıyız 



</TEXT>
</DOC>
