<DOC>
<DOCNO> 388824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo07.html </URL>
<DATE> 2005/10/22/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Abramovich kükredi... 
</HEADLINE>
<TEXT>

     Fazla konuşmayan yapısıyla tanınan Chelsea’nin dolar milyarderi Rus patronu, Mavi - Beyazlı ekibi 100 yılın takımı yapacağını iddia etti. 
     
     En iyi olacağız’ 
     Chelsea’yi satın aldıktan sonra müthiş transferlerle kadroyu güçlendirip, Premier Lig’de 50 yıl sonra şampiyonluğu getiren Roman Abramovich sessiz yapısıyla tanınıyor. Ancak Rus dolar milyarderi bu sefer iddialı açıklamalar yaptı. Abramovich, Chelsea F.C Bir Kulüb’ün resmi biyografisi isimli kitaba yazdığı önsözde Chelsea’yi 100 yılın takımı haline getireceğiz. Uzun vadedeki hedefimiz takımımızı en başarılı futbol kulübü yapmaktır'' ifadesini kullandı. 
     
     Mourinho’nun endişesi 
     Rus dolar milyarderi, bu sezon kesinlikle Şampiyonlar Ligi’nde final oynamayı amaçladıklarını da söyledi. Abramovich bu derece iddialı sözler sarfederken, teknik direktör Mourinho ise yarın oynayacakları Everton maçı öncesi temkinli konuşuyor. Premier Lig’de dokuzda dokuz yapan Chelsea’nin Portekizli çalıştırıcı, Son sırada yer alan takımlarla oynayacağımız maçlardan her zaman çekinirim. Çünkü böyle karşılaşmalarda ne olacağı belli olmaz'' dedi. 
     
</TEXT>
</DOC>
