<DOC>
<DOCNO> 393280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/yasam/yas03.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalaşnikov'lu saldırı 
</HEADLINE>
<TEXT>


İzmir'de bir otomobile yapılan Kalaşnikov'lu saldırıda 2 kişi yaralandı. Olayın çıkar çatışmasından kaynaklandığı ihtimali üzerinde duruluyor 

LOKMAN DAĞ İzmir DHA 

İzmir'in Pınarbaşı semtinde hareket halindeki otomobil Kalaşnikov silahla tarandı, otomobilin sürücüsü Yılmaz Şahin Şakşak 37 ile yanında bulunan D. Ş. 16 yaralandı. Şakşak'ın daha önce Akhisar'da "çete" oluşumuyla ilgili olarak gözaltına alındığı ve yargılanması sonucu hapis cezasına çarptırıldığı belirlendi. 
Polis, zanlıların Manisa'dan geldiği ve olayın çıkar çatışmasından kaynaklandığı ihtimali üzerinde duruyor. 

Silahlar yola atıldı 
Polis, olay yerinden 1 kilometre uzakta kayaya çarpıp kaza yapan 06 V 6872 plakalı Toyota marka otomobili ve onun 15 metre uzağında yol kenarına atılan Kalaşnikov otomatik tüfeği buldu. Otomobildeki torbadan 2 el bombası, 2 kar maskesi, 1 tabanca, 50 Kalaşnikov mermisi çıktı. 




</TEXT>
</DOC>
