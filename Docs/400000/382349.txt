<DOC>
<DOCNO> 382349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur10.html </URL>
<DATE> 2005/09/28/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Banyo yaparken kalp krizinden öldü 
</HEADLINE>
<TEXT>

     Halife YALÇINKAYA DHA 

      SİVAS’ta, mermer işçisi 29 yaşındaki Murat Yıldız, banyo yaparken kalp krizi sonucu yaşamını yitirdi. Anne Meryem Yıldız, oğlunun herhangi bir rahatsızlığı olduğunu bilmediklerini söyledi. 
     Kümbet Mahallesinde annesi Meryem Yıldız'la birlikte yaşayan Murat Yıldız, bugün sabah saatlerinde gece mesaisine kaldığı mermer atölyesinden dönüşte evinde banyoya girdi. Oğlunun uzun süre geçmesine rağmen banyodan çıkmamasından şüphelenen anne Yıldız içeri girdi. 
     Oğlunu yerde baygın halde bulan Meryem Yıldız hemen 112 acil yardım servisini aradı. Olay yerine gelen ilk yardım ekibi tarafından Sultan 1’inci İzzettin Keykavus Devlet Hastanesi’ne kaldırılan Murat Yıldız'ın yaşamını yitirdiği belirlendi. Yapılan otopside Yıldız'ın kalp krizi sonucu öldüğü saptandı. 
     Oğlunun kalp krizinden öldüğünü öğrenen anne Meryem Yıldız şaşırarak, bugüne kadar herhangibir rahatsızlığının olmadığını söyledi. 
     
</TEXT>
</DOC>
