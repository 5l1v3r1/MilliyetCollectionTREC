<DOC>
<DOCNO> 387184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/astro/index.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay tutuluyor 
</HEADLINE>
<TEXT>


Bugün öğleden sonra Ay tutulması gerçekleşiyor. İlişkilerimizi yakından etkileyebilecek konularla karşılaşabiliriz. Ortaklaşa konularda ani tepkiler verdikten sonra pişman olabiliriz. Daha soğukkanlı olmaya çalışmalıyız. 
Koç'lar oldukça dikkat çekecekleri bir gündeler. Onlar için yeni başlangıçlar söz konusu olabilecek. Birçok konuya karşı hevesli yaklaşıyorlar. Boğa'lar dikkatli olmalı ve geçmişle ilgili konuların kendilerini huzursuz etmesine izin vermemeli. Bu arada yeni planlarında aceleci olmamaları lazım. İkizler pozitif bir gündeler ve kendilerine güveniyorlar. Sosyal alanda hareket söz konusu olurken, dostlarla paylaşımlar onları mutlu ediyor. Yengeç'ler iş hayatında mücadele etmekten yana olacak. Bu alanda olumlu değişiklikler ve yaratıcı düşünceler onlara cesaret veriyor. Aslan'lar için yeni konulara karşı ilgilerinin artığı bir gün. Bu da onlara hareket ve heves sağlıyor. Yabancılarla ilgili projelerinde ise aceleci olmamak gerekiyor. Başak'lar birçok konuda kararlı olabilecekler. Duygusal alanda kendilerini baskı altında hissetseler bile, ortak paralarda memnun edici gelişmeler bulunuyor. 
Terazi'ler için ilişkiler ve evlilikle ilgili konular öne çıkarken, hevesli bir tutum içindeler. Bugün ılımlı yanlarını kullanarak ortaklaşa projelere de yönelebilirler. Akrep'ler işlerindeki sorumluluğun arttığı bir günde olacaklar. Hızlı hareket ederek zorlukları aşabilir ve sonuca kolayca gidebilirler. Yay'lar pozitif olacakları bir gündeler. Sosyal hayattaki hareketlilik onlara iyimserlik katarken, aşkta yeni sürprizler olabilir. Oğlak'lar erteledikleri birtakım işleri yoluna koyacaklar. Ev ve ailevi konularla ilgilenmeleri gerekiyor. 
Kova'lar yakınlarla ilgili konularla ilgilenirken, iletişim konularına da önem vermeliler. Düşünceleriyle ilgi toplarken, eğitim konusunda yenilikler de denemeliler. Balık'lar maddi konularda gerçekçi düşünmeli ve birikimlerini doğru kullanmalı. Harcamalarında ise önlemci olmaları gerekiyor. 


</TEXT>
</DOC>
