<DOC>
<DOCNO> 370925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonsiy17.html </URL>
<DATE> 2005/08/18/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
AKP'li milletvekili üzerinde Erdoğan'ın resmi bulunan pastayı kesmedi 
</HEADLINE>
<TEXT>

     Kaan KAYA MARMARİS, Muğla DHA 

AKP'nin 4'üncü kuruluş yıldönümü, Marmaris İlçe Gençlik Kolları'nın Öğretmenevi'nde düzenlediği sade bir törenle kutlandı. AKP Muğla Milletvekili Seyfi Terzibaşıoğlu, üzerinde parti amblemi ve Başbakan'ın resmi ile süslü doğum günü pastasını kesmeyi reddetti. 
     14 Ağustos 2001 tarihinde kurulan AKP'nin 4'üncü kuruluş yıldönümü dün gece Marmaris'te de sade bir törenle kutlandı. 17 Ağustos depreminin yıldönümüne denk gelen kutlamaya AKP Muğla Milletvekili Seyfi Terzibaşıoğlu, İl Başkanı Mehmet Nil Hıdır ve partililer katıldı. Kutlamada geçmiş yönetimleri eleştirmeyi ihmal etmeyen Milletvekili Seyfi Terzibaşıoğlu, İktidara geldiğimizden bu yana bir çok çalışma yaptık. Enflasyonda görülmeyen rakamları gördük. 2 milyon ton kömürü ihtiyaç sahiplerine dağıttık. Bunlar madem yapılabiliyordu da bizden öncekiler neden yapmadı Ellerinde kelepçe mi vardı Seçimlerden önce bunları yapacağımızı söylesek kimse bize inanmaz sadece propaganda olduğunu söylerlerdi. İş yapanın kılıç kuşananın derler. İşimizi de biliyoruz. kılıcımızı da kuşanıyoruz'' dedi. 
     Kutlama töreni sonunda üzerinde AKP amblemi ve Başbakan Recep Tayyip Erdoğan'ın fotoğrafı olan iki pasta salona getirildi. Partililerin kendisinden kesmesini istedikleri pastayı uzun uzun inceleyen Milletvekili Terzibaşıoğlu, Bir tarafında halkın, fakir fukaranın babası, halk adamı Tayyip beyin resmi bir tarafında AKP var. Biz ne Tayyip beyi keseriz ne de AKP'yi. Ben şöyle göstermelik bir keseyim. Gerisini içerde keserler'' diyerek, pastanın köşesinden küçük bir parça aldı. 
     
</TEXT>
</DOC>
