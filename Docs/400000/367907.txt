<DOC>
<DOCNO> 367907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/ekonomi/eko05.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Para Politikası Kurulu faiz için toplanıyor 
</HEADLINE>
<TEXT>


EKONOMİ SERVİSİ 

Merkez Bankası Para Politikası Kurulu PPK , bu yılki 8'inci düzenli toplantısını bugün yapacak. İlk altı toplantının ardından toplam 3.75 puanlık indirim yapıp temmuzda yapmayan Merkez Bankası'nın bu ayki kararını gelecek dönem enflasyonuna ilişkin değerlendirmelerin belirleyecek. 

Karar yarın açıklanıyor 
Banka, kısa vadeli faizlere ilişkin kararını ise indirim yapsa da yapmasa da 9 Ağustos Salı günü açıklayacak. Merkez Bankası, PPK'nın bu yılki ilk altı toplantısının ardından 3.75 puanlık faiz indirimine gitmişti. Banka, haziranda faizleri 0.25 puan indirmiş, temmuzdaki toplantısının ardından ise beklentilerin aksine bir değişiklik yapmamıştı. 
Faiz kararını bu yıl sonuna kadar Merkez Bankası yönetimi, PPK'da yapılan değerlendirmeleri de dikkate alarak kendisi veriyor. Ancak gelecek yıl başından itibaren açık enflasyon hedeflemesine geçişle birlikte faiz kararları Para Politikası Kurulu'nda oylamayla alınacak. Merkez Bankası'nın 2004 yılı sonunda yüzde 18 olan gecelik borçlanma faiz oranları, halen yüzde 14.25, yüzde 22 olan borç verme faiz oranı ise yüzde 18.25 düzeyinde bulunuyor. 


</TEXT>
</DOC>
