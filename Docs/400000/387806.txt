<DOC>
<DOCNO> 387806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/guncel/gun01.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Özel' bir tartışma 
</HEADLINE>
<TEXT>


625 Sayılı Özel Öğretim Kurumları Kanunu'ndaki değişikliğe sert tepkiler var. CHP'li Okuducu, asıl amacın tarikat okullarını beslemek olduğunu söyledi. Eğitim-Sen Genel Başkanı, 'AKP, eğitimi de pazarlıyor' dedi 

Şükran Pakkan - İstanbul 

Cumhurbaşkanı Ahmet Necdet Sezer'in veto ettiği 10 bin yoksul öğrencinin devlet tarafından özel okullarda okutulmasına ilişkin düzenlemenin benzerinin 625 sayılı kanuna ilişkin tasarıya konulması tepki çekti. Tasarıyla ilgili diğer görüşler de şöyle 
Güldal Okuducu CHP İstanbul Milletvekili Kamu okulları mağduriyetle kıvranırken, özel okullara verilen desteğin kabul edilmesi mümkün değil. Bu, sosyal devlete dönük, kamçılanmış bir düşmanlık duygusudur. Bu, yoksul halk çocuklarının eğitim - öğretim imk nlarını elinden alan zalimce bir davranıştır. Özel okulların devlet kaynaklarıyla beslenmesi ve işçiden, esnaftan, öğretmenden aldığınız vergilerle sübvanse edilmeye kalkılması kabul edilemez. Bu arada tarikat okulları ve dinsel eğitim özlemi taşıyan insanların açtıkları okulların beslenmesi asıl amaçtır. O dönemde cumhurbaşkanından dönen, bizim de karşı durduğumuz uygulamanın daha da geliştirilip yeni bir kılıfa sokulmuş halidir bu. 

Kamu okulları çöker 
Alaaddin Dinçer Eğitim - Sen Genel Başkanı AKP, başbakanın açıkladığı şekliyle, Türkiye'yi, dolayısıyla eğitimi de pazarlıyor. AKP, öncelikleri kendi tabanına, kendi sermaye gruplarına vermeyi amaçlayan bir düzen içerisinde. Eğitim alanındaki özel öğretimcilerin büyük bölümü İslamcı çevrelerin elindedir. Bu uygulama kamu okullarını tamamen çöküşe götürür. Eğitim sosyal bir haktır, her vatandaşın parasız eğitim hakkı vardır. Kamu okullarının, elektrik, doğalgaz, su paralarını bile veli bağışlarıyla ödemek zorunda kaldığı bir ülkede, özel okullara muafiyet getireceksiniz, bu kabul edilebilecek bir durum değildir. Büyük bir tuzaktır. Devlet kamu kaynaklarını, kendi kurumlarına ayırsın, fırsat eşitliğini yaratsın. Bu tasarı yasalaşırsa hükümet suç işlemiş olur. 

Olumlu bir gelişme 
Cem Gülan Türkiye Özel Okullar Birliği Başkan Yardımcısı Oldukça geniş bir tasarı hazırlanmış. Yani bunun 10 bin öğrenci olayıyla ilgisi yok. Burada yoksulluk kriteri getirmemiş. Bunlar özel okullardaki öğrenci sayısını artırmaya, devletin üzerindeki yükü azaltmaya yönelik çalışmalar gibi gözüküyor. Yönetmelikler de netleşecektir, devlet bir öğrencinin kendisine maliyeti kadar parayı öğrenciye verecek. Bu anlamda iyi bir gelişme, bizi son derece memnun etti. 

Çiçek Milletin çocukları okusun 

ANKARA Milliyet 
Adalet Bakanı Cemil Çiçek, Cumhurbaşkanı Ahmet Necdet Sezer'in daha önce onaylamadığı uygulamaları da içeren Özel Öğretim Kurumları Yasa Tasarısı'na ilişkin eleştirilere, "Doğru bir düzenlemedir. Bırakın, milletin çocukları okusun" karşılığını verdi. 
Çiçek, dün AKP grup toplantısından önce gazetecilerin soruları üzerine şunları söyledi 
"Bu ülkenin temel problemi eğitimsizliktir. Bırakın, herkes okusun. Bunun için elimizden gelen ne varsa yapalım. Sunduğumuz bütçede de eğitim birinci sıradadır. Güzel işlerdir bunlar." Çiçek, Van Yüzüncü Yıl Üniversitesi Rektörü Prof. Dr. Yücel Aşkın'ın tutuklanmasıyla ilgili soruları yanıtsız bıraktı. 

Yöneticilerde 'Türk asıllı' şartı kalktı 

BAHAR ATAKAN Ankara 
Doğudaki okullarda öğretmensizlik nedeniyle öğrenciler ders yapamazken, Milli Eğitim Bakanlığı, Özel Öğretim Kurumları Kanunu Tasarısı'yla resmi okullarda görevli öğretmenlerin özel okullara geçmesini teşvik edecek düzenlemeye imza attı. 625 Sayılı Özel Öğretim Kurumları Kanunu'ndaki değişikliklerle, kapasitesi 500 bin olmasına rağmen 261 bin öğrencinin eğitim gördüğü ve eğitim içindeki payı 1.9 olan özel okullardaki kapasite 2.6'ya çıkarılacak. Tasarıda öne çıkan maddeler şöyle 
Resmi okullarda görevli öğretmenler, özel okulda ders saati ücretli ders verebilecek. Özel eğitim kurumu açmak isteyenler valiliğe başvuracak. İzin verilmemesi durumunda şik yet MEB'e iletilebilecek. Devlet, maddi olanaktan yoksun başarılı öğrencileri özel okulda okutacak. Yabancıların açtığı okulların taşınmaz malları, Türkiye Cumhuriyeti vakıflarına devredilebilecek. Yabancı okullarda, Türk müdür başyardımcısı olarak görevlendirileceklerde Türk asıllı olma şartı yerine TC vatandaşı olma şartı getiriliyor. 

Eğitimdeki payları sadece 1.9 

Türkiye'de 9092 özel öğretim kurumundan 1696'sını özel okullar oluşturuyor. Özel öğretim kurumlarının eğitim içindeki payı Fransa'da yüzde 17, Hollanda'da yüzde 72, Güney Kore'de yüzde 55, Türkiye'de yüzde 1.9. 


</TEXT>
</DOC>
