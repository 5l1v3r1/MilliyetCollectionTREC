<DOC>
<DOCNO> 388826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo09.html </URL>
<DATE> 2005/10/22/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Beşiktaş ile Konyaspor ligde yarın 15. maça çıkıyor... 
</HEADLINE>
<TEXT>

     Beşiktaş ile Konyaspor, yarın yapacakları maçla birlikte ligde 15. kez karşı karşıya gelecek. 
     Beşiktaş, ligde rakibiyle yaptığı 14 maçtan 9'unu kazanırken, 5'inde berabere kaldı ve şimdiye kadar yenilmedi. 
     Lig maçlarında Beşiktaş'ın toplam 35 golüne, Konyaspor 11 golle karşılık verebildi. 
     İki takım arasında geçen sezon yapılan maçlarda, Konya'da taraflar 2-2 berabere kalmış, İstanbul'da ise 2-1 Beşiktaş galip gelmişti. 
     
     KONYA'DAKİ MAÇLAR 
     Beşiktaş ile Konyaspor arasında şimdiye dek Konya'da yapılan 7 maçtan 3'ünü Beşiktaş kazanırken, 4 maç da berabere sonuçlandı. 
     Konya'da Beşiktaş 15, ev sahibi ekip ise 8 gol attı. 
     Bu arada, iki takım arasında Konya'da yapılan son 3 lig maçı da 2-2 berabere sonuçlandı. 
     Öte yandan siyah-beyazlılar, lig tarihindeki en farklı skorlu galibiyetlerinden birisini, 1992-93 sezonunda 7-0'lık sonuçla Konyaspor karşısında aldı. 
     
</TEXT>
</DOC>
