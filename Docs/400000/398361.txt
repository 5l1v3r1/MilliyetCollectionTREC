<DOC>
<DOCNO> 398361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/yazar/uras.html </URL>
<DATE> 2005/11/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
YKB'de 'dönemsel zarar' yok, 'yapısal zarar' var 
</HEADLINE>
<TEXT>


Yapı Kredi Bankası'nda yeni yönetim, "halının altını süpürdü." 
Ödenemeyecek durumda olduğu halde, ödenecek imişçesine hesaplarda duran 1.350 milyon YTL'yi "Bunlar hiçbir şekilde ödenemez" diyerek zarar yazdı.Bankanın iştiraklerinden gelecek gibi görünen ama hiçbir şekilde alınamayacak 360 milyon YTL'yi zarar yazdı.Bankanın varlığını yükseltmek arayışında değerleri şişirilen 830 milyon YTL'yi zarar yazdı.Bankanın hesaplarında bir gün alınabilecek gibi görünen ama gerçekte var olmayan 110 milyon YTL'yi zarar yazdı. 
İşte bu nedenledir ki, bankanın eylül ayı bilançosunda 2.377 milyon YTL net zarar ortaya çıktı. 

Temizlik yapıldı 
Bu zarar "dönemsel" değil "birikimli temizlik yapısal" zarardır. "Bilanço zararı"dır. 
Bilanço "birikimli" rakamları durumu gösterir.Gelir tablosu "belli zaman süresinde" bankanın geliriyle gideri arasındaki farkı gösterir.Bir şirketin bankanın değeri varlıklardan yükümlülükler düşülerek bulunur. Varlıklar - yükümlülükler şirketin bankanın değeri .Bilançodaki net düzeltme 2.377 milyon YTL zarar şirketin varlık rakamını küçültecektir.Varlığı küçülen şirketin bankanın "defter değeri" de küçülür.Ama bir şirketin bankanın "defter değeri" ile "piyasa borsa değeri" farklıdır.Yapı Kredi isminin bir "peştemaliyesi" itibarı ölçülemeyen bir değeri borsa değerini etkilemeyebilir. Tersine artırabilir. 

Neden yapıldı 
Yapı Kredi yeni bir sermaye grubunun yönetimine girdi. Yeni yönetim "sıfırdan başlayalım ki, yönetimin iyi mi, kötü mü olduğu belli olsun" diyerek "hesapları temizledi". 
Bundan böyle "eskiden kalma sorunlardan", eski yönetimin "kamburlarından" kimse söz edemez. Yapı Kredi bundan sonra tertemiz bir bilanço ve de saygın bir isim ile faaliyet gösterecek. Yeni yönetimin başarılı olup olmadığı ise önümüzdeki dönemlerin "gelir tablolarından" izlenecek. 



</TEXT>
</DOC>
