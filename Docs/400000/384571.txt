<DOC>
<DOCNO> 384571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sontur03.html </URL>
<DATE> 2005/10/06/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Veliler okul basıp müdürü dövdü 
</HEADLINE>
<TEXT>

     Rıfat YÜZER DHA 

      AYDIN'ın Nazilli İlçesi'ndeki Orhan Gazi İlköğretim Okulu'nun Müdürü Hikmet Durali, azarladığı öğrencinin ailesi tarafından dövüldü. 
     İddiaya göre Muammer Aksoy Mahallesi'ndeki Orhan Gazi İlköğretim Okulu 8'nci sınıfı öğrencisi 14 yaşındaki İ.A. bu sabah teneffüste sınıfındaki kız arkadaşı Ö.A.'nın saçını makasla kesmek istedi. Saçının kesilmesine izin vermeyen Ö.A., Okul Müdürü Hikmet Durali'ye giderek, arkadaşı İ.A.'yı şikayet etti. Müdür Hikmet Durali, öğretmenler odasına çağırttığı İ.A.'ya, Kız arkadaşının saçını kesmek istemişsin, niye yapıyorsun'' diye bağırdı. Suçlamayı kabul etmeyen İ.A.'yı şikayetçi kız öğrenciyle yüzleştiren Okul Müdürü Durali, hafif kekeme olan İ.A.'ya, Git müdür yardımcısının odasına, senin ifadeni alsın'' dedi. 
     Müdüre bağırarak öğretmenler odasından çıkan İ.A., eve giderek durumu ailesine bildirdi. Saat 11.30 sıralarında okula gelen baba Maşallah A., 17 yaşındaki oğlu İ.A. ve kardeşi Adnan A., tartıştıkları Okul Müdürü Hikmet Durali'yi yumrukladı. Olaydan sonra hastaneye gidip rapor alan Müdür Durali'nin şikayeti üzerine Maşallah A ve oğlu İ.A. gözaltına alındı. Kaçan Adnan A. ise aranıyor. Tanıkların ifadelerine başvuran polis, iki zanlının sorgusunu sürdürüyor. 
     
     BİRİ TUTUKLANDI, DİĞERİ SERBEST 
     Aydın'ın Nazilli İlçesi Muammer Aksoy Mahallesi'ndeki Orhan Gazi İlköğretim Okulu'nun Müdürü Hikmet Durali, kız arkadaşının saçını kesmek istediği için azarladığı öğrencinin ailesi tarafından dövüldü. Okul Müdürü Durali'yi dövdükleri gerekçesiyle gözaltına alınarak adliyeye sevkedilen Maşallah Arıkbaş tutuklanırken, oğlu İ.A. tutuksuz yargılanmak üzere serbest bırakıldı. 
     
</TEXT>
</DOC>
