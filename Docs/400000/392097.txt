<DOC>
<DOCNO> 392097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/spor/aspo.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir fark göremedik 
</HEADLINE>
<TEXT>


Beşiktaş, İspanyol rakibine son 25 dakikaya kadar direnebildi. Sayısız tehlikeyi savuşturan Cordoba'nın kalesi Saviola ile düştü. Kanoute'nin iki golü siyah - beyazlıların tüm umutlarını sildi, süpürdü 

BİLAL MEŞE 


Doğrusu ilk yarıdaki oyunda Beşiktaş, tüm baskıya karşın iyi bir futbol ortaya koydu. Müthiş bir seyirci desteğini arkasına alan Sevilla'ya karşı hem iyi direndi, hem ezilmedi, hem pozisyon kovaladı, hem de rakibine fazla pozisyon vermedi. 
Üstüne üstlük Ailton da net bir pozisyon yakaladı, ancak Brezilyalı golcü klasına yakışmayan bir vuruşla buz gibi golü dışarı attı 
Tümer Metin'in bu yarıdaki etkili futbolu, attığı milimetrik paslar Sevilla'nın korkulu rüyası oldu. İlk kırkbeş dakikalık oyunda Beşiktaş orta alanı iyi savundu, ancak hücuma çıkarken çoğalamadı. Bu da İbrahim Akın ve Ailton'un ofanstda yalnız kalmasına neden oldu. 
Ne var ki, ikinci yarının başlamasıyla birlikte o takım gitmiş, sanki başka bir takım vardı sahada Çok adamla Kartal'ın kalesine yüklenen Sevilla kaçırmaktan, Cordoba kurtarmaktan bıktı adeta 
Maç öncesinde savunma adına korkularımız vardı, nitekim haklı çıktık. 
Böylesi kademe hatalarının ön plana çıktığı savunmanın arkasında Cordoba'nın yapacağı fazla bir şey yoktu. 
Evet, gruptan üç takım çıkacak... 
Ama bu üçlünün içinde Beşiktaş'ın yer alma şansı çok az. 
Rakipler kazanıyor, Beşiktaş sürekli puan kaybediyor. 
Tigana'ın gelişi de Kartal'a çare olamadı 
Nasıl olsun ki 
Ailton mu bu takımı kurtaracak 
Bir fırsat yakalıyor, onu da dışarı atıyor 
Bu kadroyla, bu kadar arkadaşlar... 
Sevilla baskılı başladığı oyunda ilk ciddi pozisyonunu 6.dakikada buldu. Daniel Alves orta alanda aldığı topla cezaalanı yayına kadar indi, sert vurdu, yandan az farkla auta gitti. 
Dakika 18... Tümer soldan nefis bir ara pasıyla Ailton'u buluşturdu. Brezilyalı tecrübeli golcü, cezaalanına girdi, sol çarprazdan sert vurdu, top yan direği yalayarak dışarı gitti. 

Sevilla tek kale 
48'de savunmadaki karambolde sağ tarafa açılan topu Fabiano kovaladı, ancak Cordoba sakatlanma pahasına topa son anda dokundu, mutlak bir tehlikeyi daha önledi. 
Sevilla, tüm hatlarıyla yüklendikçe yüklendi, 57'de Sales sağdan indi, penaltı noktasına kesti, Adriano yere indirildi, ancak penaltı itirazları bir de sarı kart getirdi. 
Sevilla'nın yoğun baskısı 65'de golü getirdi... Daniel Alves sağdan kesti, top Saviola'nın önüne düştü, cezaalanına girdi, sağ çarprazdan sert vurdu, top Cordoba'nın uzanamayacağı köşeye gitti 1-0 
66'da Kanoute farkı ikiye çıkardı... Fernando sağdan indi, altı pasa kesti, Kanoute savunmanın bakışları arasında yükseldi, kafayı çaktı 2-0 
Bu dakikadan sonra savunma güvenliğini elden bırakan Beşiktaş, 89'da teslim bayrağını çekti. Kanoute sağdan indi, Cordoba'yı da geçti, iki savunmacıya karşın topu sağıyla filelere gönderdi ve maçın skorunu ilan etti 3-0. 

MAÇIN HAKEMİ 
Penaltıyı vermedi 

Belçikalı orta hakem Kartal lehine, Sevilla aleyhine kritik bir hata yaptı, 57. dakikadaki penaltıyı vermedi. Adriano'nun düşürülmesine seyirci kalan Verbist, oyunun genelinde pozisyonlara yakın olmaya çalıştı, disiplinli hareket etti. 

MAÇIN YILDIZI 
Kanoute farkı 

Kim ne derse desin, elin oğlu ikinci yarıda da girse çıkıp işini yapıyor. İşte en sıcak örnek Kanoute. Bir Beşiktaş'ın yabancılarına bakın, bir de Malili'ye. İkinci yarıda oyuna girdi, iyi oynadı, futbolunu da iki golle süsleyerek maçın yıldızı oldu. 

YILDIZ TABLOSU 

SEVILLA 13 Notario 6 4 Daniel Alves 8 2 Javi Navarro 6 20 Aitor Ocio 6 3 David 6 18 Marti 6 25 Maresca 6 22 Fernando Sales 7 8 Jordi Dk.71 5 16 Adriano 7 27 Puerta Dk.77 5 10 Luis Fabiano 7 12 Kanoute Dk.58 8 7 Saviola 7 

YEDEKLER 
1 Palop, 11 Renato, 24 Pablo Alfaro, 27 Puerta, 30 Kepa 

BEŞİKTAŞ 35 Cordoba 6 22 Ali Tandoğan 5 58 İ.Toraman 5 6 Çağdaş 5 2 Adem 6 7 Okan 5 17 A.Hassan Dk.69 5 15 Kleberson 5 1 Pancu Dk.76 41 Koray 5 11 Tümer 7 55 İbrahim Akın 5 25 Youla Dk. 66 5 9 Ailton 5 

YEDEKLER 
29 Murat, 4 Mustafa, 19 İ.Üzülmez, 60 Ahmet Dursun 

HAKEMLER 
Gregoire Claude, Huens Danny, Jaroslav Dudl Belçika 

GOLLER 
Saviola Dk. 65 , Kanoute Dk. 66 ve 89 

SARI KARTLAR 
Okan, Ahmed Hassan, Çağdaş Beşiktaş , Fabiano, Maresca Sevilla 

H GRUBU PUAN DURUMU Takımlar O G B M A Y P Bolton 2 1 1 0 2 1 4 Sevilla 1 1 0 0 3 0 3 Zenit 2 1 0 1 2 2 3 Beşiktaş 2 0 1 1 1 4 1 Vitoria 1 0 0 1 1 2 0 
24 KASIM V.Guimaraes - Bolton, Zenit St.Petersburg - Sevilla 


</TEXT>
</DOC>
