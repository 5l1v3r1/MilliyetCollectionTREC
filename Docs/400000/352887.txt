<DOC>
<DOCNO> 352887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sondun39.html </URL>
<DATE> 2005/06/17/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
"Fransa, Türkiye ile müzakerelerin başlaması taahhütlerine uyacak" 
</HEADLINE>
<TEXT>

     Fransa’da yayınlanan Le Monde gazetesinin yarınki sayısında yer alan bir haberde, Fransa’nın Türkiye ile tam üyelik müzakerelerinin başlaması konusundaki taahhütlerine uyacağını bildirdi. 
     Le Monde’un haberinde, Fransa Cumhurbaşkanı Jacques Chirac’ın AB’nin genişlemesi için özel bir toplantı yapılması yolundaki önerisine geniş yer verildi. 
     Chirac’a yakın kaynaklara atıfta bulunan gazete, Bulgaristan ve Romanya’nın 2007 yılında üye olacaklarına yönelik taahhütlere uyulacağı, ancak daha sonrakiler için Avrupa’nın sınırları ve talep edilen kriterler konusunda değerlendirmede bulunacağını yazdı. 
     Türkiye konusuna değinen aynı kaynaklar, Ankara’nın üyelik sürecinin uzun ve belirsiz bir süreç olacağını, ancak ekim ayında müzakerelerin başlaması konusundaki taahhütlere uyulacağını belirttiler. 
     Kaynaklar, gerekli olması halinde Türkiye’nin üyeliği için referandum olacağına da dikkati çektiler. 
     Fransız gazetesi Le Figaro da, Cumhurbaşkanı Jacques Chirac’ın AB Brüksel zirvesinde genişleme için özel bir toplantı önermesine ilişkin olarak, "Chirac’ın Türkiye konusunda çark ettiği" yorumunu yapmıştı. 
     Haberi manşetten veren gazete, Chirac’ın, Türkiye’nin ismini anmadan, "AB Anayasası genişlemiş Avrupa’nın daha iyi çalışması için kaleme alındı, bu son durumda AB genişlemeye devam edebilir mi " sorusunu yönelttiğine dikkati çekmişti. 
     
</TEXT>
</DOC>
