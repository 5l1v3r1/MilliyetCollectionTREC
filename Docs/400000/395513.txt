<DOC>
<DOCNO> 395513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonspo08.html </URL>
<DATE> 2005/11/16/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Nihat Özdemir Devlet Daum'a ödül vermeli... 
</HEADLINE>
<TEXT>

     Fenerbahçe Başkanvekili Nihat Özdemir, teknik direktör Daum’a, devlet tarafından ödül verilmesi gerektiğini ileri sürdü. 
     Alman hocanın gittiği her yerde Türkiye’nin tanıtımı için önemli bir rol oynadığına dikkat çeken başarılı yönetici, Ülkemizde çalışan yabancılar içerisinde gerçek anlamda Türk hayranı olan bir o var. Türkiye’ye geldiği günden beri içimizden biri gibi davranıyor. İstiklal Marşımız’ı bile dudaklarıyla söyleyen bir yabancı. Aslında devlet yetkililerince Daum’a ödül verilmeli. Onunla çalıştığımız için gurur duyuyoruz. Hem ülkemiz hem de Fenerbahçe hakkında yaptığı pozitif tespitler için Daum’a teşekkür ederiz'' dedi. Özdemir, gündemlerinde bulunan Nihat’ın transferi hakkında birşey söylemek için erken olduğunu vurguladı. 
     
</TEXT>
</DOC>
