<DOC>
<DOCNO> 352479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/yazar/zbirand.html </URL>
<DATE> 2005/06/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Erdoğan nasıl bir tepki verecek 
</HEADLINE>
<TEXT>


Başbakan Erdoğan, partisinin Diyarbakır Milletvekili Cavit Torun'un söylediklerini duyunca, eminim kendi kendine "Kardeşim, hiç değilse birkaç gün daha ağzını kapayamaz mıydın" demiştir. Belki de etrafındakilere bakıp, çaresizlikten ellerini açıp "Ben bunlarla nasıl başa çıkayım" demişte olabilir. 
Nedeni de çok basit... Zira Erdoğan, Washington'da en çok bu tip şikayetleri dinlemişti. Özellikle AKP'li milletvekillerinin ABD'yi yeren konuşmaları sık sık hatırlatılmış, ne önlem düşünüdüğü sorulmuştu. 
Amerikalılar, Erdoğan'dan AKP'li milletvekillerine "konuşma yasağı" koymasını istemediler. Sadece, bu konuşmaları caydırıcı veya yanıt verici tutumlar alınmamasından şikayetçi oldular. 
Başbakan'da Washington'da şimdiye kadar duymadığımız kadar net mesajlar vermiş, Türk-Amerikan ilişkilerini yüceltmişti. Adeta, bir süre önce hem kendinin hem de bazı AKP'lilerin Amerikan aleyhtarlığı diye nitelendirilen söylemlerini unutturmak ister gibi davranmış, abartılı görünse dahi "Amerika büyüktür, ondan büyük yoktur" yaklaşımını ısrarla tekrarlamıştı. Beyaz Saray'daki görüşmeden de sonra, Bush yönetiminin genel tavrı "Biz sözlere inanmıyoruz, bundan sonra nasıl uygulama yapacağınıza bakacağız ve ona göre karar vereceğiz." şeklinde olmuştu. O günlerde, Milliyet'in "ABD KRİTERLERİ" manşeti gerçekleri yansıtıyordu. 
İşte bütün bu sözlerden sonra ve ellerinde kalem kağıt AKP'ye not vermeye hazırlanıldığı bir sırada, Cavit Torun'un açıklaması bir çuval inciri mahvetmiş oluyor. Yanlış anlaşılmasın, Amerikalılar Cavit Torun'un sözlerinden rahatsız olmayacaklar. Asıl izlemeye hazırlandıkları, Başbakan Erdoğan veya Dışişleri Bakanı Gül'ün -yani liderliğin- bu tip sözlere nasıl bir tepki göstereceği olacak. 
Başbakan ne yapsın 
AKP'li milletvekillerinin bir bölümünün genlerinde Amerikan-İsrail aleyhtarlığı var. Ne kadar dikkat etmelerini isterseniz isteyin, kendilerini tutamıyorlar. Bir an geliyor ki, patlayıveriyorlar. 
Çok doğru, Erdoğan'ın işi gerçekten zor 
Bakalım tepkisi ne olacak 



ATLASJET'E SAHİP ÇIKILMALI Ben hiçbir olayın tek yanlı olamayacağına inanırım. Eğer bir hata varsa, mutlaka iki taraflıdır. Belki biri diğerinden daha fazla hatalıdır, ancak tüm sorumluluk tek tarafın üstüne atılamaz. 
Bu ilkeyi ortaya koyduktan sonra gelelim Atlasjet olayına 
THY devlet müessesi olmasının verdiği avantajları bir özel sektör kuruluşuna karşı düşmanca uygulamamalıydı. Ortadaki sorunu çözmek için çok daha fazla çaba harcamalı ve Atlasjet'in slot'larını iptale kadar götürmemeliydi. 
THY'ın yaklaşımı, Devletçiliğin en tipik örneğidir. 
Tepeden inen, benim dediğim dediktir yaklaşımını sürdüren bürokrasi hala zinde. Hala özel sektöre kötü gözle bakıyor. 
Atlasjet de, daha önceki uyarıları ciddiye almalıydı. Onlar da sorumluluklarını bilmelilerdi. 
Şimdi beklenilen, bu sorunun biran önce çözülmesidir. 



BAŞÖRTÜSÜ KAVGASINI KİM KÖRÜKLÜYOR Gerçekten de kendi başımıza dert açmak konusunda üstümüze yoktur. 
Herkes gibi şimdi bende merak ediyorum. Erzurum Üniversitesindeki Başörtülü anneyi Türbanlı muamelesi yapıp içeri sokmayan mantık nedir 
Açıklandı, konuşuldu ancak ben hala anlayabilmiş değilim. 
Şimdi de bir Başörtüsü yasağı mı koymak isteniyor 
Olacak şey değil. 
Başbakan ve Gül'ün tepkilerini gayet iyi anlıyorum. Ben laik bir insanım ve bende tepki gösteriyorum. Bu kafayla biryerlere varamayacağımızı hala öğrenemeyecek miyiz 
Başörtülü kadınlarımızı da zorlamaya başlar, Onları da "istenmeyen kişiler" kategorisine sokacaksak, o zaman AKP hükümetini referanduma zorlamış olmayacak mıyız 
Türk halkına "Türban ve Başörtüsü önündeki tüm kısıtlamalar kaldırılsın mı, kaldırılmasın mı " diye sorulacak bir soruya, sizce ne oranda EVET çıkar. En az yüzde 80 değil mi 
Yeter Artık bırakın şu cepheciliği Ülke ilk defa rahatlamışken, bir istikrar sağlanmışken germeyin bizleri 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
