<DOC>
<DOCNO> 351737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/yazar/yilmaz.html </URL>
<DATE> 2005/06/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
En büyük tehlike 'sessizlik' olurdu 
</HEADLINE>
<TEXT>


Gazetemize ziyarete gelen, 2 bin 300 üyeli Avusturya Liseliler Derneği'nin ALD Başkanı İbrahim Temo ve derneğin AB çalışmalarının koordinasyonunu yürüten Nurhan Azizoğlu ile birlikte dernek yöneticilerinden Nigar Evgin ile birlikteyiz.Türkiye'de 100 yılın üzerinde geçmiye sahip olan Batı Kulübü'nün uzantıları olan "kolejliler", ilk kez Türkiye'nin AB meselesine al atıyorlar. 

Akil Adamlar 
"Akil Adamlar" olarak isimlendirdiğimiz "Bağısız Türkiye Komisyonu" oluşumunu destekleyen, Açık Toplum Enstitüsü Başkanı ünlü spekülatör George Sorus'un, 8 Haziran günü İstanbul'daki toplantısına değinmek istiyorum. Bu toplantıya ev sahipliği yapan Türkiye Ekonomik ve Sosyal Etüdler Vakfı TESEV Başkanı Can Paker'e "Akil Adamlar, müzakere tarihi alınan 17 Aralık'tan sonra çalışmalarına 3 Ekim'e kadar ara verdi. AB Anayasası oylaması ile Avrupa'nın genişlemesi tartışılan bir sürece gidiyor, Türkiye'nin önüne 3 Ekim'de neler çıkacak, hazırlıklı olmak gerekmez mi " sorusunu yönelmiştim. 
Yanıtı Azizoğlu'ndan aldım 
"Avusturya eski Dışişleri Müsteşarı ve Bağımsız Türkiye Komisyonu raportörü Albert Rohan, Soros ile birlikte Türkiye'ye gelen ekip içindeydi, kendisi ile görüştük. Rohan bize, 17 Aralık'ta ara verdikleri çalışmalarını başlatmak için 3 Ekim'i bekleyemeyeceklerini söyledi." 

Mezunların tepkisi 
ALD'yi, AB çalışmaları yapmaya yönlendiren etken neydi 
Azizoğlu anlatıyor "Son 4 yıldır, Avusturya Başkonsolosu Franz Wechner'in ev sahipliğinde, konsoloslukta "yılbaşı partisi" veririz. Fransa'dan sonra Avusturya'nın, Türkiye'nin AB'ye üyeliğine karşı çıkan ikinci ülke olması bizi üzdü ve üyelerimizden bir bölümü, bu yıl kutlamayı konsolosluk binasında yapmak istemedi. Bunu duyan Wechner Burası sizin eviniz, siz gelin, ben katılmayayım. Avusturya karşıtı gösteri olursa, sorumluluğu alamam dedi. Böyle bir durum olmayacağını, bize hep yakın ilgi gösterdiğini ve kendisini aramızda görmek istediğimizi belirttik, katıldı.Öyle bir durum çıktı ki, Avusturya kültürü ile büyümemize rağmen, ülkemizi anlatamıyoruz ve lobi faaliyetleri yapmaya karar verdik." 

Gül Nerelerdeydiniz 
Azizoğlu'nun eşi Avusturyalı, rahmetli kayınpederi ise Osmanlı'nın Viyana seferi sırasında mehter takımından esinlenerek kurulan Avusturya Ordusu Bandosu'nun kurduğu derneğin başkanı. Avusturya'nın Türkiye'nin ekonomik nedenlerle AB'ye üyeliğine sıcak bakılmadığını vurguluyor. İbrahim Temo, bu düşünceye bir ekleme yapıyor 
"Almanya'ya, İsviçre'ye giden Türk işçileri, Avusturya'dan daha yüksek ücretler aldılar Avusturya'da kalanlar göçmen nüfusun en çaresizleriydi. Oradaki vatandaşlarımıza yatırım önem taşıyor." 
Kolejliler, Nisan ayının başında Dışişleri Bakanı Abdullah Gül ile de görüştüler. Gül kendilerine "Nerelerdeydiniz " diye sitem etmiş, desteklerinin yararlarını anlatmış. Gül'e, Eyül ayında Viyana'ya yapacakları ziyaret hakkında bilgi vermişler. ANAP eski lideri Mesut Yılmaz ile de temaslarını sürdürüyorlar. 

Deneyimli kadro 
Avusturya'da Magic Life'ın kurucusu Cem Kınay, Coca - Cola yöneticilerinden Cem Duna çok yakından tanınıyor. Avusturya Lisesi mezunları arasında yer alan ANAP eski milletvekili Lale Aytaman, İKV esk Başkanı Meral Gezgin Eriş, CHP milletvekili Damla Gürel, TÜSİAD üyesi Şadi Gücüm, Metro Türkiye CEO'su Nurdan Tümbek, Siemens Genel Müdürü Zafer İncecik gibi AB konusunda deneyimli isimler ve hepsi ALD'nin başlattığı AB çalışmalarının neferleri arasında sayılıyor. 



</TEXT>
</DOC>
