<DOC>
<DOCNO> 381165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/soneko16.html </URL>
<DATE> 2005/09/24/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 0.13 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 0.13 oranında değer yitirdi. 
     İMKB 100 Endeksi, geçen hafta yine tarihi rekorlar kırdı ve 34,000 puanı da aşarak yeni bir zirveye ulaştı. 
     İMKB haftaya kararsız bir başlangıç yaptı. Ancak hafta boyunca AB'den gelen bazı açıklamalar borsaya olumlu yansıyarak endeksin 21 Eylül tarihinde 33,863.82 puanla kapanış, 22 Eylül'de ise 34,014.59 puanla seans içi rekorunu yenilemesini sağladı. 
     Uzmanlar, piyasaların AB karşı deklarasyonunun ardından Müzakere Çerçeve Belgesi'nin görüşülme ve onaylanma sürecindeki gelişmelere odaklandığını belirterek, bu zaman içinde dalgalı bir seyir beklendiğini kaydediyor. 
     Uzmanlar, piyasaların ayrıca AB ve özelleştirmeye yönelik haberlerin dışında IMF ile sürdürülen çalışmalar, petrol fiyatları ve uluslararası piyasalardaki gelişmeleri de yakından izleyeceğini de vurguluyor. 
     
     ÖZETLE PİYASALAR 
     Borsa, geçen hafta iniş çıkışlı bir seyir izledi. İMKB Tahvil ve Bono Piyasası'ndaki ortalama oranlarda yarım puanın altında kalan iniş çıkışlar görüldü. YTL karşısında dolar yükselirken, avro geriledi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 0.13 oranında değer yitirdi. 24 ayar külçe altının gram satış fiyatı ile Cumhuriyet altınının satış fiyatı arttı. Yeni Türk Lirası karşısında dolar yüzde 0.30 değer kazanırken, avro yüzde 0.91 oranında değer kaybetti. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.51 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İMKB haftaya ortalama yüzde 0.22'lik düşüşle başladı. Salı ve Çarşamba günü biraz toparlanan hisse senetleri Salı günü ortalama yüzde 1.50, Çarşamba günü de ortalama yüzde 0.43 oranında değer kazandı. Haftanın son iki gününde gelen satışlar sonucunda yine düşüşler gerçekleşti. Hisse senetleri Perşembe günü ortalama yüzde 1.18, Cuma günü de ortalama yüzde 0.64 oranında değer yitirdi. 
     Endeks, geçen hafta boyunca sadece 43.81 puanlık düşüşle 33,294.26 puandan 33,250.45 puana geriledi. Hisse senetlerindeki haftalık ortalama düşüş yüzde 0.13 oldu. 
     İMKB Ulusal-Mali Endeksi 5.08 puan düşüşle 50,169.27 puandan 50,164.19 puana ve İMKB Ulusal-Hizmetler Endeksi 584.02 puan düşüşle 16,601.37 puandan 16,017.35 puana gerilerken, İMKB Ulusal-Sanayi Endeksi 460.26 puan artışla 26,644.93 puandan 27,105.19 puana yükseldi. 
     Böylece, mali grup hisseleri ortalama yüzde 0.01 oranında ve hizmetler grubu hisseleri ortalama yüzde 3.52 oranında değer yitirirken, sanayi grubu hisseleri ortalama yüzde 1.73 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 307 hisse senedinden 185'i değer kazanırken, 93 hisse senedi değer yitirdi, 29 hisse senedinin değeri de değişmedi. 
     Geçen hafta en yüksek oranlı artış, yüzde 24.14 ile Varlık Yatırım hisselerinde gerçekleşti. Yüzde 23.42'lik artışla Kristal Kola hisseleri ikinci ve yüzde 22.81'lik artışla Meges Boya hisseleri üçüncü oldu. 
     En yüksek oranlı düşüş ise yüzde 14.19 ile Kerevitaş hisselerinde oldu. Yüzde 10.34'lük düşüşle Vakko Tekstil hisseleri ikinci ve yüzde 10.18'lik düşüşle de Turkcell hisseleri üçüncü sırada yer aldı. 
     İMKB Ulusal Pazar'da geçen hafta toplam 2 milyar 43 milyon 49 bin adet hisse senedi işlem gördü ve karşılığında 6 milyar 5 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar dışındaki döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.30 değer kazanırken, avro yüzde 0.91, İngiliz Sterlini yüzde 1.44 ve İsviçre Frangı yüzde 2.15 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 0.0040 YTL artarak 1.3460 YTL'ye çıkarken, avronun satış fiyatı 0.0150 YTL düşerek 1.6280 YTL'ye, İngiliz Sterlini'nin satış fiyatı 0.0350 YTL düşerek 2.3950 YTL'ye ve İsviçre Frangı'nın satış fiyatı da 0.0230 YTL düşerek 1.0450 YTL'ye geriledi. 
     Bugün öğle saatlerinde ise İstanbul serbest piyasada ABD Doları 1.3420 YTL'den, Avro 1.6220 YTL'den, İngiliz Sterlini 2.4300 YTL'den ve İsviçre Frangı da 1.0600 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı haftalık bazda yüzde 1.26, Cumhuriyet altınının da yüzde 1.50 yükseldi. 
     Dünkü kapanış itibariyle külçe altının gram satış fiyatı 20.10 YTL, Cumhuriyet altınının satış fiyatı 135.50 YTL oldu.. 
     İstanbul Altın Borsası'nda İAB geçen hafta 24 ayar altının gram fiyatı değişmeyerek 19.39 YTL'de kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.51 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,116 puan artarak 615,393 puandan 618,509 puana çıktı. 
     Geçen haftanın en çok değer kazanan katılma belgeleri, yüzde 5.10'luk artışla İş Bankası A Tipi İştirak Fon, yüzde 3.80'lik artışla İnter Yatırım A Tipi Hisse Fon ve yüzde 3.77'lik artışla da TSKB A Tipi Değişken Fon olarak sıralandılar. 
     Haftanın en çok değer yitiren katılma belgeleri ise yüzde 1.20'lik düşüşle Bender A Tipi Değişken Fon, yüzde 0.92'lik düşüşle Nurol A Tipi Değişken Fon ve yüzde 0.'lük düşüşle de MNG Bank A Tipi Değişken Fon oldu. 
     
     HAZİNE İHALELERİ 
     Hazine geçen hafta Salı günü ABD Doları ve Avro cinsinden iki tahvil ihalesi düzenledi. 
     Hazine'nin düzenlediği dolar cinsinden 5 yıl vadeli, 6 ayda bir kupon ödemeli, değişken faizli dolar cinsinden tahvil ihalesinde bileşik faiz yüzde 6.03 olarak belirlendi. İhalede 1 milyar 361.6 milyon dolarlık teklife karşın, nominal 983.5 milyon dolar, net 975 milyon dolarlık satış yapıldı. İhalede basit faiz yüzde 5.94 oldu. 
     Avro cinsinden 5 yıl vadeli, 6 ayda bir kupon ödemeli, değişken faizli tahvil ihalesinde de bileşik faiz yüzde 4.09, basit faiz de yüzde 4.05 olarak belirlendi. Avroya endeksli tahvil ihalesine 1 milyar 45.9 milyon avro teklif gelirken, nominal 225.5 milyon avro, net 225.2 milyon avroluk satış yapıldı. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.31 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.8 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
