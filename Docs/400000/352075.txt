<DOC>
<DOCNO> 352075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/spo20.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Kare Ası 
</HEADLINE>
<TEXT>


YAKAN TOP Nilay YILMAZ 


Türkiye, Kazakistan'ı bol gollü mağlup edince, üzerine de Ukrayna, Yunanistan'ı yenince bizim çocuklar grupta ikincilik koltuğuna oturdu. Böylece "Ersun istifa" diyenlerin bir kısmı da geçici bir süreliğine sustular. Ömer Güvenç, bir kısım medyanın kınalarının ellerinde kaldığını yazmış, Şansal Büyüka "Kazakistan'ı yensen ne olur " demiş. Turgay Renklikurt, Otto Rehhagel'in ne kadar şanslı olduğunu dile getirmiş, Ümit Aktan ise her şeyden bıkmış... İşte bu Haftanın Kare Ası 
Ömer Güvenç Şemsiye tersine döndü - Akşam En çok, Ersun Yanal'ın gitmesi için dua edenlere üzülüyorum. Adamların hevesleri kursaklarında kaldı. Ancak üç gün sevinebildiler. Şimdi Eylül'e kadar bekleyecekler. Kınalar yine ellerinde kaldı. 
Şansal Büyüka Uğurlu Çarşamba - Akşam Kazakistan'ı yensen ne yazar, yenemesen ne yazar. Adamlar zaten şimdiye kadar grupta altıda sıfır çekmiş. Bırakın bizi, bizden önce gelen vurmuş, giden vurmuş. 'Tüy sikleti' nakavt etmek kolay. 
Turgay Renklikurt Eylül vurgunu - Akşam Otto Rehhagel şanslı adam. Eğer Türk Milli Takımı'nın başında olsaydı yanmıştı. Avrupa Şampiyonu bir takımın başında olmasına karşın, Yunanistan bugün serisinde üçüncü sırada ve Almanya finallerine katılması neredeyse hayal. Üstüne üstlük Ukrayna gibi kıytırık bir takıma evinde boyun eğme gibi bir utancın da mimarı. Gelin görün ki Yunan medyası onu h l el üstünde tutuyor, 'Otto istifa ' diye yeri göğü inletmiyor. Niye ki .. 
Ümit Aktan Yalanı deliğinden çıkarmak - Türkiye Bıktım bu üstü küllenmelerinden acının. Bir kazanıp bir kaybetmekten, kazanınca şişinmekten, kaybedince sönmekten. Erinmekten ve yerinmekten bıktım... Devşirme tutkuları parselleyip satanlardan, yalan hayalleri bedava dağıtanlardan bıktım. Yenemeyeceklerimi yenemeyip, yenebileceklerimi yenmelerden ve yenebileceklerimden bazılarını da yenememekten bıktım. 

Hücumda olağan olan büyük doğaçlamalara, savunmada asla izin yoktur. 
Branko Elsner 


Haberiniz var mı 

Avrupa Şampiyonlar Ligi 2004-2005 sezonunun finalistlerinden Milan'ın kadrosunda yer alan Clarence Seedorf, bu kupayı 3 farklı takımla kazanan tek oyuncu unvanına sahiptir. Seedorf, 1995'te Ajax, 1998'de Real Madrid, 2003'te de Milan formasıyla kupayı kaldırmayı başarmıştır. 



0 4 
Ha altıda sıfır çeken Kazakistan, ha biz ne fark var. 
Şansal Büyüka - Akşam 

Bakınız Yunanistan 
Futbolda şu kuralı hiçbir zaman unutmamak gerek. Başarılı olacaksan, iyi defans yapmaya mecbursun. Gerisi zaten gelir. 
Erman Toroğlu - Hürriyet 

Tam takımına dedin 
Madem ki şampiyonluk hedefliyoruz, buna uygun hareket etmeliyiz. Bonservisi elinde futbolcular alarak başarılı olmamız mümkün değil. 
GS Teknik Direktörü Eric Gerets - Sabah 

Konuş konuş, açılırsın 
Ben futbola çok girmek, konuşmak istemiyorum. 
Serhat Ulueren - Telegol, Star 

Ölme eşeğim ölme 
"Şampiyon olana kadar 'Büyük Başkan' yok, 'Büyük Bursaspor' var. 
Bursaspor Başkanı Levent Kızıl 

Kopenhag Kriterleri gibi mi 
Fenerbahçe yönetimi, Daum'dan elbette bir rapor aldı. Bize gelen duyumlar sayfa sayısının 90'a yakın olduğunu söylüyor. 
Gürcan Bilgiç - Sabah 

Vallahi doğru 
Ersun Yanal hapşırsa, öksürse eleştirilir hale geldi. 
Ziya Şengül - Telegol, Star 



Zaman tüneli 


2002-2003 sezonuydu ligde 16. haftaya girmiştik. Beşiktaş, Galatasaray deplasmanına gidecekti. Ben de arkadaşımla beraber o akşam Denizli'ye gidecektim. Maç bittikten sonra gitme taraftarıydım ancak arkadaşım bileti 20 00 otobüsüne almış. Otobüs şirketini aradığımda sadece ertesi güne boş yer olduğunu söylediler. Ben de maçın ilk 20 dakikasını izledikten sonra otobüse bindim. Maçı takip edemiyordum, walkman'in radyosu çekmiyordu, otobüs şoförü radyoyu açmıyordu, telefon yasak olduğu için bilgi mesajı da alamıyordum. Maç bitmek üzereydi artık, cep telefonumu açtım ve mesaj beklemeye başladım. Bir süre sonra telefonum titredi bilgi mesajı alınmıştı, o an h l film şeridi gibi gözümün önünden geçer Mesajı baktım, "GS 0 BJK 1 maç sona erdi" yazıyordu. Otobüsün içinde tur atmamak için kendimi zor tutuyordum. Sadece atkımı sallıyordum. İzleyemediğim ama izlediğim birçok maçta bile bu heyecanı yaşamadığım bir maçtı... 
Mevlüt Sarı - Antalya 

Sahada ya da tribünde ilginç bir anı, bir karşılaşma, şık bir hareket, unutulmazlar arasına yazılacak bir görüntü... Zaman Tüneli'nde tribünler değil, saha sizin.... Aklınıza, elinize, dilinize ne geliyorsa... Yazın yayınlayalım... 



</TEXT>
</DOC>
