<DOC>
<DOCNO> 395221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur11.html </URL>
<DATE> 2005/11/15/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Hırsız zannedilen müşteriye dayak 
</HEADLINE>
<TEXT>

     
     Metehan ÖZTANIR- Mustafa SERTER ALANYA Antalya , DHA 
     
ANTALYA’nın Alanya İlçesi'nde bir ayakkabıcıya giren müşterinin hareketlerinden şüphelenen iş yeri sahibi, dışarı çıkmasını istedi. Müşterinin karşı koyması üzerine başlayan kavgaya çevredeki esnaf da karıştı. Kalabalıktan birinin başına tabure vurduğu 19 yaşındaki müşteri A.P.'yi polis güçlükle kurtardı. 
     Bugün akşam üzeri Şekerhane Mahallesi'ndeki ayakkabı satan bir dükkanına giren A.P. ayakkabılara baktı. Müşterinin uzun süre mağazada kalmasından ve hareketlerinden şüphelenen iş yeri sahibi dışarı çıkmasını istedi. Sinirlenen A.P. ile iş yeri sahibi arasında tartışma çıktı. Gürültü üzerine mağazaya gelen çevrede esnafı da karışınca kavga çıktı. 
     Kalabalıktan biri A.P.'nin başına tabureyle vurdu. Başı yarılan A.P., olay yerine gelen polis tarafından öfkeli esnafın elinden güçlükle kurtarıldı. Alanya Devlet Hastanesi'ne götürülerek başına dikiş atılan A.P. ve kavgaya karışanlardan bazıları ifadeleri alınmak üzere Terminal Polis Merkezi'ne götürüldü. 
     
</TEXT>
</DOC>
