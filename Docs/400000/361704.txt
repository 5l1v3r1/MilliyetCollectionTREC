<DOC>
<DOCNO> 361704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur04.html </URL>
<DATE> 2005/07/16/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Adana'da "keçi paylaşımı" kavgası... 
</HEADLINE>
<TEXT>

     Adana’nın Karaisalı İlçesi’ne bağlı Çevlik Köyü’nde, iki kardeş arasında keçi paylaşımı yüzünden çıkan kavgada, bir kişi av tüfeğiyle vurularak öldürüldü. 
     AA muhabirinin edindiği bilgiye göre, ailesiyle arasında keçi paylaşımı yüzünden anlaşmazlık olduğu belirtilen Hüseyin K. 38 , Çevlik Köyü Kızıldağ Yaylası’ndaki evlerinde tabancayla vurularak öldürüldü. 
     Jandarma ekiplerince yapılan araştırmada, katil zanlısı olduğu ileri sürülen Hüseyin K’nın kardeşi Muammer K. 28 gözaltına alındı. 
     Zanlının, ağabeyinin ailesine ait keçi ve oğlaklardan bir bölümünü alarak başka bir eve taşınmak istediğini, bu yüzden aralarında anlaşmazlık bulunduğunu, olay günü abisinin çıkan tartışmada taş ve sopayla kendisine saldırdığını öne sürdüğü öğrenildi. 
     Karaisalı Adliyesi’ne sevk edilen Muammer K’nın tutuklandığı bildirildi. 
     
</TEXT>
</DOC>
