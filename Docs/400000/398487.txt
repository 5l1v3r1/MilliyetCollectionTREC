<DOC>
<DOCNO> 398487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sonyas06.html </URL>
<DATE> 2005/11/27/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
BAE'de toplu nikah kıyan 26 eşcinsel gözaltına alındı... 
</HEADLINE>
<TEXT>

     Birleşik Arap Emirlikleri'nde bir otelde ''toplu nikaha'' katıldıkları ileri sürülen 26 eşcinsel gözaltına alındı. 
     Polis kaynakları, Dubai'yi Abu Dabi'ye bağlayan karayolunun geçtiği çöl bölgesindeki bir otele ihbar üzerine düzenlenen baskında gözaltına alınan 26 kişinin mahkemeye çıkarılmadan önce sorgulanacağını belirttiler. 
     Baskın sırasında erkeklerin yarısında gelin, yarısında da damat kıyafeti bulunduğunu kaydeden yetkililer, eşcinsellerin kendi düzenledikleri bu toplu nikahla dünyaevine girmeye hazırlandıklarını kaydettiler. 
     Gözaltına alınanlar arasında 3 komşu Arap ülkesi ile bir Hindistan vatandaşı bulunduğu, ''zanlıların'' şeriattan esinlenen yerel ceza kanunu uyarınca 5 yıl hapis ve kırbaç cezalarına çarptırılabilecekleri belirtildi. 
     
</TEXT>
</DOC>
