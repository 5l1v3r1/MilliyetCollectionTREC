<DOC>
<DOCNO> 389704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/spor/spo09.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte acı gerçek 
</HEADLINE>
<TEXT>


Federasyonun yaptığı araştırmada "futbol denilince ne hatırladıkları" sorulan 1223 kişiden yüzde 40'ı "şiddet ve şike" bölümünü işaretledi 


Futbol Federasyonu tarafından yaptırılan "Futbol Araştırması"nda çarpıcı sonuçlar çıktı. Sosyal Araştırmalar Merkezi'ne yaptırılan araştırma, 30 ilde, 1223 kişiyle 257 Beşiktaşlı, 391 Fenerbahçeli, 428 Galatasaraylı, 147 diğer takım taraftarı görüşülerek tamamlandı. Araştırma sonuçları çeşitli yaş gruplarına, kadın ve erkek ayrımına göre de sınıflandırıldı. "Türkiye'de Futbol Algısı" ile ilgili olarak ortaya çıkan istatistikler şöyle 
Türkiye'de futbol dendiğinde, görüşülen kişilerin 5'te 2'si Yüzde 40 şiddet ve şikeyi hatırlıyor. İkinci sırada, yakın bir oranda, futbol takımları geliyor. Milli Takım'ın hatırlanma oranı ise yüzde 17.Spor deyince yarıdan çoğunun aklına futbol geliyor. Sağlıklı yaşam, gençlik diyenlerin oranı 4'te 1'e yaklaşıyor. Futbol sözcüğü, 5'te 2 oranında futbol takımlarını çağrıştırıyor. Yüzde 30 için futbol, rekabet ve mücadele, yüzde 16 için sağlık, gençlik, ahlak, kardeşlik gibi kavramları vurgulamakta. Kişilerin yüzde 25'i teşvik primini desteklemekte. Yüzde 60'ı ise yasaklanmasından yana.Türkiye'de transfer ücretleri normal görülüyor. Yüksek görme eğilimi yaşlılar arasında belirgin.Kiraya verilen futbolcuların kulüplerine karşı oynatılmaması yüksek oranda sportmenliğe aykırı bulunuyor.Kulüplerin iyi yönetildiğini düşünenlerin oranı yüzde 16.Deplasman galibiyetine 4 puan uygulamasına olumlu bakanlar biraz daha yüksek oranda. 


</TEXT>
</DOC>
