<DOC>
<DOCNO> 390866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonsiy04.html </URL>
<DATE> 2005/10/30/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Vali halatta 15 dakika asılı kaldı 
</HEADLINE>
<TEXT>

     Cemil BİLGİN DHA 

      RİZE Valisi Enver Salihoğlu, Cumhuriyet'in 82'inci yıldönümü kutlamaları çerçevesinde Kalkandere İlçesi’nde dağcılarla birlikte 70 metrelik şelale kayalıklarından halatla iniş yaptı. Vali Salihoğlu, halat frenindeki sıkışma nedeniyle yaklaşık 15 dakika asılı kalınca heyecanlı dakikalar yaşanmasına yolaçtı. Vali Salihoğlu, profesyonel dağcıların yardımıyla inişi tamamladı. 
     Kalkandere Doğa Sporları Kulübü’nün düzenlediği Cumhuriyet Bayramı kutlamaları kapsamında, Çağlayan KÖyü şelalesinden halatla iniş gerçekleştirildi. 70 metrelik şelaleden ilk önce Vali Enver Salihoğlu ve Dağcılık İl Temsilcisi Bayram Ali Tarakçı gerçekleştirdi. 
     Sporcular, bürokratlar ve köylülerin meraklı bakışları arasında şelale kayalıklarından inmeye başlayan Vali Salihoğlu, halat frenindeki sıkışma nedeniyle yaklaşık 60 metre yükseklikte asılı kaldı. Dağcıların frendeki sıkışmayı giderebilmek için büyük çaba harcadığı yaklaşık 15 dakika boyunca asılı kalan Salihoğlu, izleyenlere korku dolu dakikalar yaşattı. Arıza giderilirken, Salihoğlu Dağcılık Temsilcisi Tarakçı’nın yardımıyla inişi tamamladı. Vali Salihoğlu indiğinde alkış yağmuruna tutuldu. 
     
</TEXT>
</DOC>
