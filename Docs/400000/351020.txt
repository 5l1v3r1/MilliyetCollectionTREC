<DOC>
<DOCNO> 351020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/soneko06.html </URL>
<DATE> 2005/06/11/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Zengin ülkeler, yoksulların borcunu silme konusunda uzlaşmaya yakınlar 
</HEADLINE>
<TEXT>

     ABD ile İngiltere, G8 ülkelerinden, dünyanın en yoksul 18 ülkesinin borçlarının derhal silinmesini istediler. 
     Londra'da yapılan sanayileşmiş ülkeler grubu G8'in maliye bakanlarının toplantısında, ABD Hazine Bakanı ve İngiltere Maliye Bakanı, iyi yönetişim kriterlerini gerçekleştiren yoksul ülkelerin borçlarının silinmesini önerirken, geri kalan 20 ülkenin de borçlarının ise daha sonra silinmesini istediler. 
     G8 içinde, yoksul ülkelerin borçlarının silinmesi konusunda uzlaşmanın yakın olduğu belirtiliyor. 
     Toplam maliyeti 55 milyar dolar olan yoksul ülkelerin kredi borçlarının yüzde 100 silinmesi planı, Afrika Kalkınma Bankası, Dünya Bankası ve Uluslararası Para Fonu'nun IMF ortak katkısıyla uygulanacak. 
     İngiltere, borçların ödenmesinde, IMF'nin altın rezervlerinin satılmasını öneriyor. 
     Toplantıya yakın kaynaklar, bu toplantıda tam bir anlaşma sağlanamasa bile Temmuz ayındaki toplantıda nihai bir anlaşmaya varılmasına kesin gözüyle bakıyorlar. 
     Bu arada, G8 maliye bakanlarına göre, küresel ekonomi bu yıl da büyüme trendine devam edecek ancak, yüksek petrol fiyatları nedeniyle, bu yılın büyümesi, geçen yıla göre daha zayıf gerçekleşecek. 
     G8 grubu ayrıca, ABD'nin kamu maliyesini güçlendirmesini, Rusya ve AB'nin de yapısal reformları gerçekleştirmesini istiyor. 
     
</TEXT>
</DOC>
