<DOC>
<DOCNO> 387826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/siyaset/siy03.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörün avukatının bürosunda hırsızlık 
</HEADLINE>
<TEXT>


Tutuklanan Yüzüncü Yıl Üniversitesi Rektörü Prof. Aşkın'ın avukatının bürosuna meçhul kişiler girdi 

TÜRKER KARAPINAR Ankara VAN DHA 


Tutuklanan Van Yüzüncü Yıl Üniversitesi Rektörü Prof. Dr. Yücel Aşkın'ın avukatı Teoman Evren'in, Türkiye Barolar Birliği Başkanı Özdemir Özok ile ortak kullandığı büroya, kimliği belirsiz kişiler girdi. 
Evren ve Özok'un Menekşe-1. Sokak 13 1 numarada bulanan bürosuna önceki gün 22.00-22.30 arasında giren kimliği belirsiz kişiler, içerinin altını üstüne getirdi. Hırsızlar büroda bulunan bilgisayar, monitör, televizyon gibi değerli eşyalara dokunmadı. Olayın, Evren'in Aşkın'ın avukatlığını üstlendiği ve tutukluluğa itiraz ettiği günlerde meydana gelmesi, birilerinin evrak aradığı kuşkusunu yarattı. 

İtiraz başvurusu 
Avukatları, Van Yüzüncü Yıl Üniversitesi Rektörü Prof. Dr. Yücel Aşkın'ın tutuklanmasına itiraz etti. Aşkın'ın avukatı Teoman Evren'in hazırladığı 89 maddelik itiraz dilekçesini, Avukat Adil Aslan dün Van 4. Ağır Ceza Mahkemesi'ne iletti. Mahkeme Başkanı Mahir Merdun, itiraz dilekçesine ilişkin kararını 3 gün içinde verecek. 

Baykal Bakan telefon açtı mı 

ANKARA Milliyet 

CHP Genel Başkanı Deniz Baykal, Prof. Dr. Yücel Aşkın'ın tutuklanmasına tepki göstererek, "Bir bakan telefon açıp adliye mensuplarına ya da savcıya yarın tutuklama oluyor diye müjde verdi mi " diye sordu. 
Partisinin dünkü grup toplantısında Aşkın'ın tutuklanmasını eleştiren Baykal, "Cumhuriyet tarihinde ilk kez bir rektörün yaka paça tutuklanıp hapse atıldığını" söyledi. CHP lideri Baykal, şöyle devam etti 
"Türkiye, bu konuyu sessizce geçiştiremez. Daha önce rektörün evi arandı, suçlama inşa edilmeye çalışıldı. Rektörün cezaevine konulması için dolambaçlı yola sapıldı. YÖK'e müracaat yapılmasın diye örgütlü suç ortaya atıldı. Gülünç manzara, inandırıcı değil. Hukuk tehlikeli biçimde siyasallaşıyor. Mesele rektör problemi olmaktan çıkıp hukuk işleyişi konusuna dönüştü." 


</TEXT>
</DOC>
