<DOC>
<DOCNO> 375276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/spor/spo05.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
12'den vurduk 67-79 
</HEADLINE>
<TEXT>


Basketbol Milli Takımımız Efes Pilsen Wold Cup'ta Slovenya karşısında coştu, 12 sayılık farkla finale koştu. Ay - Yıldızlı ekibimiz bugün 17.30'da İtalya ile şampiyonluk için mücadele edecek 


Efes Pilsen Mini Dünya Kupası'nın yarı finalinde Slovenya'yı nefis bir oyunla farklı yenen 12 Dev Adam, 67 - 79'luk galibiyetle finale adını yazdırdı. 
Karşılaşmaya tempolu giren, Hidayet, İbrahim, Ender ve Mehmet'in üst üste sayılarıyla oyunun kontrolünü ele alan Ay - Yıldızlı ekibimiz, 4. dakikayı 4 - 12 önde geçti. Rakibinin boş şutlarını ve top kayıplarını iyi değerlendiren millilerimiz, 12. dakikada Mirsad'ın basketiyle skoru 15 - 31'e getirdi. Bu dakikadan sonra savunmasını toparlayan Slovenya karşısında skor üretmekte zorlanan 12 Dev Adam, farkın erimesine engel olamadı, devre 43 - 40 Milli Takımımız'ın üstünlüğüyle kapandı. 
Üçüncü çeyrekte iki takımın da sert savunması skorun düşük kalmasına neden olurken, Slovenya, 25. dakikada Udrih ile ilk kez öne geçti 48 - 47. Milli Takımımız, oyundan düşmeden direncini koruyarak, son çeyreğe 57 - 59 önde girdi. 
Bu periyotta Serkan, Mehmet ve Kerem Gönlüm ile maça ağırlığını koyan Ay - Yıldızlı ekibimiz, 33.44'te Serkan ile farkı yeniden on sayıya çıkardı 61 - 71. Ardından temposunu artıran, Serkan ve Hidayet'in sayılarıyla rakibini sahadan silen millilerimiz, 67 - 79'luk galibiyetle finale yükseldi. 
Milli Takımımız, Abdi İpekçi Salonu'nda bugün saat 17.30'da, dün Rusya'yı 73 - 70 yenen İtalya ile finalde karşı karşıya gelecek. Üçüncülük maçında ise saat 15.15'te Rusya ile Slovenya mücadele verecek. Bu arada, dün Fransa'yı 99 - 72 yenen Sırbistan Karadağ, turnuvayı 5.'likle kapadı. 

İstatistik 

SLOVENYA OYUNCU TS 2S 3S SA R Jurak 2 1-5 - - 7 Lakovic 6 - 2-3 - 1 Capin - - 0-1 - - Nesterovic 14 6-9 - 2-4 13 Udrih 10 5-14 0-3 0-3 4 Nachbar 5 2-5 0-2 1-2 5 Lorbek 13 5-7 1-1 - 6 Milic 8 2-3 0-1 4-6 4 Maravic 3 - - 3-4 2 Slokar 1 - - 1-2 - Brezec 3 1-2 - 1-2 1 TOPLAM 67 23-47 3-12 12-23 45 
TÜRKİYE OYUNCU TS 2S 3S SA R K.Tunçeri - - 0-2 - 1 Ermal 5 1-5 0-2 3-4 - Mirsad 4 2-4 - 0-1 4 Ender 4 2-3 0-3 - 1 Cenk - 0-1 0-1 - - Serkan 9 2-3 1-3 2-2 1 İbrahim 15 4-4 1-3 4-5 1 K.Gönlüm 4 2-2 - 0-2 5 Mehmet 14 2-9 1-1 7-8 2 Kaya 2 0-4 - 2-2 5 Hidayet 22 3-10 3-5 7-8 4 TOPLAM 79 18-45 6-20 25-32 24 

1.PERİYOT 15 - 26 Türkiye , 2.PERİYOT 25 - 17 Slovenya , DEVRE 40 - 43 Türkiye , 3.PERİYOT 17 - 16 Slovenya , 4.PERİYOT 10 - 20 Türkiye , MAÇ SKORU 67 - 79 Türkiye 
HAKEMLER Julien Chantal Fransa , Mehmet Keseratar, Rüştü Nuran 


</TEXT>
</DOC>
