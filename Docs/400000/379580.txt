<DOC>
<DOCNO> 379580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/yazar/pulur.html </URL>
<DATE> 2005/09/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kameriye nöbeti ve damga pulu... 
</HEADLINE>
<TEXT>


MALİYECİ bir dostumuz uğradı, elinde bir k ğıt var, "Sana çok matrak bir şey anlatacağım " dedi. Matrak dediği komik, zaten başımız kalabalık, "Zahmet etme, seyrettik " dedik. 
Hayret etti 
"Neyi seyrettin " 
"Senin anlatacağını, bütün televizyon kanalları verdi " 
"Canım onu seyretmeyen mi kaldı Benim sana anlatacağım başka " 

ELİNDE bir gazete k ğıdı var, "Adalet Bakanlığı'nın ilanını gördün mü " dedi, hemen araya girdik 
"Dur Allah aşkına, Adalet Bakanı zaten üzgün, bu hükümette kötü adam rolünü ben oynuyorum diyor, biz de üstüne gitmeyelim." 
Lakin, maliyeci bu, dinler mi 

BAŞLADI 
"Şu gazete ilanına bak Adalet Bakanlığı 400 h kim adayı seçmek için kasımda yapılacak sınavı duyuruyor, bazı belgeler istiyor... Yabancı ile evli olmadığına dair damga pulu yapıştırılmış dilekçe, başka kurum ve kuruluşlara karşı mecburi hizmetle yükümlü olmadığını belirten damga pulu yapıştırılmış dilekçe, yine damga pulu yapıştırılmış mal bildirimi belgesi..." 

DURDU, yüzümüze bakıyor... 
"Ne var bunda, niye yüzümüze bakıyorsun " 
Müstehzi müstehzi gülüyor, belli ki arkasından alay edecek, biz üsteledik 
"Ne var bunda " 
"Elinin körü var " diyecek ama demedi 
"Damga pulu var mı " 
Biz yok mu, var mı diye düşünürken o bombasını patlattı 
"Damga pulu yok, kaldırıldı, 20 yıl önce dilekçeye 16 kuruşluk pul yapıştırılma kaldırıldı, senetlere, kira sözleşmelerine yapıştırılan damga pulu da, bu yılın başından itibaren kaldırıldı." 
"Nasıl " demiş olduk, "Yok kardeşim yok, damga pulu diye bir pul yok... Hem dilekçe pulu, hem damga pulu, kanunla kaldırıldı lakin, işi gücü kanun olan Adalet Bakanlığı'nın bundan haberi yok " 
Bizim maliyeci bir şey yakaladı ya, üzerine gider 
"İnşallah bu ilanı düzeltirler de, hakim adayı olmak isteyenler damga pulu aramak için kaldırım eskitmezler." 

AKLIMIZA, kopya çektiğimiz Fransız bürokrasisini eleştiren bir fıkra geldi... 
Yıllar önce bir Fransız kışlasında, kumandanın akşamları oturduğu bahçede bulunan kameriyedeki x ahşap kanepeyi boyamışlar. Kumandan gelir, farkında olmadan oturur, pantolonu boyanır. Bizi fena halde azarlar diye boyalı koltuğun başına süngülü bir nöbetçi dikmişler... 

O kumandan gitmiş, başka kumandan gelmiş, o da gitmiş başkası gelmiş... Kumandanlar değişmiş ama koltuğun başında nöbet tutmak hiç değişmemiş... 
Nizamiye nöbeti, koğuş nöbeti, cephanelik nöbeti, yemekhane nöbeti, garaj nöbeti, bir de kameriye nöbeti... 

SON gelen kumandan bu nöbeti merak etmiş, kameriye önünde bu nöbet niye tutulur, diye... 
Sormuş, soruşturmuş, meğer yıllar önce aman kumandanın pantolonu boyanmasın diye konulan nöbeti, bir daha kimse kaldırmamış 

MALİYECİ dostumuza dedik ki 
"İşte bu da bizim bürokrasinin kameriye nöbeti... Damga pulu bir kere konmuş, ne bilsinler kaldırıldığını " 

x Evet, yanlış okumadınız, kameriye dedik, kamelya değil... 
Biri çardak, diğeri ağaç ya da ağaçcık... Japongülü gibi... 
İkisini karıştırıp Hakkı Devrim'in gazabına uğramayalım da... 



</TEXT>
</DOC>
