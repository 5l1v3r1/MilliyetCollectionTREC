<DOC>
<DOCNO> 381441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/guncel/agun.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan şaşırttı 
</HEADLINE>
<TEXT>


Vatan gazetesi, Çetin Altan'ın 23 yıl önce kaleme aldığı bir yazıyı dün tarih belirtmeden yayımladı. Yazarımızın her hafta Vatan için yazacağını da duyuran gazete, Altan'ı şaşırttı. Ünlü yazar, "Bir gazetede yazarken başka gazetede yazmak olacak şey mi" diye soruyor 

HABER MERKEZİ 

Vatan gazetesinin, Çetin Altan'ın 23 yıl önce kaleme alınmış bir yazısını tarih belirtmeden yayımlayıp yazarımızın her hafta Vatan'da yazacağını duyurması, garip bir durum yarattı. Altan, şaşkınlığını, "Basın tarihinde rastlanmadık bir olay" sözleriyle dile getirdi. 

Çetin Altan'a köşe açtılar 
Vatan'ın dün çıkan pazar ilavesinin sürmanşetinde, Türk basınının duayeni için, "Çetin Altan her hafta yazılarıyla Pazarvatan'da" anonsu yapıldı. İlavenin 4. sayfasında yazarımız için 'Kadın, Işık ve Ateş' başlığı ile açılan köşenin altında 'O güzelim Cahide...' başlıklı yazı yayımlandı. 
Altan'ın Yapı Kredi Yayınları'ndan çıkan kitabının adını taşıyan, ancak bu konuda da bir not düşülmeyen köşenin yayımlandığı gün de Milliyet'te okurlarıyla buluşan Altan, "Gençlerin, yenilerin deyimiyle şoke oldum" diyor. 

'Hiç böyle bir şey olur mu ' 
Geçen hafta kendisini Vatan'dan Sedat Sertoğlu'nun aradığını belirten Altan, sonraki süreci şöyle anlatıyor "Sedat Sertoğlu benim küçüklüğünü bildiğim, babası, dedesi benim dostum olan bir ailenin gazetecisi. Köyceğiz'deyim, aradı, 'Abi senin kadın portreleri var. Orada şu yazıyı alabilir miyim ' dedi. Sedat'ın Vatan'da olduğunu da bilmiyorum. Vatan'ın eklerinde sorumlu olarak çalıştığını da bilmiyorum. 
Boxer diye bir dergi var, onun için istediğini düşünüyorum. Kendisine, 'Al ama, yazının yayımlandığı tarihi koy altına' dedim. Ama bu sabah bir de baktım, 'Kadın, Işık ve Ateş' diye köşem olmuş Vatan'da. Yahu bu benim Yapı Kredi Yayınları'ndan çıkmış kitabımın adı. 
Derlemesini eşim Solmaz K muran yaptı, üzerinde adı var. Kitapta Behice Boran'dan Cahide Sonku'ya tanıdığım, anılarımız olan kadınlara ilişkin yazılarım var. Vatan'ın yayımladığı yazı 1982'de yazılmış. Tarih ve kaynak belirtilmesi kaydıyla dergide çıkacak diye düşündüm. Aklıma gelmedi ki, aklımın köşesinden bile geçmedi ki Vatan'ın pazar ekinde ve bu biçimde sunularak çıkacağı. Böyle şey olur mu " 
Editörlüğünü Solmaz K muran'ın yaptığı kitaptan alınmış, tarihi not düşülmüş bir yazının yayımlanması için "Buna neden 'hayır' diyeyim ki" diyen Çetin Altan, şöyle devam ediyor 

Babı li tarihinde görülmedi 
"Kaynak gösterilerek alınmış bir yazı nihayet. Burada eksik olan taraf, kaynak gösterilmemiş bir yazı yayımlanıyor. Nerede, ne zaman yazıldığı belirtilmemiş. Kaynak gösterilmediği için, özel olarak o yayın Vatan için yazılmış izlenimi bırakır şekilde sunuluyor. Halbuki kitaptan alınma ve 1982'de yazılmış bir yazı. Bu kadarı akla gelir mi Basın tarihinde rastlanmadık bir olay bildiğim kadarıyla. Sunu biçimi, üslubu kötü. Bu sunu üslubu beni Vatan'da da yazmaya başlıyor gibi gösteriyor. Böyle şey olur mu, bir gazetede yazarken diğerinde başlamak Babı li tarihinde görülmüş şey mi Yenilerin deyimiyle, şoke oldum..." 




</TEXT>
</DOC>
