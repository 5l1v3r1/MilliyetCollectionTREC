<DOC>
<DOCNO> 371578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/guncel/gun02.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
1900 lise birincisi açıkta 
</HEADLINE>
<TEXT>


Üniversite sınavına giren adayların, hangi programlara yerleştikleri açıklandı. 7304 okul birincisinden 1900'ü üniversiteye giremedi. Toplam 1 milyon 200 bini aşkın öğrenci üniversite kapısında kaldı 

ANKARA Milliyet 

Öğrenci Seçme Sınavı ÖSS ile Yabancı Dil Sınavı YDS puanlarına bağlı yapılan yükseköğretim programlarına yerleştirme işlemleri sonuçlarına göre, ÖSS'ye başvuran 7304 okul birincisinden 1900'ü açıkta kaldı. ÖSS'den alınan puana, ağırlıklı ortaöğretim başarı puanlarının eklenmesinden sonra tercih yapma hakkı kazanan 1 milyon 613 bin 436 adaydan yüzde 55.2'si hakkını kullandı. Uzmanlar, istediği bölümlere yetecek puanı alamayan, bir sene beklemeyi göze alan öğrencilerin tercih hakkını kullanmadıklarını belirtiyorlar. 

Birincilerin durumu 
ÖSYM'den yapılan açıklamada, 19 Haziran'da yapılan ÖSS ile 26 Haziran'da yapılan YDS puanlarına bağlı yerleştirmelerin sonuçlandığı belirtildi. ÖSS'ye başvuran 7304 okul 1.'sinden 4080'i lisans programlarına, 2'si önlisans programlarına, 1163'ü sınavsız ön lisans programlarına, 159'u Açıköğretim Fakültesi programlarına kayıt yaptırmaya hak kazandı. 
2005 - ÖSYS örgün yükseköğretim programlarında devlet üniversitelerinin lisans programlarına 168 bin 227, ön lisans programlarına 184 bin 523, vakıf üniversitelerinin lisans programlarına 20 bin 672, ön lisans programlarına 8347, KKTC üniversitelerinin lisans programlarına 8186, ön lisans programlarına 1595, diğer ülkelerdeki üniversitelerin lisans programlarına 2734 olmak üzere toplam 394 bin 284 kontenjan ayrıldı. 

15 bin kontenjan boş 
Tercih yapan 890 bin 169 adaydan 378 bin 730'u ön lisans ve lisans programlarına yerleşmeye hak kazandı. 1310'u lisans, 14 bin 244'ü ön lisans olmak üzere toplam 15554 kontenjan boş kaldı. 
ÖSS'ye başvuran kız öğrencilerin 266 bin 78'i, erkek öğrencilerin 341 bin 916'sı üniversiteye yerleşti. Kayıtlar 5 - 12 Eylül arasında yapılacak. 

Şampiyonların seçimi Boğaziçi ve ODTÜ 

2005 ÖSS'de Sözel, Sayısal ve Eşit Ağırlıklı puan türlerinde birinciliği kazanan öğrenciler tercihlerini mühendislik programlarından yana kullandı. Yabancı Dil Sınavı'nda da Siyaset Bilimi ve Uluslararası İlişkiler, Ekonomi, Öğretmenlik alanlarında tercih yapıldı. 

1 milyon 200 binden fazla öğrenci açıkta 

Öğrenim durumuna göre başvuran adaylardan son sınıf düzeyinde başvuran 691.893 adayın 193. 164'ü yüzde 27.9 , önceki yıllarda yerleşememiş 831 bin 641 adayın 319.18'i yüzde 38.4 , daha önce yerleşmiş 264.337 adayın 76.840'ı yüzde 29.1 , bir yükseköğretim programını bitirmiş 63.196 adayın 18.927'si yüzde 29.9 , öğrenim durumu belirsiz 551 adayın 45'i yüzde 8.2 olmak üzere toplam başvuran 1 milyon 851.618 adayın 607.994'ü yüzde 32.8 herhangi bir programa yerleşti. 1 milyon 243.624 aday herhangi bir programa yerleşemedi. 

340 bin kişi 'devlet'te okuyacak 

Üniversitelere yerleşmeye hak kazanan 378 bin 730 kişinin tercihleri şöyle oldu 
Devlet üniversiteleri 168 bin 182'si lisans, 171 bin 326'sı ön lisans 
Vakıf üniversiteleri 20 bin 645'i lisans, 8230'u ön lisans 
KKTC'deki üniversiteler 7513'ü lisans, 665'i ön lisans 
Diğer ülkelerdeki üniversiteler 2169 lisans. 
2005 ÖSYS açıköğretim programlarına kontenjan sınırlaması olmayan bölümlerin lisans programlarına 141 bin 166, ön lisans programlarına 84 bin 814, kontenjanı sınırlı olan bölümlerin lisans programlarına 2784, ön lisans programlarına 500 olmak üzere toplam 229 bin 264 aday yerleşti. 

Hangi liseler ne kadar başarılı 

Normal liselerden başvuran 929.825 adayın 227.121'i, anadolu liselerinden başvuran 104. 209 adayın 58127'si, fen liselerinden başvuran 4584 adayın 2911'i, askeri liselerden başvuran 251 adayın 99'u, açıköğretim liselerinden başvuran 52.885 adayın 17.102'si, öğretmen liselerinden başvuran 13198 adayın 7.516'sı, imam hatip liselerinden başvuran 53052 adayın 23.236'sı, ticaret meslek liselerinden başvuran 103.847 adayın 51.180'i, kız meslek liselerinden başvuran 82.545 adayın 23.870'i yükseköğretim programına yerleşti. 


</TEXT>
</DOC>
