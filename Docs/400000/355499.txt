<DOC>
<DOCNO> 355499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur45.html </URL>
<DATE> 2005/06/25/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Tayinini İstanbul'a aldırmak için direğe çıktı ama direkte bayıldı... 
</HEADLINE>
<TEXT>

     Erzurum’da bir işçi, çıktığı 25 metre yüksekliğindeki direkte baygınlık geçirince, itfaiye ekipleri tarafından indirildi. 
     AA muhabirinin edindiği bilgiye göre, Et Balık Kombinası’nda işçi olarak çalışan ve sara hastası olduğu belirtilen Selami Arı, arkadaşıyla birlikte alkol aldıktan sonra Kombina Caddesi’nde, Orman Bölge Müdürlüğü binası yanında bulunan 25 metre yüksekliğindeki trafo direğine tırmandı. 
     Direğin üzerinde baygınlık geçiren Arı, itfaiye ekiplerinin verdiği ilaca rağmen uyandırılamadı. 
     İtfaiye aracının merdivenleri kullanılarak direkten indirilen Arı, ambulans ile Numune Hastanesi’ne kaldırıldı. 
     Arı’nın, İstabul’a tayinini sağlamak için direğe tırmandığı belirtildi. 
     
</TEXT>
</DOC>
