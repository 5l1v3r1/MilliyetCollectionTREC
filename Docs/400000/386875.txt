<DOC>
<DOCNO> 386875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/pulur.html </URL>
<DATE> 2005/10/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kızlar ve kadınlar 
</HEADLINE>
<TEXT>


SABAHLARI gazeteye girerken, kapının karşısındaki bir kız afişi bizi karşılıyor 
"Baba Beni Okula Gönder" 
Babalar kızlarını okula göndermez mi 
Evet, bazıları göndermez çünkü o babalara göre 
"Kız kısmı okuyup da ne olacak "tır. 
Çok çocuklu bir adamla yapılan söyleşiyi hatırlıyoruz... 
Soruyorlar 
"Kaç evladınız var " 
Diyelim 10 çocuğu varsa, "Altı evladım var " diyor, oysa çocuklar ortada, "Eksik söylüyorsun " denilince de mazereti hazır 
"Bana kaç evladın var dedin, ben de bunları saydım erkekleri gösterir , bunlar kız " 
Yani kızlar "evlat" değil 

Kim kızının mutlu bir evlilik yapmasını istemez Kim kızının sorumsuz, huysuz, geçimsiz, biriyle evlenmesini ister 
Kimse istemez 
Peki, bunun için ne yapmalı 
"Kızını dövmeyen, dizini döver " 
Sanki anasından babasından dayak yiyen kızlar, evlenince mutlu olurlarmış... Kendi elleriyle buldukları adama kızlarını veren nice baba, sanki "Ben ne yaptım " diye dövünmezmiş... 
Bir laf daha vardır 
"Kızı gönlüne bırakırsan, ya davulcuya kaçar, ya zurnacıya " 
Ah keşke, davulcuya, zurnacıya kaçsaydı da bu adamla evlendirmeseydik diyen ana, baba yok mu 

SİZ bakmayın, sıkışınca, ya da işlerine gelince, Peygamber'e sığınıp "Cennet analarımızın ayakları altındadır" demelerine, hem onu derler hem de çocuklarının anasını tekme tokat döverler. 

"KADININ sırtını sopasız, karnını sıpasız bırakmamalı." Bu lafı kim söylemiştir bilir misiniz 
Kahvede ahk m kesen biri değil, Türk ulusu adına hüküm veren bir h kim... 
Yargıtay 1. Hukuk Dairesi'nin emekli başkanı İsmet Zekai Özdil'in bir anısını anlatalım, öğrenin... 

ZEKAİ Özdil, 20 yıl önce H kimler ve Savcılar Yüksek Kurulu üyesidir. Bir h kim hakkında şik yet gelir bir kadın kocasının kendisini dövdüğünü, hakaret ettiğini ileri sürerek boşanma davası açar, h kim davayı reddeder. Ona göre, "Kavga evliliğin tadı tuzudur, Anadolu'da bir deyim vardır, karının sırtını sopasız, karnını sıpasız bırakmamak gerekir, derler", o halde dayak boşanma sebebi olamaz. 

YÜKSEK Kurul, "Böyle karara böyle gerekçe olur mu " dercesine tabir caizse ateş püskürür 
"Mahkeme kararlarının dayandığı gerekçelerin hukuka, yasalara, bilimsel görüşlere, Yargıtay içtihatlarına ve özellikle Anayasa'nın ilkelerine uygun olması temel kuraldır. 
Sözü edilen karar, yukarıda belirtilen içeriği itibariyle hukuksal olmaktan ve bilimsellikten tümü ile yoksundur. 
Üslubu ve içeriği yönünden sokak ağzı ve kahvehane sohbeti olmaktan ibarettir. 
Bunların yanı sıra, yerel mahkeme kararının Türkiye Cumhuriyeti devletinin Anayasa'sında yer alan dünya görüşü, Atatürk devrim ve ilkelerinin Türk toplumuna hedef gösterdiği çağdaş uygarlık anlayışı ile bağdaşır bir yönü ve yanı da yoktur. ... Çağdışı, Anayasa dışı bir zihniyeti temsil eden h kime hiçbir kadının saygı ve güven duymayacağı kuşkusuzdur." 
Zekai Özdil'in kaleme aldığı ve Yüksek Kurul'un oybirliği ile onayladığı karar gereği, bu h kim "yer değiştirme" ile cezalandırılır, "pişman olduğunu" belirten savunması da kabul görmez. 

AÇIKLAMA - CHP'nin Meclis görüşmelerinde "teknik arızaya uğramasının teknik arıza" dışında bir sebebi yokmuş. TRT Genel Evrak ve Basın Halkla İlişkiler Daire Başkanı Feridun Keşir gönderdiği açıklamada, "TBMM ile TRT arasındaki fiber optik kabloların yapılan bir kazı çalışması nedeniyle koptuğunu, arızanın Telekom tarafından saat 22'de giderildiğini" bildirmiştir. 



</TEXT>
</DOC>
