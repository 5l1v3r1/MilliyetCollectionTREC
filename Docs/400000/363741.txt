<DOC>
<DOCNO> 363741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonyas09.html </URL>
<DATE> 2005/07/23/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Korku filmi kalp riskini artırıyor 
</HEADLINE>
<TEXT>

     
     Metin FERAH BOLU, DHA 
     
ABANT İzzet Baysal Üniversitesi Tıp Fakültesi Kardiyoloji Anabilim Dalı öğretim üyesi Yrd.Doç.Dr. Hüseyin Arınç, vücutları küçük streslere alışık olmayan kişilerin kalbin yükünü arttıracak korku filmleri izlemeleri ve bungee jumping’ yapmalarının doğru olmadığını söyledi. 
     Kalbin, vücudun ihtiyacına göre çalıştığını belirten Yrd. Doç. Dr. Arınç, Ani yüklenme ve heyacanlanmalarda, kalbin yükü çok artıyor. Vücut küçük streslere alışıksa, büyük stresleri atlatmak mümkün. Vücutları küçük streslere alışık olmayan kişilerin korku filmlerini seyretmesi, bungee jumping yapmaları, lunaparklardaki hızlı tren ve balerinlere binmeleri sakıncalı'' dedi. 
     
     ANİ ÖLÜMLERE NEDEN OLABİLİR 
     Kalp hastalığı olanlara ağır spor yapmalarını kesinlikle yasakladıklarını belirten Yrd. Doç. Dr. Arınç, Yaşamı boyunca tansiyonunu ani yükseltecek stresler yaşamamış, düzenli ve sakin bir hayat sürmüş kişinin, kendisi için çılgınlığa varan şeyleri yapması da kalp açısından çok riskli. Bu tür çılgınlıklar, altta yatan bir kalp hastalığı olanlarda ani ölümlere neden olabilir'' diye konuştu. Ani heyacanların adrenalini arttırdığını vurgulayan Yrd. Doç. Dr. Arınç, şunları söyledi 
     Ani heyacanlar, kalp kondisyonu iyi olan kişilerde adrenalini az arttırır. Ancak kalp kondisyonu kötü olan kişilerde ise, adrenalinin çok fazla miktarda artmasına neden olur. Normalde 60- 100 arasında olan kalp atımı, ani heyacan, korku ve spor aktiviteleri sırasında 140- 150’leri bulabilir. Bu da kalp kondisyonları kötü olan, stressiz sakin bir hayat sürdürenlerde, ani ölümlere neden olabilecek sonuçların ortaya çıkmasına neden olabilir.'' 
     
</TEXT>
</DOC>
