<DOC>
<DOCNO> 358193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/guncel/axgun01.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya mimarlarına acı itiraf 
</HEADLINE>
<TEXT>


22. Dünya Mimarlık Kongresi'nde konuşan İstanbul Büyükşehir Belediye Başkanı Kadir Topbaş, "İstanbul n zım planı olmayan bir şehir. Bazı yerlerin planı da hiç yok" dedi 

Serhat Oğuz - İstanbul 

Uluslararası Mimarlar Birliği'nin UIA İstanbul Büyükşehir Belediyesi'nin ev sahipliğinde düzenlediği "22. Dünya Mimarlık Kongresi" UIA 2005 İstanbul , Lütfi Kırdar Uluslararası Kongre ve Sergi Sarayı'nda eşzamanlı yapılan açılış oturumları ile başladı. 
Mimarlık dünyasını 120 ülkeden 10 bine yakın katılımcıyla bir araya getiren 22. Dünya Mimarlık Kongresi'nde konuşan İstanbul Büyükşehir Belediye Başkanı Kadir Topbaş, İstanbul'un plansızlığını mahcup bir ifadeyle itiraf etti. Topbaş, "İstanbul'un tüm alanlarıyla ilgili geleceği öngörülmüş bir planı yok, n zım planı olmayan bir şehir. Bazı yerlerin planı da hiç yok" dedi. 

Çamlıca'ya tek verici 
Konferans vadisinde dün 5 ayrı noktada başlayan toplantıların sabah oturumunda konuşan Topbaş, İstanbul'un yoğun göç alan bir şehrin sorunlarını yaşadığını belirterek, İstanbul'un n zım planını en kısa sürede tamamlamak için çalıştıklarını söyledi. 
Dünya mimarlarının İstanbul için projeler hazırlamasını hayal ettiğini belirten Topbaş, ilginç projelerinden de bahsetti. Topbaş, Çamlıca Tepesi'ndeki TV vericilerini tek bir yapıda toplamak için hazırlanan 11 projeyi Başbakan Recep Tayyip Erdoğan'a sunarak içlerinden ilginç olan birini seçtiklerini ve uygulayacaklarını söyledi. 
Kongrenin ilk gününde yağmurun zorluklar yaşattığını, ancak bundan k rlı çıktıklarını belirten Topbaş, "Bu yıl başlattığımız uygulamayla yağmur yağan günlerde park ve bahçeler için sulama parası ödemiyoruz. Bu da 40 bin YTL tutuyor" dedi. 

Kentlilik okulu kurulsun 
Kongrenin açılış konuşmasını yapan ünlü Türk mimar Cengiz Bektaş ise gazetecilerin soruları üzerine İstanbul'a göç edenler için bir kentlilik okulu kurulmasını önerdi. Bektaş şöyle konuştu 
"Kim olursa olsun İstanbul'a geldiği zaman ona yaptırılacak en önemli iş önce doğru düzgün konuşmayı ve oturup kalkmayı öğretmek. Türkiye'de yeniden kültür devrimini gerçekleştirmeliyiz. Biz İstanbul'a göçü konuşuyoruz ancak, diğer yanda da şehirler boşalıyor. O boşalan şehirler üzerinde durursak bu sorunları çözeriz." 

Kongreden notlar 

800 bildiriyle en çok bildiri sunulan toplantılardan biri olan kongrede 150 serginin yanı sıra fuar, sanatsal etkinlikler, konserler ve sokak şovları da düzenleniyor.İlk gün yağmur nedeniyle sokak etkinliklerinin önemli bir bölümü iptal edildi.Konferansın süreceği 4 gün boyunca Taksim Gezi Parkı'nda akşam açıkhava sineması ve Ortaköy'de konser ve sokak gösterileri sergilenecek. Ayrıca Harbiye'deki Habitat Parkı'nda Anadolu'dan gelen el sanatları ustaları hünerlerini konuklara gösterecekler.Bazı mimarlık bölümü öğrencilerinin 400 dolarlık yüksek katılım ücreti nedeniyle konferansa katılamamasını protesto eden Ankara Mimarlar Odası üyeleri, ellerinde pankartlarla konferans salonu önünde eylem yaptı. 

</TEXT>
</DOC>
