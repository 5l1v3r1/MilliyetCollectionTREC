<DOC>
<DOCNO> 392626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonyas02.html </URL>
<DATE> 2005/11/06/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Erkek kadına göre daha bağışlayıcı 
</HEADLINE>
<TEXT>

     107 çiftin katılımıyla yapılan araştırma, ilişkide erkeklerin kadınlara göre daha bağışlayıcı ve destekleyici olduğunu ortaya koydu. 
     Ankara Üniversitesi Dil ve Tarih Coğrafya Fakültesi Psikoloji Bölümü Öğretim Üyesi Uzman Psikolog Ayda Büyükşahin ile Prof. Dr. Selim Hovardaoğlu'nun Türk Psikoloji Dergisi'nde yayınlanan araştırmalarında, "çiftlerin aşka ilişkin tutumları" irdelendi. 
     
     Çoğu üniversite öğrencisi 
     Yarıdan fazlası üniversite öğrencisi ve 'ü flört eden, 54'ü de sözlü, nişanlı ya da evli olan 107 çiftle yapılan araştırma, erkeklerin kadınlara göre daha fazla bağışlayıcı, destekleyici olduğunu, eşinin iyiliğini kendi iyiliğinden çok düşündüğünü ortaya çıkardı. 
     
     Flörtlük kıskançlığı getiriyor 
     Uzm. Dr. Büyükşahin ve Prof. Dr. Hovardaoğlu, bunun "günümüzde kadınların ilişkilerinde kendilerine güvenmeleri, ilişkilerindeki olumsuzlukları görmezden gelmemeleri ve erkeklerin eşlerini kaybetme kaygısı yaşamalarından" kaynaklanabileceğini bildirdiler. Araştırma ayrıca, flört eden çiftlerin, sözlü, nişanlı ya da evli olanlara göre ilişkilerinde daha fazla sahiplenici olduklarını gösterdi. 
     
</TEXT>
</DOC>
