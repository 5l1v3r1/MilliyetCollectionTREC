<DOC>
<DOCNO> 382685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas11.html </URL>
<DATE> 2005/09/29/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ünlüler ve fobileri 
</HEADLINE>
<TEXT>

     Alman Bunte dergisi, Hollywood'un ünlü yıldızlarının fobilerini içeren bir yazı yayımladı. 
     
     NICOLE KIDMAN 
     Ünlüler arasında en ilginç fobiye sahip olan Avustralyalı güzel oyuncu Nicole Kidman. Çünkü Oscar ödüllü yıldızı en çok kelebekler korkutuyor. Kelebeklerden neden bu denli korktuğunu ise şöyle dile getiriyor Çok gizemliler. Sır ötesi gibi bir şey... 
     
     CAMERON DIAZ 
     Ünlü yıldız Cameron Diaz’ın korkusu ise hepsinden çok daha farklı. Ergenlik döneminde yüzü sivilcelerle dolu olduğu için bir dönem depresyona giren oyuncu, yüzünde bir sivilce çıktığında geçene kadar evden çıkmıyor. 
     
     JENNIFER ANISTON 
     Brad Pitt’in eski eşi Jennifer Aniston’daki uçuş korkusu bir saplantı halinde. Aniston, bunun için psikolojik destek alıyor ve hipnoz ediliyor. 
     
     KEIRA KNIGHTLEY 
     "Karayiplerden Kaçış" filminin güzel yıldızı Keira Knightley atlardan çok korkuyor. Filmlerinde de bu yüzden at sahneleri bulunmamasına dikkat ediyor. Ancak Kral Arthur filminde oyunculuğu için bu fobisini yenerek at binmişti. 
     
     EMINEM 
     Eminem’in fobisi ise baykuşlar. Bu yüzden gece gökyüzüne bakamadığını söyleyen ünlü rap yıldızının en büyük korkusu ise gecenin bir vakti bir baykuşla karşılaşmak. Eminem dergilerdeki baykuş fotoğraflarına da bakamıyor. 
     
     KIM BASINGER 
     Hollywood’un seksi yıldızı Kim Basinger’ın en büyük korkusu açık alanlar. Güzel oyuncu bu durumun hayatını cehenneme çevirdiğini söylüyor. Yurtdışına gittiğinde önemli yerleri bu yüzden göremediğini söyleyen Basinger, kalabalık ortamlardan da çekiniyor. 
     
</TEXT>
</DOC>
