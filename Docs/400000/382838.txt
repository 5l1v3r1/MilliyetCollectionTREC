<DOC>
<DOCNO> 382838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko24.html </URL>
<DATE> 2005/09/30/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Mustafa Koç Bu saatten sonra Lüksemburg'a gitmemek olmaz 
</HEADLINE>
<TEXT>

     Türk Sanayicileri ve İşadamları Derneği TÜSİAD Yüksek İstişare Konseyi YİK Başkanı Mustafa Koç, 3 Ekim'de müzakerelerin başlayacağını düşündüğünü söyledi. 
     TÜSİAD YİK Toplantısı'nın ardından basın mensuplarının sorularını yanıtlayan Koç, müzakerelerin 3 Ekim'de başlamaması halinde ekonomide süreci çok iyi yönetmek gerektiğini belirterek, ''Hiçbir şey olmamış gibi yolumuza devam etmemiz lazım. Ama bunun öyle bir sonucun çıkmasını düşünmek dahi istemiyorum'' diye konuştu. 
     3 Ekim'de müzakerelerin başlayacağını düşündüğünü dile getiren Koç, bir gazetecinin ''Başbakan olumlu bir tavır sergiliyor. Abdullah Gül ise Gitmememiz bile söz konusu olabilir diyor. Siz ne düşünüyorsunuz '' sorusu üzerine, ''Bu saatten sonra gitmemek gibi bir şey bence olmaz. Bizim bu işe odaklanıp kararlı bir şekilde, sabırla ve inatla bu işi kovalamamız lazım'' dedi. 
     Mustafa Koç, Kıbrıs Rum Kesimi'nin tavrını nasıl değerlendirdiği sorusuna da şu yanıtı verdi 
     ''Rum kesiminin tavrı belliydi, yani böyle olacağı... Tabii bu bizim için çok üzücü bir durum ama bunun üstesinden geleceğimizi düşünüyorum. En son dakika bu iş başlayacak. Ben öyle görüyorum. Ama bu önümüzdeki yıllarda bir ur gibi devamlı Demokles'in kılıcı gibi çıkacak. Özellikle Avusturya'nın da bundan sonraki dönemde başkan olması bir dezavantaj. Ama İngiltere kararlı, bunu çözecek.'' 

     
</TEXT>
</DOC>
