<DOC>
<DOCNO> 376976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/yazar/pulur.html </URL>
<DATE> 2005/09/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ankara'dan bir karar geldi... 
</HEADLINE>
<TEXT>


ANKARA'da iki yüksek mahkeme, Anayasa Mahkemesi ve Yargıtay, yetki yüzünden alışılmamış bir üslupla, tabiri amiyane "birbirlerine girerken", bize de Ankara'dan bir mahkeme kararı ulaştı. 
15. Asliye Hukuk Mahkemesi, Yargıtay'ın eski Başkanı Eraslan Özkaya'nın biz ve meslektaşlarımız Eren Güvener, Tolga Şardan, Gökçer Tahincioğlu hakkında açtığı tazminat davasını reddetmişti. 
Sayın Eraslan Özkaya, bizden 10 milyar, Tolga Şardan ve Gökçer Tahincioğlu'ndan 20 milyar, sorumlu müdür Eren Güvener'den 30 milyar lira tazminat istiyordu. 
Davanın konusu "Basın yolu ile kişilik haklarına saldırı"ydı. 
Sayın Özkaya, Çakıcı'nın bir adamıyla telefonda görüşmesinin Milliyet'te yayımlanmasını ve bizim de bu habere dayalı bir yazı yazmamızı dava konusu yapmıştı. 

O yazımızda, Yargıtay'ın bir kararını da eleştirmiştik karara göre, telefonları dinlemeye alınan bir zanlı, bir h kimle görüşürse, bu görüşmeden h kimin de bazı işlere karıştığı izlenimi alınsa dahi, h kim hakkında soruşturma açılamaz çünkü dinleme kararı zanlı için alınmıştır, h kim için alınmış bir dinleme kararı yoktur. 
Bizim eleştirimiz buydu, Adalet eski Bakanı Prof. Dr. Hikmet Sami Türk de bu görüşümüze katılıyordu. 

ANKARA 15. Asliye Hukuk Mahkemesi H kimi Mehmet Cengiz Çiftçi de bu yazımızla ilgili kararında özetle şöyle diyordu 
"Yazı tüm olarak 29.06.2004 tarihli kararın Yargıtay Kararı eleştirisi niteliğindedir, davacının adından bahsedilmemektedir. Davacının alınan kararda Başkan sıfatı ile bulunmakla birlikte, davacının şahsına yönelik olarak yazılmış değildir." 

TOLGA Şardan ve Gökçer Tahincioğlu'nun haberini haber niteliğinde bulan hakim Sayın Çiftçi, basın özgürlüğü kavramını da şöyle değerlendiriyordu 
"Anayasa ile tanınmış olan basın özgürlüğünün amacı kamuyu ilgilendiren konularda doğru ve gerçeğe uygun haber vermeyi sağlamaktır. Basının başlıca ve en önemli görevi zamanında, gereken ayrıntıları ile ve doğru olarak kamu yararı bulunan haberleri toplayarak halka ulaştırmaktır. Basının haber verme yanında yorum ve eleştiri hakları da bulunmaktadır. Bu hakların kullanılması nedeniyle kişilik hakları zarara uğrasa dahi, basın özgürlüğü üstün bir hak olarak hukuka uygunluk nedeni sayıldığından, bundan zarar gören kişilerin tazminat hakkının doğmayacağı açıktır. Ancak basın özgürlüğü sınırsız olmayıp gerçeklik, güncellik, kamu yararı, toplumsal ilgi ve konu ile düşünce arasında düşünsel bağlılık temel kuralları ile sınırlı olduğundan, yapılan yayında bu unsurlardan herhangi birinin bulunmaması hukuka uygunluk nedenini ortadan kaldıracağından tazminat sorumluluğunun doğması kaçınılmazdır." 

H KİM, Yargıtay Başkanı'nın açtığı davayı şu nedenle reddediyordu 
"Konu haber niteliğindeki yazılarda, güncellik, gerçeklik, toplumsal ilgi, kamu yararı, öz ve biçim arasındaki dengede de bir uyumsuzluk bulunmamaktadır. Yorum şeklinde kaleme alınan yazıda ise, eleştiri niteliğinde yazılan yorum yazısı olup, davacının işgal ettiği makam itibarı ile ağır dahi olsa ve kararı alan kurulda yer alan kişi de olduğundan, eleştirilere katlanmak zorunda kalması gerektiğinden, yazı ve yorumların tüm olarak basın özgürlüğü sınırları içerisinde kaleme alındığı anlaşıldığından, davanın reddine karar verilmesi sonuç ve kanaatine varılmıştır." 
Sonuç, açılan dava reddedilmiştir. 



</TEXT>
</DOC>
