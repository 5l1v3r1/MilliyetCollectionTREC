<DOC>
<DOCNO> 379100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/dunya/dun04.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'3 Ekim son şans' 
</HEADLINE>
<TEXT>


LONDRA Milliyet 


İngiltere'de yayımlanan The Economist dergisi, 3 Ekim'in hem Avrupa Birliği AB , hem de Türkiye için son şans olduğunu belirterek, "Zira hem Türkiye'nin AB'ye gösterdiği sabır, hem de Birlik'in yeni üyelere kapılarını açma istekliliği azalıyor" yorumunu yaptı. AB'nin 3 Ekim'de "bugüne kadar üyelik başvurusu yapan en büyük ve en önemli ülkeye" kapılarını açmaya hazırlandığını hatırlatan Economist, bu ülkenin Türkiye olduğunu kaydetti. The Economist'in Avrupa konularının ele alındığı "Charlemagne" adlı köşesinde yer alan tam sayfalık yorumda, "Uzun süren Türkiye'yi oyalama dönemi artık bitti" denildikten sonra, "Tam perdeler açılırken, AB'nin berbat bir sahne korkusuna kapılması kaygı verici" ifadesi kullanıldı. Makalede, Türkiye'nin üyelik arzusunun reddedilmesinin Türkiye'de krizlere yol açacağı iddiasında bulunuldu. 


</TEXT>
</DOC>
