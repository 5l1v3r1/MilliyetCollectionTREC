<DOC>
<DOCNO> 388599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonspo14.html </URL>
<DATE> 2005/10/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Fenerbahçe, ABD'li Violette ile sözleşme imzaladı... 
</HEADLINE>
<TEXT>

     Türkiye Basketbol Ligi takımlarından Fenerbahçe, NBA'de forma giyen milli basketbolcu Mehmet Okur'un takımında denenen ABD'li oyuncu Cory John Violette'ı transfer etti. 
     Fenerbahçe Kulübü Basketbol Şube Direktörü Nedim Karakaş, 23 yaşındaki Violette ile sözleşme imzaladıklarını söyledi. 
     Karakaş, uzun süredir kamuoyunun merakla beklediği dördüncü yabancı transferini gerçekleştirdiklerini belirterek, ''Violette uzun süredir NBA'in Utah Jazz takımında deneniyordu. Ancak kendisi bizimle anlaşma yapma kararı aldı. Bu transferle pota altını biraz daha güçlendirdiğimizi düşünüyorum. Kendisinin yarın İstanbul'a gelmesini bekliyoruz. Bu nedenle yarın Darüşşafaka ile yapacağımız maçta forma giyemeyecek'' diye konuştu. 
     
</TEXT>
</DOC>
