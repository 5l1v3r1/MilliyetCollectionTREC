<DOC>
<DOCNO> 398239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo25.html </URL>
<DATE> 2005/11/26/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Sivasspor - Beşiktaş 1-3 maç sonucu 
</HEADLINE>
<TEXT>

     Turkcell Süper Ligi'nde karşı karşıya gelen Sivasspor ve Beşiktaş arasındaki karşılaşmanın ilk yarısı Beşiktaş'ın 2-1'lik üstünlüğü ile tamamlandı. 
     Sivasspor karşılaşmanın henüz 4. dakikasında Hakkı'nın firikiğiyle öne geçti. 
     24. dakikada Ailton'un kırmızı kart görmesiyle 10 kişi kalan Beşiktaş, bu dakikadan itibaren oyunu bırakmadı ve ataklarını sıklaştırdı. 
     34. dakikada Ali Tandoğan'ın kullandığı serbest vuruşun gol olmasıyla beraberliği yakalayan Kara Kartallar, 40. dakikada İbrahim Akın'ın golü ile 2-1 öne geçti. 
     İlerleyen dakikalarda gol olmayınca soyunma odasına avantajlı giden taraf Beşiktaş oldu. 
     Maçın ikinci yarısına daha kontrollü başlayan Beşiktaş, 10 kişi kalmasının dezavantajına rağmen rakibine nazaran daha iyi bir oyun ortaya koydu. Sivasspor'un ataklarına başarılı bir şekilde karşılık veren Kara Kartallar, 88. dakikada Tümer'in golüyle rahat bir nefes aldı. 
     Koray ise 89. dakikada kırmızı kart gördü. 
     
     İLK YARI 

     2. dakikada ceza alanı dışında topla buluşan Tümer'in vuruşunda kaleci Petkoviç topu tokatlayarak kornere gönderdi. 
     4. dakikada Mehmet'in ceza alanının yaklaşık 5 metre dışında itilmesiyle kazanılan serbest vuruşu Hakkı kullandı. Hakkı'nın sert vuruşunda top Cordoba'nın sağından ağlarla buluştu 1-0 
     6. dakikada ceza alanı yayının yaklaşık 2 metre dışından kazanılan serbest atışta Tümer'in vuruşu barajdan döndü. Dönen topu tekrar kaleye gönderen Tümer'in şutu yandan auta çıktı. 
     12. dakikada sağdan topu süren Hakan Bayraktar'ın ortasında ceza yayının önünde kaleci ile karşı karşıya kalan Anderson'un vuruşunda top üstten auta çıktı. 
     13. dakikada sağ kanattan ceza alanı içine Cem Karaca'nın yaptığı ortaya yükselen Anderson topa dokunamadı. 
     24. dakikada Ailton'un topsuz alanda Cem'e yaptığı müdahalede hakem Demirlek Brezilyalı oyuncuya kırmızı kart gösterdi. 
     28. dakikada orta sahada topla buluşan Mehmet çalımlarla sağdan ceza alanı içine girdi. Kaleci Cordoba'yı da geçen Mehmet'in ortasına Muhammed'in vuruşunda kaleye giden top defanstan döndü. 
     34. dakikada ceza alanı dışında Tümer'in düşürülmesiyle kazanılan serbest atışı kullanan Ali Tandoğan, plase bir vuruşla topu Petkoviç'in sağından ağlara gönderdi 1-1 
     39. dakikada Tümer'in pasıyla ceza alanının solunda topla buluşan İbrahim Akın'ın vuruşunda tehlikeyi kaleci Petkoviç önledi. 
     40. dakikada Koray'ın pasıyla Hayrettin'in ayağının kaymasından faydalanan Ali Tandoğan'ın sağdan ceza alanı içine verdiği pası takip eden İbrahim Akın topa dönerek yerden vurdu. Meşin yuvarlak ile kaleci Petkoviç ayrı köşelere gitti 1-2 
     Maçın ilk yarısı Beşiktaş'ın 2-1 üstünlüğüyle sona erdi. 
     
     İKİNCİ YARI 

     59. dakikada sol kanatta topla buluşan Hayrettin'in yaptığı ortada topa yükselen Anderson'un kafa vuruşunda top üstten auta çıktı. 
     61. dakikada sağ kanattan kazanılan serbest atışı kullanan Muhammed'in ortasında tehlikeli pozisyonda yükselen Anderson topa dokunamadı. 
     64. dakikada ceza alanı yayının yaklaşık 2 metre dışında topu önünde bulan Muhammed'in sert vuruşunda, kaleci Cordoba üzerine gelen topu kontrol etti. 
     78. dakikada ceza alanı dışında Balili'nin düşürülmesiyle kazanılan serbest vuruşu Hakkı kullandı. Hakkı'nın yerden sert vuruşu az farkla auta çıktı. 
     88. dakikada ceza alanı içine yapılan ortada Anderson topu kafayla Balili'nin önüne indirdi. Topu göğsüyle kontrol eden Balili'nin vuruşunda kaleci Cordoba, şutu kornere çeldi. Aynı dakikada Balili'nin pasıyla ceza alanı içinde topla buluşan İbrahim'in vuruşunda topu Cordoba uzaklaştırdı. 
     89. dakikada Beşiktaş'ın 3. golü geldi. Soldan Veysel'in pasıyla ceza yayında topla buluşan Tümer'in yerden plase vuruşunda top kaleci Petkoviç'in sağından ağlarla buluştu 1-3 
     Karşılaşmanın ilerleyen dakikalarında başka gol olmayınca Beşiktaş sahadan 3-1 galip ayrıldı. 
     

Stat 4 Eylül Hakemler Bülent Demirlek xx, Turan Ökke xx, Mustafa Yalçınkaya xx Sivasspor Petkoviç xx, Hakkı xx, Fransergio xx, Murat x Dk. 32 İbrahim xx , Hayrettin xx, Hakan Bayraktar xx, Cem xx, Gökhan Bozkaya x Dk. 55 Musa xx , Muhammed xx Dk. 71 Balili x , Mehmet xx, Anderson xx Beşiktaş Cordoba xx, İbrahim Toraman xx, Mustafa Doğan xx, Koray xx, Adem xx, İbrahim Üzülmez xx, Ali Tandoğan xxx, Okan xx Dk. 67 Ali Güneş x , Tümer xxx, İbrahim Akın xxx Dk. 76 Veysel , Ailton x Goller Dk. 4 Hakkı Sivasspor , Dk. 34 Ali Tandoğan, Dk. 40 İbrahim Akın, Dk. 89 Tümer Beşiktaş Sarı Kart Dk. 32 Muhammed Sivasspor , Dk. 79 Cordoba, Dk. 84 Tümer Beşiktaş Kırmızı Kart Dk. 24 Ailton, Dk. 90 Koray Beşiktaş      
</TEXT>
</DOC>
