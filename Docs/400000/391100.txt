<DOC>
<DOCNO> 391100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonsiy02.html </URL>
<DATE> 2005/10/31/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
AKP İl Başkanı'ndan rektöre müfettişvari sorular 
</HEADLINE>
<TEXT>

     Van Yüzüncü Yıl Üniversitesi Rektörü Prof. Yücel Aşkın’ın tutuklanmasının devletin zirvesinde yol açtığı gerilim sürerken, Malatya’da da AKP İl Başkanı Avukat İhsan Koca, İnönü Üniversitesi Rektörü Prof. Fatih Hilmioğlu’nu hedef aldı. 
     AKP Malatya İl Başkanı İhsan Koca, Rektör Prof. Fatih Hilmioğlu’na müfettiş edasıyla trilyonlarca harcamaların da yer aldığı tamamı yolsuzluk iddiası içeren 24 soru yöneltti. 
     
     ŞEFFAFLIK İLKESİ GEREĞİ SORUYORUM 
     AKP İl Başkanı Koca’nın, "Kamuoyuyla paylaşmak amacıyla şeffaflık ilkesi gereği" sorduğunu belirttiği, doğrudan rektör Prof. Hilmioğlu’nun yanıtlayabileceği ilk sorusu, Sayıştay ilanlarına konu olan ve 1998, 1999 yıllarına ait 126 milyar 264 milyon lira, 2000 yılına ait 338 milyar 812 milyon 550 bin 
     liralık ilamların infaz edilip edilmediği oldu. Üniversitenin yaptırdığı öğrenci yurdu ihalesinin yasal olup olmadığını, inşaata ne zaman başlandığını, ihalenin ne zaman onaylandığını soran Koca, 4.3 trilyon lira tutarındaki bu ihaleye kaç firmanın davet edildiği, ihaleyle ilgili karar defterinin tutulup tutulmadığı, öğrenci yurduna ait 213.9 milyar liralık yakıt, 1.6 milyar liralık 2004 ve 2,163 milyar liralık 2005 yılı elektrik giderlerinin tahsil edilip edilmediği hakkında da bilgi istedi. Üniversite yönetiminin kampüs içinde öğrencilere yönelik kafe, büfe, telefon kabini gibi hizmetleri kiralarken yaptığı ihalelerle yakıt, elektrik giderlerinin akibetinin de yer aldığı AKP İl Başkanı Koca’nın Rektör Prof. Hilmioğlu’na yönelttiği diğer belli başlı sorular şöyle 
     
     ELEKTRİK SARFİYATINI ÖLÇECEK ARAÇ KOYDUNUZ MU 
     ".Kampus yerleşkesi içinde bulunan telefon kabinleri ve büfelere ait ihalede ihale karar defteri var mıydı İhale komisyonu Rektörlüğün olurundan önceki tarihte mi toplandı 
     .10 adet çay, kahve, meşrubat otomatı temini ihalesinde ihale karar defteri var mı Belirtilen işe ait 2 milyar liralık kira bedeli ilgili hesaplara yatırıldı mı 
     Üniversitenin elektriğini kullandığı halde bugüne kadar elektrik tahsilatı yapıldı mı Kullanılacak elektrik sarfiyatını ölçecek bir sayaç var mı 
     .Güzel Sanatlar kantini işyerine ait 4 milyar 699 milyon TL elektrik gideri hesaba yatırılmış mıdır Yatırılmadıysa sözleşme gereği hukuki işlem yapılmış mıdır 
     .Kampüste bulunan internet kafe Divan Kafe , tenis kortları, Kort Kafe, alışveriş merkezi, Çardak Kafe işletmelerine ait ihale karar defteri, gelen evrak kayıt defteri var mıdır Bu işyerine ait kira bedeli ilgili hesaba yatırılmış mıdır Yatırılmadıysa ne gibi bir işlem yapılmıştır 
     
     "İHALELERDEN BAĞIŞ ALDINIZ MI " 
     .2004 yılı içerisinde üniversite tarafından yapılan ihalelerle bağlantılı olarak ihaleyi alan firmalar tarafından düzenli olarak 5072 sayılı kanuna aykırı bağışlar yapılmış mıdır 
     .Kampüs içerisinde bulunan 1017 metrekarelik alan kafeterya hizmeti ve kırtasiye satışı için kiraya verilmiş midir Verildiyse bu ihale kanuna uygun mudur 
     .Üniversitede görevliyken görevinden alınan bir öğretim üyesinin açtığı davayı kazanması sonucu görevine başlatılmaması dolayısıyla kazandığı manevi tazminat bütçeden ödenmiş midir " 
     
     AKP’DEN HALKA ŞİKAYET 
     AKP İl Başkanı İhsan Koca’nın, "İnönü Üniversitesi’nde Usulsüzlükler Gün Yüzüne Çıkıyor" ifadesiyle yönelttiği ve hemen tamamı parasal yolsuzluk iması ve iddiası taşıyan soruları, tek başına iktidarda olan partisi aracılığıyla suç duyurusuyla yargıya taşımak yerine partisinin yayın organlarında Ağustos ayından bu yana yayımlaması dikkat çekti. 
     İl Başkanı Koca, sorularını doğrudan kamuoyu adına yaptığını belirterek, üniversite yönetimini sorgulamasını, "Bizler edindiğimiz bilgileri sizlerle paylaşarak verilecek cevaplar doğrultusunda kamuoyumuzun da bilgi sahibi olması arzusundayız. Üniversitede gerçekleştirilen birtakım uygulamalar hakkında oluşan birtakım soruları aktarmak istiyorum" diye gerekçelendirdi. 
     
</TEXT>
</DOC>
