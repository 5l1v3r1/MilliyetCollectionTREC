<DOC>
<DOCNO> 396155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur30.html </URL>
<DATE> 2005/11/18/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Okul sırasına 'PKK' yazan kız öğrenciler gözaltına alındı 
</HEADLINE>
<TEXT>

     Aydın’ın Köşk İlçesi’nde bulunan bir okulun sıralarına "KKK, PKK" yazan iki kız öğrenci gözaltına alındı. Mahkemeye sevk edilen öğrenciler, tutuksuz yargılanmak üzere serbest bırakıldı. 
     Köşk Çok Programlı Lisesi’nde ll TM sınıfında sıra ve yazı tahtası üzerine terör örgütünü övücü yazıların olduğunun bildirilmesi üzerine, polis ekipleri okulda soruşturma başlattı. 
     Okul Müdürü M.A ve hizmetli M.P’nin ifadeleri doğrultusunda ll TM sınıfında yapılan incelemede, sınıf içerisinde bulunan sıralar üzerine tebeşirle yazılmış "KKK, PKK" şeklinde yazıların olduğu tespit edildi. 
     Soruşturmayı derinleştiren polis, aynı okul öğrencilerinden olan ve yazıları yazdıkları öne sürülen H.S 15 ve N.A 15 isimli kız öğrencileri gözaltına aldı. 
     Adliyeye çıkarılan iki öğrencinin, tutuksuz yargılanmak üzere serbest bırakıldığı belirtildi. 
     
</TEXT>
</DOC>
