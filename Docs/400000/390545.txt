<DOC>
<DOCNO> 390545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sontur34.html </URL>
<DATE> 2005/10/28/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Prof. Dr. Tahsin Özgüç vefat etti 
</HEADLINE>
<TEXT>

     Eski Ankara Üniversitesi Rektörü ve eski Dil ve Tarih-Coğrafya Fakültesi dekanı Prof. Dr. Tahsin Özgüç 89 vefat etti. 
     Ankara Üniversitesi’nden yapılan açıklamaya göre, Prof. Dr. Özgüç, tedavi edilmekte olduğu İbn-i Sina Hastanesinde hayatını kaybetti. 
     Prof. Dr. Özgüç’ün cenazesi, 30 Ekim Pazar günü saat 10.00’da Ankara Üniversitesi Dil ve Tarih-Coğrafya Fakültesi’nde yapılacak törenden sonra Kocatepe Camii’nde kılınacak öğle namazının ardından Karşıyaka Mezarlığı’na defnedilecek. 
     Dünyanın pek çok üniversitesinde konferans ve seminerler veren Prof. Dr Tahsin Özgüç, çeşitli zamanlarda Princeton, Saarlandes ve Münih üniversitelerinin yanı sıra Metropolitan Museum of Art’ta misafir ve araştırmacı profesör olarak görev aldı. 
     Yurtiçi ve yurtdışında çok sayıda bilim kurulunda üyelikleri bulunan Prof. Dr. Özgüç’e yurtdışındaki pek çok üniversite tarafından onur doktorası verilmişti. 
     
</TEXT>
</DOC>
