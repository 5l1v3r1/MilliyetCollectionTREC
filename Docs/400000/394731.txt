<DOC>
<DOCNO> 394731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun38.html </URL>
<DATE> 2005/11/14/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
BM Suriye'nin işbirliğinden başka seçeneği yok 
</HEADLINE>
<TEXT>

     BM Genel Sekreteri'nin siyasi işlerden sorumlu yardımcısı İbrahim Gambari, eski Lübnan Başbakanı Refik Hariri suikastıyla ilgili soruşturmada Suriye'nin işbirliği yapmaktan başka seçeneği olmadığını söyledi. 
     Gambari, dün gece Beyrut'a gelişinde havaalanında yaptığı açıklamada, ''Suriye'nin, BM Güvenlik Konseyi talebi doğrultusunda Detlev Mehlis Alman savcı komisyonuyla işbirliği yapmaktan başka seçeneği olduğunu sanmıyorum. Suriye'nin de kamuoyuna işbirliği isteğini ifade ettiğini öğrendim'' dedi. 
     Suriye ve BM, Hariri suikastı ile bağlantılı olarak 6 Suriyeli yetkilinin nerede sorgulanacağı konusunda anlaşmazlık yaşıyor. 
     ABD Dışişleri Bakanı Condoleezza Rice da, bugün yaptığı açıklamada, ''soruşturmada Suriye'nin işbirliği yapmasının son derece önemli olduğunu'' belirtmişti. 
     Gambari, bölge gezisinin ilk durağı olan Beyrut'tan sonra Ürdün, İsrail ve Filistin'e gidecek. 
     
</TEXT>
</DOC>
