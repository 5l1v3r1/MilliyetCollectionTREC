<DOC>
<DOCNO> 399453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/dunya/dun01.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Katolik kilisesi Müslümanla evlenme 
</HEADLINE>
<TEXT>


ROMA AA 


Roma Katolik Kilisesi, Katolikleri, doğabilecek sorunlar nedeniyle Müslümanlarla evlenmekten kaçınmaları yönünde uyardı. İtalya Katolik Piskoposlar Kurulu'nun İKPK , Roma'da düzenlenen "Hıristiyanlar Arası İlişkiler ve Dinler Arası Diyalog" konulu toplantısında yayımlanan resmi belgede, "Aile kurma niyetindeki Katolikler ve Müslümanlardan oluşan karma çiftler, diğer çiftlere oranla daha ciddi sorunlarla karşılaşıyor. Aradaki ciddi kültürel ve dinsel farklılardan kaynaklanan sorunlar oluyor" denildi. 
Söz konusu belgede, taraflardan birinin Katolik, diğerinin Müslüman olduğu evliliklerde, ailenin bir İslam ülkesinde yaşamayı tercih etmesi durumunda Katolik tarafın haklarının garanti altına alınamama riskinin arttığı savunuldu. 


</TEXT>
</DOC>
