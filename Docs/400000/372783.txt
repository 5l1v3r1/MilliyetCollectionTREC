<DOC>
<DOCNO> 372783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/soneko23.html </URL>
<DATE> 2005/08/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Mercedes Benz M serisi tanıtıldı... 
</HEADLINE>
<TEXT>

     Hakkı Akduman AA 

Mercedes-Benz M-Serisi, yapılan deneme sürüşleriyle Türk medya mensuplarına tanıtıldı. 
     Verilen bilgiye göre Mercedes-Benz, 2. nesil M-Serisi ile bir arazi aracını, kombi otomobili ve limuzini bir araçta birleştirerek başarılı bir tasarım oluşturdu. Yeni Mercedes-Benz M-Serisinin, ''dinamik dizaynı, teknik yenilikleri ve de kapsamlı donanım paketleri ile Türk otomobilseverlerin kalbini fethedeceği'' bildirildi. 
     Mercedes-Benz, yeni Mercedes-Benz M-Serisi'ni Berlin yakınında bulunan Gro -Dölln'deki eski bir askeri havaalanında özel bir etkinlikle tanıttı. Etkinlik çerçevesinde Türk medya mensupları aracı deneme imkanı buldular. 
     Yeni M-Serisinin hem yolda hem de arazide ''limuzinden tanınan konforu yolcularına aratmadığı'' ifade edilirken, güçlü dizel ve benzinli motorları ve standart donanımda sunulan 7 vitesli-otomatik şanzumanı 7G-TRONIC sayesinde yeni M-Serisinin ''her zeminde kendini kanıtladığı'' belirtildi. 
     Otomatik şanzıman virajlara, inişli ve çıkışlı yollara uyum sağlayarak, her sürüş stiline kolayca adapte oluyor. İstenirse direksiyonda bulunan DIRECT SELECT sistemi sayesinde elleri direksiyondan ayırmadan tuşlara parmakla basarak vites değiştirebiliniyor. 
     Kullanılan materyallerin kalitesi, yeni M-Serisi'nin yolcu kabininin ferah ve geniş olan tasarımını vurguluyor. Yüksek kaliteli ve zengin iç donanımı elektrikli camlar, otomatik klima THERMATIC , çok fonksiyonlu direksiyon Multifunktionslenkrad , kısmen elektrikli ayarlanabilen koltuklar gibi birçok özellik kapsıyor. 
     
     GÜÇLÜ MOTOR 
     Yetkililere göre yeni Mercedes-Benz M-Serisi gücünü, kuvvetli ve hesaplı dizel ve benzinli motorlarından alıyor. V6 silindirli CDI modelleri daha da geliştirilmiş CommonRailDirekt enjeksiyon sistemine sahip. ML 320 CDI 165 kW 224 PS güç ve 510 Nm torka sahip. Altı silindirlik konfor ve de dinamizm artık yeni ML 280 CDI'de de mevcut. 
     Bu motor 140 kW 190 PS ve de 440 tork üretmekte. Modern motor tekniği ve aerodinamik özellikleri ile yakıt tüketimi yüzde 10'a kadar azalıyor. Bunun yanı sıra ML350'nin V6 benzinli motoru 200 kW 272 PS güç ve azami 350 Nm tork üretmekte. 
     ML 500'ün 8 silindirli motoru 225 kW 306 PS güç ile motorların arasında zirveyi oluşturuyor. 
     
     DAHA FAZLA EMNİYET 
     M-Serisi'nde emniyet büyük önem taşıyor. ABS, BAS, 4ESP gibi elektronik yardımcıların yanı sıra, şoförü ve yolcuları koruyan ön hava yastıkları, ön yan hava yastıkları ve cam hava yastıkları yeni M-Serisi'nde emniyeti arttırıyor. Ayrıca, sağlam yolcu kabini ve darbe yutan ön ve arka yapı da emniyet standartını tamamlıyor. 
     Bunun yanı sıra isteğe bağlı sunulan PRE-SAFE. sistemi herhangi bir kaza tehlikesi sezdiğinde otomatikman kemerleri geriyor, şoför yan koltuğu kullanıldığında bunu en güvenli pozisyona getiriyor ve bunlara ek olarak açık olabilecek açılır kapanır üst tavanı otomatikman kapatılıyor. 
     Tehlikeler, istek üzerine sunulan ve direksiyon komutlarını izleyecek şekilde tasarlanmış, bi-xenon farlar sayesinde daha erken farkediliyor ve böylece virajlarda ve dönüşlerde yüzde 90'a varan oranda daha iyi aydınlatma sağlanıyor. 
     Ayrıca yeni Mercedes-Benz M-Serisi, koltuklar yerlerinde iken 497 litre hacim sunuyor. İsteğe göre, sökülebilinir arka koltuklar sayesinde yükleme bölgesini 2,10 metreye kadar uzatmak mümkün. 
     
</TEXT>
</DOC>
