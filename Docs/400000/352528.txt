<DOC>
<DOCNO> 352528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun49.html </URL>
<DATE> 2005/06/16/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Fransız kardinaller "Laiklik yasası değişmesin" 
</HEADLINE>
<TEXT>

     Fransız kardinaller, ortak kaleme aldıkları altı sayfalık bir bildiride, 1905 yılından bu yana yürürlükte olan laiklik yasasının değişmemesi istedi. 
     Bildiride, "çoğulculuk ve farklılığa saygı temelinde, diyalog laikliğinin benimsendiği" belirtildi. 
     "Kilisenin, laiklik kavramının radikal bir laiklik olmadığı" vurgulanan bildiride, "bizim laiklik kavramımız, bireyleri dışlamak değil, diyalog kurmak" ifadesi kullanıldı. 
     Fransa’da 1905 yılında kabul edilen laiklik yasası, din ve devlet işlerinin ayrı tutulmasını öngörüyor. 
     Sağcı iktidar, özellikle Müslüman ülkelerden gelen imamları kontrol altına almak için laiklik yasasında değişiklik istiyor. 
     Fransa’da çoğu Afrika kökenli 5 milyon civarında Müslümanın yaşadığı tahmin ediliyor. 
     
</TEXT>
</DOC>
