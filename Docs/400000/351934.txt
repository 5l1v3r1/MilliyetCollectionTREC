<DOC>
<DOCNO> 351934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur12.html </URL>
<DATE> 2005/06/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
'Helalleşmeye gittim, çıkan kavgada öldürdüm’ 
</HEADLINE>
<TEXT>

     İsmail AKDUMAN DHA 

      SAMSUN’da öz ağabeyi 51 yaşındaki Naci Benli’yi öldürmek suçundan ömür boyu hapis cezası istemiyle tutuklu yargılanan 49 yaşındaki İlyas Benli, hakkında açılan davanın ilk duruşmasında, Ameliyat olacaktım. Ağabeyimin yanına helalleşmeye gittim. Ancak, çıkan tartışmada kazayla onu vurdum'' dedi. 
     Samsun’un 19 Mayıs Mahallesi'ndeki olay, 3 ay önce meydana geldi. İnşaat müteahitliği yapan 4 çocuk babası İlyas Benli, Fatsalılar Derneği işletmecisi ağabeyi Naci Benli’nin yanına gitti. Uzun süreden bu yana ailevi nedenlerden dolayı birbirleriyle konuşmayan kardeşler arasında tartışma çıktı. Bu sırada taşıdığı tabancanın ateş alması sonucu ağabeyini kalbinden vurarak ölümüne neden olduğu öne sürülen İlyas Benli, 1 hafta sonra yakalandı. Samsun 2’nci Ağır Ceza Mahkemesi’nde kasten adam öldürmek’ suçundan ömür boyu hapis cezası istemiyle yargılanmaya başlandı. İlyas Benli, ağabebiyini kazayla öldürdüğünü ileri sürerken, Olaydan 1 gün sonra Ankara’da kalp ameliyatı olacaktım. Ağabeyimle helalleşmek için çalıştırdığı derneğe gittim. Dernekte çalışanlarla beni içeri aldıkları için tartıştı. Araya girince bana tokat atıp, belimdeki tabancamı aldı. Elini bırakmayınca, tabanca ateş aldı. Çok pişmanım. Ağabeyimi kazayla öldürdüm'' diye konuştu. 
     Duruşmaya katılan Naci Benli’nin Gürcistanlı eşi İamze Benli ise, sanıktan şikayetçi olmadığını belirterek, Eşim asabi kişiliğe sahipti. Ben olayı görmedim ama İlyas’ın kasten ağabeyini öldürdüğüne inanmıyorum'' dedi. Duruşma diğer tanıkların dinlenmesi için ertelendi. 
     
</TEXT>
</DOC>
