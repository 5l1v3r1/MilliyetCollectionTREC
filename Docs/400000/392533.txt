<DOC>
<DOCNO> 392533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sondun04.html </URL>
<DATE> 2005/11/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
PAris'te olaylar banliyölerden merkeze sıçradı 
</HEADLINE>
<TEXT>

     Fransa’nın başkenti Paris yakınlarındaki Clichy-Sous-Bois banliyösünde polisten kaçarken elektrik trafosunda akıma kapılan iki göçmen gencin hayatını kaybetmesinden sonra 10. gecesine giren şiddet olayları, başkentin merkezine de sıçradı. 
     Yetkililer, Paris’in göbeğindeki Republique Cumhuriyet Meydanı yakınlarında 4 araca molotofkokteyli atıldığını ve otomobillerde yangın çıktığını belirttiler. 
     Molotofkokteylinin atıldığı semtin polis ablukasına alındığı ve itfaiyenin yangına müdahale ettiği kaydedildi. 
     
     BANLİYÖLERDE YANGINLAR SÜRÜYOR 
     Bu arada, güvenlik güçleri, Paris’in banliyölerinde TSİ 23.00’e kadar ateşe verilen araç sayısının 100 kadar olduğunu belirttiler. 
     Şiddet olaylarının Fransa’nın başka kentlerine de sıçradığını kaydeden yetkililer, güneybatıdaki Toulouse kentinde bir halk kütüphanesi ile Paris’i banliyösü Villeneuve-Sait-Georges’da bir gençlik merkezinin kundaklandığını bildirdiler. 
     Yetkililer, toplanan bilgilerdeki gecikmeden ötürü, şiddet olaylarında artma mı azalma mı olduğunu söylemek için erken olduğunu ifade ettiler. 
     
</TEXT>
</DOC>
