<DOC>
<DOCNO> 390676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun21.html </URL>
<DATE> 2005/10/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Irak parlamento seçimleri için kampanyalar fiili olarak başladı... 
</HEADLINE>
<TEXT>

     Irak'ta 15 Aralık'ta yapılacak parlamento seçimleri için kampanyalar fiili olarak başladı. 
     Başkent Bağdat'ta, seçime katılacak 18 koalisyondan, aralarında Irak'ın eski Başbakanı İyad Allavi'nin koalisyonun da bulunduğu bazı partiler, görüşlerini aktarmak için basın toplantıları düzenliyor. 
     Geniş bir Şii koalisyonunun lideri olan Allavi, kendi adaylarının seçilmesi durumunda tüm Irak halkına eşit davranacaklarını, ülkeye istikrar güvenlik ve güçlü bir yönetim getireceklerini söyledi. 
     Adaylık başvurunun dün sona erdiği Irak'ta 15 Aralık'ta halk, meclisin 275 üyesini 4 yıllığına seçecek. 
     Bu arada, Irak'ta bugün çeşitli saldırılarda 3 Amerikan askeriyle 2 Iraklı polis öldü. 
     Bağdat'ın 250 kilometre kadar kuzeyindeki Beyci'de yola yerleştirilen mayının patlaması sonucu 1 Amerikan askeri öldü, 4 asker yaralandı. 
     Ordu açıklamasında, güneyde de 2 askerin, yola yerleştirilen bombanın infilak etmesi sonucu öldüğü belirtildi. 
     Kuzeydeki Kerkük'te de 2 Iraklı polisin, yola yerleştirilen bombanın patlaması sonucu hayatını kaybettiği kaydedildi. 
     
</TEXT>
</DOC>
