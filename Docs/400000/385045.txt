<DOC>
<DOCNO> 385045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/soneko03.html </URL>
<DATE> 2005/10/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Para arzı 3 milyar YTL'ye yakın daraldı 
</HEADLINE>
<TEXT>

     En geniş tanımlı para arzı M3YR , 3 milyar YTL’ye yakın azalarak 224.3 milyar YTL’ye indi. 
     ANKA’nın Merkez Bankası verilerinden yaptığı belirlemeye göre, para arzında 16-23 Eylül arasındaki bir haftalık dönemde 2 milyar 851.5 milyon YTL’lik hızlı bir gerileme gözlendi. Bu düşüşle birlikte para arzı 227 milyar 108.8 milyon YTL’lik düzeyinden 224 milyar 257.3 milyon YTL’ye geriledi. 
     Söz konusu düşüşün büyük bölümü Merkez Bankası’ndaki mevduattan kaynaklandı. Banka’daki mevduat son hafta 2 milyar 483.6 milyon YTL azalarak 519.7 milyon YTL’ye indi. 
     Para arzının en büyük kalemi olan yurtiçi yerleşiklerin YTL mevduatları 555.9 milyon YTL azalarak 128 milyar 671.5 milyon YTL’ye gerilerken, yurtiçi kaynaklı döviz tevdiat hesapları 398.4 milyon YTL artarak 75 milyar 700.2 milyon YTL’ye yükseldi. 
     Dolaşımdaki para ve repoda da gerileme gözlendi. 
     Dolaşımdaki para sözkonusu haftada 150.8 milyon YTL azalarak 17 milyar 808.8 milyon YTL, repo hesapları 59.5 milyon YTL 
     azalarak 1 milyar 557 milyon YTL düzeyinde oluştu. 

ANKA 
     
</TEXT>
</DOC>
