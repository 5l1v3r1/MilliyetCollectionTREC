<DOC>
<DOCNO> 376656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun15.html </URL>
<DATE> 2005/09/08/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Straw uyardı Müzakereleri başlatmazsak krizle karşılaşabiliriz 
</HEADLINE>
<TEXT>

     AB Dönem Başkanı İngiltere Dışişleri Bakanı Jack Straw, Türkiye ile üyelik müzakerelerinin 3 Ekim’de başlaması yolundaki AB Konseyi’nin kararının uygulanmaması halinde AB’nin kredibilitesinin sorgulanacağını belirterek "Eğer şimdi yanlış yaparsak kapımızın eşiğinde bir krizle karşılabiliriz" uyarısını yaptı. 
     Jack Straw, İnternational Herald Tribune gazetesinde yayımladığı makalede üyelik müzakerelerinin öngörüldüğü gibi 3 Ekim’de başlaması gereğini savundu. AB’nin uzun bir zaman 
     önce Türkiye’nin nerede demirlemesini istediği konusunda karar verdiğini belirten Straw, "AB’nin bir seçim yapma lüksü yok" ifadesini kullandı. 
     Genişlemenin durdurulmasının Avrupa’nın yükselen Asya ekonomileriyle rekabet etme yeteneğini zayıflayacağını da kaydeden Straw, genişlemenin yeni AB üyeleri ve AB için iyi olduğunu ifade ederek, üyelik olasılığı ve gerçekleşmesinin çok büyük bir değişim motorü olduğunu da belirtti. 
     Yeni üyelerin bazılarının müzakerelere başladıklarında üyelik standartlarının çok gerisinde olduklarını ancak süreç sırasında değiştikleri belirten eden Straw, Türkiye’nin de üye olduğunda çok değişmiş olacağını kaydetti. 
     
     YÜZDE 10 BÜYÜME 
     Jack Straw, Türkiye’nin ekonomisinin gelecek yıl, tüm AB ekonomilerini aşarak yüzde 10’luk bir büyüme kaydedeceğinin tahmin edildiğine dikkat çekti. Straw "Türkiye’nin ticaretinin yarısı zaten AB ile yapılıyor ve İngiltere ile AB ihracatçıları için büyük bir pazardır" diye yazdı. Straw şöyle devam etti 
     "Türkiye’nin katılımının siyasi nedenleri daha da güçlüdür. Kültür ve din çeşitliliği, amaç birliği ile bağdaşabileceğini gösterir. AB’ye demirlemiş olan, stikrarlı, refah içinde bir Türkiye, nüfüsü çoğu Müslüman olan laik bir ülke, çok güçlü bir sembol olur." Jack Straw, müzakerelerin zamanlamasını da savunurken AB üyeliği hedefinin Türkiye’de etkileyici bir değişim sürecinin lokomotifi olduğunu, AKP hükümetinin kapsamlı ve cesur bir reform programını izlediğini kaydetti. 
     Aralık’taki AB Zirvesinde Türkiye’nin yeterince Kopenhag kriterlerini yerine getirdiğine karar verildiğini anımsatan Straw şöyle devam etti 
     "O zaman sorun nedir Kismen hala çözümlenmemiş bölünmüş Kıbrıs adası sorunudur. 1997 yılında çözüm bulunmamasının, Kıbrıs’ın Rum Kesimi AB’ye katılmasını bir duvar olmaması gerektiğini savunmada öncülük eden İngiltere oldu ve geçen yıl Kıbrıs’ı AB’ye aldık. Maalesef AB tarafından desteklenen BM sponsorluğundaki süreç başarılı olmadı. Ancak BM çabalarını desteklemeyi sürdürüyoruz." 3 Ekim öncesi yapılacak daha çok iş olduğunu ifade eden 
     Straw, "İyi bir niyet ile olabalir. Ancak AB’nin, Avrupa Komisyonu’nun sıkı kontrolü altındaki müzakereleri başlatma kararını uygulaması gerektiği açıktır. Tersine yapmak sadece AB’nin kredibilitesinin sorgulanması değil, aynı zamanda Türkiye’nin şimdiye kadar kaydettiği önemli ilerlemeyi de tehlikeye atabilir. 
     Bunun oluşturduğu tehlike konusunda çok açık olmalıyız. 
     Eğer şimdi yanlış yaparsak kendi kapımızın eşiğinde bir kriz bulabiliriz." 
     
</TEXT>
</DOC>
