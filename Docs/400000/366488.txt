<DOC>
<DOCNO> 366488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur16.html </URL>
<DATE> 2005/08/02/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Doğum gününde boğuldu 
</HEADLINE>
<TEXT>

     DHA 

      TEKİRDAĞ sahilinde doğum günün kutlamak için arkadaşı ile birlikte denize açılan 18 yaşındaki Arif Güreli elinden düşürdüğü küreği almak için denize atladı. Yüzme bilmeyen Arif Güreli dalgaların arasında kayboldu. 
     Çerkezköy İlçesi’nden doğum günün kutlamak için Tekirdağ sahiline gelen aynı yaştaki Arif Güreli ile Hasan Kıran sandalla denize açıldı. Yüzme bilmeyen 2 arkadaş sandaldaki küreği denize düşürdü. Arif Güreli küreği almak için denize atladı. Suya batıp çıkmaya başlayan Arif Güreli bir süre sonra gözden kayboldu. Olayı görenler, sandal içindeki Hasan Kıran’ı kıyıya getirirken, Arif Güreli’e ise ulaşamadı. 
     Deniz Polisi tarafından yaklaşık 2 saat süreyle aranan Arif Güreli’in cesedi Tekirdağ sahilinde bulundu. Olay yerine gelen Mehmet Güreli oğlunun ölümü ile yıkıldı. Kumların üzerine çöken baba, saatlerce polislerin oğluna ulaşmasını bekledi. 
     Denizden çıkarılan Arif Güreli’nin cesedi daha sonra otopsi yapılmak üzere İstanbul Adli Tıp Kurumu’na götürüldü. Burada yapılan otopsinin ardından Çerkezköy’e getirilen Arif Güreli nin cenazesi gözyaşları arasında toprağa verildi. 
     
</TEXT>
</DOC>
