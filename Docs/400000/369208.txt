<DOC>
<DOCNO> 369208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sondun17.html </URL>
<DATE> 2005/08/12/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Yunan gazetesinden uçuk iddialar 
</HEADLINE>
<TEXT>

     
     Yaşar ANTER BODRUM Muğla , DHA 

     
YUNANİSTAN'ın Rodos Adası'nda basılan ve Oniki Adalar bölgesinde dağıtılan haftalık Gromi gazetesi, Türkiye'nin biyokimyasal silah üreterek Ege ve Akdeniz'deki Yunan adalarını tehdit ettiğini öne sürdü. 
     25 bin tirajlı Gnomi gazetesinin haberinde, Türkiye'nin biyokimyasal silah ürettiğini, bu gazları bulut olarak Rodos Adası'nın üzerine göndereceğini iddia edildi. Haberde Rodos Adası'nı bir kimyasal ölüm bulutunun kaplaması ve meydana çıkacak bilinmeyen hastalıklarla halkın ortadan kaldırılması, maalesef geçmişte kalmış veya uzak bir ihtimal değil. Türkiye'nin bu tür silahlara sahip olup olmaması ve eğer sahipse muhtemel bir Türk- Yunan çatışmasında bunları kullanıp kullanmayacağı Yunanistan'ı yakından ilgilendiriyor'' denildi. 
     Gnomi Gazetesi, 1986- 1987'den itibaren Türk Silahlı Kuvvetleri'nin Kürtlere karşı kimyasal silah kullandığı bilgilerinin mevcut olduğunu da iddia etti. Gazetenin haberinde iddialar şöyle sürdürüldü 
     Kimyasal ve biyolojik silah üretiminde Türkiye'nin Pakistan ile işbirliği yaptığı tahmin ediliyor. Bilgilere göre Türk bilim adamları Ankara ve İzmir'deki bazı üniversitelerde Kitrik Yağmur’ kod adlı bir biyolojik silah üretmeyi başardı. Ancak üretim bilinmeyen nedenlerle durdurulmuştur. Söz konusu işin finansman kaynağından dolayı zorluklar yaşandığı bilinmektedir. Silahın geliştirme aşamasının Pakistan'da devam ettiği ve bunun için gerekli teknik bilginin Pakistan'a verildiği öğrenilmiştir. Türkiye'yi ziyaret eden Avustralyalı bilim adamları ekibine göre, Türkiye biyolojik silah gelişiminde kullanılabilen 2 biyolojik organizma ve 2 hammadde üretmektedir.'' 
     
</TEXT>
</DOC>
