<DOC>
<DOCNO> 382105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/guncel/gun09.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu davası mahk munun 'cezaevi hatırası' 
</HEADLINE>
<TEXT>


UTKU SAĞILIR Adana DHA 

İstanbul'da 6 gün önce öldürülen ve cenazesinin mafya hesaplaşmasına sahne olması son anda önlenen, "UMUT Operasyonu" sanığı Muzaffer Dağdeviren'in, 12 Eylül 1980 sonrası ülkücülerle ilgili suçlamalar nedeniyle Bursa Cezaevi'ne konulduğu ve burada İran yanlısı İslami hareketin içine girdiği ortaya çıktı. UMUT davasında 3 yıl 1 ay 15 gün hapis cezasına çarptırılan Dağdeviren'in, İran rejimi yanlısı olduğu bilinen "Olaylara Objektif" dergisinin Ağustos 1989 sayısında çember sakallı, takkeli kişilerle birlikte fotoğrafı yer alıyor. Kendisinin de şeriat inancını sembolize eden sakal bıraktığı görülen Dağdeviren'in, aynı dergide "Müslüman Kamuoyuna Duyuru" başlığıyla yayımlanan bir yazının altında da imzası bulunuyor. Dergide yer alan bu fotoğraf da şöyle anlatılıyor "Aralarında çoğu eski ülkücü, eski akıncı ve eski devyolculardan müşekkil olan bu Müslümanlar, 12 Eylül öncesinde birbirlerine acımasızca kurşun sıkarken Allah'ın lütfu sayesinde kardeş olmanın mutluluğunu yaşıyorlardı..." 


</TEXT>
</DOC>
