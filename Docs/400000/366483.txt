<DOC>
<DOCNO> 366483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur11.html </URL>
<DATE> 2005/08/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Son anda kurtuldular .. 
</HEADLINE>
<TEXT>

     Malatya'nın Darende İlçesi'nde, yolcu otobüsüne çarparak kontrolden çıkan otomobil, 30 metre sürüklendikten sonra, yaklaşık 50 metre yüksekliğindeki uçurumun kenarında durdu. Kazada, bir bölümü uçurumdan sarkan otomobilin sürücüsü hafif yaralandı, yanında bulunan kişi ise kazadan yara almadan kurtuldu. 
     Darende-Gürün Karayolu'nun 3. kilometresi Günpınar Şelalesi yol ayrımında, Hüseyin Çelik'in 24 kullandığı 44 EY 997 plakalı otomobil, karşı yönden gelen ve sürücüsünün kimliği ve plakası öğrenilemeyen bir yolcu otobüsüne çarptı. 
     Kontrolden çıkan otomobil, 30 metre kadar sürüklendikten sonra yaklaşık 50 metre yüksekliğindeki uçurumun kenarında durabildi. 
     Bir bölümü uçurumun kenarından sarkan otomobilin sürücüsü Çelik, kazayı hafif yaralı olarak atlattı. Çelik'in yanında bulunan ve ismi öğrenilemeyen bir kişi ise kazadan yara almadan kurtuldu. 
     Kazanın, sürücüsünün yol kenarında aracını durdurarak haritaya baktığını ileri sürdüğü ve plakasını aldığı otomobile çarpmamak için ani manevra yapması sonucu meydana geldiğini savunan Çelik'in, aracı kullanan kişiden şikayetçi olduğu bildirildi. 
     
</TEXT>
</DOC>
