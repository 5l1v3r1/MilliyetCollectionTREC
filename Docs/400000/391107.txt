<DOC>
<DOCNO> 391107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonsiy09.html </URL>
<DATE> 2005/10/31/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
AKP'li Kutlu'dan Sezer'e "argo" yanıt Yemezler 
</HEADLINE>
<TEXT>

     Cumhurbaşkanı Ahmet Necdet Sezer'in " Dokunulmazlıklar kaldırılsın" önerisine AKP Adıyaman Milletvekili Hüsrev Kutlu'dan yanıt geldi. Kutlu, "Biraz kaba bir tavır olacak ama başka tabir bulamıyorum. Yemezler sayın Cumhurbaşkanım" dedi. 
     AKP İl binasında yapılan danışma toplantısına, AKP Adıyaman milletvekilleri Şevket Gürsoy, Hüsrev Kutlu, Mahmut Göksu ve Faruk Ünsal ile Belediye Başkanı Necip Büyükaslan ve partililer katıldı. Bir konuşma yapan Kutlu, Cumhuriyet Resepsiyonu'na AKP'li milletvekillerine eşsiz davet eden Sezer'i eleştirdi. Cumhuriyet Bayramı'nın milli ve herkesin bayramı olduğunu belirten Kutlu, şunları söyledi "Türkiye'de bir makam varki herkesi kapsamak zorunda. Herkesi içine almak, herkesi kucaklamak zorunda. Bu makamın adı Cumhurbaşkanlığı makamıdır. Cumhurbaşkanlığı makamının, Türkiye Cumhuriyeti vatandaşları içerisinde bir kısımına üvey, bir kısmına öz deme gibi bir lüksü yoktur. Hele Sayın Cumhurbaşkanlarının böyle bir lüksü hiçbir zaman olmamalıdır. Cumhuriyet bayramını böyle bir ayrımcılık ile yaşadık." ADIYAMAN DHA 
     
</TEXT>
</DOC>
