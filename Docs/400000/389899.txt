<DOC>
<DOCNO> 389899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur02.html </URL>
<DATE> 2005/10/26/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Çocuk yuvasındaki dayak görüntüleri halkı sokağa döktü 
</HEADLINE>
<TEXT>

     MALATYA Çocuk Esirgeme Kurumu 0-6 Yaş Çocuk Yuvası'nda, bakıcıların çocukları döverken çekilen görüntüleri, Star TV'deki Deşifre programında yayınlanması halkı sokağa döktü. 
     Görüntülerde çocuklara dayak atıp işkence yapan 4 kadından birin kurum çalışanı diğer üçünün ise temizlik görevlisi olduğu belirlendi. 
     Görüntüler Eylül ayında bir hafta sonu çekildi. Devletin yurdunda küçük çocukların acımasızca dövülmeleri, sabahın erken saatlerinde başlayan eziyet tüm çıplaklığı ile sergilendi. 
     Çaresiz ve kimsesiz çocukların görevliler tarafından kıyasıya dövülmesi kamera görüntülerine net olarak yansıyor. 
     Çırılçıplak banyoya sokulan kızlı erkekli çocuklar önce sıcak suyla haşlanıyor sonra kafalarına vuruluyor. 
     Devlete emanet edilmiş kimsesiz çocuklar bazen kafaları birbirine çarptırılarak cezalandırılıyor, akşam yatana kadar dayak ve işkenceden paylarını alıyorlar. 
     
</TEXT>
</DOC>
