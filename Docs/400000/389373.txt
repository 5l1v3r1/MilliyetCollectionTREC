<DOC>
<DOCNO> 389373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/siyaset/asiy.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörler, AKP'nin iftarına katılmadı 
</HEADLINE>
<TEXT>


AKP İstanbul İl Başkanlığı'nın üniversite yöneticileri, öğretim üyeleri ile öğrencileri için Lütfi Kırdar'da verdiği ve Başbakan Erdoğan'ın da katıldığı iftar yemeğine sadece iki rektör geldi 

ÜMRAN AVCI İstanbul 


AKP İstanbul İl Başkanlığı'nın İstanbul'daki üniversitelerin öğretim üyeleri ve öğrencileri için verdiği ve Başbakan Erdoğan'ın da bulunduğu iftara sadece Bilgi Üniversitesi ve İstanbul Ticaret Üniversitesi'nden rektör düzeyinde katılım oldu. Diğer üniversitelerin rektörleri muhtelif nedenlerle mazeret bildirirken, bazı üniversiteler mütevelli heyeti başkanı, rektör yardımcısı ya da dekan düzeyinde temsil edildi. 
AKP önceki akşam Lütfi Kırdar Kongre Merkezi'ndeki iftar için İstanbul'daki 22 üniversitenin rektörüne de davet yapıldığını bildirdi. Dün aradığımız Yıldız Teknik, Mimar Sinan, Fatih, Okan ve Beykent üniversiteleri, "rektörlerinin neden iftara katılmadığı" konusunda yanıt vermedi. Kalan 17 üniversiteden gelen yanıtlar ise şöyle 

Kim, neden gelmedi 
Bahçeşehir Üniversitesi Van'a giden Prof. Dr. Süheyl Batum akşam geldiği İstanbul'dan ünivesiteyle ilgili bir konu için Çin'e gitti. Rektör Yardımcısı Prof. Dr. Eser Karakaş katıldı.Bilgi Üniversitesi Rektör Prof. Dr. Aydın Uğur ile Müvetevelli Heyeti Başkanı Oğuz Özerdem katıldı.Boğaziçi Üniversitesi Rektör Prof. Dr. Ayşe Soysal, başka bir programda olduğu için katılamadı. Doğuş Üniversitesi Rektör, Prof. Dr. A. Talha Dinibütün katılmadı. "Mazeretimi önceden bildirmiştim" diye açıklama yaptı. Galatasaray Üniversitesi Rektör Prof. Dr. Duygun Yarsuvat, Van'da olduğu için iftara katılamadı. Haliç Üniversitesi Prof. Dr. Ahmet Çakır, rektörler komitesi toplantısı nedeniyle katılamadı. Mütevelli Heyeti Başkanı Prof. Dr. Gündüz Gedikoğlu bulundu.Işık Üniversitesi Prof. Dr. Ersin Kalaycıoğlu, Antalya'da bir seminerdeydi. Katılamayacağına dair Başbakan Erdoğan'ın ofisine faks çekilerek bilgi verildi.İstanbul Üniversitesi Rahatsızlandığı için Van'dan dönmek zorunda kalan Rektör Prof. Dr. Mesut Parlak, iftara da aynı nedenle katılamadı. Rektör Yardımcısı Prof. Dr. Şafak Ural iftarda bulundu.İstanbul Kültür Üniversitesi Mazereti olan Rektör Prof. Dr. Tamer Koçel katılamadı. İstanbul Teknik Üniversitesi Rektör Prof. Dr. Faruk Karadoğan, Avrupa Üniversiteler Birliği'nin toplantısı için Stockholm'deydi. Katılamayacağını önceden bildirdi. İstanbul Ticaret Üniversitesi Rektör Vekili Prof. Dr. Ateş Vuran ile Mütevelli Heyeti Başkanı emekli büyükelçi Sönmez Köksal bulundu.Kadir Has Üniversitesi Rektör Prof. Dr. Yücel Yılmaz, bilimsel bir toplantı için ABD'ye gittiği için katılamadı. Mütevelli Heyeti üyeleri Can ve Nuri Has ile Fen - Edebiyat Fakültesi Dekanı Prof. Dr. Kemal Yelekçi bulundu.Koç Üniversitesi Rektör Prof. Dr. Attila Aşkar'a iftar daveti ulaşmadı.Maltepe Üniversitesi Prof. Dr. Aytekin Berkman mazereti nedeniyle katılamadı. Rektör Yardımcısı Prof. Dr. Ömer Lalik bulundu. Marmara Üniversitesi Rektör Prof. Dr. Tunç Erem, Van'a gittiği için iftara yetişemedi.Sabancı Üniversitesi Rektör Prof. Dr. Tosun Terzioğlu, aynı gün İzmir'de bulunduğundan katılamadı.Yeditepe Üniversitesi Rektör Prof. Dr. Ahmet Serpil, Van'da bulunduğu için katılmadı. Rektör Yardımcısı Prof. Dr. Sedefhan Oğuz katıldı. Ayrıca Yeditepe Üniversitesi Hastanesi Yürütme Kurulu Başkanı ve Genel Kordinatör Altay Burak Dalan da bulundu. 

</TEXT>
</DOC>
