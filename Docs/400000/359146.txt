<DOC>
<DOCNO> 359146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonyas14.html </URL>
<DATE> 2005/07/07/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
58 saat 42 dakika Porsche'u öpen genç, arabayı kazandı... 
</HEADLINE>
<TEXT>

     Rusya'nın başkenti Moskova'nın merkezinde bir Porsche marka otomobil satıcısı ile yerel bir radyonun ortaklaşa düzenlediği ''Porsche Değerinde Öpücük'' adlı yarışmayı, otomobili 58 saat 42 dakika öpen Rus genci kazandı. 
     Arkadi Stepanov adlı genç, 58 saat 42 dakika boyunca uyumadan otomobili öpünce, 60 bin dolar değerinde Porsche Boxter marka otomobili bugün düzenlenen törenle teslim aldı. 
     Stepanov, Rus rekorlar kitabına geçerken, yarışmayı düzenleyenlerin Guinness Rekorlar Kitabı'na da başvuracağı bildirildi. 
     Benzer bir yarışmanın Almanya'da yapıldığını belirten yetkililer, Stepanov'un, o yarışmadan 2 saat 41 dakika daha uzun bir süre otomobili öperek bu alanda rekor kırdığını kaydetti. 
     Yarışmaya 10 kişi katılmış, ancak bunların 7'si 30-49 saat arasında değişen süreler sonunda elenmişti. 
     Törenden sonra Stepanov ile Porsche bayii, otomobille Moskova caddelerinde sevgi gösterileri eşliğinde tur attı. 
     
</TEXT>
</DOC>
