<DOC>
<DOCNO> 396349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo25.html </URL>
<DATE> 2005/11/19/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Sharapova ve Davydenko, Rusya'da yılın en iyi raketleri seçildi 
</HEADLINE>
<TEXT>

     Teniste bayanlarda dünya klasmanının ilk sırasına çıkan Maria Sharapova, erkeklerde ise Nikolay Davydenko Rusya'da bu yılın en iyi raketleri seçildiler. 
     Rusya Tenis Federasyonu'ndan yapılan açıklamada, bayanlarda bu yıl dünya klasmanının ilk sırasına kadar tırmanan, 18 yaşındaki Sharapova, yıl içinde kortlarda gösterdiği başarıdan dolayı yılın tenisçisi unvanını kazanırken, erkeklerde Davydenko, Roland Garros turnuvasında yarı finale kadar yükselerek bu unvanı kazandı. 
     Bu yıl çıktığı Avustralya Açık, Wimbledon ve ABD Açık tenis turnuvalarında yarı finale ulaşan Sharapova, 3 kez de WTA turnuvasını birincilikle bitirdi. 
     Çıktığı son turnuvalarda istediği başarıyı yakalayamayan Sharapova, dünya klasmanında 4'üncülüğe kadar geriledi. 
     24 yaşındaki Davydenko ise Roland Garros'ta yarı finale çıkmasının ardından sezonun son turnuvası olan Ustalar Kupası Masters Cup turnuvasında da son 4'e kalarak başarı sağlamıştı. 
     
</TEXT>
</DOC>
