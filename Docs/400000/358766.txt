<DOC>
<DOCNO> 358766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur50.html </URL>
<DATE> 2005/07/06/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Konya'da çöp ev... 
</HEADLINE>
<TEXT>

     Konya’nın merkez Meram İlçe Belediyesi ekipleri, 1 kamyon çöp çıkardıkları evin, sahibi tarafından kapısının kilitlenmesi üzerine halen çöp dolu evden ayrılmak zorunda kaldı. 
     Meram Belediyesi ekipleri, aldıkları şikayet üzerine, polisle birlikte Havzan Mahallesi’nde S.İ’nin 40 evine gittiler. Evin çöp dolu olduğunu gören görevliler, çöpleri boşaltmak için hazırlıklara başladığı sırada evsahibi S.İ. baygınlık geçirdi. 
     S.İ, eve çağırılan ambulansla Konya Numune Hastanesi’ne kaldırıldı. Boşaltılan çöpler, belediye ekipleri tarafından kamyonlara yüklenirken ev de ilaçlandı. 
     1 kamyon çöpün çıkarılmasının ardından evine dönen S.İ, kalan 
     çöplerin tahliye edilmesini önlemek için kapısını kilitleyerek evden uzaklaştı. Bir süre bekleyen yetkililer, S.İ’nin eve dönmemesi üzerine sonraki günlerde çöpleri boşaltmak üzere bölgeden ayrıldılar. 
     Komşuları, S.İ’nin birlikte yaşadığı annesini 2 yıl önce kaybettikten sonra psikolojik sorunlar yaşamaya başladığını söylediler. 
     
</TEXT>
</DOC>
