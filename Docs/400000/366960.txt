<DOC>
<DOCNO> 366960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sondun21.html </URL>
<DATE> 2005/08/04/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Şok açıklama Londranın korunması için İngiltere Irak'tan çekilsin 
</HEADLINE>
<TEXT>

     Londra Belediye Başkanı Ken Livingstone, geçen ay bombalı saldırılar düzenlenen Londra'nın korunması için İngiltere'nin birliklerini Irak'tan çekmesi gerektiğini söyledi. 
     Livingstone, The Guardian gazetesine yaptığı açıklamada, Londra'yı teröristlerden korumak için etkili bir çalışma yapılmasının ve İngiltere'nin Irak'tan çekilmesinin gerektiğini belirterek, bunların birbiriyle bağlantılı olduğunu söyledi. 
     Ken Livingstone, ''ABD'nin Irak'ta istikrarı sağlayamaması da aynı sorunla bağlantılı İstihbarat'' diye konuştu. 
     İngiliz hükümetinin Irak'taki savaşa katılmasını daha önce birçok kez eleştiren Livingstone, Irak savaşından önce Londra'da düzenlenen savaş karşıtı gösterilere de katılmıştı. 
     
</TEXT>
</DOC>
