<DOC>
<DOCNO> 379904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun35.html </URL>
<DATE> 2005/09/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Kendini 'İsa Peygamber' ilan eden kişi, manşetlerde 
</HEADLINE>
<TEXT>

     Rusya'da kendisini ''İsa Peygamber'' ilan eden bir kişinin iddiaları, İzvestiya gazetesinin manşetine taşındı. 
     Rusya'nın saygın siyasi gazetelerinden İzvestiya'nın haberinde, kendisini peygamber ilan eden Grigoriy Groboyov'un, geçen yıl Kuzey Osetya'nın Beslan kentindeki terör eyleminde hayatını kaybeden çocukları hayata döndürebileceğini ileri sürdüğünü yazdı. 
     Habere göre, Beslan kentindeki okul basma eyleminde çocuklarını kaybeden annelerden bir grup, Groboyov'un çocuklarını dirilteceği iddiasına inanarak Moskova'ya geldi. 
     ''Beslanlı Analar Groboy'un Tarikatında'' başlığıyla verilen haberde, Beslanlı Analar Komitesi Başkanı Susanna Dudiyeva'nın liderliğinde Moskova'ya gelen 15 kişilik heyetin tarikatın bir toplantısına katıldığı ve annelerin ayinde ''çocuklarının yeniden dirileceği'' sözünü aldıkları belirtildi. 
     
</TEXT>
</DOC>
