<DOC>
<DOCNO> 397611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/soneko09.html </URL>
<DATE> 2005/11/24/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Telsim ihalesinin yeri ve saatinde değişiklik... 
</HEADLINE>
<TEXT>

     Tasarruf Mevduatı Sigorta Fonu TMSF , Telsim varlıkları Ticari ve İktisadi Bütünlüğü'nün ihalesinde yer ve saat değişikliği yaptı. 
     Konuya ilişkin duyuru, Resmi Gazete'nin bugünkü sayısında yayımlandı. 
     Duyuruya göre TMSF, İstanbul Esentepe'de Büyükdere Caddesi numara 143'deki Fon binasında, 13 Aralık 2005 tarihinde saat 10.00'da yapılacak olan, Telsim Varlıkları Ticari ve İktisadi Bütünlüğünün ihalesinin yerini, yine aynı gün saat 11.00'de başlamak üzere, İstanbul Beşiktaş Maçka'da bulunan Swissotel The Bosphorus Neuchatel Salonu Doğu Bloğu 7. kat Bayıldım Caddesi numara 2 olarak değiştirdi. 
     Ayrıca duyuruda, ihale şartnamesi gereğince, ihaleye pazarlık usulü ile devam edilmesi halinde, pazarlığın 15 Aralık 2005 tarihinde saat 11.00'de İstanbul'da Fon'un Büyükdere Caddesi numara 143 Esentepe asma kat konferans salonunda yapılacağı belirtildi. 
     TMSF'nin konuya ilişkin duyurusu, daha önce 25 Ağustos 2005 tarihli Resmi Gazete'de yayımlanmıştı. 
     
</TEXT>
</DOC>
