<DOC>
<DOCNO> 399172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yasam/ayas.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Duman altı' olmaya CHP'liler de karşı 
</HEADLINE>
<TEXT>


Kadir Topbaş'ın, 'Kapalı mek nlarda sigara içilen ve içilmeyen bölümler ayrılsın' önerisine, belediye başkanları ve sivil toplum temsilcilerinin ardından CHP grubu ve esnaftan da destek geldi 

MEHMET DEMİRKAYA ŞÜKRAN PAKKAN İstanbul 

İstanbul Büyükşehir Belediye Başkanı Kadir Topbaş'ın, kapalı mek nlarda sigara içilenle içilmeyen bölümlerin ayrılması' önerisine destek verenler her gün biraz daha artıyor. CHP grubu, Topbaş'ın önerisini, İstanbul Büyükşehir Belediyesi Meclisi'ne getirdiğinde destekleyeceklerini belirtti. 
İstanbul Büyükşehir Belediye Meclisi CHP Grup Başkan Vekili Kemal Akar, Topbaş'ın önerisinin doğru olduğunu kaydederek, "Belediye Başkanı tarafından sigara içilecek yerlerin ayrılmasıyla ilgili getirilecek her türlü öneriyi CHP grubu olarak desteklemeyi taahhüt ediyoruz" dedi. 

'Yeni ruhsat şartı olabilir' 
Akar, yeni ruhsatlandırılacak yerler için sigara içilen ve içilmeyen bölüm şartının konabileceğini söyledi. Lokantalarda sigara içilen ve içilmeyen bölüm olmasının lokantalar arasında yeni rekabetler yaratacağını ve gönüllülük temelinde kabullenmenin ortaya çıkacağını anlatan Akar, şöyle konuştu 
"Sigara içen biri olarak sigarayı savunmak mümkün değil. Gönüllülüğü egemen kılmalı. Teşviklerle, motivasyonlarla uygulamayı yerleştirmek lazım. Bu yönde toplum bilinçlendirilmeli. Lokanta ve restoranların yeni uygulamaya adaptasyonları için teşvik ve destekler getirilebilir. Bu öneri ancak ulusal politika haline getirilirse başarılı olabilir. İyi niyetle yola çıkılıyor. Bu amacın hedefe ulaşması için gerekli olan diğer önlemleri de almak lazım." 

Esnaf da aynı görüşte 

Topbaş'ın önerisine, meslek odaları ve birliklerinden de destek geldi. Destekçilerin görüşleri ise şöyle 

ARİF TAK 
'Kahvehanelerde bile uygulanmalı' 
Arif Tak Türkiye Lokantacılar, Kebapçılar, Pastacılar ve Tatlıcılar Odası Başkanı Kampanyayı yaygınlaştırma konusunda elimizden gelen desteği vereceğiz. Yasal sorumluluk olunca, işletmeler kademe kademe uyacaklardır. Belki bıçakla keser gibi, hızlı olmaz ama otobüslerde de olduğu gibi, lokantalarda, pastanelerde, kahvehanelerde uygulanması, insan ve mek n sağlığı açısından çok önemli. 

TİMUR BAYINDIR 
'Sigara içilmeyen kat ve odalar bile var' 
Timur Bayındır Türkiye Otelciler, İşletmeciler ve Yatırımcılar Birliği Başkanı Kapalı alan uygulaması büyük turizm işletmelerinde uygulanmakta. Hatta sigara içilmeyen katlar ve odalar yaratıldı. Havalandırma da buna göre ayarlanıyor. İçilmemesi daha iyi ama içenlere de hürmetsizlik yapılmadan ayarlama yapılmalı. Biz böyle bir çalışmayı, 10-12 yıl önce otel odaları için kampanya olarak yapmıştık. 


</TEXT>
</DOC>
