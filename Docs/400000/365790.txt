<DOC>
<DOCNO> 365790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/siyaset/axsiy01.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Askerin konumu AB önünde engel' 
</HEADLINE>
<TEXT>


Adana'da işadamlarıyla görüşen AB temsilcisi Kretschmer, "Türkiye'de h l asker yönetimde çok etkin. Bu, uyum sürecindeki engeller arasında" dedi 

ADANA DHA 


Avrupa Komisyonu Türkiye Delegasyonu Başkanı Büyükelçi Hansjörg Kretschmer, Türkiye'de h l askerin yönetimde çok etkin olduğunu ve bu durumun uyum sürecindeki engeller arasında yer aldığını öne sürdü. 
Adana Sanayici ve İşadamları Derneği'nden ADSİAD yapılan yazılı açıklamada, 28 Temmuz'da Adana'ya gelen Kretschmer'in, Seyhan Oteli'nde işadamlarıyla basına kapalı yapılan yemekli toplantıya katıldığı belirtildi. 
Açıklamaya göre, Kretschmer, Türk Silahlı Kuvvetleri'nin ülke yönetimindeki pozisyonunun Türkiye'nin AB üyelik sürecinde sorun teşkil ettiğini söyledi. Kretschmer "Türkiye'de h l asker yönetimde çok etkin. Bu durum, uyum sürecindeki engeller arasında" dedi. 
Türkiye'de uyum yasaları çıkmış olsa bile din, düşünce, konuşma ve yazma özgürlüğünde uygulamada ciddi sıkıntıların sürdüğünü öne süren Kretschmer, Türkiye'nin tam üyeliğinin 2014'ten önce mümkün olamayacağını da ifade etti. 
Bir işadamının "Türkiye sizce ne kadar Avrupalı " sorusuna da Kretschmer, "Nereden baktığınıza bağlı. İstanbul'un, İzmir'in belirli yerlerindense evet. Ama Adana'da da AB kriterlerinden çok uzak bölgeler var" yanıtını verdi. 

Irak önlem almalı 
Kretschmer, Kilis Valisi Aslan Kütükçü'yü ziyaretinin ardından yaptığı açıklamada da "Irak'taki PKK varlığı için Türkiye'nin sınır ötesi harek tı halinde AB'nin tutumu ne olur " sorusuna şu yanıtı verdi "PKK terör örgütüdür... Irak hükümetinin terörist faaliyetlere karşı da tedbir alması gerekir. 'Bizim terörist kötü, sizin terörist iyi' mantığı olmaz." 


</TEXT>
</DOC>
