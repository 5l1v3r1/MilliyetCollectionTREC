<DOC>
<DOCNO> 368115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur05.html </URL>
<DATE> 2005/08/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çiftlik evinde alem kötü bitti, Ukraynalı hayat kadını havuzda boğuldu 
</HEADLINE>
<TEXT>

     DHA 

BURSA'nın Kemalpaşa İlçesi'nde 3 erkek ile 4 hayat kadınının çiftlik evindeki eğlencesi ölümle sonuçlandı. Alkolün etkisiyle çiflikevinin havuzuna düşen Ukrayna uyruklu hayat kadını 28 yaşındaki Iryna Gözükara boğuldu. Gözükara'nın cesedini boş bir araziye bırakan Aydın Onat ile Ukrayna uyruklu hayat kadınları Nataliya Kapran 23 , Olena Sukhova 26 , ve Iryna Nefyodova tutuklandı. 
     Olay, önceki gece Mustafakemalpaşa İlçesi'ne bağlı Doğancı Köyü Uzguraltı Mevkii'ndeki bir çiftlik evinde meydana geldi. Kadın satıcılığından sabıkası bulunan Aydın Onat, Ukrayna uyruklu hayat kadınları Nataliya Kapran, Olena Sukhova, Iryna Nefyodova ve Iryna Gözükara ile Fatih Tansel Ü. ile birlikte arkadaşı Fatih Tansel Ü.'nün çiftlik evine geldi. Çiftlik sahibinin arkadaşı Mehmet B.'nin de katıldığı içkili eğlencede hayat kadınlarından Iryna Gözükara, alkolün de etkisiyle dengesini kaybedip, evin bahçesindeki havuza düştü. Yüzme bilmeyen Gözükara'yı baygın halde havuzdan çıkaran Aydın Onat, beraberinde diğer hayat kadınları ile birlikte Uludağ Üniversitesi Tıp Fakültesi Hastanesi'ne gitmek üzere çiftlikten ayrıldı. 
     Iryna Gözükara'nın yolda yaşımını yitidiğini farkeden Onat, paniğe kapılıp cesedi Karacabey'e bağlı İkizce Köyü Karatepe Mevkii'nde boş bir araziye bıraktı. Onat, daha sonra cep telefonuyla aradığı çiftliğin sahibi Fatih Tansel Ü.'ye durumu bildirdi. Çiftlikte bulunan Mehmet B. ve Fatih Tansel Ü., avukutları aracılığıyla Savcılığa haber verdi. Soruşturma kapsamında atıldığı yerden alınan ceset, otopçi için Bursa Adli Tıp Kurumu morguna gönderildi. 
     Jandarma tarafından gözaltına alınan Fatih Tansel Ü. ve Mehmet B. çıkarıldıkları mahkemece tutuksuz yargılanmak üzere serbest bırakılırken, Aydın Onat, Nataliya Kapran, Olena Sukhova ve Iryna Nefyodova tutuklandı. 
     
</TEXT>
</DOC>
