<DOC>
<DOCNO> 385568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur09.html </URL>
<DATE> 2005/10/10/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Toplanan tavuklar çocukların gözü önünde boğuldu 
</HEADLINE>
<TEXT>

     Erdoğan PAÇİN MANYAS Balıkesir , DHA 

BALIKESİR'in Manyas İlçesi'ne bağlı Kızıksa Beldesi'nde Tarım İlçe Müdürlüğü'na bağlı 16 kişilik özel giyimli itlaf ekibi, beldedeki halktan kümeslerinde bulunan kanatlı hayvanları bir torbaya koyarak kendilerine teslim etmelerini istedi. Kanatlı hayvanların teslim edilmesi sırasında belde halkı ile görevliler arasında zaman zaman tartışma yaşandı. Belde halkı kanatlı hayvanlara çıplak elle dokunmak istemediklerini belirterek, itlaf ekibinin kümeslerden hayvanları toplamalarını istedi. İtlaf ekibi görevlileri ise beldedeki kanatlı hayvanlarda tavuk vebası hastalığının bulunmadığı ileri sürerek, tedbir amacıyla itlaf ettiklerini söyledi. Vatandaşlar yine de hayvanları itlaf ekibinin torbalara koymasını istese de kendileri kanatlı hayvanlarını yakalayarak teslim etti. 
     Bu sırada kalp hastası olduğu öğrenilen 65 yaşındaki Gülbahar Sarıca 9 tavuğunun kümesinden alınmayla fenalık geçirdi. Sarıca belediyenin aracıyla Manyas Devlet Hastanesi'ne kaldırıldı. 
     

     
</TEXT>
</DOC>
