<DOC>
<DOCNO> 371243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo25.html </URL>
<DATE> 2005/08/19/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Galatasaray Store'a FB'lilerden boyalı saldırı 
</HEADLINE>
<TEXT>

     Yaşar ANTER BODRUM Muğla ,19 DHA 

BODRUM'da sarı kırmızılı yöneticilerinin bugün açılışını yapacağı Galatasaray Store Mağazası, bu sabaha karşı boyalı saldırıya uğradı, cam ve duvarlarına sarı lacivert boyalarla yazılar yazıldı. 
     Bodrum'un Konacık Beldesi'ndeki Pamir İş Merkezi'nde bu akşam saatlerinde açılışı yapılacak olan 18'inci Galatasaray Store Mağazası'nın önüne gece yarısından sonra 10-15 kişilik bir grup geldi, mağazanın dışını boyamaya başladılar. 
     Kimlikleri belirlenemeyen kişiler, yönetici Turgay Kıran, Derya Taşdelenler, Galatasaray A.Ş. Genel Müdürü Selva Dalyel ve Koordinatör Meri Boyacı ile Mağaza İşletmecisi Cumali Kuzucu'nun açılışını yapacağı mağazanın ön camları, kapısı ve vitriniyle binanın duvarlarına tamamen sarı lacivertli renklerle, Çeçen Genç Fenerliler'', Genç Fenerliler Reis'', mağazanın önünde zemine de büyük harflerle Fenerbahçe'' yazdılar. Grup, iş merkezinin bekçisinin durumu farkedip müdahale etmesi üzerine kaçtı. 
     Galatasaraylı yöneticilerle taraftarlar, bu sabah yaklaşık 40 bin dolarlık harcamayla açılışa hazır hale getirilen mağazanın halini görünce şaşırdılar. İşletmeci Cumali Kuzucu, Açılışını yapacağımız mağazanın aynı gün saldırıya uğraması gerçekten de hoş olmadı ama bunu tüm Fenerbahçelilere mal etmemiz de konusu değil. Biz dostluk ve kardeşlik ilişkilerimizi sürdürmek amacıyla Galatasaray Store'u, Feneraium'un 50 metre yanına açtık. Suçluların bulunması için de savcılığa suç duyurusunda bulunduk'' dedi. 
     Bodrum Genç Fenerbahçeliler Derneği Başkanı Mustafa Şimşek ise yaptığı açıklamada saldırının kendi taraftarlarıyla bir ilgisinin bulunmadığını söyledi. 
     
</TEXT>
</DOC>
