<DOC>
<DOCNO> 390691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/soneko05.html </URL>
<DATE> 2005/10/29/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 1.24 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 1.24 oranında değer yitirdi. 
     Piyasalarda, Danıştay'ın Türk Telekom kararının açıklanması ve IMF ile mutabakata varılmasının ardından yurt dışı piyasalar ile ABD Merkez Bankası'nın FED faiz politikasına yönelik haberlerin ve gelişmekte olan ülke piyasalarındaki seyri izlendi. Endeks, hafta içinde en yüksek 32,438.52, en düşük 30,767.61 puanı gördü. 
     İMKB'de, kısa vadede önemli bir beklenti oluşmamasının baskı yarattığını savunan uzmanlar, önümüzdeki hafta Ramazan Bayramı nedeniyle 2.5 gün işlem yapılacak olan İMKB'nin FED'in faiz toplantısı, Ekim ayı enflasyon rakamları ve Merkez Bankası'nın Para Politikası Kurulu PPK toplantısında alınacak karara yönelik beklentilerle hareket edeceği tahmininde bulunuyor. 
     
     ÖZETLE PİYASALAR 

     Borsa, geçen hafta yine düşüş eğiliminde oldu. İMKB Tahvil ve Bono Piyasası'ndaki ortalama oranlarda yarım puanın altında kalan düşüşler görüldü. YTL karşısında İsviçre Frangı dışındaki döviz türleri düşüş gösterdi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 1.24 oranında değer yitirdi. 24 ayar külçe altının gram satış fiyatı yüzde 0.49, Cumhuriyet altınının satış fiyatı yüzde 1.10 arttı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.10 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 

     Haftanın ilk işlem gününde ortalama yüzde 1.33 oranında değer kazandı. Haftanın diğer günleri ise düşüşlerle tamamlandı. Endeks, Salı günü ortalama yüzde 0.55, Çarşamba günü ortalama yüzde 0.62, Perşembe günü ortalama yüzde 0.64 ve Cumhuriyet Bayramı tatili nedeniyle tek seans işlem yapılan Cuma günü de ortalama yüzde 0.75 oranında geriledi. 
     Endeks, geçen hafta boyunca 390.10 puanlık düşüşle 31,428.62 puandan 31,038.52 puana geriledi. Hisse senetlerindeki haftalık ortalama düşüş yüzde 1.24 oldu. 
     İMKB Ulusal-Mali Endeksi 482.48 puan düşüşle 47,971.43 puandan 47,488.95 puana, İMKB Ulusal-Sanayi Endeksi 308.61 puan düşüşle 25,068.65 puandan 24,760.04 puana ve İMKB Ulusal-Hizmetler Endeksi 340.02 puan düşüşle 15,679.37 puandan 15,339.35 puana geriledi. 
     Böylece, mali grup hisseleri ortalama yüzde 1.01 oranında, sanayi grubu hisseleri ortalama yüzde 1.23 oranında ve hizmetler grubu hisseleri ortalama yüzde 2.17 oranında değer yitirdi. 
     
     KAZANANLAR VE KAYBEDENLER 

     Borsada geçen hafta işlem gören 308 hisse senedinden 101'i değer kazanırken, 179 hisse senedi değer yitirdi, 28 hisse senedinin değeri de değişmedi. 
     Geçen hafta en yüksek oranlı artış, yüzde 29.33 ile Deva Holding hisselerinde gerçekleşti. Yüzde 26.09'luk artışla Karsu Tekstil hisseleri ikinci ve yüzde 21.36'lık artışla Mazhar Zorlu Holding hisseleri üçüncü oldu. 
     En yüksek oranlı düşüş ise yüzde 17.65 ile Zorlu Enerji hisselerinde oldu. Yüzde 16.51'lik düşüşle Mutlu Akü hisseleri ikinci, yüzde 13.71'lik düşüşle de Kent Gıda hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 7 milyon 832 bin adet hisse senedi işlem gördü ve karşılığında 3 milyar 961 milyon YTL'lik işlem hacmi gerçekleşti. 
     
     DÖVİZ 

     Geçen hafta, YTL karşısında İsviçre Frangı dışındaki döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.96, avro yüzde 0.24 ve İngiliz Sterlini yüzde 0.74 oranında değer yitirirken, İsviçre Frangı'nın fiyatı haftalık bazda değişim göstermedi. 
     Önceki hafta sonuna göre ABD Doları'nın Türk Lirası satış fiyatı 0.0130 YTL düşerek 1.3470 YTL'ye, avronun satış fiyatı 0.0040 YTL düşerek 1.6320 YTL'ye ve İngiliz Sterlini'nin satış fiyatı 0.0180 YTL düşerek 2.4040 YTL'ye gerilerken, İsviçre Frangı'nın bir önceki hafta sonu 1.0600 YTL olan satış fiyatı bu hafta sonunda da aynı kaldı. 
     
     ALTIN 

     Kapalıçarşı'da alınıp satılan 24 ayar külçe altının gram satış fiyatı yüzde 0.49, Cumhuriyet altınının da yüzde 1.10 arttı. 
     Dünkü kapanış itibariyle külçe altının gram satış fiyatı 20.40 YTL, Cumhuriyet altınının satış fiyatı da 138.00 YTL oldu. 
     İstanbul Altın Borsası'nda İAB da geçen hafta 24 ayar altının gram fiyatı değişmeyerek 19.39 YTL'de kaldı. 
     
     YATIRIM FONLARI 

     Yatırım fonlarına katılma belgeleri geçen hafta ortalama yüzde 0.10 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 640 puan artarak 617,057 puandan 617,697 puana çıktı. 
     Geçen haftanın en çok değer kazanan katılma belgeleri, yüzde 2.55'lik artışla C Bank B Tipi Tahvil-Bono Fon, yüzde 2.01'lik artışla Evgin A Tipi Karma Fon ve yüzde 1.10'luk artışla da Acar Yatırım A Tipi Karma Fon olarak sıralandılar. 
     Haftanın en çok değer yitiren katılma belgeleri ise yüzde 3.42'lik düşüşle Evgin A Tipi Değişken Fon, yüzde 2.80'lik düşüşle Koçbank A Tipi Hisse Fon ve yüzde 2.63'lük düşüşle de Akbank A Tipi İmalat Sektör Fon oldu. 
     
     TAHVİL-BONO-FAİZ-REPO 

     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.29 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.2 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
