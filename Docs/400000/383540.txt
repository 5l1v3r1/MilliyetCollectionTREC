<DOC>
<DOCNO> 383540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun39.html </URL>
<DATE> 2005/10/03/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Müzakereler reddedilirse, Türkiye istikrarsızlaşır 
</HEADLINE>
<TEXT>

     Avrupa Konseyi Parlamenterler Meclisi AKPM Başkanı Rene van der Linden, AB'nin Türkiye ile üyelik müzakerelerini başlatmamasının, Türkiye'de istikrarsızlığa yol açabileceğini söyledi. 
     Van der linden, "Eşiğimizde, halkın umutlarını yıkmış bir Avrupa'ya karşı olan bir istikrarsızlık kaynağı yaratmayalım" dedi. 
     AKPM'nin oturumu öncesinde konuşan van der Linden, AB'ye üyelik olasılığını reddetmenin önemli sonuçları olabileceğini, Türkiye'nin sırtını dönerek yönünü başka tarafa çevirebileceğini söyledi. 
     Rene van der Linden, "Avrupa, Türkiye'nin yaptığı gibi sözünü tutmalı..." dedi. 
     Strasbourg'da AKPM oturumundan önce gazetecilerle konuşan van der Linden, "İmtiyazlı ortaklık, tam üyeliğin yerini tutacak çözüm değildir" dedi. 
     "Şimdi katılım yerine ortaklıktan söz etmek olmaz" diyen AKPM başkanı, tam üyelik imkanının reddedilmesinin, "Türkiye'yi Avrupa'dan uzaklaştırarak başka yöne sevk edebileceği" uyarısında bulundu. 
     
</TEXT>
</DOC>
