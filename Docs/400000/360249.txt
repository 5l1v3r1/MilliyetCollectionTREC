<DOC>
<DOCNO> 360249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/magazin/yazdud.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aşk oteli'nde tek başına 
</HEADLINE>
<TEXT>


Rumeli Pastanesi'nde sakızlı dondurma, 66 Pub, Çeşme'nin yıldızı Granada'da 24 saat eğlence 



Cumartesi günkü köşemde Çeşme'nin 'in' yerlerinden söz etmiş ve çarşamba günü devamını getireceğimi söylemiştim. Hafta sonu yine Çeşme'deydim. Ne yapayım, Bodrum'u pek cazip bulmuyorum. Ayrıca orada bence kimse eğlenmiyor. Herkes birbirinin giyimine, kuşamına, taktıklarına, yediklerine, içtiklerine bakıyor. Bu da beni açmıyor. İzmir ve Çeşme'de kavalyeliğimi yapan İzmirli genç iş adamı, Kemas'ın patronu Kemal Subaşı ile keyifli bir Çeşme turu attım. Çeşme'nin merkezi harika olmuş. Herkesin kesesine uygun eğlence var. 3-4 milyona, çerezi yanında bir bira içip canlı müzik dinleyebilirsiniz. Sıradan barlarda eğlence zirvede. Ama çarşı esnafı kan ağlıyor. Burada Türkiye'nin en iyi on dondurmacısı arasında olan Rumeli Pastanesi'nde Kemal ile meşhur sakızlı muhallebi üzerine sakızlı dondurma yedik. Çeşmeli Hasan Hüseyin Usta'ların reçelleri ise harika, mutlaka uğrayın. Rumeli Pastanesi'nin telefon numarası 0232 712 67 59. Çarşıda dolaşırken yine D.Y.L. U adlı uluslararası bir dericilik firmasının dükkanına uğradık. Yanında da gümüş aksesuarlar ve bijuteri satan bir yer var. Muhteşem. Fiyatlar da öyle. Ortaklardan Ramazan Yalçın yakınlığıyla size bir şeyler satıyor, farkına bile varmıyorsunuz. Dönüşte Alaçatı'ya uğradık. Ramazan Ulutaş'ın dükkanında üç tekerlekli Rabbit 50 gördüm. Türkiye'de Kanuni firması üretiyormuş. Müthiş. Özellikle de benim gibi salaklar için harika. Çünkü binemediğim, yani dengemi sağlayamadığım için toplam 5 bisiklet, 2 motosiklet sattım. Belki acayip güzel motosiklet kullanan Rıfat'ım Ababay'ım bana ders verir. Ama ben ve Kemal, Rabbit 50'lerden almaya karar verdik. Takı tasarımcısı Günay Alkan ile lafladık biraz da. Ardından Başaran Emlak'ın patronu sevgili Cevat Başaran'ın, Murat Demir ve İlter Övül ile birlikte açtığı 66 adlı pub'a gittik. Yaz-kış açık olan 66'da pazar ve perşembe günleri canlı müzik, her çeşit yerli ve yabancı içki var. Hem de uygun fiyata. Bir uğrayın derim. Telefon numarası 0232 723 18 38. 

Çeşme'de Sisus rüzgarı 
Geçen hafta Ontur'da kalmıştım. Aslında ayıptır söylemesi, ailemin Alaçatı'da dört katlı bir evi var. Terasından Çeşme görünüyor. Ama o kadar çok eş-dost var ki. Bu kez de Çeşme-Dalyanköy'de, 'aşk oteli' olarak herkesin dilinde ve gönlünde olan Sisus'da kaldım. Buranın Genel Müdürü Bülent Balta 25 yıllık arkadaşım. 3 bin yıllık tarihi olan ve sayısız uygarlıkların izini taşıyan Çeşme, denize uzanmış yarımada özelliği taşıyor. Sisus Hotel, 12 İon kentinden biri olan Çeşme'nin tarihi dokusu içinde, yeni bir otelcilik anlayışıyla hizmet veriyor. Sisus Hotel, adını, M.Ö. 11'inci yüzyılda İonlar tarafından kurulan antik Cysus kentinden alıyor. Batı -Doğu konsepti çerçevesinde ahşap ve bronz heykeller Sisus'un dekorasyonunun ana teması. Sisus Hotel sağlığın ve temizliğin simgesi olan beyaz rengin göz alıcı ışığını sergiliyor. Her köşesinde farklı bir anlam taşıyan Sisus Hotel romantizmi görsel olarak yaşamak isteyenler için mükemmel bir tatil yeri. Otel, Çeşme turizmine Butik Delux Hotel konseptiyle önderlik edecek olan Great Hotels Of The World Group'un 'romantic luxury collection' üyesi. Akşam yemekleri için farklı seçenekler sunan restoranlar, uluslararası ve Akdeniz mutfağının lezzetini taşıyan sunumlar 24 saat oda servisiyle konuklara ikram ediliyor. Sisus Hotel iş toplantıları ve kongre -seminer organizasyonlarında da farklı, profesyonel bir yaklaşım sunuyor. Türkiye'deki ilk ve tek romantik otel. Ama ne yazık ki ben bu otelde yapayalnızdım. Amma velakin acayip mutlu oldum. Çünkü otelin Genel Müdürü Bülent Balta, zarif eşi Belma, Pazarlama Müdiresi Muazzez ve ekibin tamamı bana yalnızlığımı hissettirmedi. Konfor ve rahatlık sağlayan Feng-Shui ve Rei-Ki'nin huzurlu, pozitif enerjisiyle yüklü odalardan zaten insanın canı çıkmak istemiyor. Suit odada kaldım. Buranın mimarı olan sevgili arkadaşım Başar mükemmel bir iş çıkarmış. Odada inanılmaz ayrıntılar var Romantizmi ön plana çıkaran tül cibinlikli divan, körfeze nazır cam kaplı banyo ve jakuzi... Banyoda müzik setinden gelen müzikle birlikte Dalyanköy Körfezi'nin muhteşem manzarası sizi öyle etkiliyor ki. Aman, dikkat edin. Yoksa siz de benim gibi manzaraya dalar, soğuk yerine sıcak suyu açıp haşlanırsınız. Güne zinde başlamanız için Sunlight Kahvaltı Salonu'ndaki açık büfe olağanüstü. Ama muhteşem ekmek çeşitleri ve ev reçelleri tabir-i caiz ise diyetinizin içine ediyor. Günün her saatinde 162 çeşit uluslararası ve yerel içkinin sunulduğu Cosmiclight Bar'daki konukseverlik ise bambaşka. Bir de H20 Wellness Center var tabii. Funda Hoş, Pelin Özbek, Kaya Polat gül yaprakları, mum ışığı ve tütsü kokuları arasında masaj, cilt bakımı, aromaterapi, thalatherm yosun-çamur banyosu, pressoterapi, sauna, şok duşları ve Türk hamamı hizmeti veriyor. Ruh ve beden zindeliğinizi yeniden kazandığınızı farkediyorsunuz. Aslında oteli anlatmak için kelimeler yetersiz kalıyor, yaşayınca göreceksiniz. "Kalamam, bütçem dar" diyenler için de bir yol var. Bakmaya para almıyorlar. Gidin bir görün Barında sevdiklerinizle içki yudumlamak atla deve değil. Başta otelin Genel Müdürü Bülent Balta olmak üzere Satış Pazarlama Müdürü Muazzez Tonguç, Yiyecek-İçecek Müdürü Ayhan Onat, aşçıbaşı Corc Usta, rezervasyon Gülçin Özsaraç, resepsiyon kadrosu Elçin, Emel, Ebru, Hale, Serkan, bellboy Adem, Turgay, restoran şefi Hakan ve servis kaptanı Adem'e sonsuz teşekkürlerimi gönderiyorum. Sisus'un telefon numarası 0232 724 03 30. 

Ve Granada Vue kapılarını açtı 
Bu kez zamanımın çoğu, gerçek dostlarım arasında olan, İstanbullu genç ve yakışıklı iş adamı Yavuz Samancı'nın Granada Vue'sinde geçti. Çeşme Aya Yorgi Koyu'nda Yavuz Samancı'nın 10 yıllığına kiraladığı, 50 dönüm arazi üzerine kurulu Granada Vue Beach Club kapılarını görkemli bir şekilde açtı. Mehter takımı ve muhteşem havai fişek gösterilerinin yer aldığı gecede İzmir cemiyet yaşamının ünlü isimleri vardı. Ertesi gün düzenlenen barbekü partisinde de açılış konuğu Bülent Ersoy, Zeynep Mansur, organizasyonu gerçekleştiren Sibel Barış, Ferya Tatlı, Yılmaz Morgül, Esra Özmen ve Demet Akalın'ı gördüm. Bu arada Diva Ersoy, Sisus Otel'de kaldı. Istakozu haşlama seven Diva kızarmış gelince yemedi. İşletmeciliğini Abdullah Özmelek'in üstlendiği Granada yeni dekoruyla sezonun yıldızı olacak bence. Üstelik burada eğlence 24 saat devam edecek. Granada Vue Beach Club'ın dekorasyonu, servisiyle sadece Çeşme'nin değil, Türkiye'nin en gözde eğlence mekanı olacağını belirten Abdullah Özmelek şöyle dedi "4 bin metrekare alan üzerine Çeşme'nin en büyük gece kulüplerinden birini kurduk. 100 bin euro değerindeki ses sistemimiz, 70 metre uzunluğundaki barımız, beach club, French Cuisine Pastis ve Pasta Pomodoro adlı restoranlarımızla eğlence trendini belirleyeceğiz. Otopark sorunumuz yok. Çeşme'de asfalta sahip tek otopark bizimki. 200 personel 24 saat boyunca Granada Vue'ye gelenlere dört dörtlük hizmet verecek". Granada'nın telefon numarası 0232 712 15 06. Evet efendim, Çeşme maceralarımız, dedikodular devam edecek. Sevinçleriniz okyanuslar, üzüntüleriniz ise kum tanesi kadar olsun. Hoş kalın. 



</TEXT>
</DOC>
