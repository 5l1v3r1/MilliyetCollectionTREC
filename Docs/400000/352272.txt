<DOC>
<DOCNO> 352272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo08.html </URL>
<DATE> 2005/06/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cimbom'dan Mondi'ye 10 milyon dolar getirirsin, istediğin yere gidersin 
</HEADLINE>
<TEXT>

     Galatasaray'dan gidebileceğini ima eden Mondragon'a yönetimin resti hazır "10 milyon dolar getirirsin, istediğin yere gidersin " 
     
     Şüpheler ortadan kalkmadı 

     Ligin son sınavında Denizlispor’a karşı forma giydikten sonra çarpıcı açıklamalar yapıp, Galatasaray’dan gidebileceğini ima eden Ali Ferit Mondragon, paniğe neden olmuş, ancak Başkan Özhan Canaydın Kolombiyalı’nın takımda kalacağı garantisini vermişti. Aradan geçen süre içerisinde Mondi’yle ilgili soru işaretleri h l giderilmedi. Sportif direktör Bülent Tulun, Mondragon iki yıl daha bizimle kalacak'' dese de tecrübeli kaleciyle ilgili şüpheler ortadan kalkmış değil. 
     
     Fiyatı belirlendi 

     Mondragon’un yaptığı açıklamalar ve aldığı ücretin düşürülmesinden dolayı sıkıntılı olduğu mesajını vermesi, yönetim kurulunu da karşıt önlemler almaya sevketti. Her fırsatta Kolombiyalı futbolcuyu satmayacaklarını açıklayan idareciler, şimdiden tedbirini almış durumda. Herhangi bir Avrupa Kulübü, Mondi’nin bonservisini almak için Galatasaray’ın kapısını çaldığı takdirde, Özhan Canaydın ve ekibi, pazarlık masasına çok kabarık bir faturayla oturacak 10 milyon dolar 
     
     İdarecilere baskı var 

     Yönetim kanadının bu fiyatta direneceği ve Mondragon’un taliplilerinin ısrarcı olması halinde ancak çok küçük bir indirime gidebileceği kaydedildi. Kaledeki krizin çözülememesinden rahatsız olan camiada ise kulüp üyelerinin, Galatasaray’da kalmak istemiyorsa, gönderin'' diyerek idarecilere baskı yaptığı belirtildi. Yeni sezona sorunsuz bir şekilde girmeyi amaçlayan yönetim, Hollanda kampı öncesi bu konunun üstesinden gelmeyi planlıyor. 
     
</TEXT>
</DOC>
