<DOC>
<DOCNO> 382282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonsiy07.html </URL>
<DATE> 2005/09/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Beş binin üzerinde polis alınacak 
</HEADLINE>
<TEXT>

     Polis Meslek Eğitim Merkezi Müdürlükleri'ne 5 bin 200 yeni polis memuru alınacak. 
     Alımlar 19 aralık 2005 ve 21 haziran 2006 tarihlerinde olmak üzere iki dönem halinde gerçekleştirilecek. 
     Polis memuru adayları, gerekli belgelerle 5-14 ekim tarihleri arasında Ankara Emniyet Müdürlüğü Eğitim Şube Müdürlüğü'ne başvuracak. 
     Adayların en az dört yıllık yüksek öğretim kurumlarından mezun olması, 2004 veya 2005 yılları Kamu Personel Seçme Sınavı puan türünden de 65 ve üzeri puan almış olması gerekiyor. 
     Askerlik yapmayan erkekler ile kadın adayların 9 kasım 1979 ve takip eden tarihler, askerlik hizmeti yapmış erkek adayların ise 9 kasım 1977 tarihi ve takip eden tarihlerde doğmuş olmaları gerekiyor. 
     Adaylarda ayrıca, sağlık yönünden Emniyet teşkilatı sağlık şartları yönetmeliğinde yer alan sağlık koşullarını taşımaları ve yüz kızartıcı suç işlememiş olma şartı aranıyor. 
     
</TEXT>
</DOC>
