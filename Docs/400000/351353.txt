<DOC>
<DOCNO> 351353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/ekonomi/eko01.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin petrol faturası kabarıyor 
</HEADLINE>
<TEXT>


Ham petrol fiyatlarının uluslararası piyasada yüksek seyretmesi Türkiye'nin maliyetini dört ayda yüzde 34.3 artırdı 

Uluslararası piyasada yüksek seyreden hampetrol fiyatları, Türkiye'nin petrol faturasını da artırdı. 
DİE verilerine göre, Türkiye'nin, Nisan ayında ithal ettiği petrol maliyeti bir önceki aya göre yüzde 9.2, geçen yılın aynı ayına göre ise yüzde 79.6 oranında artış gösterdi. Petrol faturası yılın dört ayında ise yüzde 34.3 oranında arttı. 
Petrol ithalatı için 2005 yılının ocak ayında 488 milyon dolar, şubatta 436 milyon dolar, mart ayında 666 milyon dolar para ödeyen Türkiye'nin petrol ithalat maliyeti, nisan ayında ise 728 milyon dolara çıktı. Türkiye petrol ithalatı için, geçen yılın nisan ayında 405 milyon dolar ödemişti. 

İthalat 14 milyar dolar 
Türkiye'nin birikimli petrol ithalatının tutarı da, 2005 yılının dört ayında, geçen yılın aynı dönemine göre yüzde 34.3 artarak, 2 milyar 318 milyon dolara yükseldi. 
Verilere göre, Türkiye'nin petrol ithalatının maliyeti geçen yılın aynı döneminde 1 milyar 726 milyon dolar olarak gerçekleşmişti. 2002-2004 yılları arasında 3 yılda Türkiye'nin yaptığı petrol ithalatının maliyeti 14 milyar 957 milyon doları buldu. 
Türkiye, petrol ithalatının maliyeti 2002 yılında 4 milyar 88 milyon dolar, 2003 yılında 4 milyar 777 milyon dolar, ve 2004 yılında da 6 milyar 92 milyon doları bulmuştu. 
Buna göre, Türkiye'nin petrol maliyeti 2004 yılında bir önceki seneye göre yüzde 27.5, 2002 yılına göre yüzde 49 artış gösterdi. 

DÜE'nin verilerine göre Türkiye'nin yıllar itibarı ile petrol ithalatı şöyle oldu Yıllar Ocak Şubat Mart Nisan Ham petrol ithalatı milyon dolar 2002 292 275 324 265 2003 446 380 419 349 2004 444 410 467 405 2005 488 436 666 728 Bir önceki aya göre yüzde değişim 2002 20.3 -5.6 17.7 -18.3 2003 23.2 -14.8 10.2 -16.6 2004 21.9 -7.5 13.8 -13.2 2005 -6.1 -10.5 52.8 9.2 Bir önceki yılın aynı göre değişim yüzde 2002 21.3 -15.5 -10.4 -5.4 2003 53.0 38.1 29.3 31.9 2004 -0.6 8.0 11.5 16.1 2005 9.9 6.3 42.8 79.6 Birikimli petrol ithalat milyon dolar 2002 292 567 891 1.155 2003 446 826 1.241 1.594 2004 444 854 1.321 1.726 2005 488 924 1.590 2.318 Bir önceki aya göre yüzde değişim 2002 -92.5 94.4 57.1 29.7 2003 -89.1 85.2 50.7 28.0 2004 -90.7 92.5 54.7 30.7 2005 -92.0 89.5 72.1 45.8 Bir önceki yılın aynı göre değişim yüzde 2002 21.3 0.1 -4.0 -4.3 2003 53.0 45.8 39.8 38.0 2004 -0.6 3.3 6.1 8.3 2005 9.9 8.2 20.4 34.3 


</TEXT>
</DOC>
