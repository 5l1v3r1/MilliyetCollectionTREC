<DOC>
<DOCNO> 372288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur45.html </URL>
<DATE> 2005/08/23/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Metro güvenlik görevlisi bıçaklandı 
</HEADLINE>
<TEXT>

     Taylan YILDIRIM İZMİR, DHA 

      İZMİR'in Konak İlçesi'ndeki Çankaya Metro İstasyonu'nda yasağa rağmen içeriye yiyecek sokmaya çalışan yolculara engel olan güvenlik görevlisi Levent Arslan, 21 yaşındaki Ali Yaman tarafından belinden bıçakla yaralandı. 
     Fevzi Paşa Bulvarı'ndaki Çankaya Metro İstasyonu'nda görev yapan güvenlik görevlisi 30 yaşındaki Levent Arslan, bugün saat 16.30 sıralarında elindeki simitle içeri girmeye çalışan iki yolcuya engel olmaya çalıştı. Bu sırada turnikelerde olaya tanık olan Ali Yaman iddiaya göre, tartışmaya müdahale edip, Niye yasak Herkesin geçmeye hakkı var'' diyerek Levent Arslan'la tartışmaya başladı. Tartışma sırasında cebindeki bıçağı çıkartan Yaman, güvenlik görevlisi Arslan'ı belinden hafif şekilde yaraladı. 
     İstasyondaki diğer güvenlik görevlilerinin müdahale ettiği olayın ardından, polis Ali Yaman'ı gözaltına aldı. Arbede sırasında yüzünden yaralanan Ali Yaman, olayı yatıştırmaya çalışırken kendisinin saldırıya uğradığını iddia etti. 
     Güvenlik görevlisi Levent Aslan ise Yolcuların simitle içeriye girmelerine engel olmaya çalışırken, müdahale ederek tartışmaya katıldı. Kendisine karşılık verince de psikopat olduğunu söyleyip bıçakla saldırdı'' dedi. 
     Polis olayla ilgili soruşturma başlattı. 
     
</TEXT>
</DOC>
