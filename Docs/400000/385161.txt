<DOC>
<DOCNO> 385161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/ekonomi/eko04.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
32.500-33.000 destek olabilir 
</HEADLINE>
<TEXT>


Bundan sonraki hareketlerde endeksten çok senet bazındaki hareketleri izlemek gerekiyor. Bir süre desteklerde tutunma çabaları izlenebilir 

Zeynep Candan Aktaş 

Büyük beklentilerin realize edildiği haftada AB ile müzakere sürecinin başlaması ve Ereğli ihalesi İMKB - 100 Endeksi de büyük dalgalanmalar yaşadı. Pazartesi sabahı Avusturya'nın ayak diremesiyle karamsarlığa kapılan piyasa, 33.261'lere dek satış yaparken, öğleden sonra gelen olumlu haberler 34.000 direncinin hacimle geçilmesine neden oldu. Ertesi günü 35.569 ile tarihi zirveyi gören İMKB - 100 Endeksi 2 milyar dolara yaklaşan işlem hacmiyle de rekor kırdı. Ereğli'de ipi göğüsleyen Oyak olurken, Oyak'ın yüzde 46.12'si için verdiği 2.770 milyar dolarlık fiyat ile şirketin toplam değeri yaklaşık 6 milyar dolara ulaştı beklentilerin gerçekleşmesi ve yabancı satışı bahanesi Ereğli'de satışlarının artmasına endeksi de sürüklemesine neden oldu. Üç günde endeks 33.000'lere geri geldi. Haftanın kapanışı ise 33.413 puandan gerçekleşti. Bütün bu yaşananlar ve büyük beklentilerin realize edilmesi acaba endeks 2003 yılından beri devam eden uzun vadeli çıkışın sonuna mı geldi sorusunun sıkça sorulmasına neden oluyor. Acaba satıp çıkmalı mı Burada şuna dikkat etmek gerekiyor Beklentiler ve yatırımın vadesi nedir Gelişebilecek orta vadeli bir düzeltme sürecinde buna dayanma gücü nedir Kısa vadeli yatırımcılar için bundan sonra günlük hareketlerde riskler artarken, orta ve uzun vadeli yatırımcılar için halen ucuz sayılabilecek, pozisyon alınabilecek senetler var. 10 yıllık vade düşünüldüğünde endeksin daha gidecek çok yolu var. Ancak kısa vadede her yukarı hareket yeni bir zirveye ve her aşağı hareket de yeni bir zirve desteğinin kırılmasına neden olacaktır. Bu durumda gelişebilecek düzeltmeler bazıları için yeni alım fırsatları sağlarken, bazıları için de zararların realize edilmesi söz konusu olabilecektir. 
Bol kazançlı haftalar dileğiyle. 


</TEXT>
</DOC>
