<DOC>
<DOCNO> 385117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur09.html </URL>
<DATE> 2005/10/08/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hırsız ile ev sahibi hastanede karşılaşınca... 
</HEADLINE>
<TEXT>

     İzmir'in Çiğli İlçesi'nde, evine giren kişiler tarafından bıçakla yaralanan ev sahibi ile olay sırasında yaralanan hırsızların hastanede karşılaşması üzerine çıkan kavgada, acil servisin camları kırıldı. 
     AA muhabirinin aldığı bilgiye göre, Güzeltepe Köyiçi Mahallesi'nde, A.Ö. 20 ile O.T. 20 hırsızlık amacıyla Abdulgaffar Yanık'ın 36 evine girdi. Gürültüye uyanan ev sahibi ile hırsızlar boğuşmaya başladı. Bu sırada O.T'nin yüzüne yumruk atan Yanık, diğer zanlı A.Ö. tarafından bıçakla hafif yaralandı. İkinci kattaki evden atlayarak kaçan A.Ö. de kolundan yaralandı. 
     Dışarıda gözcülük yapan U.O. 25 , K.K. 19 , Ö.Ç. 22 ve E.A. 16 , yaralı arkadaşlarını taksiye bindirerek Karşıyaka Devlet Hastanesi'ne getirdi. Boğazından yaralanan ev sahibi Abdulgaffar Yanık da tedavi için aynı hastaneye geldiğinde, bu kişilerle karşılaştı. Zanlılarla ev sahibi arasında kavgada, zanlılar Karşıyaka Devlet Hastanesi Acil Servisi'nin camlarını kırdı, sedyeleri çevreye attı. 
     Hastaneye gelen güvenlik güçleri, zanlıları etkisiz hale getirerek gözaltına aldı. 
     
</TEXT>
</DOC>
