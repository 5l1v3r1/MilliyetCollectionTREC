<DOC>
<DOCNO> 398168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sondun15.html </URL>
<DATE> 2005/11/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Şalom İsrail, Barguti'yi asla serbest bırakmayacak 
</HEADLINE>
<TEXT>

     İsrail, El Fetih'e bağlı Tanzim Örgütü'nün hapisteki lideri Mervan Barguti'yi ''asla serbest bırakmayacağını'' açıkladı. 
     İsrail radyosuna açıklama yapan İsrail Dışişleri Bakanı Silvan Şalom, Barguti'nin, ''5 kez ömür boyu hapis cezasına mahkum olmuş soğukkanlı bir katil olduğunu'' belirterek, İsrail'in Barguti'yi ''asla serbest bırakmayacağını'' söyledi. 
     Şalom, bu açıklamayı, İsrail parlamentosundaki Knesset sol partilerden Meretz-Yahad'ın Genel Başkanı Yossi Beilin'in, Barguti'nin serbest bırakılması çağrısının ardından yaptı. 
     Yossi Beilin, Barguti'nin İsrail ile barış sürecinde, en önemli Filistin liderlerinin biri olduğunu ve serbest bırakılması gerektiğini belirtmişti. Halen bir İsrail cezaevinde tutuklu bulunan 46 yaşındaki Mervan Barguti, 25 Ocak'ta yapılacak Filistin seçimleri için Ramallah'ta yapılan önseçimlerde, delegelerin yüzde 96'sının oylarını alarak adaylar arasında ön sıraya yerleşmişti. 
     
</TEXT>
</DOC>
