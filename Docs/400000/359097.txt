<DOC>
<DOCNO> 359097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur32.html </URL>
<DATE> 2005/07/07/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Yayaya çarpıp kaçan kamyonu takip etti 
</HEADLINE>
<TEXT>

     Konya’da bir kamyonun yayaya çarpıp kaçtığını gören bir vatandaş, kamyonu otomobiliyle takip ederek, plakasını polise bildirdi. 
     Alınan bilgiye göre, Karaman yönünden gelen, sürücüsünün kimliği henüz belirlenemeyen bir mikser kamyon, merkez Meram İlçesi Antalya Çevreyolu’nda yolun karşısına geçmeye çalışan Mehmet Şimşek’e 68 
     çarptı. Yaklaşık 20 metre sürüklenen Şimşek, olay yerinde hayatını kaybetti. 
     Kazayı uzaktan gören Mustafa Birkan, otomobiline binerek, kaçan mikser kamyonu takip etmeye başladı. Hatıp Yol kavşağında ışıklarda yan yana duran 2 mikser kamyondan hangisinin kazaya karıştığını anlayamayan Birkan, araçların plakasını alarak, olay yerine gelen polislere durumu anlattı. 
     Polis ekipleri, kazaya karıştığı iddia edilen kamyonlardan birini buldu. Yaptıkları incelemede, kamyonda kazaya karıştığına dair iz bulamayan ekipler, plakası alınan diğer kamyonu bulmak için çalışmalarını sürdürüyor. 
     Şimşek’in cesedi, polis ve Cumhuriyet Savcısı’nın incelemelerinin ardından, otopsi için Konya Numune Hastanesi morguna kaldırıldı. Bu arada, olay yerine gelen Şimşek’in yakınları baygınlık geçirdi. 
     
</TEXT>
</DOC>
