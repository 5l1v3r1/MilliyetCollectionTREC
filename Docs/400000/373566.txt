<DOC>
<DOCNO> 373566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/soneko07.html </URL>
<DATE> 2005/08/28/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Tüzmen Gürcistan'la ticaret hacmini artırmayı hedefliyoruz... 
</HEADLINE>
<TEXT>

     Devlet Bakanı Kürşad Tüzmen, 13-15 Eylül 2005 tarihleri arasında işadamlarıyla birlikte Gürcistan'a gidecek. 
     Konuyla ilgili Devlet Bakanlığı'ndan yapılan yazılı açıklamaya göre, söz konusu ziyaret sırasında Türkiye-Gürcistan Karma Ekonomik Toplantısı'nın da gerçekleştirilecek. 
     KEK toplantıları sırasında ''çifte vergilerin önlenmesi anlaşması'' yapılmasına yönelik çalışmalar da yapılacak. 
     Ziyaret sırasında Gürcistan Devlet Başkanı Mihail Şaakaşvili'nin yanı sıra Başbakan, maliye ve ekonomi bakanlarıyla görüşecek olan Bakan Tüzmen, Tiflis'te Türk girişimciler tarafından yapılan demir-çelik tesisi ve Gürcistan'daki Türk İşadamları Derneği'nin hizmet binasını da açacak. 
     Gürcistan'a yapacağı ziyaretle ilgili bir açıklama yapan Devlet Bakanı Kürşad Tüzmen, Türkiye-Gürcistan ticaret hacminin 2004 yılında 506 milyon dolar olarak gerçekleştiğini hatırlatarak, ''Gürcistan'la ticaret hacmini artırmayı hedefliyoruz. Yapacağımız KEK toplantılarında ticaret hacmimizi artırmanın önündeki engelleri kaldırmayı hedefliyoruz. Ticaretin yasal altyapısını oluşturmayı amaçlıyoruz. Gürcistan yetkililerinin de buna katkı yapacağına inanıyorum'' dedi. 
     Bu arada Tüzmen'in Gürcistan ziyaretine katılarak işadamları da ziyaret sırasında Gürcistan özel sektör temsilcileriyle biraraya gelerek ikili görüşmeler yapacaklar. 
     
</TEXT>
</DOC>
