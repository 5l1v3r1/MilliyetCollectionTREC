<DOC>
<DOCNO> 350933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/spo04.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çift cephede savaş 
</HEADLINE>
<TEXT>


Trabzonspor, yabancı transferinde Polonya ve Brezilya üzerinde yoğunlaştı. Bordo - Mavililer, daha önce belirlenen futbolcularla görüşmeleri için ikişer yöneticiyi bu ülkelere göndererek pazarlığı sıklaştırdı 

ADNAN SUNGUR DHA 


Yabancı transferinde Polonya ve Brezilya üzerine yoğunlaşan Trabzonspor'da yönetici Murat Bozoğlu ve Önder Bülbüloğlu, Güney Amerika'ya, Ömer Sarı ve Metin Akbaşoğlu da Polonya'ya gitti. Akbaşoğlu ve Sarı'nın Wisla Krakow'un forveti Maciej Zurawski için son kez girişimde bulunacakları, aynı takımın milli stoperi olan Arkadiusz Glawaski için de görüşme yapacakları öğrenildi. 
Brezilya'ya giden Bozoğlu ve Bülbüloğlu'nun Botafogo'nun stoperi Rafael Marquez Pinto, Flamingo'nun stoperi Carlos Henrigue ve Corinthians'ın stoperi Cleber Beraldo Anderson ile pazarlık yapacağı, Santos'un forveti Souza ve Cruzeiro'nun genç forveti Frederiko Chaves Guedes, Sao Paulolu Edinaldo Batista Libanio için de temaslar yapacağı ifade edildi. 
Bordo - Mavililer'in Alman 2. Lig takımlarından St. Pauli'de oynayan Yusuf için yaptığı girişimden de sonuç çıkmadı. Bonservisi elinde bulunan bu futbolcu, yıllık 500 bin Auro isteyince olumsuz yanıt aldı. 

Tolga'ya veto 

Mircea Lucescu'nun çalıştırdığı Ukrayna'nın Shakthar Donetsk Kulübü'nün ısrarla istediği Tolga Seyhan'a, teknik heyetten veto geldi. Şenol Güneş, yöneticilerle görüşerek, milli futbolcunun kesinlikle bırakılmamasını istedi. Asbaşkan Ömer Sarı, "Biz de hocamızın isteğini gerçekleştirmek durumundayız. Gelecek sezon Avrupa'da ve ligde başarı istiyoruz. Kadromuzu bozmaktan yana değiliz" dedi. Tolga'nın haklarını koruyacaklarını kaydeden Sarı, "Kendisiyle görüşüp ortak bir noktada buluşacağız. Bu toplantıda hem futbolcunun hem de kulübün çıkarları korunacak" ifadesini kullandı. 

Güven için ikna turu 

Trabzonspor'da yönetici Metin Akbaşoğlu'nun 3 yıllık sözleşme imzalattığı İstanbulsporlu Güven'in durumu h l netleşmedi. Genç futbolcu için 1 ve 7 Haziran'da yapılacağı açıklanan imza töreni, Şenol Güneş'in onay vermemesi nedeniyle gerçekleşmedi. Bordo - Mavili yöneticiler, Güneş'i ikna etmek için çaba harcarken, arada kalan Güven'in görüşmelerin sonucunu beklediği ifade edildi. 

Fatih'e operasyon 

Trabzonspor'un golcüsü Fatih Tekke dün bıçak altına yattı. Milli maçlar nedeniyle fedak rlık yaparak kasık fıtığı ameliyatını erteleyen başarılı futbolcu İzmir Özel Ege Sağlık Hastanesi'nde ameliyat oldu. Devlet Bakanı ve Başbakan Yardımcısı Mehmet Ali Şahin, İzmir Valisi Yusuf Ziya Göksu, Gençlik ve Spor Genel Müdürü Mehmet Atalay ile İzmir Spor İl Müdürü Sabri Sadıklar, ameliyat öncesi Fatih'e ziyaret ederek moral verdi. Bakan Şahin, "Gerekirse bu forma ve bayrak için ölürüm" diyen milli golcüyle gurur duyduklarını söyledi. Sol kasığından endoskopik yöntemle ameliyat edilen Fatih'in 10 gün sonra düz koşulara başlayabileceği açıklandı. 

Güneş'ten para uyarısı 

Parasal konuda iyileştirme isteyen futbolcuları uyaran Trabzonspor Teknik Direktörü Şenol Güneş, inat edip ayrılanların bugün futbol hayatlarının bittiğini, kaybolduklarını söyledi. 
Parasal iyileştirmenin de iyi bir yöntem olmadığını vurgulayan Güneş, 5 yıllık sözleşme imzalanan futbolcunun 1 sezon iyi oynadıktan sonra yönetimden ücretinin yükseltilmesini istediğini belirtti, "Madem böyle bir talep olacak o zaman neden 5 yıllık sözleşme imzalanıyor " diye konuştu. 
Oyuncuların transferi düşünmekten futbolu unuttuğunu ifade eden Şenol Güneş, şöyle konuştu 
"Kulüpler oyuncunun sözleşmesi bitmeden imza attırmak istiyor. Atmadığı taktirde de kadro dışı bırakıyor. Bakın Hasan Şaş, Dünya Kupası'nda yıldızdı. Ama bir anlaşmazlık sonucu gelinen noktada h l toparlanamadı. Yazık değil mi Hem Galatasaray, hem Hasan ne kadar çok şey kaybetti." 


</TEXT>
</DOC>
