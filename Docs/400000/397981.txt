<DOC>
<DOCNO> 397981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo05.html </URL>
<DATE> 2005/11/25/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaş'ta operasyon 
</HEADLINE>
<TEXT>

     Operasyon Beşiktaş’ta devre arasında radikal gelişmeler yaşanacak. Öncelikle, sezon sonunda sözleşmesi bitecek futbolculara, bu yılki ücretlerinin yüzde 30 eksiği’ teklif edilecek. Kabul etmeyenler gönderilecek. 
     
     Başkan-hoca zirvesi 
     Şampiyonluk parolasıyla başlanan yeni sezonun henüz 13. haftasında, Beşiktaş, lider Fenerbahçe’nin tam 16 puan gerisinde kaldı. UEFA Kupası Grup maçlarında da bir beraberlik Bolton, 1-1 , bir yenilgi Sevilla, 3-0 alarak durumunu zora sokan Siyah-Beyazlılar’da, devre arasında bir revizyon yapılmasına karar verildi. Son Gaziantepspor mağlubiyetinin ardından, Bir değil, bir çok sorun var. Bu akşam uyku alıp yatacağım'' diyerek takımın performansından duyduğu memnuniyetsizliği dile getiren teknik direktör Jean Tigana, en kısa süre içinde Başkan Yıldırım Demirören ile biraraya gelecek. 
     
     Listeyi teslim edecek 
     Bu zirvede, tek gündem maddesi, takımın gidişatına dönük alınacak acil önlemler olacak. Tigana, gelecekte yola devam etmek istediği veya gönderilmesine karar verdiği isimleri Başkan’a rapor edecek ve gerekenin yapılmasını isteyecek. Bu arada Yönetim Kurulu da boş durmuyor. Ara transferin başlayacağı Ocak ayında, mevcut kadroda yer alan 13 futbolcuyla masaya oturulacak. Sezon sonunda sözleşmeleri bitecek olan bu oyunculara, Bu yıl aldığınız paraların yüzde 30 eksiğini teklif ediyoruz'' denilecek. Kabul edenlerle sözleşme yenilenecek, etmeyenler gönderilecek. 
     
     İşte 13 futbolcu 
     
     
İsim Sözleşme bitiş tarihi AHMED HASSAN 30 06 2006 ALİ GÜNEŞ 30 06 2006 SERGEN YALÇIN 30 06 2006 ÇAĞDAŞ ATAN 30 06 2006 İBRAHİM ÜZÜLMEZ 30 06 2006 MURAT ŞAHİN 30 06 2006 MUSTAFA DOĞAN 30 06 2006 OKAN BURUK 30 06 2006 OSCAR CORDOBA 31 05 2006 RAMAZAN KURŞUNLU 30 06 2006 TAYFUR HAVUTÇU 31 05 2006 TÜMER METİN 30 06 2006 VEYSEL CİHAN 30 06 2006 
     
</TEXT>
</DOC>
