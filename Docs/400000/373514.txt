<DOC>
<DOCNO> 373514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/spor/ysenay.html </URL>
<DATE> 2005/08/28/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Üç puana rağmen 
</HEADLINE>
<TEXT>



Fenerbahçe, Samsun yerine kendisi ile boğuşuyordu sanki kazanmak için... 
İlk sayıya Samsunspor'un kavuşması dahi Fenerbahçe'nin kendi savunmasındaki handikaplarından kaynaklanıyordu işte... Ya Samsun'un üstüne giden Fenerbahçe hücumlarındaki nizamsız-hesapsız-kitapsız başı bozuk taşınmalar neyi ifade ediyordu ki gelecek adına Anelka'sı, Nobre'si, Appiah'ı ve Alex'iyle Fenerbahçe haftalardır hangi futbol varyasyonunun idmanlarını yapıyordu acep kendi tesislerinde Rakip savunmayı açmak için kanatlardan, orta alan al-verlerinden uygun gol anahtarları aramak yerine Samsun'un göbekteki sert kapılarını kırmak için öylesine maksatsız ve Fenerbahçe golcülerine yakışmayan yüklenmelerle kaç hafta sonrasına kadar gider ki bu dağınıklık Samsunspor kendi sahasında üst üste iki maç kaybetmiş bir takım... Ama dün gördük ki, o cılız kadroya rağmen savunmada, orta alanda ve gole çıkışlarda Fenerbahçe'den çok daha sevimli pas diyalogları kurup, etkili ve net ataklarla çıkabiliyorlardı Sarı - Lacivertli savunmanın üstüne... 
Evet, Alex karambol içinden çok maharetli bir röveşata ile eşitlik sağlayabiliyor Fenerbahçe'ye... Sonrasında Anelka ve Nobre ile üç puanı da kurtarmasını beceriyordu müthiş seyircinin olağanüstü itici gücüyle... Bütün bunlar iyi ama, bu Fener koskoca bir sezonu kişisel cambazlıklarla mı arayacak Avrupa ve Türkiye'deki iyi futbol ve galibiyet serilerini 
Daum hiç laf kalabalığı yapmasın oyun sonlarındaki fiili konuşmalarında... Sarı-Lacivertli ekip yavaş düşünüyor, yavaş hareketleniyor ve de yavaş oynuyor işin özetinde... Bu eskizler hep sezon başı giderilmesi ve ligler oynanırken de hiç konuşulmaması gereken basit doğrulardır futbol oyununda... Dün zar zor gelen galibiyete rağmen dağınık düşüncelerle sol kanattaki hem savunma, hem de hücum derinliklerindeki gözle görülüp, elle tutulan boşluklarla önündeki çok ciddi maç serilerini taşıyamaz bu Fenerbahçe... 
Haaa, biz her maçı böyle oynar, ölü toplarla-karambol vuruşlar veya kişisel becerilerle de her oyunu kazanırız diye bir sihirbaz cevabı veriyorsa bize Bay Daum, o zaman size hem iyi uykular, hem de renkli rüyalar dileriz sayın hocamız. 


</TEXT>
</DOC>
