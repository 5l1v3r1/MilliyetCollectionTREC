<DOC>
<DOCNO> 389491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/soneko24.html </URL>
<DATE> 2005/10/25/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Galataport dosyası geri gönderildi mi 
</HEADLINE>
<TEXT>

     Kumru Erçakar AA 

Yüksek Planlama Kurulu'nun YPK sekretaryasını yürüten Devlet Planlama Teşkilatı tarafından, ''usul eksikliği'' nedeniyle Özelleştirme İdaresi Başkanlığı'na geri gönderilen Galataport ihale dosyasının, eksikliklikleri giderilerek hemen yine YPK'ya sunulacağı öğrenildi. 
     Edinilen bilgiye göre, Özelleştirme İdaresi Başkanlığı tarafından YPK'ya sunulan, Salıpazarı-Karaköy Kruvaziyer Liman Kompleksi Galataport ihalesi sonucunun geri gönderilmesi işlemi, bir usul eksikliği bulunması nedeniyle yapıldı. 
     Konuya yakın çevreler, ÖİB'nin söz konusu eksikliği gidermesinin ardından dosyanın hemen YPK'ya tekrar gönderileceğini ve Galataport'un özelleştirme sürecine ilişkin herhangi bir sıkıntı olmadığını belirttiler. 
     Türkiye Denizcilik İşletmeleri TDİ Genel Müdürlüğü'nün, Salıpazarı-Karaköy Kruvaziyer Liman Kompleksi Galataport ihalesi sonucu YPK'nın onayından sonra kesinleşecek. 
     Galataport ihalesinde teklifler 16 Eylül'de alınırken, en yüksek teklif, 3 milyar 8 milyon Euro 4.3 milyar dolar ile Royal ortaklığından gelmişti. 
     Projenin yap-işlet-devret modeli çerçevesinde gerçekleştirilmesi için yapılan ihalede, ikinci sıradaki Tepe İnşaat 1.4 milyar Euro, üçüncü Fiba konsorsiyumu ise 1 milyar 4 milyon Euro teklif vermişti. 
     
     BAKAN YILDIRIM GERİ GÖNDERME YOK, İLAVE BİLGİLER İSTEMİŞLER 

     Öte yandan Ulaştırma Bakanı Binali Yıldırım, Galataport İhalesi ile ilgili dosyanın Devlet Planlama Teşkilatı DPT tarafından Özelleştirme İdaresi Başkanlığı’na ÖİB geri gönderildiği haberlerini değerlendirirken, "Geri gönderme yok. Bazı ilave bilgiler istemişler, hepsi o" dedi. 
     Yıldırım, PTT’nin 165. kuruluş yıldönümü dolayısıyla genel müdürlükte düzenlenen törene katıldı. 
     Burada gazetecilerin, "Galataport İhalesi ilgili dosyasının DPT tarafından ÖİB’ye gönderilerek şikayetlerini ilettiği haberleri doğru mu " sorusuna, "Doğruluğu yok. Geri gönderme yok. Bazı ilave bilgiler istemişler, hepsi o. Bu da yeni bir haber değil. 15 gün önce gerçekleşen bir şey" karşılığını verdi. 

     
</TEXT>
</DOC>
