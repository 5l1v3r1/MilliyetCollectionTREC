<DOC>
<DOCNO> 355669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonspo30.html </URL>
<DATE> 2005/06/26/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Alex, 6 Temmuz'da İstalbul'a dönecek... 
</HEADLINE>
<TEXT>

     Fenerbahçe’nin Brezilyalı futbolcusu Alex de Souza, tatil yaptığı ülkesinde diş tedavisi gördüğü için, takımının 30 Haziran Perşembe günü başlayacak yeni sezon hazırlık çalışmalarına 6 gün geç katılacağını açıkladı. 
     İnternetteki web sitesi "www.alex10.com.br"de yaptığı açıklamada, geçtiğimiz günlerde ağzının sol tarafındaki dört dişinden küçük bir operasyon geçirdiğini belirten Alex, tedavilerden dolayı kısa bir süre daha ülkesinde kalarak 6 Temmuz Çarşamba günü İstanbul’a döneceğini bildirdi. 
     Önümüzdeki günlerde sağdaki dişlerine de operasyon yapılacağını anlatan Alex, Türkiye’de çıkabilecek dedikodulara önlem almak amacıyla yaptığı açıklamada, şu ifadelere yer verdi 
     "Şunu belirtmek istiyorum ki bu ufak operasyonlar önceden planlanmadı. İleride olabilecek daha büyük problemleri engellemek için şimdiden tedavi olmayı tercih ettim. Nereden çıkardılar bilemiyorum ama diz liflerimden ameliyat olmam gerektiği söyleniyormuş ve Fenerbahçe’ye dönmeyecekmişim. Ne kadar saçma Bunların hiçbirinin gerçekle alakası yok. Sadece birkaç gün yalnız ağzımın tek tarafını kullanabileceğim." 
     
</TEXT>
</DOC>
