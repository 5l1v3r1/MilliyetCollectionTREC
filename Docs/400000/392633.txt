<DOC>
<DOCNO> 392633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/astro/index.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanılmaimkanı yüksek bir gün 
</HEADLINE>
<TEXT>


Bugün gökyüzü oldukça sert bir görünümde. Güneş'le karşı karşıya gelen Mars ilerlememizin engellenebileceğini gösteriyor. Kararsızlık, yanlış anlamalar da bizi huzursuz edebilir. Koç'lar iş hayatında planlı olmaları halinde başarılı olabilirler. Üstlerle ilişkilerde ölçülü hareket etmelerinde fayda var. İleriye dönük amaçlarında ise kararlılıkları göze çarpıyor. Boğa'lar yeniliğe açık durmalılar. Yeni kişilerle tanışmak ve yolculuklar söz konusu. Yabancılarla temaslarında fayda sağlayıcı gelişmeler olabilir. İkizler duygusal olarak huzursuzlar. Bugün düşüncelerini netleştirmeli ve ortaklaşa alanda bazı engelleri aşmalılar. Eşin parasal durumuyla ilgili konular da gündemde görünüyor. Yengeç'ler ortaklaşa alanda verimli bir gündeler. Yenilikler yapmalı ve ciddi kararlar almaları gereken gelişmelere önem vermeliler İkili ilişkilerde de eleştirilere açık olunmalı. Aslan'lar günlük işler ve düzen gerektiren konuların üstesinden gelmeli. İş ortamında meşgul edici ama olumlu yenilikler de yapılabilir. Sağlık konusunda özenli olunmalı. Başak'lar artan işlerini toparlamaya bakmalı ve gevşemeye çalışmalı. Duygusal alanda hareketli bir gün olurken, çocuklarla ilgili konular gündeme gelebilecek. Terazi'ler işlerini iyi planlayarak bitmesi gereken konuları sonuçlandırmalı. Ailevi konular ve yeni sorumluluklar almaları onları zorlayabilecek. Akrep'ler yakın çevrelerindeki konularla ilgilenebilirler. Bu arada eğitim konusundaki yeni gelişmelerin içinde olmak onlara başarı getirecek. Yay'lar bugün maddi konularda tutarlı olmalı. Bu alanda alacakları yeni kararlar onlara kazanç sağlayacak. Bekledikleri paralarda rahatlık söz konusu olacak. Oğlak'lar dikkat çekecekleri günlerindeler. Hızlı hareket etmeleri ve kararlı olmaları için fırsatlar da var. Yeni girişimler de söz konusu. Kova'lar geçmişe ait konular nedeniyle sıkıntılı olacaklar ama, ileriye yönelik girişimlerde bulunmak onlara güven verebilir. Balık'lar yeniliklere açıklar. Bunları ortaklaşa çalışmalara yansıtmaları gerekir. Yapıcı önerilere açık olmalı ve uzun vadeli düşünmeyi başarmalılar. 



</TEXT>
</DOC>
