<DOC>
<DOCNO> 384197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko37.html </URL>
<DATE> 2005/10/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Merko Gıda borçlarını yeniden yapılandırdı... 
</HEADLINE>
<TEXT>

     Merko Gıda'nın, ABN Amro dahil sekiz bankaya olan yaklaşık 29.5 milyon dolar toplam kredi ana para borcunun sadece ABN Amro Bankası'na yaklaşık 17.7 milyon dolar borç kalacak şekilde yeniden yapılandırıldığı bildirildi. 
     Merko Gıda Sanayi ve Ticaret A.Ş'den Borsa'ya gönderilen açıklamada, şirketin ABN Amro dahil sekiz bankaya olan yaklaşık 29.5 milyon dolar toplam kredi ana para borcunun tahakkuk etmiş ancak ödenmemiş kredi faizleri ve temerrüt faizleri ile birlikte yaklaşık 40.7 milyon dolar , sadece ABN Amro Bankası'na yaklaşık 17.7 milyon dolar borç kalacak şekilde yeniden yapılandırıldığı bildirildi. 
     Açıklamada, ''ABN Amro Bankası ile yapılan yeniden yapılandırılmış olan yaklaşık 17.7 milyon dolar borca karşılık önceki açıklamalarımızda belirttiğimiz üzere ABN Amro Bankası'na Sultaniye Karacabey, Tepecik Mustafakemalpaşa'daki domates salçası, küp domates fabrikaları, Torbalı İzmir'deki donmuş meyve ve sebze fabrikalarımız kredi ve taahütlerimize karşılık teminat garanti olarak devir edilmiştir'' denildi. 
     Tesisleriyle birlikte devredilen bu üç taşınmazı, Merko A.Ş'nin işletmeye devam edeceği belirtilerek, ''3 yıl sonunda Merko A.Ş. bu tesisleri anlaşmada belirtilen diğer koşulları yerine getirmek ve 6.6 milyon doları 30 Eylül 2008 tarine kadar ödemek kaydı ile ABN Amro Bankası'ndan geri alacaktır. Yeniden yapılandırmaya konu olan kredi borçları haricinde ABN Amro Bankası nakdi ve gayri nakdi olmak üzere şirketimize ayrıca 740 bin dolar yeni kredi tahsis edecektir'' denildi. 
     Açıklamada, bu hesaplamalara göre, şirketin ABN Amro Bankası'na yaklaşık 18.4 milyon doları kredi borcu, 6.6 milyon doları taahhüt olmak üzere toplam 25 milyon dolar banka taahhüdü oluşacağı bildirildi. 
     
</TEXT>
</DOC>
