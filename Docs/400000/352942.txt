<DOC>
<DOCNO> 352942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/soneko42.html </URL>
<DATE> 2005/06/17/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
ABD'de cari açık rekor kırdı 
</HEADLINE>
<TEXT>

     ABD'nin cari açığı yılın ilk üç aylık döneminde, beklenenin üzerinde artarak yeni bir rekor kırdı. 
     ABD Ticaret Bakanlığı'ndan yapılan açıklamaya göre cari açık yılın ilk çeyreğinde 195.1 milyar dolar olarak gerçekleşti. Piyasadaki beklentiler ise 190 milyar dolar seviyesindeydi. 
     ABD'nin yılın ilk çeyreğindeki cari açığı, Gayri Safi Yurtiçi Hasılaya GSYİH olan oranı açısından da rekor kırdı. Söz konusu dönemde cari açığın GSYİH'ye oranı yüzde 6.4'e ulaştı. 
     
     Son çeyrek rakamı revize edildi 
     Ticaret Bakanlığı, aynı şekilde, 2004 yılının son çeyreği için daha önce 188.4 milyar dolar olarak açıkladığı cari açık rakamını da 187.9 milyar dolar olarak yukarı çekti. 
     Cari açıktaki beklenenin üzerindeki artışın emtia ticaretinde verilen açığın büyümesinden ve hükümet hibeleri gibi tek taraflı para transferlerinin artışından kaynaklandığı belirtildi. 
     ABD'nin yüksek cari açığının yarattığı güvensizlik, doların euro başta olmak üzere önemli paralar karşısında üç yıldır yaşadığı gerilemenin başlıca nedenleri arasında sayılıyor. 
     
</TEXT>
</DOC>
