<DOC>
<DOCNO> 364769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo24.html </URL>
<DATE> 2005/07/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Formula 1 Grand Prix Kazanmak bir ekip işi 
</HEADLINE>
<TEXT>

     Formula 1’in çok önemli unsurlarından biri olarak pilot-mühendis ilişkisi, magazin basınında hiç yer almaz. Sürücü ile mühendis arasındaki yakın ve güvene dayalı işbirliği, yarış arabalarının pistte göstereceği performans açısından hayati önem taşır. Koç Allianz’ın ortağı Allianz’ın sponsor olduğu BMW WilliamsF1 takımından Frank Dernie şöyle diyor Onlar ancak ve ancak her şart altında birbirlerine tam olarak güvenebilirlerse başarılı olabilirler.'' 

Dışarıdan bakıldığında bu ikilinin arasında çok az ortak nokta var. Sürücüler milyonlarca dolar kazanır ve çoğu zaman Monako gibi seçkin yerlerde yaşar. Oysa mühendisler yarışlar arasında kalan ve 60 saat çalıştıkları haftalarını, genellikle mimari açıdan fazla bir lüksü olmayan bürolarda ve bilgisayar başında geçirirler. Ne mühendis arabanın pistteki performansını değerlendirebilecek bir sürücüdür, ne de sürücü teknik detaylara hakim bir mühendistir. Fakat ikisi birlikte, takımın başarısı için vazgeçilmez bir ekip oluşturur. 
     Bir sürücü bir yarıştan önce piste geldiğinde, önce oturup mühendisiyle görüşür. İki uzman, otomobilin yapısı ve ayarlarıyla ilgili tüm konuları ele alırlar. Bu yüzden, öncelikle pist, varsa otomobil için geliştirilmiş yeni parçalar ve bunların tur süreleri üzerindeki etkileri, yarışın koşulacağı pist için ideal lastikler ve kuşkusuz, genel olarak yarış stratejileri hakkında konuşurlar. Cuma ve Cumartesi günkü antrenman turları sırasında, sürücüler tekrar tekrar pit''e girer, sesle iletişim sağlanan bir göbek bağıyla'' bağlı oldukları mühendislere, otomobille ilgili izlenimlerini, otomobilin nasıl davrandığını, hangi virajlarda dışa savrulduğunu, hangi virajlarda içe savrulduğunu aktarırlar. Açıklamaları ne kadar eksiksiz ve ayrıntılı olursa o kadar iyidir. İyi bir mühendisin herkesten daha hakim olması gereken becerilerden biri, yorumlama sanatıdır. Çünkü sürücünün aktardığı izlenimlerden, çıkarılması gereken sonuçları çıkarabilirse takımının başarı şansı artacaktır. 
     Mühendisin bakış açısından, en iyi sürücü, pistin neresinde zaman kaybettiğini tam olarak hisseden sürücüdür. 30 yılı aşkın Formula 1 deneyimi bulunan Frank Dernie bu konuda şunları söylüyor Herhangi bir sürücü, otomobilin daha hızlı hale getirilmesi için yapılması gereken her şeyi anlatabilir. Ancak siz bir seferinde sadece tek bir sorunu çözebilirsiniz. Dolayısıyla burada önemli olan, sürücünün size, örneğin, öncelikli olarak dışa savrulma problemiyle ilgilenmenizi tavsiye etmesidir, çünkü sürücü, en çok zamanı bu şekilde kazanabileceğini bilir.'' Bu konuda bütün sürücülerin aynı ölçüde iyi olduğunu söylemek zordur. WilliamsF1 Teknik Direktörü Sam Michael şu yorumu yapıyor Otomobillerinin yaptığı her şey hakkında bitip tükenmez hikayeler anlatan sürücüler vardır. Fakat hafta sonu yarış günü gelip çattığında her şey çok hızlı yürümek zorundadır. Eğer yanlış bir konuya konsantre olursanız, telafi edemeyeceğiniz kadar çok zaman kaybedebilirsiniz.'' 
     
     Heidfeld, bir mühendis için mükemmel bir sürücü'' 

     Net ve ayrıntılı görüşleriyle mühendisin işini kolaylaştıran sürücülerden biri de Nick Heidfeld’dir. BMW WilliamsF1 sürücüsü Heidfeld, virajları tek tek analiz etmekteki ve herhangi bir durumda otomobilin nasıl davrandığını mühendisine aktarmaktaki başarısıyla ünlüdür. BMW Motor Sporları Direktörü Mario Theissen’in de bu Alman sürücüyü sevmesinin nedeni, onun sakin ve mantıklı davranan ve dikkatleri üzerinde toplamaktan kaçınan bir insan olmasıdır. Theissen hayranlık dolu bir ifadeyle şunları söylüyor Gerek test sürüşleri, gerekse geliştirme çalışmaları sırasında bizim için büyük bir kolaylık. O, karşısındakini sürekli azarlayan amatör bir mühendis değil, bir yarış sürücüsü olduğunu çok iyi bilir.'' Sam Michael da bu düşünceleri teyit ediyor Nick, bir mühendis için mükemmel bir sürücü.'' Bir Formula 1 yarış otomobilini yapılandırmak üst düzey ve son derece teknik bir satranç maçına benzer. Her yıl her şeyin çevresinde döndüğü soru şudur Belli bir parametreyi değiştirirsem, bunun diğer parametreler üzerinde nasıl bir etkisi olur Bilgisayarlar Formula 1 dünyasına girmeden önce, bir otomobilin düzenine karar verme açısından önem taşıyan faktörler, sürücünün sezgileri ve mühendis ve ustaların hayal güçleri idi. O günler artık gerilerde kaldı. Bugün bu işlerde, büyük ölçüde, otomobilin her kıpırtısını kayda geçiren yüksek performanslı bilgisayarlar kullanılıyor. Bununla birlikte, sürücünün gözlemleri de hala hayati önem taşıyor. Frank Dernie’ye göre Mühendis için en önemli bilgi, tur süresidir. İkinci önemli konu ise sürücünün düşünceleridir, hatta bunların telemetre ve veri çıktılarından bile önce geldiğini söyleyebiliriz. Ve bu durumun kısa vadede değişebileceğini gösteren bir işaret de yok.'' 

Formula 1 ile ilgili ayrıntılı bilgiler http f1.allianz.com adresinde... 
     Bunları biliyor muydunuz 
     Formula 1’de sürücüler ve mühendisler arasındaki işbölümü günümüzde her zaman net, sınırları belli bir konu değildir. Bunun bilinen en iyi örneği Jack Brabham’dır. Bu Avustralyalı sürücü, sadece kendi döneminin en başarılı sürücülerinden biri olmakla kalmıyordu. O aynı zamanda, mühendislik, yapımcılık ve takım kaptanlığı görevlerini de üstlenmiş eksiksiz bir insandı Bugün düşünülmesi bile mümkün olmayan bu başarı formülü, o zamanlar Jack Brabham ve onun Brabham-Repco’su ile muhteşem sonuçlar vermiş, Brabham 1966’da üçüncü kez Dünya Şampiyonu olmuştur. 
     
</TEXT>
</DOC>
