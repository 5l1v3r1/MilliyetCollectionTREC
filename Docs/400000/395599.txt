<DOC>
<DOCNO> 395599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonyas17.html </URL>
<DATE> 2005/11/16/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Deniz Akkaya canlı yayında ağladı... 
</HEADLINE>
<TEXT>

     Sevgilisi Murat Aslan’dan dayak yediğini, kulak zarının patladığını açıklayan Deniz Akkaya dün gece Show TV ana haberdeydi. Ağlayarak, Daha önceki 2-3 ilişkimde de bana vurdular. Küçüktüm, aşıktım, susmuştum. Şimdi susmuyorum'' dedi. 
     Ünlü manken şöyle konuştu Evlenmek ve çocuk sahibi olmak için bu ilişkiye başlamıştım. Ama o şiddetli tokatları yediğimde kendi kendime Dayak yiyerek çocuk yetiştirmeyeceğim’ dedim. O şahıs bana vururken, tokatlar atarken Yapma ben yüzümle para kazanıyorum’ diye ağlıyordum. Bana Görürsün parayı, yüzünün ne hale geldiğini de görürsün’ diye bağırıyordu''. 
     ''Başka bir gün de ağzım burnum kan içinde kalmıştı. Arkadaşımdan yardım istedim. Koşup geldi, havluyla yüzümdeki kanı temizledi.'' Dayak olayı sonrası Murat Aslan’ın sürekli kendisine mesaj attığını da söyleyen Deniz Akkaya bu mesajlardan birini canlı yayında açıkladı. 
     O mesaj şöyleydi Sana bir kadına davranılmayacak şekilde davrandım. Kıskandığım ve sevdiğim için oldu bunlar. Seni kaybetmekten korkuyorum. Sen benden nefret edebilirsin, ama kalbini çalıp seni kazanacağım.'' Deniz Olanları korkudan aileme anlatmadım. Annemin telefonlarına çıkmadım. Dayak yediğimi bir tek Aysel Gürel’e anlattım. Ailem her şeyi gazeteden öğrendi dedi. 
     
     
     MURAT ASLAN'DAN TEHDİT 

     Deniz Akkaya’ya dayak attığı iddia edilen Murat Aslan’dan tehdit Konuşursam kötü olur’. 
     Murat Aslan ise Deniz birlikte oturduğumuz eve 6 Kasım gecesi 03 00’te aşırı alkollü geldi. Güzide Duran ile sevgilisi Moris Kohen’in evindeymiş. Geç geldiği ve bu kadar çok içtiği için tartıştık. Kendisinden evimi terk etmesini istedim, ama ona vurmadım. 10 gün sonra doktor raporu alıp beni kendisine tokat atmakla suçluyor. Deniz beni fena bunalttı. Ne yaptığını bilmiyor'' dedi. 
     Şimdilik susma hakkını kullandığını söyleyen Murat Aslan avukatları aracılığıyla yasal yollara başvuracağını da söyledi. Murat Aslan Deniz’in davranışlarına göre hareket edeceğim. Bekleyip göreceğim. Eğer konuşmaya başlarsam bu Deniz Akkaya’nın geleceği için çok kötü olur. Söylediği gibi suç duyurusunda bulunursa avukatlarım aracılığıyla karşı dava açacağım'' dedi. 
     
     SARHOŞ DEĞİLDİ’ 

     Manken Güzide Duran, POSTA’ya o geceyi anlattı, Deniz akşam yemeğine Moris ile birlikte oturduğumuz Etiler’deki eve gelmişti. Yemekte bir şişe şarap içtik. 02.30 civarında da Deniz taksiyle evine gitti. Murat Aslan’ın söylediği gibi aşırı alkollü değildi'' dedi. 
     

     
</TEXT>
</DOC>
