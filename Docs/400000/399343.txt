<DOC>
<DOCNO> 399343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo09.html </URL>
<DATE> 2005/11/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Ronaldinho, Avrupa'da yılın futbolcusu seçildi... 
</HEADLINE>
<TEXT>

     Radikal Spor Servisi 

Barcelona'nın yetenek abidesi yıldızı Ronaldinho, Avrupa'da yılın futbolcusu seçildi. 
     Bu yıl 50. kez verilen ödüle layık görülen oyuncu 225 puan toplayarak Avrupa'da 2005 yılının en başarılı futbolcusu oldu. Ronaldinho, 'Altın Top' Ballon d'Or olarak anılan ödüle sahip olan üçüncü Brezilyalı olarak tarihe geçti. Daha önce Ronaldo 1997 ve 2002'de, Rivaldo ise 1999'da Altın Top'a layık görülmüştü. 
     Bu yıl içerisinde 2004 FIFA Yılın Futbolusu ve profesyonel futbolcular tarafından verilen FIFpro ödüllerini de alan Ronaldinho törende yaptığı konuşmada "Böyle prestijli bir ödülü almak benim için bir rüyanın gerçek olması demek" diye konuştu. 
     Avrupa'daki futbol serüvenine 2001 yılında Paris St. Germain'e transfer olarak başlayan Ronaldinho, sözlerini şöyle sürdürdü "Ronaldo ve Rivaldo da dahil olmak üzere ödülü kazanan isimlere bir baktığımda kendimi özel hissediyorum. Bu ödül benim olduğu kadar Barcelona ve Brezilya'daki takım arkadaşlarımın." Oylamada Ronaldinho'nun ardından ikinci gelen isimse 52 gazetecinin oylarıya 148 puan toplayan Chelsea'nin orta shaa oyuncusu Frank Lampard oldu. 
     Bir başka İngiliz, Liverpool'un geçen sezon Şampiyonlar Ligi şampiyonluğuna ulaşmasında en önemli isimlerden biri olan Steven Gerard ise üçüncü sırada yer aldı. 
     Thierry Henry dördüncülükte kalırken geçen yıl ilk sırada yer alan Andriy Shevchenko beşinci sıradaydı. 
     
</TEXT>
</DOC>
