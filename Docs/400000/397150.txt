<DOC>
<DOCNO> 397150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/ekonomi/eko05.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Göltaş hisseleri dün yüzde 53.5 prim yaptı 
</HEADLINE>
<TEXT>


TMSF tarafından yönetimine el konulmasından bu yana geçen 5 ayda hisseleri işlem görmeyen Göltaş, dün borsada serbest marjla işlem gördü ve yüzde 53.51 değer kazandı 

EKONOMİ SERVİSİ 

Yönetim ve denetimine Tasarruf Mevduatı Sigorta Fonu TMSF tarafından el konulan Demirel Şirketler Grubu'na ait Göltaş Göller Bölgesi Çimento Sanayi ve Ticaret A.Ş'nin hisseleri 5 aylık bir aradan sonra dün borsada serbest marjla işlem görmeye başladı. 

Primi ilk seansta yaptı 
23 Haziran'da el konulduğunda 22.80 YTL olan Göltaş hisselerinin fiyatı dün 1. seans boyunca 33.00 YTL ile 40 YTL aralığında işlem gördü. Birinci seansı 35.25 YTL'den tamamlayan Göltaş hisselerinin ilk seanstaki artış oranı yüzde 54.61 oldu. 
Göltaş hisseleri ikinci seansta hız kesmesine rağmen günü 35.00 YTL'den tamamladı ve dün yüzde 53.51'lik kazanç sağladı. İMKB - 100 Endeksi'nin ise son 5 aydaki artış oranı ise yüzde 29.92 düzeyinde oldu. 
Göltaş, dün en çok işlem hacmi gerçekleşen hisselerin arasında yer aldı. 7.2 trilyon lira sermayesi bulunan Göltaş'ın halka açıklık oranı yüzde 44 düzeyinde bulunuyor. Göltaş'ta 3 binin üzerinde hisse senedi sahibi var. 

Rakamlarla Göltaş Net k r 2005 6 19.3 trilyon liraSatış 2005 6 72.4 trilyon liraSermaye 7.2 trilyon liraHalka açık oran yüzde 44Hisse senedi sahibi 3.129 

</TEXT>
</DOC>
