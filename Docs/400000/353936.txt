<DOC>
<DOCNO> 353936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun17.html </URL>
<DATE> 2005/06/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Çeçenistan Devlet Konseyi binası yakınında patlamalar... 
</HEADLINE>
<TEXT>

     Çeçenistan Devlet Konseyi binası yakınında art arda patlamalar meydana geldiği bildirildi. 
     Rus İnterfaks ajansı, Çeçen militanların Devlet Konseyi binası ve yakınındaki bir bakanlık binalarına roketatarlarla saldırdığını duyurdu. 
     Ajans, saldırı bölgesinde çalışan işçilerin bulunduğunu belirterek, ateş sonucu işçilerden kimsenin yaralanmadığını, ancak bir vincin ağır hasar gördüğünü kaydetti. 
     Askeri uzmanlar, saldırı bölgesindeki incelemelerini sürdürürken, yerel saatle 10 20'deki saldırıda 10 bombanın patladığı belirtildi. 
     Bu arada, Çeçenistan Acil Durumlar Bakanlığı'ndan bir yetkili, İnterfaks'a yaptığı açıklamada, bu sabah meydana gelen saldırıda, Devlet Konseyi binasına 100 metre uzaklıkta olan Rusya Adalet Bakanlığı'nın Çeçenistan temsilciliği binasının hasar gördüğünü söyledi. 
     
</TEXT>
</DOC>
