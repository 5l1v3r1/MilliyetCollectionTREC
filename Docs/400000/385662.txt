<DOC>
<DOCNO> 385662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/siyaset/siy05.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Teziç, Gül'le görüştü 
</HEADLINE>
<TEXT>


ANKARA Milliyet 


Yükseköğretim Kurulu YÖK Başkanı Prof. Dr. Erdoğan Teziç, AB ile müzakere sürecinde "bilim ve araştırma" başlığıyla yapılacak tarama ekibinde Üniversitelerarası Kurul üyeleri ile YÖK'ten yetkililerin bulunacağını söyledi. Teziç, bu ekibin belirlenmesi için 14 Ekim'de Üniversitelerarası Kurul toplantısı yapılacağını bildirdi. Teziç, dün Bakanlar Kurulu toplantısı sürerken Başbakanlık merkez binasına gelerek Dışişleri Bakanı Abdullah Gül'le görüştü. Görüşmenin ardından "nasıl bir çalışma yapılacağı" sorusu üzerine Teziç, 10 aydır kendi içlerinde bir çalışma yaptıklarını ve YÖK'ü masaya yatırdıklarını söyledi. Ayrıca gelecek ay yükseköğretimle ilgili uluslararası bir konferans düzenleneceğini açıklayan Teziç, sadece öğretim üyelerinin bulunacağı konferansa siyasetçilerin katılmayacağını belirtti. 


</TEXT>
</DOC>
