<DOC>
<DOCNO> 386863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yasam/ayas.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektör Aşkın tutuklandı 
</HEADLINE>
<TEXT>


Tıbbi cihaz ihalesinde usulsüzlük yaptığı iddiasıyla soruşturma açılan Yüzüncü Yıl Üniversitesi Rektörü Prof. Dr. Yücel Aşkın tutuklandı 

OSMAN BEKLEYEN, FEYAT ERDEMİR DHA 

Van Yüzüncü Yıl Üniversitesi Rektörü Prof. Dr. Yücel Aşkın, Tıp Fakültesi Araştırma Hastanesi'ne 25 milyon dolarlık tıbbi cihaz alımına ilişkin ihalede usulsüzlük yaptığı iddiasıyla hakkında açılan soruşturma kapsamında, dün çıkarıldığı Ağır Ceza Mahkemesi tarafından tutuklandı. 
Prof. Aşkın'ın 14 Temmuz'da kampus alanındaki lojmanına polis baskın yapmıştı. Baskında, o sırada Azerbaycan'da bulunan Prof. Aşkın'ın tarihi eser koleksiyonu için topladığı tüm eserlere, dizüstü bilgisayarına ve bazı evraka el konulmuştu. 
Hükümetin baskıları sonucu yapıldığı iddiasıyla tepki çeken operasyonun ardından Prof. Aşkın hakkında, 'çıkar amaçlı suç örgütü oluşturmak', 'tehdit ve baskıyla ihaleye fesat karıştırmak', 'resmi evrakta sahtek rlık', 'yanlış mal bildirimi ve tarihi eser kaçakçılığı' ile 'hukuka aykırı kişisel veriler toplayarak görevi kötüye kullanmak' suçlarından soruşturma başlatıldı. 

Adliyede 13 saat 
Soruşturmayı sürdüren savcılığın daveti üzerine dün adliyeye gelen Prof. Aşkın, savcıya ifade verdi. İfade sonrası Aşkın, tutuklanması istemiyle 4. Ağır Ceza Mahkemesi'ne sevk edildi. H kim Sinan Sivri'nin dosyayı incelemesi tam 7.5 saat sürdü. Sivri, Aşkın'ı saat 20.30'da mahkeme salonuna alarak yargılanmasını başlattı. 1 saat 15 dakika süren yargılama sonunda mahkeme, Aşkın'ın tutuklanmasına karar verildi. 



</TEXT>
</DOC>
