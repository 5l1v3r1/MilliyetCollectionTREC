<DOC>
<DOCNO> 375649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/spor/spo08.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya vurgunu 0-3 
</HEADLINE>
<TEXT>


Yeşil - Siyahlı iki komşu kenti buluşturan maçta Sakaryaspor, evinde Türk Telekom'a kaptırdığı iki puanın futurasını Kocaelispor'a kesti. Serdal, Murat ve Kabango'nun sayıları farklı galibiyeti getirdi 


İkinci Lig A Kategorisi'nin iki iddialı ekibini buluşturan karşılaşmada Sakaryaspor fırtınası esti. 
Rektaşı ve komşusu Kocaelispor ile deplasmanda karşılaşan Sakaryaspor, ilk yarım saatte rakip ataklar karşısında zorlandı. Daha sonra oyunda kontrolü ele alan Yeşil - Siyahlılar, 43'te Murat'ın vuruşunda kaleci Hakan'ın çeldiği topa yetişen Serdal'ın golüyle 1-0 üstünlüğü yakaladılar. 
57'de Muhammet Reis sert vurdu. Top az farkla auta gitti. 66'da Ercan'ın sol kanattan ortasına Ferdi kafayı vurdu ama sonuç alamadı. 
75'te Nuri'nin geri pası kısa düştü. Topu kapan Murat bir anda kaleci Hakan'la karşı karşıya kaldı. Vuruşunda top ağlarla buluştu 0-2. 
81'de M'Bayo topu ceza alanına kadar götürüp sağındaki Kabongo'ya aktardı. Kabongo fileleri havalandırıp, skoru ilan eden golü attı 0-3 

Maçın karnesi 
HAKEMLER Sabit Hacıömeroğlu, Mehmet Metin, Hayrullah Hacıoğlu 
KOCAELİ Hakan 4 - Erhan Yıldırım 4 , Macit 4 Dk.46 Dideva 4 , Nuri 4 -Muhammet Özdin 5 , Muhammet Reis 5 , Bülent Bilgen 6 , Uğur Yasan 6 Dk.46 Ferit 4 , Ercan 4 Dk.69 Ayhan 4 -Özgür 4 , Ali Çakmak 4 
SAKARYA Recep 7 - Onur 7 , Volkan 8 , Levent 7 - Gökhan 7 , Serdal 7 Dk.83 Hakan , M'Bayo 7 , Fatih 6 Dk.62 Ferdi 6 , Kabongo 7 -Murat 6 , Aydın 6 Dk.68 Nezir 5 
GOLLER Serdal Dk.43 , Murat Dk.74 , Kabongo Dk.80 
SARI KARTLAR Nuri Kocaeli , Volkan Sakaryaspor 


</TEXT>
</DOC>
