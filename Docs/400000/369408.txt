<DOC>
<DOCNO> 369408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/guncel/axgun02.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçılara göre restorasyon şart 
</HEADLINE>
<TEXT>


İstanbul'da 'sanat'ın simgesi AKM binasının yıkılması tartışmasına katılan sanatçılara göre, yıkım değil bakım gerek 

KÜLTÜR SANAT SERVİSİ 

İstanbul'da sanat denince ilk akla gelen mek n olan, batıdaki opera binaları gibi kentin ana meydanı Taksim'de yükselen Atatürk Kültür Merkezi'nin yıkılacağı haberi, sanat dünyasında yankı uyandırdı. 
Kültür ve Turizm Bakanı Atilla Koç'un AKM'nin yeniden inşası konusunda yaptığı açıklamalardan sonra, sanat camiasının önde gelen isimleri restorasyon fikrine sıcak yaklaşırken, Mimarlar Odası Başkanı Oktay Ekinci ise yıkıma karşı çıktı. 

'Anıları olan bina' 
"AKM, anıları olan bir bina. Yapının 12 Mart döneminden önce yakılması, Almanya'daki Reichstag yangınına benzetilmiş, arada siyasi benzerlikler kurulmuştu" diye konuşan Ekinci, AKM'nin Taksim Meydanı'nın kent kimliğiyle bütünleşmiş bir yapı olduğunu belirtti. Ekinci, şunları söyledi 
"Restore edilmesi düşünülüyorsa bunun mimari karakterini ve iç cephe özellikleriyle dış cephe etkilerini bozmayacak şekilde nasıl yapılacağını Murat Tabanlıoğlu gayet iyi bilir. Yapı daha modern teknik donanımla, daha kullanışlı hale getirilebilir ve ömrü uzatılabilir. Ama bana kalırsa, koruma altına alınmalıdır." 
AKM'de ile ilgili olarak sanatçılar da yıkım fikrine temkinli yaklaştılar. Sanatçılar, restorasyon fikri çevresinde birleşti. 

Yılların binası, bakıma alınmalı 

Meriç Sümen Devlet Opera ve Balesi Genel Müdürü AKM'nin yıkılacağını sanmıyorum. Ama içinin restorasyonu, konu edilmişti. Çok gereksinmemiz olan şeyler var. Restorasyon tabii ki yapılacaktır. Bize resmi açıklama yapılmadı. Yılların binası bakıma almak lazım. 

Bina, Avrupa'daki merkezlerin gerisinde 

Suat Arıkan Eski İDOB Müdürü ve opera sanatçısı Altyapısında çok önemli eksikler var. Teknolojik olarak Avrupa'daki kültür merkezlerinin, opera binalarının çok gerisinde. İnşaat kalitesi, elektrik, su, ısınma, ışık donanımı açısından geride. Ama bence yıkılmasına gerek yok. İstanbul'a damgasını vurmuş bina. 

Sahne ve altyapı düzenlenmeli 

Gürer Aykal Borusan İstanbul Filarmoni Orkestrası'nın Şefi AKM'nin yeniden yapılması ya da onarımı söz konusu olacaksa, en son teknik gereklilikleri barındırmalı. Özellikle sahnenin üstünün, altının, ışık düzeninin, teknik altyapısının yeniden düzenlenmesi şart. Öte yandan projenin içeriğine iyi bakmak gerekiyor. 

Sahne teknolojisine uygun onarılmalı 

Yekta Kara Rejisör AKM'nin Büyük Salonu, Türkiye'deki en mükemmel mek n. Fakat yılların geçmesiyle oluşan eksikleri var. Çağdaş sahne teknolojisine uygun onarım geçirmeli... Yıkıldıktan sonra proje nedir bilmeden değerlendirme yapamam. 


</TEXT>
</DOC>
