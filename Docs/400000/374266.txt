<DOC>
<DOCNO> 374266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/siyaset/siy04.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Köprünün altında imha edileceksin' 
</HEADLINE>
<TEXT>


ÖZGÜR CEBE Diyarbakır DHA 


Kürd - Der sözcüsü İbrahim Güçlü, tehdit edildiğini açıkladı. Tehdidin arkasında PKK'nın olduğunu tahmin ettiğini söyleyen Güçlü, "Suç duyurusunda bulundum" dedi. 
Öüm listesiyle ilgili açıklamalarda bulunan Güçlü, Ankara Kürd - Der yöneticisi İhsan Güler'in derneği PKK'yı savunur hale getirdiğini betirterek, şunları kaydetti "Güler'in hakkımdaki konuşmalarının ucu ölüm tehdidine vardı. 'barismynet.com' adlı internet adresinden benim, Abdülmelik Fırat, Kemal Burkay ve Ümit Fırat hakkında yazılanlar ölüm tehdidine dönüştü. Yazının Diyarbakır'dan gönderildiği, yazılanlardan ortaya çıkıyor." Güçlü, kendisine gelen elektronik postada da şöyle yazdığını söyledi "Güçlü sokaklarda küfretmeye devam etsin. Azrail onu da yakalar. Düşmanın hizmetinde değerlere saldırmanın ne olduğunu görecek. On gözlü köprünün altında karnına tüp bağlanacak, ihanetin karşılığı olarak. İhanet eden Fidan'ın gebermesinden medet umacak kadar alçaklaşıyorsunuz." 



</TEXT>
</DOC>
