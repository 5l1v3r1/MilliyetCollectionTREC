<DOC>
<DOCNO> 358418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sontur03.html </URL>
<DATE> 2005/07/05/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Ölen kişinin yakınları doktor dövdü 
</HEADLINE>
<TEXT>

     Mehmet EZER ANTAKYA Hatay , DHA 

      ANTAKYA’da geçirdiği trafik kazası sonucu Devlet Hastanesi’ne getirilen ancak burada tomografisi çekilirken yaşamını yitiren 32 yaşındaki Mustafa Altınöz'ün yakınları, Dr. Mehmet Andı'yı dövdü. 
     Merkeze bağlı Avsuyu Beldesi’nde plakasız motosikletiyle evine giden Mustafa Altınöz, dikkatsizlik sonucu virajı alamayarak takla attı. Yakınları tarafından Antakya Devlet Hastanesi’ne götürülen Altınöz’ü, acil serviste Dr. Mehmet Andı tedaviye aldı. Tomografi çekilen Mustafa Altınöz, yaşamını yitirdi. Ölüm haberini alan hastanede bekleyen yakınları 28 yaşındaki Ali Yurtsever, 26 yaşındaki Şahin Yurtsever ve 18 yaşındaki Mehmet Altınöz, bir anda doktor Andı’ya saldırdı. Doktoru tekme tokat döven saldırganlar, olaya müdahale etmek isteyen hasta bakıcılarına ve polislere de saldırdı. Saldırıda burnu kurulan Andı ameliyata alınırken, saldırganlar gözaltına alındı. 
     Olayla ilgili soruşturma başlatılırken İl Sağlık Müdürü Bayram Kerkez, yapılan bu saldırıyı kınayarak, Bu devlete yapılan bir saldırıdır. Dr. Mehmet Andı, zor bulunur bir doktor. Kendini insanların sağlığına adıyor ve can kurtarmaya çalışıyor'' dedi. 
     
</TEXT>
</DOC>
