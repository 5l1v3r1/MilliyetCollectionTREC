<DOC>
<DOCNO> 383927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo01.html </URL>
<DATE> 2005/10/04/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ümit Karan, milli takım kadrosundan çıkarıldı... 
</HEADLINE>
<TEXT>

     Trabzonspor maçında sağ arka adalesinden sakatlanan Ümit Karan, Almanya ve Arnavutluk maçlarının kadrosundan çıkarıldı. 
     
     Fırsat ayağına gelmişti 
     Altın sezonunu geçiren ve 8 haftada 10 gol atarak, krallık yarışında rakipsiz olan Ümit Karan’a nazar değdi. Yüksek formuyla Milli Takımlar Başsorumlusu Fatih Terim’in gözüne girmeyi başaran ve 10 Ekim 2001’deki Moldova maçından Avrupa Kupası Finalleri Grup Eleme Maçı sonra ilk kez Ay-Yıldızlı formayı giyme şansı yakalayan golcü futbolcunun önüne sakatlık engeli çıktı. Trabzonspor maçında sakatlanan Ümit’in, dün yapılan kontrollerinde sağ arka adalesinde ödem tespit edildi. Karan, yaşadığı sakatlık nedeniyle Almanya ve Arnavutluk maçlarının kadrosundan çıkarıldı. 
     
     Üç forvet yorumu 
     Hayal kırıklığı yaşadığını söyleyen Ümit, Maalesef milli takımda oynayamayacağım. Çok üzgünüm'' ifadesini kullandı. Sürekli polemik konusu olan üç forvet’ tartışmasına da değinen Karan, şunları söyledi Hakan Şükür, Necati ve benim birarada oynamamız hocanın takdiri. Birlikte oynadığımız maçlar ve yaptığımız iş belli. Bu konuda daha fazla konuşmaya ve polemik yapmaya gerek yok. Biz profesyonel futbolcularız ve hocamız bizlere ne görev verirse onu yaparız. Bugüne kadar böyle oldu, bundan sonra da böyle olmaya devam edecek.'' 
     
</TEXT>
</DOC>
