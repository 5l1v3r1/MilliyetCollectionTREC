<DOC>
<DOCNO> 361442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur06.html </URL>
<DATE> 2005/07/15/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Tecavüze uğrayan liseli kızı öldürdüler, cesedini yakıp kuyuya attılar 
</HEADLINE>
<TEXT>

     Halil USUL BEYŞEHİR Konya , DHA 

KONYA’nın Beyşehir İlçesi'nde 15 gün önce bir kuyuda bulunan çıplak cesedin, lise öğrencisi 17 yaşındaki E. A'e ait olduğu saptandı. Cesetteki izlerden yola çıkan güvenlik güçleri, E'yı tecavüz ettikten sonra öldürüp kuyaya attığı iddiasıyla okul arkadaşı 17 yaşındaki S.T. ile üniversite öğrencisi M.Y.'yi gözaltına aldı. 
     Beyşehir’deki Vali Kemal Katıtaş Lisesi son sınıf öğrencisi E. A., 3 ay önce kent merkezindeki evlerinden markete gitmek için çıktı, bir daha dönmedi. Ailesinin kayıp başvurusunda bulunduğu E.A, polis ve jandarmanın tüm aramalarına karşın bulanamadı. 
     Bundan 15 gün önce Beyşehir’e bağlı Avdancık Köyü’nde kullanılmayan bir su kuyusunda bir kıza ait çıplak ceset bulundu. İlk incelemede kime ait olduğu saptanamayan ancak 3 ay önce kaybolan E. A'e ait olabileceği sanılan ceset incelenmek üzere İstanbul Adli Tıp Kurumu'na gönderildi. Yakınlarından alınan kan ve doku örnekleriyle yapılan DNA testinde cesedin E. A.'e ait olduğu kesinlik kazandı. 
     Bu gelişme üzerine polis, E. A'in yakın çevresi ve okul arkadaşlarını takibe aldı. Şüphelileri teker teker sorgulayan polis, E. A’e okul arkadaşı 17 yaşındaki S.T. ve Selçuk Üniversitesi Seydişehir Meslek Yüksekokulu öğrencisi olan 20 yaşındaki M.Y.'nin tecavüz ettiğini saptadı. Zanlıların kendilerine ele vereceği korkusuyla E. A'i öldürdüğünü, ardından tanınmaması için yakmaya kalkıştıklarını,, başaramayınca da kuyuya attıklarını belirledi. 
     Katil zanlılarından lise öğrencisi S.T. savcılıkta verdiği ifadede cinayeti amcasına ait baraka bir evde işlediklerini ve daha sonra genç kızın cesedini benzinle yakarak kuyuya attıklarını itiraf etti. Zanlılar, E. A'e tecavüz etmek için kaçırdıklarını, öldürmeden önce defalarca tecavüz ettiklerini söyledi. Zanlılar çıkarıldıkları mahkemece tutuklanarak cezaevine gönderildi. 

     
</TEXT>
</DOC>
