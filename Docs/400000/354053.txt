<DOC>
<DOCNO> 354053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo02.html </URL>
<DATE> 2005/06/21/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Rüştü Ya Barça, ya Fener 
</HEADLINE>
<TEXT>

     AB vatandaşı olduktan sonra Avrupa'nın 5 kulübünden teklif alan Rüştü son sözünü söyledi "Ya Barça'da kalırım ya da yuvaya dönerim" İspanya’da AB vatandaşı olma hakkını elde ettikten sonra teklif üstüne teklif alan Rüştü’ye İspanya’dan 3 İngiltere’den 2 takım talip oldu ama o isimlerle bile ilgilenmiyor. Rüştü Reçber menecerlerine, Bana bu kulüplerin isimlerini bile söylemeyin. Ya Barcelona’da kalırım ya da yuvama temelli dönüş yaparım'' dedi. Barcelona Kulübü Futbol Direktörü Begiristain ise Rüştü’yü arayarak İspanya’ya davet etti. 
     
     Rijkaard sıcak bakıyor 

     Bu davetin perde arkasında ise Katalan ekibin teknik patronu Rijkaard’ın Rüştü’ye yeşil ışık yakması gösteriliyor. Rüştü ile yapılacak görüşmede her konu detaylı bir biçimde görüşülecek. Yine de kulüp yönetiminin henüz 2. kaleci almayışı Rüştü’ye takımda kesin olarak yer verildiği şeklinde yorumlanıyor. Fenerbahçe’den bir yöneticinin İspanya’ya gidip bu futbolcunun bonservisini alma girişiminde bulunması da bekleniyor. 
     
     Yıldırım’ın planı hazır 

     Teknik direktör Daum’un Yabancı kaleci ile Avrupa arenasına çıkmak intihardır. Yerli kaleci ise Rüştü’den başkası olmamalıdır'' demesi yönetim tarafındanda haklı bulunuyor. Ancak bu işin içinden çıkmaya çalışan ve Rüştü’yü alırken Barça bize ödeme yapmadı. Şimdi bize dönerken onlara para ödememiz ters olur'' diyen Başkan Aziz Yıldırım’ın Katalan kulübünün para talep etmesi halinde bu kez Rüştü’yü devreye sokması bekleniyor. 

     
</TEXT>
</DOC>
