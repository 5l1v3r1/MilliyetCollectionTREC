<DOC>
<DOCNO> 390557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonyas03.html </URL>
<DATE> 2005/10/28/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Mezarda bile kazanıyorlar... 
</HEADLINE>
<TEXT>

     Bazı ünlülerin uzun yıllar önce öldükleri halde her yıl milyonlarca dolar kazanmaya devam ettikleri kaydedildi. 
     Amerikan Forbes dergisine göre, bu ünlüler arasında geçen yıl en fazla para kazanan isim ise 1977’de ölen "Rock’n Roll kralı" Elvis Presley oldu. Elvis Presley, Forbes dergisinin yayınladığı listede 45 milyon dolarla birinci sırada yer alırken, 2000 yılında ölen karikatürist Charles Schulz 35 milyon dolarlık geliriyle ikinci oldu. 
     Hayata 1980 yılında veda eden John Lennon kazandığı 22 milyon dolarla üçüncü sırada yer alırken, 1987 yılında ölen ressam Andy Warhol 16 milyon dolarla dördüncü, 1991’de ölen "Şapkadaki Kedi"nin yazarı Dr. 
     Seuss 10 milyon dolarla beşinci, 2004 yılında ölen ünlü sinema oyuncusu Marlon Brando ise 9 milyon dolarla altıncı oldu. 
     1962’de ölen, 1950’lerin sarışın yıldızı Marilyn Monroe ve 1973’te 
     ölen "Yüzüklerin Efendisi"nin yazarı J.R.R. Tolkien 8 milyon dolarla aynı sırayı paylaşırken, ünlü müzisyenlerden 2001’de ölen George Harrison, 2003’te ölen Johnny Cash ve 1989’da ölen Irving Berlin de 7’şer milyon dolarlık bir parasal getiriye imza attılar. 
     
</TEXT>
</DOC>
