<DOC>
<DOCNO> 396596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/guncel/gun10.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da karla kimyasal mücadele 
</HEADLINE>
<TEXT>



İstanbul Büyükşehir Belediye Başkanı Kadir Topbaş, "İstanbul'da karla mücadelede kimyasal madde kullanacağız" dedi. AKP İstanbul İl Başkanlığı tarafından Abant'ta düzenlenen değerlendirme toplantısına katılan Topbaş, "Bu sene karla mücadele etmek için 2 bin personelimiz hazır bulunmakta. Ayrıca karla mücadele etmek için 100 bin ton tuz alacağız. Geçen yıldan artan 35 bin ton tuzla birlikte 135 bin ton tuzumuz olacak" dedi. Topbaş, sözlerini şöyle sürdürdü "İstanbul'da karla mücadelede çevreyi kirletmeyen solüsyon kullanacağız. Pahalı bir madde ama 2 bin metreküp kullanmayı düşünüyoruz. Bu maddeyi Rusya kullanmakta ve başarılı olmakta. Madde, yağış başlamadan önce kullanılıyor ve yol kar tutmuyor." 



</TEXT>
</DOC>
