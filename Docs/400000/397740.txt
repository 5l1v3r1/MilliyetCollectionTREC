<DOC>
<DOCNO> 397740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sontur35.html </URL>
<DATE> 2005/11/24/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Türk Hava Yolları 500 eleman alacak 
</HEADLINE>
<TEXT>

     Türk Hava Yolları A.O THY , Türkiye İş Kurumu Eminönü Şube Müdürlüğü aracılığıyla daimi kadrolu 500 eleman alacak. 
     Konuya ilişkin Resmi Gazete’de yayımlanan ilana göre, talep şartlarına durumu uyan adayların, kayıtlı bulundukları Türkiye İş Kurumu İl müdürlüklerine veya şube müdürlüklerine şahsen başvurmaları gerekiyor. 
     THY’nin "www.thy.com.tr" adresli web sitesinde de yayınlanan ilana göre, lise ve dengi okul mezunu, 20-30 yaşları arasında, kadın veya erkek, erkeklerin askerliğini yapmış, Milli Eğitim Bakanlığı onaylı bilgisayar ve İngilizce eğitimi sertifikası veya İngilizce bilgisini-seviyesini belgeleme şartıyla 200 adet rezervasyon call center ile yine aynı şartlarda 150 adet yolcu hizmetleri memuru işe alınacak. 
     Ayrıca 50 adet Turizm, Otelcilik, Seyahat Meslek Lisesi mezunu rezervasyon call center memuru ile aynı okullardan mezun 25 adet yolcu hizmetleri memuru ve 50 adet Turizm, Otelcilik, Seyahat, Tur Operatörlüğü, Host Hosteslik Meslek Yüksek Okulu mezunu rezervasyon call center memuru ile aynı şartlarda 25 adet yolcu hizmetleri memuru olarak THY’de işe yerleştirilecek. 
     Bu arada, başvuracak tüm adaylardan "İstanbul’da en az 5 yıl süreyle ikamet etmeyi" taahhüt etme şartı da aranıyor. 
     
</TEXT>
</DOC>
