<DOC>
<DOCNO> 396681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun32.html </URL>
<DATE> 2005/11/21/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Uçakta sigara içmek için uçak kapısını açmaya çalışınca... 
</HEADLINE>
<TEXT>

     Uçuş sırasında sigara içmek için uçağın kapısını açmaya çalışan bir Fransız kadın, Avustralya'da mahkemeye çıkarıldı. 
     Avustralya'nın Associated Press ajansının haberinde, Cathay Pacific havayolu şirketinin Hong Kong ile Avustralya'nın Brisbane kenti arasında sefer yapan uçağına binen Sandrine Helen Sellies isimli yolcunun, aşırı derecede alkollü olduğu ve uyku hapı aldığı belirtildi. 
     Avustralyalı savcının uçuşu tehlikeye atma yönündeki suçlamasını kabul eden Sellies, bir yıl içinde benzer bir olaya karışması halinde 730 Amerikan doları para cezası ödeme cezasına çarptırıldı. 
     Uçuş sırasında uyurgezer gibi davrandığı belirtilen yolcunun, ağzında yakılmamış bir sigara ve elinde bir çakmakla uçağın acil yardım kapısına doğru ilerlediği, kapıyı açmak isteyen Fransızın uçaktaki bir görevli tarafından durdurulduğu kaydedildi. 
     Sanığın avukatı, müvekkilinin uçak korkusu yüzünden alkol aldığını söylerken, daha önce de uyurgezer olduğu belirtilen Fransız yolcu olayla ilgili hiçbir şey hatırlamadığını anlattı. 
     
</TEXT>
</DOC>
