<DOC>
<DOCNO> 383809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun23.html </URL>
<DATE> 2005/10/04/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Norveç Oslo'da sınıfta peçe yasaklandı 
</HEADLINE>
<TEXT>

     Norveç'te Oslo belediyesi, derslerde kız öğrencilerin peçe takmasını yasakladı. 
     AFP'ye açıklama yapan belediye başkanının danışmanı Peder Tellefsdal, ''Kız öğrencilerin sınıfta yüzlerini kapaması hoşgörülemez. Bu, eğitim şartlarına zarar veriyor'' dedi. 
     ''Bu şartlarda öğrenciyle iletişim kurmak imkansız hale geliyor'' diyen danışman, ''Bu, eğitimin kalitesi meselesi, din meselesi değil'' diye konuştu. 
     Protestanlığın devlet dini olduğu Norveç'te, devlet okullarında dini simgelerin taşınması serbest. 
     Belediyenin bu kararı, bir okulda Somali kökenli iki kızın derslere sadece gözleri açıkta bırakan ''nikap''la girmeleri üzerine aldığı bildirildi. 
     
</TEXT>
</DOC>
