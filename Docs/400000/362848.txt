<DOC>
<DOCNO> 362848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur36.html </URL>
<DATE> 2005/07/20/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Kuru otları yakarken canından oldu 
</HEADLINE>
<TEXT>

     Antalya’nın Serik İlçesi’ne bağlı Çandır Beldesi’nde evinin bahçesindeki kuru otları yakmak isteyen bir kişi, rüzgarın aniden yön değiştirmesi üzerine, alevlerin arasında kalarak öldü. 
     AA muhabirinin aldığı bilgiye göre, 66 yaşındaki Mehmet Yavuz, evinin bahçesinde temizlik yapmak amacıyla kuru ot ve ağaç yapraklarını bir araya toplayarak yaktı. 
     Yavuz, rüzgarın aniden yön değiştirmesiyle büyüyen alevlerin arasında kaldı. 
     Alevlerin giderek yayılması ve yola doğru genişlemesi üzerine, yoldan geçen vatandaşlar yangına müdahale ettiler. Bu sırada, alevlerin arasında kalan Mehmet Yavuz’un cesedi fark edildi. 
     Mehmet Yavuz’un cesedi, otopsi yapılmak üzere Serik Devlet Hastanesi’ne kaldırıldı. 
     Serik Cumhuriyet Savcılığı, olayla ilgili soruşturma başlattı. 
     
</TEXT>
</DOC>
