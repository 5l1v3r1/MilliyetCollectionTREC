<DOC>
<DOCNO> 368661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonsiy03.html </URL>
<DATE> 2005/08/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
DYP Kırkyama anayasa oluşur 
</HEADLINE>
<TEXT>

     DYP, yeni bir Anayasa için "hodri meydan" dediği AKP’ye "patchwork kırkyama " Anayasa uyarasında bulundu. 
     DYP Genel Başkan Yardımcısı Mahmut Nedim Bilgiç, AKP’nin yeni yasama döneminde TBMM’ye getirmeye hazırlandığı Anayasa değişikliğini "gündem saptırma" olarak değerlendirdi. 
     AKP’yi "gündem saptırma mühendisi" olarak tanımlayan Bilgiç, izlediği politikalarla acze düşen AKP’nin panik içinde "gündeme yeni yemler" attığını savundu. 
     Anayasa değişikliğinin de böyle bir yem olduğunu ileri süren Bilgiç, "uzlaşma" içinde gerçekleştirilecek "yeni bir Anayasa" için AKP’ye "hodri meydan" dedi. 
     Bilgiç, "AKP samimi ise patchwork kırkyama Anayasa yaratacak değişiklikler için değil, modern bir Anayasa için harekete geçmeli" dedi. 
     
</TEXT>
</DOC>
