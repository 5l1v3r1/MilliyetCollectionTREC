<DOC>
<DOCNO> 380700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas17.html </URL>
<DATE> 2005/09/22/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bir iki sigara da öldürücü 
</HEADLINE>
<TEXT>

     BBC 

      Norveç'te yapılan araştırmaya göre günde sadece birkaç sigara içilmesi bile kalp hastalığı ve akciğer kanseri riskini yaklaşık 3 kat artırıyor. 
     Norveç Kamu Sağlığı Enstitüsü, 30 yıllık bir süre boyunca 43 bin kişinin sağlık durumunun izlendiği araştırmanın sonuçlarını açıkladı. 
     Az sigara içmenin daha az sağlık riski taşıdığı inancını yıktıklarını söyleyen Norveçli ekip, araştırma sonucuna göre günde 1 ila 5 sigara içen bir kişinin koroner damar hastalıklarından ölme riskinin üç kat arttığını belirtiyor. 
     Hiç sigara içmeyen erkeklere kıyasla, günde birkaç sigara içen erkeklerin akciğer kanserinden ölme riski üç kat artış gösteriyor. 
     Hiç sigara içmeyen kadınlarla karşılaştırılıdığında 'hafif tiryaki' kadınların akciğer kanserinden ölme riski ise beş kat fazla. 
     Daha önce yapılan benzer araştırmalarda sigara içenlerin, içmeyenlere oranla ortalama 10 yıl erken öldüğü belirlenmişti. 
     Doktorlar, sigarayı bırakmak için hiçbir zaman geç olmadığı, zira sigaranın orta yaşlarda bırakılması halinde bile erken ölüm riskinin yarı yarıya azaldığını söylüyor. 
     
</TEXT>
</DOC>
