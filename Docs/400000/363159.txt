<DOC>
<DOCNO> 363159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur22.html </URL>
<DATE> 2005/07/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kızıltepe davasında yaralanan genç Olayla ilgim yok 
</HEADLINE>
<TEXT>

     Mardin'in Kızıltepe İlçesi'nde Ahmet Kaymaz ile oğlu Uğur Kaymaz'ın öldürülmesinden sorumlu tutulan polislerin yargılandığı dava sırasında iki grup arasında çıkan kavgada yaralanan genç, olayla ilgisinin olmadığını, kavganın arasında kaldığını iddia etti. 
     Eskişehir Ağır Ceza Mahkemesi'nde görülen davayı izlemeye gelen iki grup arasında dün yaşanan taşlı ve sopalı kavgada yaralanan Erkan Öngün 19 , olayla ilgisinin olmadığını söyledi. 
     Devlet Hastanesi'nde tedavi altına alınan Öngün, duruşmayı izlemek için toplanan iki grup arasında çıkan kavganın arasında kaldığını, gruptan 10 kişinin Atatürk Caddesi'nde ışıklarda beklerken kendisine saldırdığın belirtti. 
     O an kendisine neden saldırdıklarını anlayamadığını ve iki grupla da hiçbir ilgisinin bulunmadığını savunan Öngün, şöyle konuştu 
     ''İş aramak için geziyordum. Bir iş yerinin camında iş ilanı vardı, oraya müracaat ettim. Bir şey çıkmayınca yoluma devam ettim. Kavşakta ışıkta beklediğim sırada arkamdan biri tekme attı. Ne olduğunu anlamadım. Birden üzerime saldırdılar. Bayılmışım, kendime geldiğimde ambulanstaydım. Kafama üç dikiş atıldı.'' Öngün, saldırıda bulunanlardan şikayetçi olacağını bildirdi. 
     
</TEXT>
</DOC>
