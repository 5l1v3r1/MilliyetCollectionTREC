<DOC>
<DOCNO> 377986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/yazar/sazak.html </URL>
<DATE> 2005/09/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kıyamet tezleri 
</HEADLINE>
<TEXT>


İkinci Felluce olarak anılıyor Telafer. ABD ve Irak güçleri, Suriye'den sızan direnişlere karşı Felluce'dekine benzer imha saldırıları düzenliyor. Halkın yüzde 80'nin terk ettiği Telafer'de iki günde 250 kişinin öldürüldüğü bildiriliyor. Ölüm kenti Amerikan uçaklarınca bombalanırken, direnişin ardındaki El Kaide bağlantılı örgütler de operasyonlar durdurulmazsa, 'kimyasal silahlarla karşılık verecekleri' tehdidinde bulunuyor. 
Irak, 11 Eylül nedeniyle 'harabe' haline getirilmiş bir ülke. 
Ülkede yakında halkoylaması ile yeni anayasa yürürlüğe girecek. Sözde demokrasiye geçilecek. Telafer gibi Sünni kentleri bombalanırken Bağdat'ta ve işgal bölgelerinde sandığa nasıl gidilecek 
Felluce'den sonra Telafer'de de siviller hedefte. 
Irak'ta 'demokrasi ve özgürlük' adına kan dökülüyor. 
ABD'de milyonlarca kişiyi kasırgadan korumakta aciz kalan Bush yönetimi 'Telafer kuşatması'yla dünyaya gözdağı vermeye çalışıyor. Ancak 11 Eylül saldırıları dahil ABD'nin tarih boyunca Bush yönetimindekine benzer 'uğursuzluk dönemi' yaşamadığı bir gerçek. Ne yazık ki Bush'un politikaları kendi ülkesiyle birlikte dünyaya da zarar veriyor. 
Kyoto Protokolü'ne çekince koyan ABD'nin, New Orleans sular altında kaldıktan sonra bile dünyayı tehdit eden kimyasalların etkisini görmezlikten gelip h l 'nükleer silah geliştirmeye çalışması' karşısında en uyarıcı yayını Leman dergisi yaptı. 
Leman'ın kapağındaki Kızılderili Şefi'nin sözleri anlamlıydı 
"Son ağaç kesildiğinde Son nehir kurutulduğunda, 
Son balık yakalandığında Anlayacaksın paranın yetmediğini." 
Dünyanın tek süper gücü, Katrina Kasırgası'yla baş edemedi. Sovyetler'in sonunu da Çernobil faciası getirmemiş miydi 
ABD, elindeki olanakları kendi yoksullarına harcamak yerine Irak'a bomba olarak gönderiyor. Üstelik bunu bir 'yalan' ve inat uğruna yapıyor. 
Dışişleri eski Bakanı Colin Powell, BM'yi Irak'ın işgaline inandırmak için kitle imha silahlarının varlığından söz etmesinin yaşamında 'kara bir leke' olarak kalacağını ifade etti. Powell, CIA'nın kendisini yanılttığını açıkladı. 
Fransız Haber Ajansı AFP'nin ele geçirdiği ABD Savunma Bakanlığı'na ait belgelerde 11 Eylül'ü izleyen günlerde ABD'nin görünmeyen düşmana karşı, 'önleyici nükleer saldırı' planları yaptığı öne sürülüyor. 
Günün birinde '11 Eylül'ün sırları' açıklanmaya başlanırsa ne olur 
Kıyamet asıl o zaman kopar. 



</TEXT>
</DOC>
