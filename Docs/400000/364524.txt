<DOC>
<DOCNO> 364524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/astro/index.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırlı olmak gerek 
</HEADLINE>
<TEXT>


Bugün girişimlerimizde dikkatli olmamız gereken bir gündeyiz. Aceleci tepkiler yüzünden başımız derde girebilir. Akşam saatlerinde kontrolsüz davranabiliriz. Hızlı hareket etmek yerine sabırlı olmalıyız. 
Koç'lar bugün de ön plandalar. Duygusal konularla ilgilenmek ve değişikliklere açık olmak gerekiyor. Yeni planları göze çarparken kararlı da olmalılar. Boğa'lar geçmişle alakalı konulardan daha fazla etkilenmemeli. Bu konuda aceleci kararlar vermek yerine beklemeyi göze alabilmeliler. İkizler iyimserlikleri sayesinde başarıya açıklar. İleriye dönük ve onları heveslendiren konular var. Grup çalışmalarında ise arkadaşların desteğini alabilirler. Yengeç'ler iş hayatında mücadeleci yanlarını ortaya koyabilmeli. Onlara fayda sağlayacak önemli gelişmeler olurken, diğer sorumluluklarını göz ardı etmemeliler. Aslan'lar canlı ve hevesli enerjilerini olumlu kullanacaklar. Yabancılarla ilgili konular gündeme gelirken, yeniliklerden de faydalanmaya bakmalılar. Başak'lar duygusal anlamda kendilerini baskı altında hissedebilir. Bugün ortaklaşa konularda yeni planlar yapabilmek ve zorlayıcı koşulları göz ardı etmemek daha doğru görünüyor. 
Terazi'ler güne keyifli başlıyorlar. Yeni projeleri ortaklıkla ilgili konularda onları güçlendirebilir. Bir takım kararlarında aceleci olunmamalı. Akrep'ler pek huzurlu sayılmazlar. Planlı hareket etmezlerse aksilikler yaşanabilir. İş ortamında yardımlaşmaya ve yapıcı olmaya gayret göstermeliler. Yay'lar parasal konularda çıkabilecek fırsatları görmeli. İyimser enerjiler altında hayattan daha fazla keyif alacaklar. Oğlak'lar sabırlı olmak durumunda. Güvenlik ya da eve ait uğraşlar onların tüm vaktini alabilecek. İşe ait yeni gelişmelerden ise hoşnutlar. Kova'lar hızlı bir hareket içinde ve yoğun görünüyorlar. Yolculuklar ve iletişim konuları onları yönlendirici olabilecek. Balık'lar maddi konularda rahat hareket ediyorlar. Beklenmedik fırsatları kullanmak için cesur kararlar alacaklar. 
</TEXT>
</DOC>
