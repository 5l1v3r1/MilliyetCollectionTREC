<DOC>
<DOCNO> 390387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun20.html </URL>
<DATE> 2005/10/28/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Rusya Skandalın soruşturmasında sahte belgeler kullanıldı 
</HEADLINE>
<TEXT>

     Rusya Dışişleri Bakanı Sergey Lavrov, BM gıda karşılığı petrol programı çerçevesinde yapılan yolsuzlukları araştıran Volcker raporunda kullanılan bazı belgelerin ''sahte olduğunu'' söyledi. 
     Lavrov, Rus İtar-Tass ajansına yaptığı açıklamada, ''Komisyonla birkaç kez temasa geçtik ve birkaç davada bize gösterdikleri belgeler sahteydi. Özellikle Rus yetkililerinin imzalarının bulunduğu belgeler. Bu belgelerin kaynaklarını öğrenmek için birkaç kez talepte bulunuldu. Çünkü bu işi kimlerin yaptığını öğrenmek istiyoruz, ama şu ana kadar bu taleplerimize cevap verilmedi'' diye konuştu. 
     Sergey Lavrov, komisyonun hazırladığı raporu dikkatli bir şekilde inceleyeceğini belirterek, ''Raporu henüz görmedim. Belirli unsurlar üzerinde çalışmamız gerekiyor'' dedi. 
     Komisyon raporunda, eski Kremlin İdari İşler Başkanı Aleksandır Valoşin ve iki Rus muhalefet politikacısına Irak'tan yüksek miktarda petrol verildiği belirtilmişti. 
     Rus diplomat Aleksandır Yakovlev, geçen ağustos ayında BM'nin gıda karşılığı petrol programı çerçevesinde kara para akladığı gerekçesiyle gözaltına alınmıştı. 
     
</TEXT>
</DOC>
