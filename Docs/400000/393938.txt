<DOC>
<DOCNO> 393938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/ekonomi/eko11.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir koltuğa çift bilet kesen üç kat tazminat ödeyecek 
</HEADLINE>
<TEXT>


ANKARA AA 

TBMM'ye sunulan Türk Ticaret Kanunu tasarısı ilk kez yolcu taşımaya ilişkin hükümler getirdi. Buna göre yolcu taşıma firması yapamadığı sefer için yolcuya yeni sefer öneremezse, bilet ücretiyle birlikte bu ücretin üç katı tutarında tazminat ödeyecek. Aracın hareketi gecikirse, yolcu bu ücreti ve zararını firmadan isteyebilecek. 
Hayat sigortasında bir yıl prim ödeyen sigortalı üç yıl beklemeden istediği zaman sözleşmeyi sona erdirebilecek. 
Taşıyıcı bilette belirtilen yerin başka bir kişiye verilmesi, bilette gösterilen araç yerine, onunla aynı düzeyde olmayan başka bir aracın sefere konulması, erken hareket nedeniyle yolcunun yetişememesinden de sorumlu olacak ve bilet parasının üç katı tazminat ödeyecek. 


</TEXT>
</DOC>
