<DOC>
<DOCNO> 379068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur41.html </URL>
<DATE> 2005/09/16/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Trafik kazaları 2 ölü, 10 yaralı 
</HEADLINE>
<TEXT>

     Eskişehir, Çorum ve Afyonkarahisar’da meydana gelen trafik kazalarında 2 kişi öldü, 10 kişi yaralandı. 
     Alınan bilgiye göre, Eskişehir’de, Hasan Çevik idaresindeki 06 NAD 16 plakalı traktör, Mihalıççık-Gürleyik köy yolunun 5. kilometresinde 
     şarampole yuvarlandı. Traktörün altında kalan Çevik, olay yerinde öldü. 
     Rasim Palgak yönetimindeki 06 AF 5024 plakalı otomobil, Sivrihisar-Kaymaz belde karayolunun 11. kilometresinde takla attı. 
     Kazada yaralanan Palgak, Kaymaz Sağlık Ocağı’nda tedavi altına alındı. 
     Bülent Şumnulu’nun kullandığı 06 DJ 088 plakalı otomobil, Sivrihisar-Ankara karayolunun 7. kilometresinde Oktay Yalçın idaresindeki 06 AD 9423 plakalı çekiciyle çarpıştı. Kazada yaralanan Bülent ve Zeynep Şumnulu, Sivrihisar Devlet Hastanesi’ne kaldırıldı. 
     Kurdela Yakıcı idaresindeki 26 SD 910 plakalı otomobil, Eskişehir-Konya karayolunun 15. kilometresinde şarampole yuvarlandı. 
     Kazada yaralanan Yakıcı, Eskişehir Devlet Hastanesi’nde tedavi altına alındı. 
     İsmail Ör yönetimindeki 42 UB 736 plakalı otomobil, İnönü-Kütahya karayolunun 23. kilometresinde şarampole yuvarlandı. Kazada yaralanan Hamdi Akgün, Eskişehir Devlet Hastanesi’ne kaldırıldı. 
     Çorum’un Alaca İlçesi’nde, Süleyman Coşkun 47 yönetimindeki 38 LZ 111 plakalı otomobil, Alaca-Yozgat karayolunun 5. kilometresinde takla attı. Kazada, otomobil sürücüsü Süleyman Coşkun öldü, otomobilde bulunan İbrahim Coşkun 33 yaralandı. Coşkun, Çorum Devlet Hastanesi’ne tedavi altına alındı. 
     Afyonkarahisar’da, Afyonkarahisar-İzmir karayolunun 16. 
     kilometresinde, Mustafa Akkuş idaresindeki özel bir şirkete ait 63 KD 214 plakalı yolcu otobüsü, havanın yağışlı olması nedeniyle devrildi. Kazada, Mustafa Akkuş 31 , Yaşar Çetin , Nihat Gümüş 30 ve Ekrem Kara yaralandı. Yaralılar, Afyonkarahisar Devlet Hastanesi’nde tedavi altına alındı. 
     
</TEXT>
</DOC>
