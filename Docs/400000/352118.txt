<DOC>
<DOCNO> 352118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun08.html </URL>
<DATE> 2005/06/15/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
ABD'de 7.0 büyüklüğünde deprem... 
</HEADLINE>
<TEXT>

     ABD’deki depremin 7.0 büyüklüğünde olduğu ve California eyaletinin kuzey kıyılarına 130 kilometre mesafede meydana geldiği bildirildi. Daha önce yapılan açıklamada, depremin Richter ölçeğine göre 6,8 büyüklüğünde olduğu ve ABD’nin Alaska eyaletinin güneybatısındaki Aleut adalarını etkilediği kaydedilmişti. 
     Amerikalı yetkililer, ABD Jeolojik Araştırmalar Merkezi’ne göre 7.0 büyüklüğündeki depremden sonra Kanada’dan Meksika’ya kadar ABD’nin batı kıyılarına yaşayanlar için tsunami olasılığı uyarısında bulundular. Uyarının California, Oregon ve Washington eyaletinin batı kıyılarında ikamet edenler için geçerli olduğu, ancak tehlikenin geçtiği belirtildi. Büyük Okyanus’da deniz tabanının yaklaşık 10 kilometre altında meydana gelen depremin Crescent City bölgesinin güneybatısını vurduğu, bölgede alçak kesimlerde yaşayanların tahliye edildiği kaydedildi. California kıyılarında binaları sallayan depremde ölen ya da yaralanan olup olmadığı konusunda bilgi verilmedi. 1964 yılındaki depremde meydana gelen tsunamide dev dalgalar Crescent City kentini vurmuş, 11 kişi ölmüş ve 29 bina denize sürüklenmişti. 

     
</TEXT>
</DOC>
