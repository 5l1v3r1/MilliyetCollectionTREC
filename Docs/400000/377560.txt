<DOC>
<DOCNO> 377560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo21.html </URL>
<DATE> 2005/09/11/ </DATE>
<TIME> 21.57 </TIME>
<AUTHOR>  </AUTHOR>
<HEADLINE>
Galatasaray 2 - Sivasspor 0 Maç sonucu 
</HEADLINE>
<TEXT>

     Turkcell Süper Ligi'nde yapılan maçta Galatasaray, Sivasspor'u Ümit Karan'ın golleriyle 2-0 mağlup etti. 
     
     İlk yarı 

     19. dakikada Hakan'ın pasıyla ceza yayı önünde topla buluşan Necati'nin sert şutunda, meşin yuvarlak üsten farklı biçimde auta çıktı. 
     22. dakikada Hasan Şaş'ın ortasında, ceza alanı sol çaprazında Necati'nin gelişine vuruşunda, top arka direğe yakın bir biçimde auta gitti. 
     24. dakikada Hakan'ın indirdiği topla ceza alanı önünde buluşan Saidou'nun yerden sert şutunda, meşin yuvarlak direkten döndü. Pozisyonu izleyen Hasan Şaş'ın müdahalesine karşın Sivasspor savunması tehlikeyi uzaklaştırdı. 
     30. dakikada Hakan'ın pasıyla ceza alanı dışında sol çaprazda topla buluşan Heinz'ın yaklaşık 20 metreden vuruşunda, meşin yuvarak yandan auta gitti. 
     39. dakikada Necati'nin doldurduğu top Sivasspor savunmasından sekerek altıpas içinde Orhan'ın önünde kaldı. Bu oyuncunun yakın mesafeden vuruşunda ise meşin yuvarlak kaleci Vedat'tan döndü. 
     42. dakikada ceza alanı dışında sağ çaprazda kazanılan serbest vuruşta, Hakkı'nın sert şutunda, top barajı geçmesine karşın yandan auta çıktı. 
     45. dakikada Iliç'in pasıyla ceza alanında topla buluşan Heinz'ın şık hareketler sonrası şutunda, meşin yuvarlak savunmaya da çarparak yandan az farkla kornere gitti ve maçın ilk yarısı 0-0'lık eşitlikle sona erdi. 
     
     İkinci yarı 

     46. dakikada Iliç'in çıkardığı topa Necati'nin sert vuruşunda, kaleci Vedat son anda meşin yuvarlağı tokatlarken, dönen topa sağ çaprazdan Heinz'in vuruşunda ise top az farkla auta çıktı. 
     49. dakikada soldan Orhan'ın yerden pasında Iliç, ceza alanı önünde meşin yuvarlakla buluştu. Bu oyuncunun sert şutunda, top savunmadan döndü. 
     51. dakikada sağdan Hasan Şaş'ın ortaladığı topu ön direkte Hakan kafayla arkaya indirmesine karşın, o bölgede hiçbir sarı-kırmızılı oyuncu bulunmayınca, Sivasspor savunması meşin yuvarlağı kornere göndererek tehlikeyi uzaklaştırdı. 
     63. dakikada sağdan Hasan Şaş'ın yaptığı ortaya altıpas önünde iyi yükselen Necati'nin kafa vuruşunda, top yandan auta gitti. 
     75. dakikada Cihan'ın uzun ortasında, ceza alanı önünde topu kafasıyla önüne düşüren Hakan'ın kaleciyle karşı karşıya pozisyonda vuruşunda, meşin yuvarlak yandan auta gitti. 
     77. dakikada sol çaprazdan Hasan Şaş'ın kullandığı serbest vuruşta, penaltı noktası üzerinde iyi yükselen Ümit'in kafa vuruşunda, top kaleci Vedat'ın ellerinde kaldı. 
     78. dakikada sağ çaprazda Hasan Şaş'ın önüne indirdiği topa dar açıya karşın ön direkte Ümit'in çok şık vuruşunda, meşin yuvarlak üst direğe de çarparak ağlarla buluştu 1-0 
     83. dakikada hakemin "devam" kararını fark edemeyen Hakkı'nın ceza alanında topu eline alması üzerine hakem Mustafa Çulcu penaltı noktasını gösterdi. 
     84. dakikada penaltı atışını kullanan Ümit, meşin yuvarlağı kaleci Vedat'ın sağından ağlarla buluşturarak skoru 2-0'a taşıdı. 
     Kalan dakikalarda iki takımın da çabaları skoru değiştirmeyince, mücadele 2-0 Galatasaray'ın galibiyetiyle sona erdi. 
     

Stat Ali Sami Yen Hakemler Mustafa Çulcu xxx, Serkan Ok xxx, Serkan Akal xxx Galatasaray Mondragon xx, Cihan xx, Song xxx, Tomas xx, Orhan xx, Hasan Şaş xxx, Saidou xx, Iliç x Dk. 63 Ümit xxx , Heinz xx Dk. 74 Altan x , Necati x Dk. 85 Uğur , Hakan xx Sivasspor Vedat xx, Murat xx, Kalla xx, Hakkı x, Hayrettin xx, İbrahim xx Dk. 68 Mohamed x , Fransergio x, Hakan Bayraktar xx, Cem xx Dk. 46 Musa x , Anderson xx, Balili x Dk. 79 Hakan Turan x Goller Dk. 78 ve 84 penaltıdan Ümit Sarı Kartlar Dk. 32 Cihan, Dk. 41 Tomas Galatasaray , Dk. 59 Anderson, Dk. 76 Kalla Sivasspor      
</TEXT>
</DOC>
