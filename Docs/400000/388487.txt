<DOC>
<DOCNO> 388487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/yazar/tamer.html </URL>
<DATE> 2005/10/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Erol Sabancı Dolarlar havada uçuşuyor 
</HEADLINE>
<TEXT>


Akbank Murahhas Azası Suzan Sabancı, Lüksemburg Başbakan Yardımcısı ve Dışişleri Bakanı Jean Asselborn ile birlikte, önceki akşam Çırağan Sarayı'ndaki davette ev sahibiydiler. Asselborn bizlere hoş geldiniz derken, "İstanbul'un haritasında Lüksemburg'a da bir yer açılmış olmasından duyduğu memnuniyeti" dile getirdi. 
Türkiye'nin 3 ekimde AB ile müzakere eden ülke statüsüne geçmesi, anlaşılan Lüksemburg'un Türkiye'ye ilgisini de artırmış. Bugüne kadar ülkemizde hiçbir düzeyde diplomatik temsilciliği bulunmayan Lüksemburg, Sabancı'nın Fahri Konsolos olmayı kabul etmesiyle Türkiye ile daha yakın temasa girmeyi başarmıştı. 

Schengen vizesi yok 
Davetlilerin "Eh artık Schengen vizesini Suzan Hanım'dan alırız" takılmalarına verilen yanıt hep aynıydı "Vize Belçika Konsolosluğu'ndan, biz sadece davetlerden sorumluyuz " 
Finansçıların ağırlıkta olduğu davette Akbank Yönetim Kurulu Başkanı Erol Sabancı'nın yüzünde güller açıyordu. Kendisinin krizlere karşı titizlikle koruyarak Türkiye'nin 2. büyük özel bankası haline getirdiği Akbank'ta baba - kız, şimdi yeni ufuklara doğru yol alıyorlardı. 
Erol Bey, ekonominin gidişatından da pek memnundu "Ben hayatımda daha önce hiç böyle bir dönem görmedim. Dolarlar havada uçuşuyor. Telekom, çimento, TÜPRAŞ, ERDEMİR ihalelerinde çıkan fiyatlara baksanıza... Bir yıl önce hayal bile edemezdik. Eskiden sadece Amerikalı, Alman, Fransız, İngiliz gelirdi. Şimdi bakıyorum Körfez'den, Hindistan'dan, Rusya'dan, kuzey - güney - doğu - batı her taraftan yatırıma geliyorlar." 

"Bizi kimse alamaz" 
Baba - kız Erol - Suzan Sabancı'lar, ABD'nin iş dünyası ve finans dergisi Institutional Investor'un son sayısına röportaj vermişler, hatta dergi Suzan Hanım'ı kapak yapmıştı. Erol Bey, o röportajda "Türkiye'de pek çok banka satılmış olabilir, ama bizi kimse alamaz" diyordu. Akbank Yönetim Kurulu Başkan Vekili Akın Kozanoğlu, davette daha da net konuştu "Bugün özel bankalar içinde 2 numarayız. Göreceksiniz, 1 - 1.5 yıl içinde 1 numara olacağız." 
Nasıl olacak diye merak edenlere... Akbank'ın niyeti, bir kamu bankasını - muhtemelen de ilk satılığa çıkacak Halkbank'ı- satın alarak zirveye oturmak. Bu alım için 4 katrilyonu aşkın paraları var hazırda bekliyor. Pekiyi bu parayla yurtdışında bir banka satın almayı düşünmezler mi 
Erol Sabancı'nın da Kozanoğlu'nun da bu soruya verdikleri yanıt aynı netlikte "Avrupalılar Türkiye'de banka satın almaya uğraşırken, biz neden yurtdışına gidelim Önümüzdeki dönemde bankacılıkta büyük potansiyel dışarda değil ki burada." 

Bankacılık h l güdük 
Gerçekten de yerden göğe haklılar. Türkiye büyük bir ülke, ama bankacılığı h l güdük. 300 milyar dolarlık GSYİH'mıza karşılık bankacılığımızın hacmi 200 milyar dolar, yani GSYİH'nın 70'i. Bankacılık GSYİH karşılaştırmasında Avrupa Birliği ortalaması 250. Bu oranı Türkiye'ye vursak, 750 milyar dolar hacminde bir bankacılık sektörüne sahip olmamız lazım. 
Anlayacağınız daha gidilecek çok yol var. Zaten yabancı bankalar bu yüzden peşpeşe Türkiye'ye geliyor Akbank bu yüzden Türkiye'de büyümek istiyor. 



</TEXT>
</DOC>
