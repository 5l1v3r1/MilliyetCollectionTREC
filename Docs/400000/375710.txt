<DOC>
<DOCNO> 375710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun35.html </URL>
<DATE> 2005/09/05/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Filistin topraklarındaki Gazze kentinde patlama... 
</HEADLINE>
<TEXT>

     Filistin topraklarındaki Gazze kentinde akşam saatlerinde bir evde meydana gelen patlamada ilk belirlemelere göre 1 kişi öldü. 
     Hastane yetkilileri, İsrail sınırı yakınındaki Şecaiye mahallesinde meydana gelen patlamada 1 kişinin öldüğünü, 25’ten fazla kişinin yaralandığını söylediler. 
     Bölge sakinleri, patlamanın Hamas örgütü yandaşı bir ailenin evinde meydana geldiğini, patlama sonucu evin harap olduğunu belirttiler. 
     Filistin güvenlik görevlileri de patlamada üç evin yıkıldığını ve evlerden birinde Hamas militanlarının yaşadığını kaydettiler. 
     Patlamanın sebebine ilişkin açıklama yapılmadı. 
     Kurtarma görevlileri de patlamanın olduğu evin yakınındaki üç binada yangın çıktığını belirttiler. 
     
</TEXT>
</DOC>
