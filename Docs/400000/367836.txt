<DOC>
<DOCNO> 367836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonsiy01.html </URL>
<DATE> 2005/08/07/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
AKP'li Hıristiyan aday iddialı... 
</HEADLINE>
<TEXT>

     Elif DEMİRCİ DHA 

      AKP İzmir İl Başkanlığı'na adaylığını açıklayan İtalyan asıllı hıristiyan 51 yaşındaki Policarpo Sergio, teşkilattan çok olumlu tepkiler aldığını en büyük desteği de Aleviler'den gördüğünü söyledi. İki yıl önce siyasete girdiği AKP'de Dolgu malzemesi’ olarak kullanıldığı gerekçesiyle istifa eden Sergio, Ben onlara kollarımı açtım, ama kollarım açık kaldı. AKP'nin samimiyetini kanıtlaması için aday oldum'' dedi. 
     AKP'nin iki yıl önce yapılan İzmir İl Kongresi'nde İtalyan asıllı hıristiyan Policarpo Sergio'nun yönetime girmesi, muhafazakar partide büyük yankı uyandırmış, İl Başkanı Ali Aşlık bunu dinler arası barışı ve hoşgörüyü savunduklarını için yaptıklarını açıklamıştı. AKP'de altı ay kalabilen Sergio fikirlerine değer verilmediğini, partinin savunduğu ilkelerle çeliştiğini öne sürerek AKP'den istifa etti. Sergio, 1.5 yıl aradan sonra partide il başkanlığı yarışına girdi. Geçen hafta adaylığını açıklayan Sergio, teşkilattan büyük destek aldığını söyledi. Sergio, dolgu malzemesi olarak kullanıldığını savunduğu AKP'de kollarının boş kalmasından yakınarak şunları söyledi 
     Muhafazakar parti hoşgörüyü savunduğunu, beni yönetime alarak göstermek istedi. Ben de herkesi kucaklamak istedim ama kollarım açık kaldı. Dolgu malzemesi olmamak için istifa ettim. Yönetimde benim gibi düşünen çok kişi var ama kuzuların sessizliği'ni oynuyorlar. Ben kurt oldum, sürüden çıktım. AKP hoşgörülü olduğunu ispatlamak istiyorsa il başkanlığı mücadelemde yanımda durur.'' 
     
     KAPIYI SÖKECEĞİM'' 
     Adaylığını erken açıklamanın avantaj olduğunu da savunan Sergio, her hafta yönetimindeki bir ismi açıklayacağını dile getirerek, şöyle devam etti 
     Benimle yola çıkanlar yalaka olmayacak. Beni acımasızca eleştirecekler. İl başkanı olursam kesinlikle kente gelen bakanları karşılamaya gitmem. Protokolden sorumlu başkan yardımcısını gönderirim. Habersiz ilçe ziyaretleri yapacağız. Her ilçe hakkında düzenleyeceğimiz raporu Genel Merkez'e göndereceğiz. İl Başkanlığı'nın kapısını da sökeceğim. herkes istediği gibi girecek. Çok ciddi mücadele edeceğim.'' 
     
</TEXT>
</DOC>
