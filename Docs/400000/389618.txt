<DOC>
<DOCNO> 389618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur28.html </URL>
<DATE> 2005/10/25/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
THY kış tarifesine geçiyor 
</HEADLINE>
<TEXT>

     Türk Hava Yolları THY , 30 Ekim Pazar gününden itibaren, yeni hat açılışları ile değişiklikler içeren ve 25 Mart 2005 tarihine kadar sürecek olan kış tarifesine geçecek. 
     THY’den yapılan yazılı açıklamada, yeni tarifenin değişiklikler ve yeni hat açılışlarını içerdiği belirtilerek, 19 Ekim 2005’te açılan ve haftanın 2 günü karşılıklı uygulanacak Astana seferlerinin kış tarifesinin yeni hattı olarak eklendiği kaydedildi. 
     Açıklamada, Astana seferlerinin çarşamba ve cumartesi günleri İstanbul’dan saat 16.35, perşembe ve pazar günleri de Astana’dan saat 03.30’da yapılacağı bildirildi. 
     İstanbul-Duşanbe seferlerinin de yeni kış tarifesinde başlaması yönündeki çalışmaların devam ettiği anlatılan açıklamada, artan yolcu talebi ve memnuniyeti doğrultusunda İstanbul’dan Kiev’e 5 gün uygulanan seferlerin de her güne çıkarıldığı ifade edildi. 
     Buna göre Kiev seferlerinin İstanbul’dan her gün saat 08.25, Kiev’den de saat 11.30’da gerçekleştirileceği kaydedilen açıklamada, şöyle denildi 
     "İç hatlarda eylül ayı itibariyle perşembe günleri akşam ilavesiyle haftada 8 frekansa çıkarılan Denizli seferlerine, hafta içi sabah ve akşam git gel seferleri uygulamamızın yolcu ve acentelerimizin beğenisini kazanması sebebiyle, salı günleri akşam seferleri de ilave edilmiştir. 
     22 Ağustos itibariyle sabah ve akşam saatlerinde git gel seferler 
     olarak günde 2 frekans düzeninde uygulanmaya başlanan Konya seferlerimiz ise kış tarifesinde de aynen uygulanmaya devam edecektir." 
     
</TEXT>
</DOC>
