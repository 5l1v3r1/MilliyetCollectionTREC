<DOC>
<DOCNO> 351785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun47.html </URL>
<DATE> 2005/06/14/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Talabani, Irak'ın kuzeyinde Kürtlerin kurdukları sistemi, örnek gösterdi 
</HEADLINE>
<TEXT>

     Irak Devlet Başkanı Celal Talabani, Irak’ın kuzeyinde Kürtlerin kurdukları sistemin, tüm Irak için örnek olduğunu söyledi. 
     Talabani, Kürtlerin oluşturduğu bölge parlamentosunda, "bölge başkanı" seçilen Mesud Barzani’nin yemin töreninde yaptığı konuşmada, "Bölgedeki deneyimin, demokrasi isteyen Irak için bir model olduğunu" savundu. 
     Talabani, kuzey Irak’ta üç vilayetteki "özerklik" deneyiminin başarılı olduğunu öne sürdü. 
     Talabani’nin konuşmasını aktaran Reuters, Irak devlet başkanının ifadelerinin, Iraklı siyasetçiler arasında süren çok hassas bir tartışma olan "federalizm" konusuna temas ettiği, ülkede yeni bir anayasa yapılması çalışmaları sürerken bu ifadelerin sorun doğurabileceği yorumunu yaptı. 
     
</TEXT>
</DOC>
