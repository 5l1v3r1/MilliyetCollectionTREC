<DOC>
<DOCNO> 367313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun44.html </URL>
<DATE> 2005/08/05/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
ABD, AB'nin İran'a yaptığı önerilerden memnun... 
</HEADLINE>
<TEXT>

     ABD yönetiminin, AB’nin İran’a nükleer programıyla ilgili yaptığı önerilerden memnuniyet duyduğu bildirildi. 
     ABD Dışişleri Bakanlığı’ndan, adının açıklanmasını istemeyen bir yetkili, "ABD’nin, 3 AB ülkesinin İran’a yaptığı önerileri desteklediğini" söyledi. 
     İran’ın nükleer programıyla ilgili sorunun çözülmesinin en iyi yolunun diplomatik girişim olduğunu düşündüklerini kaydeden yetkili, görüşmelerin sürmesinden yana olduklarını belirtti. 
     AB’li müzakereciler İngiltere, Fransa ve Almanya’nın, İran’a bugün sundukları önerilerin yer aldığı metinde, İran’ın sivil nükleer programına uzun süreli destek öngörülürken, bu ülkeden, nükleer silah üretmeyeceğine ilişkin bağlayıcı bir taahhütte bulunması isteniyor. 
     
</TEXT>
</DOC>
