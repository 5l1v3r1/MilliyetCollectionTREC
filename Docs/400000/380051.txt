<DOC>
<DOCNO> 380051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur26.html </URL>
<DATE> 2005/09/20/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Bu kadarına da pes 
</HEADLINE>
<TEXT>

     Şenol AYDIN GEBZE Kocaeli , DHA 

GEBZE’de Bu kadarına da pes’ dedirtecek resmi nikah skandalı ortaya çıktı. İlk olarak 1999 yılında evlenen 29 yaşındaki Erkan Tekin, boşanmadan 2002 ve 2004 yılında da farklı kadınlarla diğerlerinden boşanmadan 3 kişiyle resmi nikah kıydırdı. Erkan Tekin'in foyasını, 2'inci eşinin babası tesadüfen ortaya çıkardı. 
     Gebze’nin Mevlana Mahallesi’nde oturan Erkan Tekin, iddialara göre 1999 yılında 20 yaşındaki Sevil Tazegül ile resmi nikahla evlendi. Ancak şiddetli geçimsizlik nedeniyle onu baba evine geri gönderdi. Boşanma işlemine gerek duymadan, Nüfus Müdürlüğü’nden Bekar’ belgesi almayı başaran Erkan Tekin, 2002 yılında 22 yaşındaki Sevilay Yıldıztekin ile yine resmi nikahla dünyaevine girdi. Ailesinin rızası olmadan evlendiği belirlenen Sevilay Yıldıztekin ile bir süre birlikte olan Erkan Tekin, bir tartışma sonucu onu da döverek babasının evine gönderdi. 
     Kayınpederi Cemil Yıldıztekin 2 yıl önce durumu avukata bildirerek kızının boşanma işlemleri için talimat verdi. Aradan geçen süre içinde dava devam ederken, kızının evlilik cüzdanını alıp Nüfus Müdürlüğü’ne giden kayınpederi aldığı cevapla tam bir şoka uğradı. 
     
     BOŞNMADAN 3 RESMİ NİKAH 

     Yapılan incelemede, damat Erkan Tekin’in daha önce 1999 yılında Sevil Tazegül ile evlendiği, ayrıca kızı Sevilay Yıldıztekin ile de resmi nikah kaydırdığı, bu yetmemiş gibi 9 Eylül 2004 tarihinde Niğde Nüfus Müdürlüğü’nden aldığı belge ile de son olarak Sepril Özcan'la resmi nikah yaptığı, ancak belgelerin dosyaya girmediği belirlendi. 
     Bu gelişme üzerine Cumhuruyet Savcılığı’na giderek hem damadı, hem Nüfus Müdürlüğü hakkında suç duyurusunda bulunan Cemil Yıldıztekin öfke yağrdırdı. Kızı ile evlenirken başka biri ile evli olduğunu saklayan ve bir yıl sonra kızını da bırakarak başka biri ile yeniden resmi nikah kıyan Erkan Tekin’in ortadan kaybolduğunu söyleyen Cemil Yıldıztekin, Bu nasıl olur anlamak mümkün değil. Adam hiç boşanmadan üç ayrı kişiye resmi nikah yapıyor. Bu olayda ihmali olanların cezalandırılmasını istiyorum. Bu kişi elalemin çocuğun lekeleyip bir tarafa bırakıyor. Böyle bir şey olur mu '' diyerek tepkisini dile getirdi. 
     Cumhuriyet Savcılığı’nın talimatıyla uyanık damat hakkında yakalama emri çıkarılırken, ona Bekar’ belgesi veren Nüfus Müdürlükleri’nde de araştırma başlatıldı. 
     
</TEXT>
</DOC>
