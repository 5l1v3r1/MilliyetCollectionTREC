<DOC>
<DOCNO> 350498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/astro/index.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjik bir gündeyiz 
</HEADLINE>
<TEXT>


Bugün bazı abartılı tepkiler ve ani çıkışlar yüzünden fikir ayrılıkları yaşasak bile sorunlarımızı hızlı biçimde aşabiliriz. Akşam saatlerinde ortaklaşa işler daha akıcı olabilir. 
Koç'lar yorucu şartlara rağmen verimli olabilirler. İşlerini sonuçlandırmak için çabalarken, anne ile ilgili uğraşlar da söz konusu olabilir. Boğa'lar bugün başkalarından öğrendikleri şeyleri verimli kullanabilecekler. Duygusal olarak rahatlık söz konusu. Kardeşlerden gelecek destekler onları memnun ediyor. İkizler maddi alanda şanslılar ve isteklerini kolay elde edebilirler. Bekledikleri paralarda ya da borçlarda rahatlama var. Yengeç'ler burçlarındaki Ay sayesinde bugün de etkileyici olacaklar. Duygusal alanda rahatlık ve kişisel planlarda ise somut girişimler yapabilirler. Aslan'lar duygusal konularda huzursuz olabilirler, ancak yakın çevrenin desteği onlara moral veriyor. Akşam olaylara iyimser bir gözle bakacaklar. Başak'lar ileriye dönük planlarını artık netleştirmeli. Bugün sosyal ilişkiler ve grup çalışmaları açısından başarılı bir gün. 
Terazi'ler aceleci olmamalılar. Yeniliklere açık olmakla beraber iş hayatında önlemci davranmalarında fayda var. Üstlerle ilişkilerinde yapıcı olunmalı. Akrep'ler eğitim konusunda yeniliklere direnmemeli. Bununla ilgili düşüncelerini netleştirmeleri onların öne çıkmasını sağlayabilir. Yay'lar için ortaklıkla ilgili projeler söz konusu. Duygusal olarak rahat olmayı başarmalılar. Ayrıca eşe ait para konuları gündeme gelebilecek. Oğlak'lar esnek olmaları gereken bir gündeler. İlişkiler yüzünden zorluk yaşamaları olası. Bugün daha çok ortaklaşa konularla ilgilenmeleri doğru olacak. Kova'lar detay gerektiren konular ve yeni sorumluluklar nedeni ile yorgunlar. Sağlıklarına özen göstermeleri gerekir. Balık'lar iyimserlikleri nedeni ile başarıya açıklar. Duygusal rahatlıkları sosyal hayata yansırken, sevindirici olaylar yaşayabilirler. 
</TEXT>
</DOC>
