<DOC>
<DOCNO> 393653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/yasam/yas06.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Olaysız YÖK protestosu 
</HEADLINE>
<TEXT>



Ankara'da 6 Kasım Yükseköğretim Kurulu'nun YÖK kuruluşunun olaylı protestosunun ardından dün İstanbul Beyazıt Meydanı'nda halaylar çekildi. Polisin geniş güvenlik önlemleri aldığı meydana gelen ilk grup Eğitim-Sen 6 No'lu Üniversiteler Şubesi üyeleri oldu. Eğitim-Sen üyelerine daha sonra tramvayla meydana gelen bir grup üniversite öğrencisi daha katıldı. Topluca meydanda sloganlar atan göstericiler, halaylar eşliğinde YÖK'ü protesto etti. Eylemde çok sayıda kadın çevik kuvvet polisinin de bulunması dikkat çekti. Kadın çevikler, gaz maskelerini olası bir müdahaleye karşı hazır tuttu. Polisin görüntü olarak adım adım izlediği eylemciler, daha sonra olaysız bir şekilde dağıldılar. 
Öte yandan dün Ankara'daki YÖK protestosunda gözaltına alınan 49 kişiden 20'si, "yasadışı örgüt propagandası yapmak" suçundan tutuklanarak cezaevine gönderildi. 


</TEXT>
</DOC>
