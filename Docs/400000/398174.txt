<DOC>
<DOCNO> 398174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sondun21.html </URL>
<DATE> 2005/11/26/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Azerbaycan'da muhalefe mitingi güç kullanılarak dağıtıldı 
</HEADLINE>
<TEXT>

     Mehmet Veli Aksu bildiriyor 

Azerbaycan'da muhalefet partilerinin düzenlediği bugünkü izinli miting polisin müdahalesiyle dağıtıldı. 
     Muhalefet liderlerinin ''demokrasi için barışçı oturma eylemi''ne başvurması üzerine, çevredeki binlerce polis ve asker gücü kalabalığı dağıtmaya başladı. 
     Bakü'nün Gelebe meydanındaki gösteriye yapılan müdahaleden sonra ara sokaklara kaçan göstericilerin peşine de yüzlerce polis takıldı. Göstericilere, kadın-çocuk ayrımı yapmadan vuran polisler, bazı gazetecileri de şiddetle hırpaladı. 
     Müdahale sırasında çok sayıda göstericinin kanlar içinde yığıldığı görüldü, olayda yüzlerce yaralı olduğu tahmin ediliyor. Polis köpekleri, Robocop giyimli ve gaz maskeli polisler dikkat çekti. 
     
</TEXT>
</DOC>
