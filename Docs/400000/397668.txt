<DOC>
<DOCNO> 397668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy24.html </URL>
<DATE> 2005/11/24/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Başbakanlıkta güvenlik zirvesi 
</HEADLINE>
<TEXT>

     Şemdinli’de yaşanan olaylar ve sonrasındaki gelişmeleri değerlendirmek üzere Başbakan Recep Tayyip Erdoğan başkanlığında yarın bir "terör ve güvenlik" toplantısı gerçekleştirilecek. 
     Başbakanlık Basın Merkezi’nden yapılan açıklamaya göre, yarın Başbakanlık Yeni Bina’da Başbakan Recep Tayyip Erdoğan başkanlığında terör ve güvenlik toplantısı yapılacak. 
     Şemdinli’de yaşanan olaylar ve sonrasındaki gelişmelerin değerlendirileceği toplantıya, Dışişleri Bakanı Abdullah Gül, Adalet Bakanı Cemil Çiçek, İçişleri Bakanı Abdülkadir Aksu, Milli Savunma Bakanı Vecdi Gönül, Genelkurmay Başkanı Orgeneral Hilmi Özkök, Kara Kuvvetleri Komutanı Orgeneral Yaşar Büyükanıt ve Jandarma Genel Komutanı Orgeneral Fevzi Türkeri katılacak. 
     
</TEXT>
</DOC>
