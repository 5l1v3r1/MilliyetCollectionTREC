<DOC>
<DOCNO> 377217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/guncel/axgun02.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Velilerin işi zor 
</HEADLINE>
<TEXT>


Eğitim-Sen'in araştırmasına göre, çocuğu devlet okulunda okuyan veli, yıl içinde 2 bin YTL'den fazla harcayacak. Bu tutarın önemli bir kısmı, bağış diye alınan kayıt parası... 

Bahar Atakan - Ankara 

Anayasa'nın 42. maddesinde "ilköğretim, devlet okullarında parasızdır" ifadesi yer almasına karşın, Eğitim - Sen'in yaptığı araştırma, velilerin bu yıl ekonomik güçlerinin çok zorlanacağını ortaya koydu. Eğitim - Sen'in ilköğretim 5. sınıf öğrencisini baz alarak çıkardığı gider listesine göre, çocuğu devlet okulunda okuyan bir veli, eğitim kurumuna yıl içinde 2 bin 83 YTL ödeyecek. Velilerin 2005 - 2006 eğitim - öğretim yılında devlet okullarında okuyan çocukları için yapacağı eğitim harcamaları şöyle 

İşte 1 yıl içinde yapılacak masrafların listesi 

Kayıt parası bağış 300 YTL Katkı parası 1 yıllık 30 YTL Silgi, tebeşir, ampul 1 yıllık 12 YTL Spor parası 1 yıllık 25 YTL Dergi 1 yıllık 30 YTL Karne 7 YTL Diploma 10 YTL Kitap 30 YTL Fotoğraf 20 YTL Etüt ya da kurs 1 yıllık 320 YTL Fotokopi, zarf, pul 35 YTL Perde, masa örtüsü 20 YTL Servis ücreti 1 yıllık 560 YTL Müze, gezi, tiyatro 30 YTL Cam, boya, çeşitli bakım - onarım 20 YTL Bayrak, flama 12 YTL Kitaplık 10 YTL Paso 12 YTL Giyecek 220 YTL Bayram kostümleri 60 YTL Kırtasiye, çanta, matara 130 YTL Kantin, kooperatif giderleri 1 yıllık 190 YTL. 
Araştırmada, velilerin ortaöğretimde okuyan öğrencileri için yapacağı eğitim harcamalarını hesaplamak için bu rakamlara en az yüzde 30 eklemesi gerektiği belirtildi. 


</TEXT>
</DOC>
