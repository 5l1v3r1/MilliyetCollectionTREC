<DOC>
<DOCNO> 356068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/guncel/gun19.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef 6750 çocuğa burs 
</HEADLINE>
<TEXT>


TAHSİN AKSU İstanbul 

Gazetemizin başlattığı 'Baba Beni Okula Gönder' kampanyasında, şu ana kadar 1730 çocuğa burs sağlandı. Hedef, 17 yurt binasının bitirilmesi ve 6750 çocuğa burs verilmesi. 
Milli Eğitim Bakanlığı İlköğretim Genel Müdürlüğü Proje Ortakları Tanıtım Toplantısı, Karaköy'deki Sabancı Üniversitesi İletişim Merkezi'nde yapıldı. Sivil toplum örgütleri temsilcilerinin de katıldığı toplantıda, 'Baba Beni Okula Gönder', 'Eğitime Yüzde Yüz Destek', 'Haydi Kızlar Okula' gibi eğitim projeleri masaya yatırıldı. 
Kampanyanın sunumunu yapan Milliyet Gazetesi Projeler Koordinatörü Nilgün Yorgancılar, Milli Eğitim Bakanlığı'nın kampanyaya büyük destek verdiğini belirtti. Kampanyanın 15 ilde belirlenen ihtiyaçlar doğrultusunda yürütüldüğünü de anlatan Yorgancılar, şöyle konuştu "Şu ana kadar 1730 çocuğa burs sağlandı. Hedefimiz kampanya sonunda 6750 çocuğa burs verebilmek. Ayrıca 8 yurt binasının yapımı üstlenilirken, kampanya sonu hedefimiz ise 17 binanın yapımını sağlamak" dedi. 

Kampanyaya destek olan eğitim gönüllülerinin listesi 39 
BURS HESABI Bahar Birinci, Nermin Birinci, Esin - Barış Ayanoğlu, Ayşe Erdil, Levent Oğuzkurt, Nigar Pelin Oğuzkurt 
KIZ YURDU HESABI Ayşin - Osman Özcan Dora, Emine Balcıoğlu, Seyfettin Kara, Faruk Yağız, Harmaniye İlköğretim Okulu - Uzunköprü 
Not Eğitim destekçilerinin listesi devam edecek... 


</TEXT>
</DOC>
