<DOC>
<DOCNO> 393466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo02.html </URL>
<DATE> 2005/11/09/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Lazarov Beşiktaş'a dünden razı... 
</HEADLINE>
<TEXT>

     Beşiktaş’tan teklif aldığını doğrulayan Lazarov, kendilerine seve seve gelebileceğimi söyledim. Ancak kulübümle anlaşmaları gerekiyor dedi. 
     Siyah-Beyazlılar’ın ara transferde kadrosuna katmayı düşündüğü Zdravko Lazarov, konuyla ilgili ilk kez konuştu. Beşiktaş’tan teklif aldığını doğrulayan Bulgar yıldız, Kendilerine seve seve gelebileceğimi de söyledim. Ancak Gaziantepspor ile 2007 yılı sonuna kadar sözleşmem var. Bu nedenle öncelikli olarak kulübümle anlaşmaları gerekiyor. Ocak’ta İstanbul’a gidişim konusunda son sözü kulübüm söyleyecek'' dedi. 
     
     Ön teklif geldi 
     Gaziantepspor Kulübü de bu transfere yeşil ışık yaktı. Beşiktaş’ın bu konuda ön bir talepte bulunduğuna dikkat çeken Futbol Şube Sorumlusu Bülent Mamatoğlu, Biz, her sezon büyük takımlara futbolcu veriyoruz. Beşiktaş ile anlaşmamız halinde Lazarov transferi bitebilir. Onu isteyen çok kulüp var, ancak bizim tercihimiz, büyük kulüplerden birisinde oynaması yönünde'' diye konuştu. 
     
</TEXT>
</DOC>
