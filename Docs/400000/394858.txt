<DOC>
<DOCNO> 394858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo32.html </URL>
<DATE> 2005/11/14/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Soyunma odasını dinlemişler 
</HEADLINE>
<TEXT>

     Dünyanın en ünlü futbol kulüplerinden Manchester United'ın geçen hafta Chelsea'yle oynadığı maçta, soyunma odasının dinlendiği ortaya çıktı. Olay İngiliz ligini karıştırdı. 
     Takımın soyunma odasına yerleştirilen dinleme cihazıyla teknik direktör Alex Ferguson ve oyuncularının maç öncesi konuşmaları kaydedilmiş. 
     Cihazının kim tarafından konulduğu henüz bilinmiyor ama olayın arkasında takıma şantaj yapmak isteyen ve taktiklerini öğrenmek isteyen başka kulüplerin olduğu iddiası ingiliz ligini karıştırdı. 2 saatlik kasette, Ferguson takıma son taktiklerini veriyor ve özellikle Rooney ile Van Nistelrooy'a topu ayaklarında çok tutmamalarını öğütlüyor. Rio Ferdinand da maç sonunda Chelsea karşısında aldıkları 1-0'lık galibiyetin kendilerini eleştirenlerin çenesini kapatacağını söylüyor sonra da Scholes'a 'Akşam birlikte bir şeyler yapalım mı " diye soruyor. Kaset oyuncuların maç sonrası televiyona çıkan Chelsea teknik direktörü Mourinho'yu yuhalamasıyla sona eriyor. 

     
</TEXT>
</DOC>
