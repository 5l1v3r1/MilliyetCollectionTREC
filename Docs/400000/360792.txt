<DOC>
<DOCNO> 360792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur02.html </URL>
<DATE> 2005/07/13/ </DATE>
<TIME> 03.45 </TIME>
<AUTHOR>  </AUTHOR>
<HEADLINE>
Digor'da askeri birliğe roketle saldırı... 
</HEADLINE>
<TEXT>

     Kars’ın Digor İlçesi’ndeki askeri birliğe teröristlerce roketatarlarla saldırı düzenlendi. 
     AA muhabirinin edindiği bilgiye göre, Digor ilçe merkezindeki piyade bölüğüne teröristler tarafından hakim tepeden roketatarlarla saldırı düzenlendi. 
     Digor Belediye Başkanı Hikmet Özyünlü, saldırı esnasında evinin bahçesinde komşularıyla oturduğunu belirterek, büyük patlamalar duyduklarını, ardından otomatik silahlarla ateş açıldığını söyledi. 
     Dışardaki vatandaşların panik halinde evlerine girdiklerini bildiren Özyünlü, "Daha sonra öğrendik ki, askeri birliğe roketatarlarla saldırmışlar. İlçede telefon hatları da kesildi. 
     Digor’da huzuru bozdular" diye konuştu. 
     Digor kaymakamı Orhan Burhan da, roketatarlarla saldırı olayını doğrulayarak, teröristlerin yakalanması için operasyon başlatıldığını söyledi. 
     
</TEXT>
</DOC>
