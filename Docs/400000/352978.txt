<DOC>
<DOCNO> 352978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo10.html </URL>
<DATE> 2005/06/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Fener'de Nobre'ye alternatif aranıyor... Zafer Biryol listede... 
</HEADLINE>
<TEXT>

     Yönetim, Hooijdonk, Serhat, Murat Hacıoğlu'nun gitmesi ve Semih'in kulüp araması nedeniyle forvete bir Türk takviyesi yapmayı pl nlıyor. 
     
     Zafer Biryol listede 

     Fenerbahçe, geçen yıl şampiyonluğa ulaşırken özellikle forvet pozisyonunda hiç sıkıntı yaşamamıştı. Ancak bu sezon Pierre van Hooijdonk, Murat Hacıoğlu ve Serhat Akın takımdan ayrıldı. Semih de şans bulamadığı için kiralık olarak gitmek istiyor. Şu an Daum’un elinde sadece Nobre ve Anelka bulunuyor. Bu nedenle Alman çalıştırıcının yönetimden bir Türk santrafor isteyeceği öğrenildi. Sarı-Lacivertliler’in ilk hedefi ise Konyalı Zafer Biryol. 
     
     Zırhlı araç aldı 

     Öte yandan tatilini Brezilya’da sürdüren Marcio Nobre, 80 bin dolarlık zırhlı bir jeep aldı. Brezilya’da ünlü futbolcuların ailelerine yönelik saldırılar ve kaçırma olaylarının artması nedeniyle böyle bir önlem alan Nobre, Oldukça güvenli bir araç. Benim yokluğumda bile ailem rahatlıkla şehirde yolculuk yapabilir'' dedi. Tatile çıkmadan önce tüm alacakları ve primleri ödenen Brezilyalı futbolcu, bu nedenle 80 bin dolarlık bir jeep alabildi. 

     
</TEXT>
</DOC>
