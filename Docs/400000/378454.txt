<DOC>
<DOCNO> 378454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur11.html </URL>
<DATE> 2005/09/14/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Yük treni vagonu Pozantı'da raydan çıktı .. 
</HEADLINE>
<TEXT>

     Adana’nın Pozantı İlçesi’nde, yük taşımacılığı yapan trenin vagonu yoldan çıktı. 
     Kapanan demiryolunun açılması amacıyla çalışmalar sürerken, yolcu trenlerindekilerin aktarma yapılarak seyahatlerinin sağlandığı bildirildi. 
     DDY Adana Bölge Müdürü Hasan Tahsin Köprülü, AA muhabirine yaptığı açıklamada, Pozantı İlçesi’nde, sabaha karşı, Belemedik-Hacıkırı istasyonları arasındaki mevkide, yük taşımacılığı yapan trenin vagonlarından birinin, raydan çıktığını ve demiryolunun ulaşıma kapandığını belirtti. 
     Olayda ölü ve yaralı olmadığını ifade eden Köprülü, yol açma çalışmalarının öğle saatlerine kadar tamamlanmasına çalışıldığını, bu arada uygun mevkilerde durdurulan Toros Ekspresi’ndeki 193 ve Çukurova Ekspresi’ndeki 201 yolcunun aktarma yapılarak, karayolu ile seyahatlerinin sağlandığını kaydetti. 
     
</TEXT>
</DOC>
