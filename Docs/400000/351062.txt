<DOC>
<DOCNO> 351062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo12.html </URL>
<DATE> 2005/06/11/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Akdeniz Oyunlarına katılacak A Milli Basketbol Takım kadrosu açıklandı 
</HEADLINE>
<TEXT>

     İspanya'nın Almeria kentinde 24 Haziran-3 Temmuz tarihleri arasında düzenlenecek 15. Akdeniz Oyunları'na katılacak olan A Milli Basketbol Takım kadrosu açıklandı. 
     İtalya'da özel bir turnuvaya katılan A Milli Takım'da Antrenör Bogdan Tanjeviç, turnuvanın ardından, Akdeniz Oyunları'na götüreceği 20 kişilik kadroyu belirledi. 
     Tanjeviç daha önce açıkladığı kadrodan Oyak Renault'dan Ersan Özseven, Ülkerspor'dan Tutku Açık ve ABD'den Derya Yannier'i çıkartırken, Beşiktaşlı Erkan Veyseloğlu'nu ise kadroya dahil etti. 
     Kadroda şu oyuncular yer alıyor 
     Kaya Peker, Ermal Kurtoğlu, Ender Arslan, Valentin Pastal Efes Pilsen , Kerem Tunçeri, Kerem Gönlüm Ülkerspor , Erkan Veyseloğlu Beşiktaş , Hüseyin Demiral, Hakan Köseoğlu, Barış Özcan Tuborg Pilsener , Fırat Aydemir Erdemirspor , Reha Öz İTÜ , Cevher Özer Darüşşafaka , Ümit Türkoğlu Bandırma Banvitspor , Enes Yoldaş Oyak Renault , Volkan Çetintahra Tofaş , Mirsad Türkcan Dinamo Moskova , İbrahim Kutluay Panathinaikos , Hidayet Türkoğlu Orlando Magic , Mehmet Okur Utah Jazz 
     A Milli Takım kadrosu yarın 10.30'da Abdi İpekçi Spor Salonu'nda biraraya gelecek ve antrenman yapacak. 
     Bu arada, yarın evlenecek olan Hidayet ile takımları play-oof mücadelesi veren İbrahim ve Mirsad kampa daha sonra katılacaklar. 
     Öte yandan, Kerem Tunçeri ve Kerem Gönlüm'ün bugün MR'larının çekileceği bildirildi. 
     
     TÜRKİYE'YE DÖNÜYORLAR 
     İtalya'da katıldığı özel turnuvanın ardından bugün İstanbul'a dönecek olan A Milli Takım'ın Menajeri Doğan Hakyemez, A.A muhabirine yaptığı açıklamada, turnuvaya oyuncu denemek için katıldıklarını belirterek, ''İtalya, Cezayir ve Yunanistan Akdeniz Oyunları'na götürecekleri kadroları ile burada mücadele ettiler. Bizim böyle bir şansımız yoktu. Değişik bir kadro ile bu turnuvada deneyim kazandık'' dedi. 
     
</TEXT>
</DOC>
