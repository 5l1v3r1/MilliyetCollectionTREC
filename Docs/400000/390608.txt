<DOC>
<DOCNO> 390608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/siyaset/siy05.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler ABD'de 'soykırım' davası açtı 
</HEADLINE>
<TEXT>


Boston'da Türkler, soykırım iddialarını okulların müfredatına sokan yasanın Türk tezlerinin de okutulmasını içerecek şekilde değiştirilmesini istiyor 

DIŞ HABERLER SERVİSİ 


Türk-Amerikan Dernekleri Asamblesi ATAA ile iki Amerikalı lise öğretmeni ve bir öğrenci, Boston eyaletinde Ermeni soykırımı iddialarını okulların müfredatına sokan yasanın Türk tezlerinin de okutulmasını içerecek şekilde değiştirilmesi talebiyle federal mahkemede dava açtı. 
Boston'da 1999'da yürürlüğe giren ve öğrencilere tarihteki insan hakları ihlallerini öğretme amacı taşıyan yasa, ders programlarına Nazilerin Yahudilere uyguladığı soykırım, köle ticareti ve Benito Mussolini döneminde İtalya'daki faşist rejimle birlikte "Ermeni soykırımı"nın da konulmasını öngörüyor. ATAA öncülüğünde açılan davada, bu yasayla Türkiye'nin görüşünün dikkate alınmadığı gerekçesiyle ifade özgürlüğünün ihlal edildiği belirtiliyor. Davacı avukat Harvey Silverglate, davanın amacının Ermenilere soykırım yapılıp yapılmadığını belirlemek olmadığını, öğrencilere iki tarafın görüşlerinin de sunularak kendi kararlarını verme imk nı tanınmasını istediklerini söyledi. 


</TEXT>
</DOC>
