<DOC>
<DOCNO> 395605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/astro/index.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah saatlerine dikkat 
</HEADLINE>
<TEXT>


Sabah saatlerinde planlar değişebilir. Bazı eksikler ya da göz ardı ettiğimiz şeyler yüzünden kendimizi koşturmaca içinde bulabiliriz. Akşam saatlerinde bize ilham veren şeyler var. Yakın beraberlikler uyum içinde olabilir. 
Koç'lar olumlu adımlar atabilirler. Birçok konuda yakınların desteğini görmeleri olası. Bugün kardeşlerle ilgili konular da gündeme gelebilir. Boğa'lar parasal konularda dikkatli olmalı ve harcama yaparken sınırlarını bilmeli. Bekledikleri paralarda olası gecikmelere ise hazırlıklı olmalılar. İkizler öne çıkabilecekleri bir gündeler. Kişisel isteklerini iyi planlamalı ve yeni başlangıçlar yapabilecek düşüncelerini uygulamalılar. Yengeç'ler pek keyifli sayılmazlar. Geçmişle ilgili konularda duygusal huzursuzluk yaşanabilir. İleriye dönük düşüncelerini netleştirmeli ve bu sayede moral kazanmalılar. Aslan'lar yapıcı olmaları halinde başarılı olacaklar. Girişimlerinde gerçekçi yaklaşımları dostların desteğini artırıyor. Arkadaşlıklar da öne çıkabilecek. Başak'lar yüklü bir gündeme sahipler. İş ortamında değişen şartlar kendilerini göstermelerini sağlayabilir. Kariyer konusu da dikkat çekici. 
Terazi'ler iyimser günlerindeler. Yaratıcı alanda hoşlarına gidecek olumlu projeler içinde yer alabilirler. Duygusal alanda yeni deneyimlere açıklar. Akrep'ler başkalarının duygularına önem vermeli ve yapıcı olabilmeli. Borç-alacak konusunda olumlu girişimler var fakat, sabırlı olmalılar. Yay'lar biraz hassas olabilirler ama, tutarlı olduklarında ikili ilişkilerde uyum yakalanabilir. Ortaklaşa projelerde yeniliklere açık olmalılar. Oğlak'lar için yapmaları gereken pek çok iş bulunuyor. Bu yüzden iş ortamında planlı olmalılar. Erteledikleri birtakım konuların artık tamamlanması gerekiyor. Kova'lar kendilerini ifade etmeyi başardıklarında etraflarına da enerji verecekler. Başkalarının ilgisini uyandırmak kolay olacak. Balık'lar eve ait konularda değişiklikler yapabilirler. Duygusal tepkilerinde ise ölçülü olmalılar zira önemli sorumluluklar onları bekliyor. 
</TEXT>
</DOC>
