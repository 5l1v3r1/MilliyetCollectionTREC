<DOC>
<DOCNO> 381704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur47.html </URL>
<DATE> 2005/09/26/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
İzmir'deki silahla yaralama... 
</HEADLINE>
<TEXT>

     İZMİR A.A - İzmir’in Hatay semtinde, kalçasından ve ayağından silahla yaralanan hemşirenin, ayrıldığı erkek arkadaşı tarafından tehdit edildiğine dair polise dilekçe verdiği öğrenildi. 
     Alınan bilgiye göre, 247 sokakta yürürken kalçasından ve ayağından silahla yaralanan, Atatürk Eğitim ve Araştırma Hastanesi’nde hemşire olarak çalışan Emine Arslan’ın 41 sağlık durumunun iyi olduğu bildirildi. 
     Olayla ilgili yapılan araştırmada, Arslan’ın, 1 ay önce ayrıldığı erkek arkadaşı M.P’nin kendisini ölümle tehdit ettiğine dair polise şikayet dilekçesi verdiği öğrenildi. 
     Polis ekiplerinin, M.P’nin yakalanması için çalışmalarını sürdürdüğü bildirildi. 
     Bu arada, silahla yaralandığı sırada Arslan’ın yanında 12 yaşındaki spastik özürlü kızı Y.A’nın da bulunduğu belirtildi. 
     
</TEXT>
</DOC>
