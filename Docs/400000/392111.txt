<DOC>
<DOCNO> 392111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/spor/ydilmen.html </URL>
<DATE> 2005/11/04/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Galatasaray ve Beşiktaş 
</HEADLINE>
<TEXT>


Denizlispor ve Gençlerbirliği kayıplarıyla bunalan Galatasaray için Diyarbakır maçı toparlanma fırsatı. Tigana yönetiminde ilk maçına çıkacak olan Beşiktaş da Malatya deplasmanından firesiz dönecektir 


Gerek kadro derinliği olmaması, gerekse forvetteki üçlüsü Hakan-Necati-Ümit'in bozulması Galatasaray'ı son 15 günde 5 puan kaybına zorladı. Gerets, bu üçlünün sağlıklı olduğu her hafta birlikte oynatmalı. Ama Diyarbakır karşısında üçlünün ikisi de oynasa kazanmaya yetecektir. 
Beşiktaş, yıldız oyuncularının çokluğuna rağmen takım olmakta güçlükler yaşayarak beklenen çıkışı gerçekleştiremedi. Ama alternatiflerinin fazla olması, Ankaragücü maçında olduğu gibi sahneye çıkacak değişik oyuncular bulunabilmesini sağlıyor. Malatya deplasmanında da oyunu koparabilecek oyunculara sahip olan Beşiktaş favorim. 
Şampiyonlar Ligi maçında gerek fiziksel gerek ruhsal olarak önemli bir yara alan Fenerbahçe için umutların bittiği kanaatinde değilim. 9 kişiyle sahada kişilikli bir mücadele ortaya koyan Fenerbahçe, Süper Lig'de her rakibini yenebilecek güçte. Sivas deplasmanında da zor da olsa kazanacaklardır. 
Kadrosunu takviye etmek içn devre arasını bekleyen Manisaspor, Rizespor'a puan kaptırabilir. Bu maçtaki önerim beraberlik. 



</TEXT>
</DOC>
