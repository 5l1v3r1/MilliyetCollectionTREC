<DOC>
<DOCNO> 364753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo08.html </URL>
<DATE> 2005/07/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Appiah siftah yapıyor... 
</HEADLINE>
<TEXT>

     Dün öğleden sonra İstanbul’a gelen yeni transfer Stephen Appiah, bugün Samandıra’da ilk kez idmana çıkacak. 
     Almanya dönüşü dünü izin yaparak geçiren Fenerbahçeli oyuncular, hazırlıklarına bugün saat 18 00’de yapacakları idmanla devam edecek. Bugünkü çalışmanın bir özelliği, yeni transfer Stephen Appiah’ın Samandıra’da ilk kez idmana çıkacak olması. Sözleşme imzaladıktan sonra ülkesine giden Ganalı oyuncu, dün öğleden sonra İstanbul’a döndü. Atatürk Havalimanı’nda idari menacer Volkan Ballı tarafından karşılanan yıldız oyuncu, Samandıra’da yeni takım arkadaşlarıyla tanıştıktan sonra, ilk antrenmanına çıkacak. Daum’un özel bir program hazırladığı Appiah’ı Everton maçında kısa bir süre oynatması bekleniyor. 
     
     Alex Benim stilim bu 

     Hazırlık maçlarındaki görüntüsü nedeniyle eleştiri alan Alex, benim stilim bu. Geçen sezondan farklı oynamıyorum dedi. 
     Hazırlık maçlarındaki görüntüsü nedeniyle eleştiri alan Alex, kendini savundu. Brezilyalı oyuncu, Benim stilim bu. Geçen sezondan farklı oynamıyorum. Aşırı sıcaklarda yoğun bir tempoyla çalıştık. Bu da biraz yorgunluk yarattı üzerimizde. Genç ve iyi bir ekibiz. Liglerin başlamasıyla birlikte çok daha farklı bir Fenerbahçe izlettireceğimize eminim. Tabii, benim takıma katkım da daha fazla olacak. Şampiyonluk unvanımızı korumamız gerekiyor'' diye konuştu. 
     
</TEXT>
</DOC>
