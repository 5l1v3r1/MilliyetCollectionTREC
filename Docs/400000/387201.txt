<DOC>
<DOCNO> 387201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/guncel/gun06.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Küslük ölümde bile bitmedi 
</HEADLINE>
<TEXT>


M. AKİF ERDEM İstanbul 

Süleymancılar olarak bilinen cemaatin bugünkü lideri, eski bakan Ahmet Arif Denizolgun ile AKP milletvekili olan kardeşi Mehmet Denizolgun arasında yıllardır bitmeyen küslük, amcaları Ertuğrul Denizolgun'un "ailesi" adına gazetelere verilen ölüm ilanlarında da sürdü. 
Kanser nedeniyle hayatını kaybeden Denizolgun'un ölüm ilanında, Milletvekili Denizolgun'un adı yer alırken, Ahmet Arif Denizolgun ve ona destek veren kız kardeşi Ayşe Gülderen Kuriş'in ismine yer verilmedi. Bu tam sayfa ölüm ilanı da aile arasındaki bölünmüşlüğü tüm çıplaklığıyla ortaya koydu. 
Erdeniz Holding'in Yönetim Kurulu Başkanı olan Ertuğrul Denizolgun'un 77 cenazesi dün İlahiyat Fakültesi Camii'nden kaldırıldı. Ölüm ilanında adına yer verilmeyen Ahmet Arif Denizolgun ise cenazeye katılmadı. Denizolgun, Çamlıca Çakaldağ Mezarlığı'nda toprağa verildi. 


</TEXT>
</DOC>
