<DOC>
<DOCNO> 392043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonyas05.html </URL>
<DATE> 2005/11/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Tecavüzcü, seri katil çıktı 
</HEADLINE>
<TEXT>

     ABD’nin Alabama eyaletinde, bir kadına tecavüz ettikten sonra öldürdüğü gerekçesiyle yargılanan Jeremy Bryan Jones, 4 ayrı eyalette en az 12 kişiyi daha öldürdüğünü itiraf etti. 
     Yetkililer, Jones’un itiraf ettiklerinden başka 4 kişiyi daha öldürmüş olabileceğini belirtirken, Alabama Başsavcısı Troy King, Jones’u hiç pişmanlık duymadan cinayet işleyen bir "canavar" olarak niteledi. Güvenlik yetkilisi Paul Burch ise Jones’un tecavüz etmek ve öldürmekten zevk aldığını söyledi. 
     Oklahoma eyaletinden olan 32 yaşındaki Jones, 1 Aralık’ta duruşmasında 44 yaşındaki Lisa Marie Nichols’u öldürmekten suçlu bulunması halinde ölüm cezası alabilecek. 
     Georgia eyaletinde genç bir kızı, Louisiana eyaletinde ise bir kadını öldürmekle de suçlanan Jones’un ifadeleri çerçevesinde, 7’si Oklahoma eyaletinde olmak üzere 10 kişinin daha katil zanlısı olduğu bildiriliyor. 
     Jones’un Atlanta kentindeki 4 fahişenin öldürülmesiyle bağlantısının olabileceği de belirtiliyor. 
     
</TEXT>
</DOC>
