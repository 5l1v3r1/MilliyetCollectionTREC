<DOC>
<DOCNO> 382890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonsiy24.html </URL>
<DATE> 2005/09/30/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
"Telafer'deki operasyonla ilgili açıklamalar gerçek dışı" 
</HEADLINE>
<TEXT>

     ABD'nin Ankara Büyükelçiliği, Irak Türkmen Demokratik Partisi başkanının, bugün Türk basınında yer alan, koalisyon güçlerinin Telafer'de düzenlediği askeri operasyonlarla ilgili açıklamalarının, gerçekleri yansıtmaktan çok uzak olduğunu bildirdi. 
     Büyükelçilikten yapılan yazılı açıklamada, Koalisyon ve Irak güvenlik güçleri tarafından, ''Telafer halkına terör uygulayan direnişçileri ortadan kaldırmak amacıyla düzenlenmiş olan bu operasyonların'' hiçbir etnik gruba yönelik olmadığı ve operasyonların sona erdiği belirtildi. 
     Açıklamada, şöyle denildi 
     ''Türk Kızılay'ı ve Irak geçici hükümeti tarafından gönderilen önemli miktarlar da dahil olmak üzere insani yardım, Telafer'deki sivil halka ulaştırılmıştır. Operasyonlar nedeniyle evlerini terk eden insanlar geri dönmektedir. Kentin yeniden yapılandırılması çalışmaları ve altyapısının iyileştirilmesi amaçlı projeler devam etmektedir.'' 
     
</TEXT>
</DOC>
