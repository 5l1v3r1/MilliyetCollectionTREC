<DOC>
<DOCNO> 388218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun38.html </URL>
<DATE> 2005/10/20/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Chavez'den ABD'nin istila planı ididası... 
</HEADLINE>
<TEXT>

     Venezuela Devlet Başkanı Hugo Chavez, ABD'nin ülkesini istila etmeyi planladığını, bunu kanıtlayacak delilleri bulunduğunu söyledi. 
     Chavez, BBC radyosuna verdiği demeçte, ''İstihbarat raporlarında, hiçbir zaman gerçekleşmeyecek olan bir istila planının olduğunu saptadık'' dedi. 
     Hugo Chavez, ABD yönetiminin istila planın amacının, ülkesinin zengin petrol rezervlerinin kontrolünü ele geçirmek olduğunu söyledi. 
     Nisan 2002'deki başarısız darbe girişimine atıfla Chavez, ''Venezuela'da ABD tarafından hazırlanan bir darbe oldu. Peki ne istiyorlardı Tabii ki Irak'ta olduğu gibi petrolümüzü'' dedi. 
     ABD yönetimini terörizmi beslemekle suçlayan Chavez, ''Bu emperyalist bir hükümet. Terörizmle savaştığını söylüyor, ama aslında onu koruyor'' diye konuştu. 
     
</TEXT>
</DOC>
