<DOC>
<DOCNO> 373403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo27.html </URL>
<DATE> 2005/08/27/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Sivasspor 1 - Vestel Manisaspor 0 
</HEADLINE>
<TEXT>

     Turkcell Birinci Süper Ligi’nde Sivasspor, sahasının onarımda olması nedeniyle İstanbul’da oynadığı karşılaşmada Vestel Manisaspor’u 1-0 yendi.2. dakikada Zafer’in sağdan kullandığı köşe atışında, Johana’nın kafa vuruşunda, top üstten auta gitti. 
     10. dakikada Mohamed’in yaklaşık 25 metreden sert vuruşunda, top 
     az farkla auta çıktı. 
     27. dakikada Duarte’nin yaklaşık 30 metreden kullandığı serbest 
     atışta, top üstten autu boyladı. 
     33. dakikada Mendes’in ceza alanına gönderdiği topta Serkan Özsoy, 
     önünde yere çarpıp havalanan meşin yuvarlağa dokunamayınca, Vestel Manisaspor’un tehlikesi büyümeden sona erdi. 
     İki takımın diğer ataklarından sonuç çıkmayınca, ilk yarı golsüz tamamlandı. 
     Bu arada karşılaşmayı yaklaşık 20 bin Sivasspor taraftarı da izleyerek takımlarına destek verdi. 
     Maça gelen 25 kadar Vestel Manisaspor taraftarı ise karşılaşmayı kendilerine ayrılan kale arkası tribününde izledi. 
     Vestel Manisaspor’da, yeni transfer Portekizli Sandro Mendes ilk kez forma giydi. 
     54. dakikada soldan Mohamed’in ortasında ceza sahasında topla 
     buluşan İbrahim’in müsait durumda sert vuruşunda top üstten auta gitti. 
     57. dakikada Sivasspor mutlak bir pozisyonu cömertçe harcadı. 
     Anderson’un pasıyla bir anda kaleci ile karşı karşıya kalan Mehmet’in vuruşunda, kaleci topu kornere çeldi. 
     59. dakikada Sivasspor’un ani gelişen atağında Mehmet, kendi 
     getirdiği topu ceza sahasına girerken şutladı, meşin yuvarlak üstten az farkla auta gitti. 
     78. dakikada sol kanattan hızla ceza alanına giren Cem’in orta şut 
     karışımı vuruşunda kaleci Bülent meşin yuvarlağı son anda kornere tokatladı. 
     79. dakikada Cem’den aldığı topla ceza sahasına yaklaşan Hayretin 
     kötü bir vuruş yapınca, meşin yuvarlak auta gitti. 
     89. dakikada Cem soldan getirdiği topu ortaladı, Anderson altı 
     pasta mükemmel yükselip kafayı vurarak meşin yuvarlağı kaleci Bülent’in yanından filelere gönderdi ve Sivasspor’u 1-0 öne geçirdi. 
     Karşılaşma Sivaspor’un 1-0 üstünlüğüyle sona erdi. 
     

     
</TEXT>
</DOC>
