<DOC>
<DOCNO> 357737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/guncel/gun03.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Kardeşlik müzesi olabilir 
</HEADLINE>
<TEXT>


Madımak Oteli'nin müze yapılmasına AKP'liler karşı çıkarken, Sivaslı Başbakan Yardımcısı Şener çabaları desteklediğini belirtti 

ABDULLAH KARAKUŞ, ÖNDER YILMAZ Ankara 

CHP Milletvekili Berhan Şimşek'in, Sivas'ta 37 kişinin yakıldığı Madımak Oteli'nin müze yapılması için verdiği yasa teklifine karşı çıkan AKP milletvekilleri, "CHP'liler provokatörlük mü yapıyor " diye sordu. Sivaslı Başbakan Yardımcısı Abdüllatif Şener ise, "Kardeşlik ve barış müzesi olabilir" dedi. AKP'lilerin, öneriyle ilgili değerlendirmeleri şöyle 
Abdüllatif Şener Başbakan Yardımcısı Destekliyorum. Ülkenin dostluğa, kardeşliğe, birliğe ihtiyacı var. Bunu temin etmeye yönelik her türlü çabayı desteklemek gerekir. Selami Uzun Sivas Sivas'ın h l Madımak Oteli'nin yakılmasıyla anılması, gündeme getirilmesi orada yaşayanları, halkını rencide ediyor. Sivas'ta yaşamayan insanların Sivas'la ilgili bir kanun teklifi vermesi yanlış. Berhan Şimşek'in teklifi vermesi ayıp. Bunlar provokatörlük mü yapmak istiyor Şimşek bir provokatör müdür Eyüp Fatsa Grup Başkan Vekili Müze yaparak yeniden bazı şeyleri yeşertmenin, olumsuz şeyleri gündeme getirmenin, kaşımanın kimseye ve ülkeye faydası yok. Millet bu olayları hatırlamak istemiyor. Orhan Taş Sivas Müze yapılıp her sene orada anma adında çeşitli örgütlerin boy göstermesini Sivaslı olarak asla kabul etmem. Müze olursa çeşitli örgütler farklı eylemler yaparlar. 

Yurttaki anmalar... 

2 Temmuz olayları, dün Türkiye'nin her köşesinde düzenlenen törenlerle anıldı. Pir Sultan Abdal Derneği'nin İstanbul Kadıköy İskele Meydanı'nda düzenlenen mitingine binlerce kişi katıldı. Ankara'da bin kişinin katıldığı tören Abdi İpekçi Parkı'ndaydı. Diğer illerde de Pir Sultan Abdal Derneği, sivil toplum kuruluşları ve siyasi partiler çeşitli anma törenleri düzenledi. 


</TEXT>
</DOC>
