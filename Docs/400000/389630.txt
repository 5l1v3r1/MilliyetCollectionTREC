<DOC>
<DOCNO> 389630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sonyas03.html </URL>
<DATE> 2005/10/25/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Toplu flört... 5 bin kişi eşini aradı 
</HEADLINE>
<TEXT>

     BBC TÜRKÇE 

      Çin'de toplu düğün ve toplu ayinlerden sonra şimdi de toplu flört yapıldı. Hafta sonunda, beş bin bek r erkek ve kadın Şangay Parkı'nda biraraya gelerek, kendilerine uygun eşler aradı. 
     Çöpçatan partiye katılım için getirilen şartlar şöyleydi 26 ila 45 yaşında ve en azından kolej mezunu olmak. 
     Partinin başında, her katılımcıya bir gül verildi ve bu gülü kendileri için 'doğru kişi'ye vermeleri istendi. 
     Aradıkları kişiyi bulan ve güllerini verenler muradlarına ererken, elleri boş kalanlarıysa bir dizi etkinlik ve oyun bekliyordu. 
     Bunlardan biri de partinin sonunda yapılan, 'gecenin kral ve kraliçesi yarışması'ydı. 
     Aradıkları eşi bulamayanlara, böylece "Yalnızım ama güzelim" diyerek kendilerini teselli etme şansı verildi. 
     23 yaşındaki banka memuresi Henny Xu, partiden memnun kaldığını söyledi. 
     "Kendinize eş bulmak için böyle büyük partiler çok etkili bir yöntem. Kısa süre içinde çok fazla kişiyle tanışabiliyorum" diyen Henny Xu, parti sonunda hayatının adamını bulup bulmadığını ise açıklamadı. 
     Ancak Çin'de bazı bek rların bu gibi partilere dahi ayıracak zamanları yok. 
     Örneğin, Yu Su'e'nin 32 yaşındaki kızı... 
     Kızının işleri öylesine yoğunmuş ki, partiye onun yerine annesi Yu Su'e katılmış. 
     Ancak çöpçatan partinin nimetlerinden kızını faydalandırmayı ihmal etmeyerek... 
     Bunun için Yu Su'e'nin bulduğu yöntem ise şöyle Dijital fotoğraf makinesiyle 'uygun adayların' resimlerini çekmek ve daha sonra bunları kızına göstermek. 
     
</TEXT>
</DOC>
