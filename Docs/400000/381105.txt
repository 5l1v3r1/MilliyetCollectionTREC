<DOC>
<DOCNO> 381105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yazar/uras.html </URL>
<DATE> 2005/09/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ezan vakti Beethoven 
</HEADLINE>
<TEXT>


1924 Anayasası'nda sosyalizm yoktu. Devletçilik olarak tanımlanan bir devlet kapitalizmi vardı. Cumhuriyetin ilk yıllarında işçi sınıfının proleteryanın öncülüğünde sosyalist devrimi savunanları dışlayan CHP reformistleri, bürokrat kadronun öncülüğünde ekonomide devlet kapitalizminin h kimiyetini kurdu. Bugün "özelleştirme" adı ile devletin elden çıkardığı fabrikalar, işletmeler, bankalar, işte o devlet kapitalizmi döneminde ülkede yapılan fabrikalar, kurulan bankalar ve işletmelerdir." 
Yılmaz Karakoyunlu, yeni romanında "sıcak bir aşkın dokusunda, Türkiye'nin sosyalizm mücadelesini" anlatıyor. Karakoyunlu'nun yeni romanının adı "Per ze-Ezan Vakti Beethoven". Doğan Kitap, 390 sayfa, 22 YTL. On günde 3 baskı yaptı. Kitapçılarda zor bulunuyor. 
Romanın kahramanı genç bir müzisyen. Konservatuvarı yeni bitirmiş. İddialı bir gazetenin genel yayın yönetmeni ile tanışıyor. Tanışma toplumsal konuların tartışıldığı sosyalist bir zeminde gerçekleşiyor. Genç kızın ismi Per ze Fars dilinde kırmızı anlamına geliyor. 

Sosyalizm sorgulanıyor 
Romanda, CHP'nin geçmişteki sorumlulukları da tartışılıyor. "Altı Ok'a bakınız. Ne görüyorsunuz Sadece altı adet sert ve hırçın 'disiplin' iddiası. Altı Ok'ta insan hakları, özgür vicdan yoktur. Yurttaşın korkudan uzak yaşaması diye bir şey yoktur. Altı Ok'ta bireyler sadece devlet hizmeti için vardır." Karakoyunlu'ya göre, "CHP bu yanlışlığı giderecek ve gerçek değerleri kabul ettirecek bir sosyalizmi benimseyememiştir." 
Karakoyunlu, "Yirmi yılda üç ihtilal yaşanan bir ülkede gerçek anlamda bir sosyalist mücadele vermenin imk nsızlığını" da anlatıyor. Her ihtilalin, önceki sosyalist mücadelelerin birikimleri ve tecrübesini yok ederek, her defasında işe yeniden ve yeni baştan başlama sorumluluğu getirdiğine işaret ediyor. 

Aşksız, şiirsiz olmaz 
Türkiye, her on yılda bir özgür ve bağımsız sosyalizm mücadelesinin tekrar başladığı bir ülke haline geldi. Özgür ve bağımsız bir sosyalizm mücadelesi olmayan ülke, bir başka ülkenin örneğini benimser ve kaçınılmaz olarak başka ülkenin veya ülkelerin etkisi altına girer. İşte Türkiye'de de bu oldu. Türkiye bu zaaf içinde iken, örnek alınan ülkede sosyalizm batınca, Türkiye'deki sosyalist mücadele de silindi gitti. 
Sayın okuyucularım, bu yazıda, Karakoyunlu'nun romanının iskeletini oluşturan "sosyalizm mücadelesi"ne ilişkin tartışmaları öne çıkardım. Karakoyunlu'nun her romanında "gerçek olayların anlatımı" aşk ile şiir ile sunulur. Bu romanda da bolca aşk var. Şiir var. İşte romandan bir bölüm. "Hicaz'ın yanık ahenginde, sabah ezanının ilahi daveti vardı. Birden neyler Itri'nin, Salat-ı ümmiyesini üflediler... Derinden Beethoven'in ihtişamı hissedildi. Bu ihtişam tevazu dolu bir teslimiyetle Per ze'nin parmak uçlarına gelmiş ve saltanatlı bir misafir gibi kurulmuştu. Per ze piyanosunun başına geçti. Artık ezan vakti bir Beethoven vardı..." Karakoyunlu'nun romanını okuyunuz. Hoşunuza gidecek. 



</TEXT>
</DOC>
