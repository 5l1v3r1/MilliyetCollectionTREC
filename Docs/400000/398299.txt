<DOC>
<DOCNO> 398299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/guncel/gun01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahsen Hanım'dan mutluluk formülü 
</HEADLINE>
<TEXT>


Maliye Bakanı Kemal Unakıtan'ın eşi Ahsen Unakıtan, mutlu evliliğin sırrını 'tarafların önce sen demesi' diye açıkladı 

İZMİR DHA 

MALİYE Bakanı Kemal Unakıtan bağırsak enfeksiyonu tedavisi gördüğü hastaneden taburcu edilirken eşinin boynuna sarılarak sevgisini ilan eden Ahsen Unakıtan, dün de mutlu evliliğinin sırrını verdi Tarafların 'önce sen' demesi. 
Mutluluğunu "Beş yıllık evli gibiyiz. Eğitimlerini tamamlayan üç çocuğumuz var ve eşimi çok seviyorum" sözleriyle anlatan Ahsen Unakıtan, mutlu bir evlilik için gençlere şu tavsiyede bulundu "Eğitim olursa ve çiftler insan olabilmenin değerine koşar adımlarla giderse, taraflar 'önce sen' derlerse, o zaman ilişkiler de, evlilikler de yürür." 
Eşiyle Ege Üniversitesi Çocuk Hastanesi'ni ziyaret eden Maliye Bakanı Unakıtan, gözlerinden muayene oldu. Rektör Prof. Ülkü Bayındır, 14 yıl önce inşaatına başlanan ilk bölümün inşaatının açılabilmesi için 3 milyon YTL'ye ihtiyaç duyduklarını belirtti. Ahsen Unakıtan, bütçeden karşılanamaması halinde yardım kuruluşlarından para toplayacağını söyledi. 



</TEXT>
</DOC>
