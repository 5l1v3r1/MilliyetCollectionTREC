<DOC>
<DOCNO> 384059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/magazin/axmag02.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çilingiroğlu dava açacak 
</HEADLINE>
<TEXT>


İLKNUR GÜLMEZ 

Kaya Çilingiroğlu, bir internet sitesinde kendisini 'dolandırıcılıkla' suçlayan Petek Dinçöz hakkında rekor tazminat davası açacağını açıkladı. 
Çilingiroğlu, kendisi aracılığıyla TESYEV'e Türkiye Engelliler Spor Yardım ve Eğitim Vakfı bağış yapan Dinçöz'ün, "Dolandırıldım mı Yüksek meblağda para verdim ama gelen makbuzdaki rakam bunun çok altında. Kaya paraları 'iç' mi ediyor " açıklamasına, basın toplantısıyla yanıt verdi. 

'Yardımla reklam yapıyorlar' 
Üyesi olduğu TESYEV Başkanı Yavuz Kocaömer ve bu olay nedeniyle Dinçöz'ün avukatlığını bırakan Osman Hacıbekiroğlu ile medyanın karşısına geçen Çilingiroğlu, özetle şunları söyledi 
"Bu, bana yapılan bir karalama kampanyasıdır. Petek Dinçöz ve Can Tanrıyar 'Çocuk okutmak istiyoruz' dediler. 2 yıl içinde de 5 bin 500 YTL para verdiler. Şimdi bu parayla reklam yapıyorlar. Onların kredi kartlarından her ay 170 YTL çekilir ve makbuz yollanır. Tazminat davası açacağım ve parayı vakfa bağışlayacağım." 
Çilingiroğlu, sözlerini, "Benim için 'Karısını aldattı' diyebilir ama 'Vakfın paralarını iç etti, dolandırdı' diyemez" diyerek bitirdi. 


</TEXT>
</DOC>
