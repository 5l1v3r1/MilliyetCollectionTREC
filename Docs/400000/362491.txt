<DOC>
<DOCNO> 362491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo36.html </URL>
<DATE> 2005/07/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Vestel Manisaspor, Beşiktaşlı Sinan Kaloğlu ile anlaştı... 
</HEADLINE>
<TEXT>

     Süper Lig'e yükselen Vestel Manisaspor, Beşiktaş'tan Sinan Kaloğlu ile anlaştı. 
     Vestel Manisaspor'dan yapılan açıklamada, geçen sezon Diyarbakırspor'da kiralık statüsünde forma giyen Sinan Kaloğlu ile her konuda anlaşmaya varıldığı bildirildi. 
     Genç golcünün yarın Tarık Almış Tesisleri'nde resmi sözleşmeye imza atacağı belirtildi. 
     Anlaşmaya varılan ve geçen yıl Trabzonspor'da oynayan Belçikalı D'Haene'nin de bu gece Manisa'ya geleceği ve bu oyuncuyla da sözleşme imzalanacağı kaydedildi. 
     Vestel Manisaspor, üçüncü etap çalışmalarına yarın saat 19.00'da Tarık Almış Tesisleri'nde başlayacak. 
     
</TEXT>
</DOC>
