<DOC>
<DOCNO> 353490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sontur04.html </URL>
<DATE> 2005/06/19/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Yurt-Kur borçlularının yüzde 66'sı çalışıyor... 
</HEADLINE>
<TEXT>

     Yüksek Öğrenim Kredi ve Yurtlar Kurumu’na Yurt-Kur öğrenim kredisi borcu bulunanlardan icra takibine başlananlardan yüzde 66’sının bir işte çalışır durumda olduğu ortaya çıktı. 
     Milli Eğitim Bakanı Hüseyin Çelik, Yurt-Kur’dan öğrenim ve katkı kredisi almakta iken mezun olan öğrenci sayısının 1 milyon 366 bin 711 bin olduğunu açıklarken, mezunlardan aksatarak veya hiç ödeme yapmayarak "borçlu" duruma düşünlerin Kurum’a toplam borcunun 439 trilyon 671 milyar 471 milyon lira olduğunu kaydetti. Bu borcun 320 trilyon 564 milyar 163 milyonunun ana para, 119 trilyon 107 milyar 307 milyonunun da gecikme faizi olduğu kaydedildi. 
     Çelik, Kurum’a borçlu durumda olanlar hakkında icra takibi işlemlerini başlattıklarını bildirirken 96 bin 579’u öğrenim, 156 bin 812’si katkı kredisi borçlusu olmak üzere icra takibine uğrayan kişilerin toplam borç miktarının 81 trilyon 781 milyar 483 milyon lira olduğunu kaydetti. 
     
     BORÇLULARIN YÜZDE 66’SI ÇALIŞAN DURUMUNDA 
     Öte yandan Çelik’in verdiği bilgiye göre, borçluların yarısından fazlası bir iş sahibi olmalarına karşın geri ödeme yapmıyor. Çelik, Yurt-Kur’a zamanında borçlarını ödemeyen 96 bin 579 kişinin icra öncesi çalışıp çalışmadıklarına yönelik tespit yaptırdıklarını belirtti. Bu kişilerin yüzde 66’sının çalıştığını kaydeden Çelik, durumun borçların ödenmemesinin "ihmalkarlık"tan kaynaklandığını gösterdiğini bildirdi. 

ANKA 
     
</TEXT>
</DOC>
