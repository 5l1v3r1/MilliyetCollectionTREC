<DOC>
<DOCNO> 362701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun40.html </URL>
<DATE> 2005/07/20/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Solona Kosova'yı zaiyeret etti... 
</HEADLINE>
<TEXT>

     Kosova’ya günübirlik ziyaret için gelen Avrupa Birliği AB Ortak Savunma ve Dış Politika Yüksek Temsilcisi Javier Solana, standartların ve ademi merkeziyetçiliğin hayata geçirilmesi sürecinin yavaşlamasına şaşırdığını belirtti. 
     BM Kosova Geçici Misyon UNMİK Şefi Soren Jessen Petersen’le birlikte düzenlediği ortak basın toplantısında Solana, Kosova liderlerinin bu süreçlere inanmaları, standartların ve ademi merkeziyetçiliğin hayata geçirilmesini hızlandırmaları gerektiğini söyledi. 
     Solana, uluslararası topluluğun yardımıyla doğru yolda ilerleyeceklerine ve daha yapıcı olacaklarına inanmak istediğini belirterek, gelecek ayın sonunda ve eylülün başında Kosova’ya yeniden geleceğini de kaydetti. 
     Javier Solana, Kosova Başkanı İbrahim Rugova, Başbakan Bayram Recepi, muhalefet liderleri ve Sırp temsilcilerle yaptığı görüşmelerde son durumu değerlendirdi. 
     AB Ortak Savuma ve Dış Politika Yüksek Temsilcisi, dün Belgrad’ı ziyaret ederek, Sırbistan’ın üst düzey yetkilileriyle görüşmüştü. 
     
</TEXT>
</DOC>
