<DOC>
<DOCNO> 379069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur42.html </URL>
<DATE> 2005/09/16/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Kürşat Yılmaz, yeniden gözaltında... 
</HEADLINE>
<TEXT>

     Merkezi Konya’da bulunan Endüstri Holding’in "mallarının yağmalanması ve bazı iştiraklerinin ucuza kapatılması" iddiasıyla açılan davada yargılanan ve bugünkü duruşmada tahliye edilen Yakup Kürşat Yılmaz, yeniden gözaltına alındı. 
     AA muhabirinin aldığı bilgiye göre, Adana 7. Ağır Ceza Mahkemesi’ndeki duruşmada, tutuklu sanık olarak ifade veren Yakup Kürşat Yılmaz’ın tahliyesine karar verildi. 
     Yakup Kürşat Yılmaz, Adana Kürkçüler Cezaevi’nde tahliye işlemlerinin tamamlanmasının ardından yeniden gözaltına alındı. 
     İstanbul’da yürütülen bir tahkikat nedeniyle Adana Emniyet Müdürlüğü Kaçakçılık ve Organize Suçlar Şube Müdürlüğü ekiplerince cezaevi kapısından çıkmadan yeniden gözaltına alınan Yılmaz, Adana Adli Tıp Kurumu’ndaki sağlık kontrolünün ardından İstanbul’a götürüldü. 
     
</TEXT>
</DOC>
