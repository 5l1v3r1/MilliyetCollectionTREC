<DOC>
<DOCNO> 381842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun16.html </URL>
<DATE> 2005/09/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Barzani Türklerden farkımız yok 
</HEADLINE>
<TEXT>

     İhsan DÖRTKARDEŞ DHA 

      KUZEY Irak’taki Dohuk kentinde bulunan Jiyan Oteli’nde yapılan Kürt yazar ve aydınların katıldığı konferansta konuşan ’Kürdistan Bölge Başkanı’, IKDP lideri Mesut Barzani, Hiçbir kuvvet bizi birbirimizden ayırmıyacak ve dilimiz, kültürümüz gibi ulusal çıkarlarımızı bunca zulme rağmen koruduk ve koruyacağız'' dedi. Barzani, kendilerini Arap, Türk ve Farslardan eksik görmediklerini anlatırken, Onların sahip oldukları haklara biz de sahibiz'' dedi. Barzani konuşmasına şöyle devam etti 
     Ne bizim için, ne de Kürdistan’ı paylaşmış devletler Irak, İran, Suriye ve Türkiye’yi kastediyor için savaş zamanı kalmadı. Bu devletlere dost elimizi uzatıp, artık onların Kürt varlığını kabul etmelerini istiyoruz. Kerkük’te diğer toplumların haklarına tecavüz etmek gibi bir düşüncemiz yok. Günümüz şartları değişmiştir. Kürtlerin kendi bağımsızlık isteklerinden bahsetmeleri bir suç değildir.'' Irak Anayasası için yapılacak referanduma değinen Barzani, Irak Anayasası’nda her ne kadar Kürtlerin tam olarak hakları bulunmasa da, biz Kürtler bu referanduma açık bir şekilde destekte bulunmalıyız. Çünkü elde edilen sonuçları bir dahaki seferde elde edemeyebiliriz. O yüzden bu referandumda ’Evet’ oyu kullanmalıyız. Bizler Kürt olarak kendimizi Arap, Türk ve Farslardan eksik görmüyoruz. Onlar hangi haklara sahipse biz de o haklara sahibiz ve biz onları kardeş olarak biliyoruz kardeşlik elimizi de uzatmaya devam edeceğizö dedi. 
     
</TEXT>
</DOC>
