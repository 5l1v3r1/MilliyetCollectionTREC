<DOC>
<DOCNO> 362313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/yazar/akyol.html </URL>
<DATE> 2005/07/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürt hareketi nereye 
</HEADLINE>
<TEXT>


TÜRKİYE büyük bir toplumsal ve siyasi değişim yaşayacak, girişimci orta sınıf gelişecek ama Kürt hareketi Öcalan'ın diktatörlüğünde totaliter-aşiret karması bir 'cihaz' olarak devam edecek 
Böyle bir şey, sosyoloji ilminin ink rı olurdu. İşte, Kürtlerin arasında da PKK'nın hem terörüne hem totalitarizmine tepki büyüyor buna karşılık ekonomik kalkınma ve PKK'ya karşı demokratikleşme talebi güçleniyor. 
Yakında, tanınmış Kürt politikacılar PKK'yı ve siyasi uzantılarını eleştiren bir bildiri yayımlayacaklar. Onlardan biriyle görüştüm, bakın ne diyor 
- Hepimiz PKK'nın tehdidi altındayız. Ama susmayacağız. 
Sözlerine şöyle devam ediyor 
- PKK güdücüleri demokrasiden korkuyorlar. Çünkü demokratik kültürün gelişmesi, dayandıkları yapıyı çözdüğü gibi, terör değil kalkınma ve huzur isteyen halktan da onları soyutluyor. Bunu engellemek için terör yapıyorlar. Böyle giderse PKK zamanla DHKP-C'ye, DEHAP da Doğu Perinçek'in partisine dönecek. Bunu engellemek ve bizlere gözdağı vermek için arkadaşımız Hikmet Fidan'ı öldürdüler 

KÜRT aydını Ümit Fırat baştan beri teröre ve ayrılıkçılığa karşı çıktı, liberal bir çizgi izledi, YDH'da yer aldı. 
Önceki gün Radikal İki'de uzun bir makale yazdı, "Bugün Kürt sorununun çözümündeki en büyük engelin PKK ve onun önderi Öcalan olduğunu" belirtti, "barış" çağrıları ve Apo'nun emriyle yeni parti kurma girişimleri için de şunları yazdı 
"Bir toplumu oluşturan insanlar barış yapmazlar, barışık yaşarlar... Savaş kararını veren bir önderin talimatıyla hareket ediyor, hatta onun onayı ile bir partide görevlendiriliyorsak, barıştan söz etmemizin bir inandırıcılığı olamaz... 
Bunlar korkmadan, çekinmeden silahlı eylemlerin karşısında yer alacaklarını net bir çağrıyla doğrudan doğruya İmralı'ya, Öcal'a iletmelidirler." 
Ümit Fırat'la konuştum, bu fevkalade önemli yazısı üzerine nasıl tepkiler almıştı Şu cevabı verdi 
- Ben eskiden beri onlara karşı çıktığım için alışkınlar o kesimden bir tepki gelmedi. Ama pek çok Kürt'ten 'Ağzına sağlık, biz söyleyemiyorduk, sen söyledin' gibi çok olumlu, destekleyici mesajlar aldım. Halk kesin şiddet istemiyor. 
Fırat'a göre PKK'ya Kürtler arasında tepki büyüyor ama kimi korkudan, kimi geçmişteki çatışmalarda bir yakınını yitirdiği için eleştirmeyi etik saymadığından, kimi de PKK çevrelerince hain diye görülmekten çekinmesi sebebiyle susuyor. Ama birikim gittikçe büyüyor... 

PKK ve onun siyasi uzantılarına karşı bildiri yayımlayacak olanlardan, görüştüğüm bir politikacı da şunu söyledi 
- Artık maya tutuyor yani PKK dışında, şiddete karşı, totalitarizmden uzak bir açılım için yeterli toplumsal dinamik oluşuyor. 
Kürt aydını Enver Sezgin, bölgeden yeni döndü. İzlenimi şu 
- Kesinlikle şiddetin yeniden başlamasından büyük tedirginlik var, kimse tasvip etmiyor. Şiddete karşı ve demokratik eğilim hakikaten her zamankinden fazla ve gittikçe büyüyor. 
Bu çağda, hele de Türkiye'de demokrasi, piyasa ekonomisi, refah beklentisi gelişirken, sosyal hareketlilik her kimlikten insanlarımızı harmanlayıp ayrılamaz hale getirirken, PKK'nın terörü de totalitarizmi de onu kitlelerden daha fazla koparıyor hırçınlaşması bundan. 
Nafile yere kan döküyor, can yakıyor, yatırımları sabote ederek Kürtlerin ekmeğiyle oynuyor... 



</TEXT>
</DOC>
