<DOC>
<DOCNO> 393504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo40.html </URL>
<DATE> 2005/11/09/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Dişi Kartallar, kupada emin adımlarla ilerliyor... 
</HEADLINE>
<TEXT>

     Beşiktaş Cola Turka Bayan Basketbol Takımı, FIBA Avrupa Kupası E Grubu'nda, Yunanistan'ın Kastoria CAC takımını 74-56 yenerek 4. maçını da galibiyetle kapadı. 
     Karşılıklı basketlerle geçen ilk periyodun son dakikasına konuk ekip 13-12 önde girerken, Beşiktaş, Yasemin'in pota altından bulduğu basketle bu periyodu 14-13 önde kapadı. 
     Çekişmeli geçen ikinci periyotta üstünlüğünü sürdüren Beşiktaş, devreyi 32-29 önde tamamladı. 
     İkinci yarıya üst üste isabetsiz atışlarla tutuk başlayan Beşiktaş, Yasemin'in sayılarıyla etkili olarak açıldıktan sonra Nihan ve Roberts'ın skora katkısıyla ilk 7 dakikalık sürede 15-2'lik seri yakaladı ve 27. dakikada 47-31 öne geçti. Nihan ile skor üretmeyi sürdüren Beşiktaş, bu periyottaki 24-6'lık seriyle, son çeyreğe 56-35 önde girdi. 
     Son periyotta üstünlüğünü koruyan siyah-beyazlılar, karşılaşmadan 74-56 galip ayrıldı. 
     
     
Salon Akatlar Hakemler Ido Bergman İsrail xxx, Jugoslav Dikovski Makedonya xxx Beşiktaş Selwyn xx 2, Müjde xx 6, Johnson xxx 13, Yasemin xxx 18, Roberts xxx 11, Nihan xxx 17, Esra xx, Boonen xx 6, Nazlı xx 1, Derya x, Melike x Kastoria CAC Giannouzakou xx 8, Zerva x 6, Williams xxx 21, Trapp xx 10, Kountoura x 4, Vlachou x, Magaliou x 3, Georgopoulou x 2, Tzegiannaki x 2, Bartzoka x, Papaioannou x, Simou x 1. periyot 14-13 Devre 32-29 Beşiktaş Cola Turka lehine 3. periyot 56-35 Beş faulle çıkan 37.41 Williams Kastoria CAC 
     
</TEXT>
</DOC>
