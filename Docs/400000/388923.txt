<DOC>
<DOCNO> 388923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/magazin/axmag01.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
50 yılın en iyisi ABBA 
</HEADLINE>
<TEXT>


Eurovision'un tarihinin en iyi şarkısı ABBA'nın 'Waterloo'su seçildi. Sertab Erener, 'Every Way That I Can' şarkısıyla 9'uncu oldu 

İRFAN KURTULMUŞ Kopenhag 

Eurovision Şarkı Yarışmaları tarihinin tarihinin en iyi şarkısı ABBA'nın seslendirdiği "Waterloo" oldu. Eurovision'da Türkiye'ye tek birinciliğini kazandıran Sertab Erener de "Every Way That I Can" adlı şarkısıyla 9'uncu sırada yer aldı. Avrupa Yayın Birliği EBU tarafından düzenlenen "Eurovision 50 Yılın Birincisi" yarışması dün gece Danimarka'nın başkenti Kopenhag'da yapıldı. 


1974'te birinci olmuştu 
50 şarkı arasından seçilen en iyi 14 parçanın okunmasının ardından finale İtalyan Domenico Modugno, İrlandalı Johnny Logan, İsveçli Abba, İngiltere'den Brotherhood of Man ve Yunanistan'dan Helene Paparizau kaldı. Eurovision tarihinin en iyi parçası olarak 1974'te İsveç'e birincilik getiren ABBA grubunun seslendirdiği "Waterloo" seçildi. İkinciliği ise Domenico Modugnos "Nel blu di pinto di blu" adlı şarkıyla alırken, İrlandalı şarkıcı Johnny Logan "Hold Me Now" parçasıyla 3'üncü oldu. İlk 5'e giremeyen Sertab Erener, "Önemli olan burada Türkiye'nin adının duyulmasıydı. Benim favorim de Abba'ydı" dedi. 


</TEXT>
</DOC>
