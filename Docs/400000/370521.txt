<DOC>
<DOCNO> 370521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun09.html </URL>
<DATE> 2005/08/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Taliban Türk firması çalışanını kaçırdı 
</HEADLINE>
<TEXT>

     Afganistan'da bir Türk inşaat firmasında çalışan Lübnanlı mühendis Muhammed Rıza, Taliban tarafından kaçırıldı. 
     Afganistan'daki Taliban militanları, Türk inşaat firmasının ülkedeki faaliyetlerine derhal son vermemesi halinde, rehin tuttukları Lübnanlı mühendis Muhammed Rıza'yı öldüreceklerini açıkladı. 
     Taliban sözcüsü Abdül Latif Hakimi, Rıza'nın ABD destekli yol projesinde çalıştığı için kaçırıldığını belirtti. Kaçırılan Rıza'nın telefonda Reuters ajansı muhabiriyle konuşmasına izin verildi. 
     Muhammed Rıza, sağlık durumunun iyi olduğunu söyleyerek, ailesine durumunun iletilmesini istedi. Rıza, Kabil'den Kandahar'a giderken kaçırıldığını söyledi. 
     Taliban daha önce de Türk ve Hindistanlı çalışanları kaçırmış ancak, istedikleri fidyeler ödenince kaçırdıkları kişileri serbest bırakmışlardı. 
     
</TEXT>
</DOC>
