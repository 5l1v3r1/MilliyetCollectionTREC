<DOC>
<DOCNO> 350477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur56.html </URL>
<DATE> 2005/06/09/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Tarsus'ta "Altyapı" eylemi... 
</HEADLINE>
<TEXT>

     Mersin’in Tarsus İlçesi’nde altyapının bitirilmesini isteyen vatandaşlar yol kapattı. 
     Tarsus Belediyesinin, Fahrettinpaşa mahallesindeki altyapıyı bitirmediğini öne süren 250 kişilik bir grup, akşam saatlerinde, mahalledeki yolu trafiğe kapattı. 
     Kanalizasyonun bitirilmediğini, mahallenin ilaçlanmadığını, lağım sularının sokaklara aktığını iddia eden vatandaşlar, sorunların çözümlenmemesi durumunda her gün eylem yapacaklarını duyuruldu. 
     Mahalleye gelen Tarsus Belediye Başkan Yardımcısı Kerim Tufan, altyapının kısa sürede tamamlanacağını belirterek, vatandaşlardan eylemlerine son vermelerini istedi. 
     Vatandaşlar, yolu trafiğe açarak eylemlerine son verdi. 
     
</TEXT>
</DOC>
