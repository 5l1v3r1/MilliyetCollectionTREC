<DOC>
<DOCNO> 364677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko08.html </URL>
<DATE> 2005/07/27/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
TÜSİAD ve CBI'den ortak mektup 
</HEADLINE>
<TEXT>

     TÜSİAD ve İngiliz Sanayi Konfederasyonu CBI , ekonomi gazetesi Financial Times’a ortaklaşa bir mektup göndererek, "Türkiye’nin Avrupa tek pazarında yer almasında önemli yararlar görüyoruz" sözleriyle dikkatlerin AB’nin ve Türkiye’nin ekonomik dinamiklere odaklanmasını istediler. 
     TÜSİAD Genel Sekreteri Haluk Tükel ile CBI Genel Müdürü Sir Digby Jones’un, Financial Times gazetesinde yayımlanan ortak mektubunda TÜSİAD ve CBI’nin, AB’nin Türkiye ile üyelik müzakerelerini başlatma kararını olumlu karşıladığı belirtilerek şöyle devam edildi 
     "Bunun, dikkatlerin AB’nin ve Türkiye’nin ekonomik dinamiklerine odaklanması gereken bir yolculuğun önemli bir kilometre taşı olduğuna inanıyoruz. Türkiye’nin reformu kucaklaması ve gerçekleştirmesindeki ilerlemeyi yansıtıyor. 
     İki örgütümüz, Türkiye’nin Avrupa tek pazarında bir yerini sağlanmasındaki önemli yararları görüyor." AB’nin, daha rekabetçi olması, Lizbon gündemini benimsemesi ve ekonomik reform gerçekleştirilmesinin yarattığı zorluklarla yüz yüze gelmesi gerektiği de vurgulanan mektupta, müzakereler sırasında siyasi sorunların çıkabileceği ancak bunların AB devlet ülkeleri ve Komisyon tarafından Türk hükümetiyle birlikte çalışarak uygun bir zamanda ele alınacağı kaydedildi. 
     Mektupta, "Şimdilik bizim iş toplulukları, daha geniş ve daha derin ekonomik reform ve Türkiye’nin AB üyeliği doğru ivme sağlanmasına katkıda bulunmak için sabırsızlanıyorlar" İfadesine yer verildi. 
     
</TEXT>
</DOC>
