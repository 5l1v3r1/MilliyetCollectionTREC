<DOC>
<DOCNO> 376829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur18.html </URL>
<DATE> 2005/09/08/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Anayasa Mahkemesi elektriksiz kaldı 
</HEADLINE>
<TEXT>

     Son iki gündür tartışmaların odağında olan Yüce Divan oturumu öncesinde, oturum yapılacağı Anayasa Mahkemesi binasında elektrik kesildi. Oturum bu nedenle yarım saat geç başladı. 
     Eski Başbakan Mesut Yılmaz ve eski Devlet Bakanı Güneş Taner’in yargılanmasına Yüce Divan’da devam edildi. 
     Duruşmayı çok sayıda ANAP’lı da izledi. Mesut Yılmaz’ın kardeşi Turgut Yımaz ile eşi Berna Yılmaz da duruşmada hazır bulundu. 
     
     ELEKTRİK KESİNTİSİ 
     İzleyiciler, basın mensupları ve avukatlar duruşma salonuna girdikten kısa bir sonra elektrik kesintisi yaşandı. Yaklaşık yarım saat boyunca salona elektrik verilemedi. Elektrik kesintisini gidermek için Anayasa Mahkemesi Başkanvekili Haşim Kılıç, diğer görevlilerle beraber binanın bodrum katına inerek bizzat ilgilendi. 
     Elektrik kesintisi nedeniyle saat 10.00’da başlaması gereken duruşma 10.22’de başladı. 
     
     YENİ ÜYELERİN İLK DURUŞMASI 
     Dün yemin ederek görevlerine başlayan Anayasa Mahkemesi’nin yeni üyeleri Şevket Apalak, Serruh Kaleli ve Osman Paksüt de Tülay Tuğcu Başkanlığındaki Yüce Divan heyetinde yer aldı. 
     
     NURİ OK KATILMADI 
     Yargıtay Cumhuriyet Başsavcısı Nuri Ok, bu oturuma da katılmadı. İddia Makamında Başsavcı Abdurrahman Yalçınkaya ile Yargıtay Cumhuriyet Savcısı Çetin Arslan bulundu. 
     Eski Başbakanlardan Mesut Yılmaz, avukatı Aydın Metin ile duruşmaya gelirken, vareste tutulan Güneş Taner gelmedi. 
     Taner’in avukatı Ömer Lütfü Avşar duruşmada bulundu. 
     Davaya müdahil olan Türk Ticaret Bankası TTB Sosyal Güvenlik Emekli Sandığı Başbakanı Celal Balabanlı, avukat İsmail Pilavcı ile duruşmada yer aldı. 
     
     GARİPOĞLU YİNE GELMEDİ 
     Önceki duruşmada zorla getirilmesine karar verilen tanık Hayyam Garipoğlu’nun yakalanamadığı bildirildi. Davaya tanıklar Kamuran Çörtük, Ahmet Nazif Zorlu, Erol Aksoy, Gazi Erçel, Hüsamettin Cindoruk, Hüsamettin Özkan, Şenkal Atasagun ve Ünal Tayyar katıldı. 
     
     KAMHİ’DEN YİĞİT İÇİN ORTAKLIK TEKLİFİ 
     Tanık olarak dinlenen Kamuran Çörtük, sahibi olduğu Bayındır Grubu olarak Türk Ticaret Bankası ihalesiyle hiç ilgilenmediklerini bildirdi. İhaleden önce Cefi Kamhi’nin kendisini ziyaret ettiğini anlatan Çörtük, Kamhi’nin kendisine Korkmaz Yiğit’in TTB ihalesine katılacağını ve onunla ortak olup olamayacağını sorduğunu anlattı. Çörtük de Kamhi’nin böyle bir düşüncesinin olmadığını söylediğini bildirdi. Çörtük görüşme sırasında Kamhi’ye "Bu ihale zor bir iş, onu uyarın" dediğini belirtti. 
     Daha sonra İzmir Otoyolu’nun açılışında Başbakan Mesut Yılmaz ile görüştüklerini kaydeden Çörtük, Yılmaz’ın kendisine Korkmaz Yiğit’i tanıyıp tanımadığını sorduğunu, kendisinin de tanımadığını söylediğini belirtti. Yılmaz’ın Yiğit’ten gelen ortaklık teklifinin doğru olup olmadığını da kendisine sorduğunu bildiren Çörtük, "Evet, ortaklık teklif ettiğini söyledim. Ret ettiğimi gerekçeleriyle anlattım" dedi. 
     Bu olaydan bir iki gün sonra İstanbul’a döndüğünü ve akşam saatlerinde Yiğit’in kendisini telefonla aradığını bunun üzerine Yiğit’le Tarabya Oteli’nde görüştüklerini anlatan Çörtük, "Yiğit işbirliği önerdi. Reddettim, basın desteğine ihtiyacı olduğunu söyleyerek bu konuda da işbirliği önerdi. Flaşh TV ve Erya şirketinin satıldığını söyledim. O da Erya’yı aldığını belirtti. Yiğit’e neden işbirliği teklif ediyorsun diye sordum o da bana ’Benim ortağa, desteğe ihtiyacım var, Ankara’yı tanımıyorum’ dedi. 
     Ben de ona ’TTB ihalesinde desteğe ihtiyacın yok, bu araçlardan vazgeç’ dedim" diye konuştu. 
     Daha sonra Genç TV ile ilgili anlaşmayı imzaladıklarını kaydeden Çörtük, "Eğer TV sahibi olmak istiyorsanız, lisans sahibi olan şirketi satın almanız gerekiyor. Şirketi aldık ancak şirket başka bir şirkete kefil olmuş. Şirketin üzerinde hala böyle bir risk var, son senede kadar hepsini Yiğit’e ödedik. Sadece son senedi ödemek için şirketin üzerindeki kefaletin kaldırılması şartını sunduk. Yiğit kefaleti kaldırmadığı için son senet ödenmedi" dedi. 
     Televizyon alış verişinin ardından Korkmaz Yiğit’le Ankara’da görüştüklerini ve Çakıcı’nın ihale üzerindeki baskısını kasdederek Yiğit’e "söylentiler doğruysa ileride yanlışlık olabilir" dediğini anlatan Çörtük, aynı gün Yılmaz’la görüştüğünü söyledi. Çörtük, Başbakan Yılmaz’ın kendisine söylentilerden bahsetmesi üzerine Yılmaz’a Yiğit’e söylediklerini anlattığını belirtti. Çörtük, bunun üzerine Yılmaz’ın da kendisine "İyi demişsin, bu büyük bir ihale, eğer öyle bir şey olursa herkes çok üzülür" dediğni söyledi. 
     Çörtük, bunun üzerine Yiğit’e giderek uyarılarını tekrarladığını kaydetti. Çörtük, Yiğit’le yaptığı görüşmeyi şöyle anlattı 
     "İhaleden bir kaç gün önce görüştük. Yiğit, ’ihaleyi iptal edecekler, yardımcı ol’ dedi. ’ne yapayım dedim’, ’Çakıcı ile ilişkimizi tespit etmişler, ihale iptal edilecek’ dedi. Ben de ona bu saatten sonra birşey yapılamayacağını söyledim. O da ’Bu iş olmazsa yandım, ben yanarsam sizi de yakarım’ dedi." Ödenmeyen son senetle ilgili olarak Yiğit’in daha sonra işyerine gelerek, sekreterlerini taciz ettiğini ve "Senedi ödesin, yoksa her kademede her noktada onu işin içinde tutacağım" diye bağırdığını anlattı. 
     
     YILMAZ "ÇAKICI-YİĞİT BAĞLANTISINI ZORLU’DAN ÖĞRENDİM" 
     Mesut Yılmaz Yüce Divan’da Ahmet Nazif Zorlu’nun tanıklığının ardından söz alarak, Çakıcı-Korkmaz Yiğit bağlantısını Zorlu’ya sorduğunu belirterek, "Bu ilişkiyi İstanbul’da herkes biliyor" yanıtı aldığını söyledi. 
     Yüce Divan’da Kamuran Çörtük’ün ardından Ahmet Nazif Zorlu tanık olanak dinlendi. Zorlu, Türkbank ihalesinde herhangi bir baskı ile karşılaşmadıklarını belirterek, ihalenin şeffaf olduğunu kaydetti. Dönemin başbakanı Mesut Yılmaz’la aralarında "Türkbank’ta Hazine’nin 500 milyon doları var daha aşağı çekmeyi kabul etmiyoruz" konuşmasının geçtiğini söyledi. 
     Zorlu’nun ardından söz alan Mesut Yılmaz, Zorlu’ya Korkmaz Yiğit-Alaaddin Çakıcı ilişkini sorduğunu kaydetti. Zorlu’nun kendisine "İstanbul’da bu ilişkiyi duymayan kalmadı" demesi üzerine Yılmaz, Çörtük’ü 
     
</TEXT>
</DOC>
