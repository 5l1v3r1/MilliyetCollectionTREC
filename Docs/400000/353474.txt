<DOC>
<DOCNO> 353474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonspo01.html </URL>
<DATE> 2005/06/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gerets Ribery'yi ben yollamadım... 
</HEADLINE>
<TEXT>

     Cim Bom'un yeni hocası Gerets, kendini akladı "Ribery'nin kalması yönünde rapor verdim. Onu istemediğim doğru değil." 
     
     Büyük katkısı olacaktı’ 
     Galatasaray’a gelir gelmez Franck Ribery kaosuyla karşı karşıya kalan Eric Gerets, yaşananlar sonrası sessizliğini bozdu. Gelişmeleri Florya’da takip eden Belçikalı teknik adam, konuyla ilgili ilk yorumunu da FANATİK’e yaptı. Gerets şunları söyledi Fransız oyuncuyu istemediğim doğru değil. Galatasaray’ın maç kasetlerini izlediğimde, kalması gereken oyuncuların başında geldiğini yönetime rapor olarak verdim. Sonuç ne olur bilmem ama Ribery’nin yeni sezonda bize büyük katkısı olacaktı.'' Fernandez evinde saklamış 
     Bu arada Fransız basınında Franck Ribery’yle ilgili gelişmeler geniş yer buluyor. Provente Gazetesi, genç futbolcunun Marsilya’ya transferinin perde arkasında yaşanlara dünkü sayısında yer verdi. Gazete, Metz’teki eski hocası Juan Fernandez’in, Ribery’yi bir hafta boyunca evinde sakladığını ve bu süreçte, Marsilya ile anlaştım. Seni de alacağım'' diyerek oyuncusunu ikna ettiğini ileri sürdü. Marsilya’nın Ribery’yi transfer etmeyi düşünmediği ancak Fernandez’in ısrarı sonrası imzanın attırıldığı da bir başka iddia. 
     
</TEXT>
</DOC>
