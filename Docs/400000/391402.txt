<DOC>
<DOCNO> 391402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko31.html </URL>
<DATE> 2005/11/01/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Çinli ekonomist Çin, 2020'de en büyük otomobil üreticisi olacak 
</HEADLINE>
<TEXT>

     Bir Çinli ekonomist, Çin'in 15 yıl içinde en büyük otomobil üreticisi konumuna geleceği görüşünü öne sürdü. 
     Çin Devlet Konseyi'ne bağlı Kalkınma Araştırması Merkezi'nden Dr. Feng Fey, Çin'de kişi başına düşen milli gelirin 1000 doları geçmesiyle, çok sayıda Çinlinin özel otomobil sahibi olabildiğine işaret etti. 
     Çin 2004 yılında 5.07 milyon adet otomobil üreterek, ABD, Japonya ve Almanya'nın ardından dördüncü olurken, Dr. Feng, Çin'in otomobil üretiminin bu yıl 6 milyonu, 2110'da 9.6-10 milyonu ve 2020'de 14-15 milyonu bulacağını söyledi. 
     Böylece Çin'in otomobil sanayiinin gayri safi yurtiçi hasılaya yaptığı katkının yüzde 1.6'dan 2.3'e çıkacağını belirten Dr. Feng, Çin'in bu konuda otomobil sektörleri gayri safi yurtiçi hasılaya yüzde 8 ve yüzde 3 katkı yapan Almanya ve ABD'nin çok gerisinde olduğuna dikkati çekti. 
     Yeni Çin Haber Ajansı'nın Şinhua bildirdiğine göre, Dr. Feng, Şian'da düzenlenen bir forumda, Çin'in otomobil sektörünün karşı karşıya bulunduğu üç sorunu ise iç piyasadaki rekabet ve koordinasyon yetersizliği, yenilik yetersizliği ile ithal petrole aşırı güven olarak sıraladı. 
     Dr. Feng, Çin'in petrol fiyatlarının artmasına bağlı olarak, ekonomik otomobillerin üretimini daha da geliştirmesi gerektiğinin altını çizdi. 
     Uzmanlar da Çin'in petrol üretiminin 180 milyon tona ulaşacağını, petrol üretiminin de 140 milyon tonu bularak petrol arzının yüzde 44'ünü ulaştıracağı tahmininde bulunuyorlar. 
     Çin'in petrol ithalatının 2020 yılında 250-270 milyon tonu bularak, ülkenin petrol arzının yüzde 56-60'ını oluşturması ve petrol üretiminin de 180-200 milyon tonda seyretmesi bekleniyor. 
     
</TEXT>
</DOC>
