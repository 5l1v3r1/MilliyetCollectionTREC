<DOC>
<DOCNO> 389333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonyas12.html </URL>
<DATE> 2005/10/24/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
ABBA tehdit ediliyor... 
</HEADLINE>
<TEXT>

     Eurovision'da 50 yılın en iyi şarkısı ödülünü kazanan İsveçli Abba grubunun üyesi Agnetha Faeltskog, eski Hollandalı sevgilisi tarafından tehdit edildiği için evinden dışarı çıkamıyor. 
     Expressen gazetesinin haberine göre, Agnetha Faeltskog 55 , Hollandalı eski sevgilisi Gert van der Graaf 39 tarafından sürekli rahatsız ediliyor. 
     Haberde, Van der Graaf'ın yeniden ortaya çıkması nedeniyle, ünlü sanatçının korkudan dışarı çıkamadığı belirtildi. 
     Psikolojik rahatsızlıkları olduğu bildirilen Van der Graaf, kendisiyle birlikte olması için Agnetha Faeltskog'un peşine düştü. Van der Graaf'ın ünlü şarkıcının peşini bırakmadığı ve yeniden birlikte olma teklifini kabul etmediği için de Faeltskog'u tehdit ettiği bildirildi. 
     Hollandalı Gert van der Graaf, daha önce Agnetha Faeltskog'ın villasına gizlice girmeye çalışırken yakalanmış ve kendisinin ünlü şarkıcıyı ziyaret etmesi yasaklanmıştı. 
     
</TEXT>
</DOC>
