<DOC>
<DOCNO> 387854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/yasam/yas03.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ATM'yi kaldırıp götürdüler 
</HEADLINE>
<TEXT>


İzmir'de hırsızlar, içinde 38 bin YTL bulunan para çekme makinesini yerinden söküp kayıplara karıştı 

İZMİR DHA 

İzmir'de bir bankaya ait içerisinde 38 bin YTL bulunan para çekme makinesi ATM çalındı. Polis, İzmir Emniyet Müdürlüğü'ne 200 metre uzaklıkta meydana gelen olayla ilgili görgü tanığı arıyor. 
Boztepe semtinde dün Yapı Kredi Bankası'nın yan yana duran 2 ATM'sinin bulunduğu kabine gelen zanlılar, önce alarm sistemini keserek etkisiz hale getirdi. Daha sonra, yere sabitlenmemiş iki ATM'den birini alan zanlılar kaçtı. Banka yetkililerinin, "Eski İzmir Caddesi'deki ATM Şubesi'nden alarm alıyoruz" ihbarı üzerine olay yerine giden polis, ATM'lerden birinin çalındığını fark etti. 

Polis bankayı suçladı 
ATM Şubesi'nde inceleme yapan polis, banka yetkililerini suçlayarak, "Saat 12.00'de hırsızlar, alarmı etkisiz hale getiriyorlar. Olaydan 4 saat sonra bizi arayıp ATM'miz çalındı diyorlar" dedi. ATM Şubesi'ndeki makinelerin yere sabitlenmemiş olmamasının da hırsızların işini kolaylaştırdığını belirten polis, yerlerde herhangi bir sürüklenme izi olmaması üzerine makineyi çalanın tek kişi olmadığı ve kamyonet, panelvan gibi bir araçla geldikleri ihtimallerini araştırıyor. Polis, İzmir Emniyet Müdürlüğü'ne 200 metre uzaklıkta meydana gelen olayla ilgili görgü tanığı arıyor. 


</TEXT>
</DOC>
