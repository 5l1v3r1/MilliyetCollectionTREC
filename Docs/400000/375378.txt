<DOC>
<DOCNO> 375378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sonsiy10.html </URL>
<DATE> 2005/09/03/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Arınç ve Erdoğan, nikah şahidi.... 
</HEADLINE>
<TEXT>

     TBMM Başkanı Bülent Arınç ile Başbakan Recep Tayyip Erdoğan, AK Parti İstanbul Milletvekili Gürsoy Erol’un oğlunun nikahında şahitlik yaptılar. 
     Başbakan Erdoğan, İtalya’dan döndükten sonra Hıdiv Kasrı’na geçerek, burada TBMM Başkanı Arınç ile birlikte, işadamı Ahmet Albayrak’ın kızının nikahına katıldı. Arınç ile Erdoğan, nikah şahidi oldular. 
     TBMM Başkanı Arınç ve Başbakan Erdoğan, daha sonra Kadıköy Evlendirme Dairesi’nde, AK Parti İstanbul Milletvekili Gürsoy Erol’un oğlu Yasin Erol’un nikah şahitliğini yaptılar. 
     Her iki nikah törenine, Başbakan Erdoğan’ın eşi Emine Erdoğan da katıldı. 
     
</TEXT>
</DOC>
