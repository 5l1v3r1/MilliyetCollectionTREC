<DOC>
<DOCNO> 369492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun14.html </URL>
<DATE> 2005/08/13/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Kıbrıslı Rumlar ile Yunanistan ortak strateji hazırlığında... 
</HEADLINE>
<TEXT>

     Kıbrıs Rum Kesimi Lideri Tassos Papadopulos ile Yunanistan Başbakanı Kostas Karamanlis Atina’da biraraya geleceği ve Kıbrıs konusunda ortak bir strateji geliştireceği belirtildi. 
     AB Haber’e göre, Kıbrıs Rum Kesimi Lideri Tassos Papadopulos ile Yunanistan Başbakanı Kostas Karamanlis’in buluşması 18 Ağustos’ta Atina’da gerçekleşecek. 1-2 Eylül’de İngiltere’de gerçekleşecek AB Dışişlere Bakanları Toplantısı öncesinde yapılan bu ikili görüşme Türkiye ve KKTC açasından açısından oldukça önem taşıyor. 
     Görüşmelerde, Papadopulos ve Karamanlis’in, Kıbrıs konusunda takınılacak tavır konusunda ortak bir strateji geliştirmeyi amaçladıkları belirtildi. 
     Toplantıya, Rum Kesimi Dışişleri Bakanı Yorgo Yakovu, Yunanistan Dışişleri Bakanı Petros Moliviatis’in de katılacağı ifade edildi. 
     Atina ve Güney Lefkoşa’nın üzerinde görüş birliği sağlayacakları metni Türkiye karşıtı olan AB üyesi ülkelere göndererek, AB Dışişleri Toplantısı öncesi ortak bir tutum ile AB Dönem Başkanı İngiltere’nin önüne çıkmayı hedefledikleri, gelen haberler arasında yer alıyor. 

ANKA 
     
</TEXT>
</DOC>
