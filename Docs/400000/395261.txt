<DOC>
<DOCNO> 395261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur51.html </URL>
<DATE> 2005/11/15/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Cinayetteki sır ''saçtaki kan lekesi''yle çözüldü 
</HEADLINE>
<TEXT>

     Konya’da, imam nikahıyla birlikte yaşadığı genç kadını bıçaklayarak öldürdüğü öne sürülen kişi tutuklandı. 
     Öldürülen genç kadının, olaydan bir süre önce, tutuklanan kişiyi kendisini ölümle tehdit ettiği gerekçesiyle polise şikayet ettiği ortaya çıktı. 
     AA muhabirinin edindiği bilgiye göre, cinayetten hemen sonra, tutuklanan Saffet Er’in 30 bir yakınının öldürülen Hatice Horoz’un 21 durumunu öğrenmek için eve telefon etmesi, Saffet Er’i şüpheli duruma düşürdü. 
     Telefona cevap veren başkomiser Ertuğrul Güler, Er’in yerini tespit etti.Gözaltına alınan Er, cinayeti kabul etmedi. 
     Cinayet Büro Amirliği ekipleri, Er’in saçında bulunan kan lekesinden yola çıkarak cinayeti çözdü. Cinayeti işledikten sonra üzerindeki elbiseleri sobada yaktığı, bıçağı da evde bir dolaba sakladığı öğrenilen Er, çıkarıldığı mahkemece tutuklandı. 
     Suç delillerini yok ederken kocasına yardımcı olduğu gerekçesiyle Ş. Er 29 , gözaltına alındı. Ş. Er, polise ifade verdikten sonra serbest bırakıldı. 
     Bu arada, Konya Emniyet Müdürü Salih Tuzcu, cinayeti kısa sürede aydınlattıkları için Cinayet Büro Amiri Ertuğrul Güler ve Asayiş Şube Müdürü Ercan Taştekin’i tebrik etti. 
     
     OLAYIN OLUŞUMU... 

     İddiaya göre, Kocaeli’nden ailesiyle birlikte 2 yıl önce Konya’ya yerleşen Hatice Horoz 21 , çalıştığı işyerinin sahibi, evli ve bir çocuk babası Saffet Er 30 ile aşk yaşamaya başladı. Er, daha sonra, kendisiyle Antalya’da imam nikahıyla birlikte yaşamaya başlayan Horoz’u Konya’da resmi nikahlı eşi Ş. Er ile birlikte aynı evde yaşamaya ikna etti. Er'den Muhammed isimli bir çocuğu olan Horoz’un, kendisiyle resmi nikah yapmayan Er’le tartışarak Merkez Karatay İlçesi Osman Gazi Mahallesi Küçük Kumköprü Caddesi’ndeki babasının evine yerleşmesi üzerine, Er, Horoz’u geri dönmesi için tehdit etmeye başladı. 
     Kendisi hakkında polis merkezinde şikayetçi olduğunu öğrendiği Horoz’la konuşmak için babasının evine giden Er, burada tartıştığı genç kadını av bıçağıyla 40 yerinden bıçaklayıp kaçmıştı. 
     
</TEXT>
</DOC>
