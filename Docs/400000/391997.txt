<DOC>
<DOCNO> 391997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo05.html </URL>
<DATE> 2005/11/03/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Ümit Karan kulübede 
</HEADLINE>
<TEXT>

     3 forveti tercih etmeyecek olan Gerets, Diyarbakır maçında sakatlıktan yeni kurtulan Ümit Karan'ı kulübede oturtacak. 
     Cim Bom, yarınki Diyarbakır maçında yine iki forvetle mücadele edecek. Gerets idman eksiği bulunan Ümit Karan’ı yedek oturtacak. Belçikalı teknik adam 3 puan için Hakan Şükür-Necati ikilisinin yeterli olacağı görüşünde. Dün tek idman yapan Sarı-Kırmızılılar koşunun ardından istasyon çalışması ve taktik ağırlıklı çift kale maç yaptı. Galatasaray’da Diyarbakırsor maçı öncesi Cihan’ın forma giyemeyeceği, Ergün’ün durumunun ise henüz netlik kazanmadığı açıklandı. Kulüp doktoru Murat Çevik, sakatlığı süren Cihan’ın Diyarbakırspor karşısında oynamasının mümkün olmadığını, sol alt adalesinde ağrı oluşan Ergün’ün ise dinlendirildiğini ve bugün tekrar kontrolden geçtikten sonra bu oyuncunun durumunun netleşeceğini açıkladı. 
     
</TEXT>
</DOC>
