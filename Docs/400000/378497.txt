<DOC>
<DOCNO> 378497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonyas09.html </URL>
<DATE> 2005/09/14/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Barda rahiple sohbet .. 
</HEADLINE>
<TEXT>

     Katolik Kilisesi'nde birçok rahibin, dine ilgisiz gençleri bilgilendirmek veya ikna etmek için barları dolaşıp gençlerle sohbet misyonunu üstlendikleri belirtiliyor. 
     İspanyol La Razon gazetesinin verdiği haberde, İtalya'dan sonra İspanya'da çok sayıda rahibin, gençlerin yoğunlukta olduğu barlara giderek, onlara Tanrı ve dine sadakati anlattıkları kaydedildi. 
     Yaklaşık 1,5 yıldır bu misyonu yapan Jennifer Cole, ''Elinde birayla bir rahip, gençlere farklı geliyor'' yorumunda bulunurken, Da Vinci'nin Şifresi kitabından Teslis'e Hıristiyanlıktaki kutsal üçlü birlik, baba-oğul-kutsal ruh kadar birçok farklı konuyu gençlerle konuşup tartıştıklarını söyledi. 
     İlk İtalya'da başlayan rahiplerin gençlerle sohbet misyonunun İspanya'da da yayıldığı bildiriliyor. Gençlerle her türlü dini konuyu konuşan rahiplerin, aynı zamanda elektronik posta adreslerini vererek, bu şekilde görüşmeye ve gençlerin kafalarındaki soruları cevaplamaya devam ettikleri ifade ediliyor. 
     
</TEXT>
</DOC>
