<DOC>
<DOCNO> 352592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonsiy10.html </URL>
<DATE> 2005/06/16/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Babacan Brüksel'e gidiyor 
</HEADLINE>
<TEXT>

     Devlet Bakanı ve Başmüzakereci Ali Babacan, AB Zirvesi sırasında çeşitli görüşmelerde bulunmak üzere bugün Brüksel’e gidiyor Türkiye’nin AB’ye tam üyelik müzakerelerine başlamasından önceki son zirve olan Brüksel’de yapılacak Avrupa Birliği AB Devlet ve Hükümet Başkanları Zirvesi’nin gündeminde ekonomik, sosyal ve çevresel konular, adalet ve içişleri konuları ile dış ilişkiler konularının yanı sıra AB Anayasal Antlaşması’nın geleceği ve AB’nin 2007-2013 bütçesi yer alıyor. 
     Devlet Bakanlığı’ndan yapılan açıklamada, Zirve’de Fransa ve Hollanda’da yapılan referandumlar sonrasında AB kamuoyunda yaşanan tartışmalar ışığında Anayasal Antlaşma’nın geleceği ve bütçe konularının ön plana çıkacak gündem maddeleri olacağı belirtildi. 
     Devlet Bakanı Ali Babacan’ın Başmüzakereci atanması sonrasında yapılan ilk, Türkiye’nin üyelik müzakerelerine başlayacağı 3 Ekim öncesindeki son zirvenin gerçekleşeceğine olduğuna dikkat çekilen açıklamada Devlet Bakanı ve Başmüzakereci Ali Babacan’ın da Zirve sırasında çeşitli temaslarda bulunmak üzere bugün Brüksel’e gideceği bildirildi. 
     Babacan, AB Komisyonu üyeleri ve yetkilileriyle Türkiye’nin katılım süreciyle ilgili olarak ikili görüşmelerde de bulunacağı bildirildi. Babacan’ın AB komisyonu Genişlemeden Sorumlu Üyesi Olli Rehn’le bir görüşme yapması da bekleniyor. 
     
</TEXT>
</DOC>
