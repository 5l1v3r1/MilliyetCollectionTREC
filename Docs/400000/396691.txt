<DOC>
<DOCNO> 396691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun42.html </URL>
<DATE> 2005/11/21/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Fransa'nın ABD'deki Büyükelçisi Olayların İslam ile ilgisi yok 
</HEADLINE>
<TEXT>

     Fransa'nın ABD'deki Büyükelçisi Jean-David Levitte, Paris banliyölerinde başlayan ve daha sonra Fransa geneline yayılan şiddet olaylarının İslam ile bağlantısının bulunmadığını söyledi. Levitte, Amerikan-İslam İlişkileri Konseyi'nde yaptığı konuşmada, Fransa'daki olayların din, medeniyet ya da kültür şokuyla ilgisinin olmadığını belirtti. Bu olaylarda dinin, ne olumlu, ne olumsuz hiçbir rol oynamadığını ifade eden Büyükelçi Levitte, ''Olumlu diyorum çünkü Fransa'daki Müslüman camiası yapacağı en iyi şeyi yaptı. Sakin olmaya çağırdı. Ancak banliyölerdeki kimse buna dikkat etmedi, kimse onları dinlemedi'' diye konuştu. 
     Olayları çıkaranların tümünün Müslüman olmadığına da dikkat çeken Levitte, Arras kasabasında geçen hafta mahkum olan gence atıfta bulunarak, ''Beyazdı. Müslüman değildi ve kundaklama olayına karıştı'' dedi. 
     Levitte, bu banliyölerdeki olayların El Kaide yanlılarıyla doğrudan ya da dolaylı hiçbir bağlantısının bulunmadığını da kaydetti. 
     
</TEXT>
</DOC>
