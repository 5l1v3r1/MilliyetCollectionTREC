<DOC>
<DOCNO> 391750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sonspo05.html </URL>
<DATE> 2005/11/02/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Beşiktaş'ın İspanyol takımlarına şansı tutmuyor... 
</HEADLINE>
<TEXT>

     UEFA Kupası H Grubu maçında yarın Sevilla ile deplasmanda karşılaşacak olan Beşiktaş'ın, İspanyol takımlarına karşı şansı tutmuyor. 
     Siyah-beyazlılar, Avrupa kupaları tarihinde İspanyol takımları karşısında deplasmanlarda galibiyet yüzü görmedi. 
     İspanya'da 6 kez mücadele eden ''Kara Kartallar'', 5 kez sahadan yenik ayrılırken, yalnızca 1 kez berabere kalabildi. Deplasmanlarda toplam 18 gol yiyen Beşiktaş, 5 gol atabildi. 
     
     7 EŞLEŞMEDE 1 TUR 
     Siyah-beyazlılar, bugüne kadar Avrupa kupalarında 7 kez eşleştikleri İspanyol takımları karşısında yalnızca 1 kez turu geçmeyi başardı. 
     Beşiktaş, İspanyollar ile bugüne dek yaptığı 13 maçın 3'ünü kazanırken, 7 kez yenildi, 3 karşılaşmada ise berabere kaldı. Bu karşılaşmalarda kalesinde toplam 25 gol gören ''Kara Kartallar'', rakip fileleri 15 kez havalandırdı. 
     
     GALİBİYETLERİ 
     Beşiktaş, İspanyol ekipleri karşısındaki ilk galibiyetini 2000-01 sezonunda İstanbul'daki Avrupa Şampiyonlar Ligi H Grubu maçında 3-0'lık skorla dünyaca ünlü FC Barcelona takımına karşı aldı. Siyah-beyazlılar, 2. galibiyetini ise ilk kez bir İspanyol takımını elemeyi başardıkları 2002-03 sezonunda CD Alaves karşısında BJK İnönü Stadı'nda 1-0'lık skorla elde etti. 
     Beşiktaş, İspanyol takımları karşısındaki son galibiyetini de yine BJK İnönü Stadı'nda geçen sezon aldı. Siyah-beyazlılar, UEFA Kupası B Grubu maçında Athletic Bilbao'u İstanbul'da 3-1 yendi. 
     
     BEŞİKTAŞ'IN, İSPANYOL TAKIMLARIYLA MAÇLARI 
     Beşiktaş'ın, İspanyol takımları ile yaptığı maçlar ve sonuçları şöyle 
     
     
RAKİP SEZON KUPA İÇ DIŞ Real Madrid 1958-59 Şam.Kulüpler 1-1 0-2 A. Bilbao 1985-86 UEFA 0-1 1-4 Valencia 1996-97 UEFA 2-2 1-3 Barcelona 2000-01 Şamp.Ligi 3-0 0-5 Alaves 2002-03 UEFA 1-0 1-1 Valencia 2003-04 UEFA 0-2 2-3 A.Bilbao 2004-05 UEFA 3-1 -- 
     
</TEXT>
</DOC>
