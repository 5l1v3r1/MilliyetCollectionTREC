<DOC>
<DOCNO> 388616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur02.html </URL>
<DATE> 2005/10/21/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Prof. Dr. Barbarosoğlu "Meydana gelen bağımsız bir depremdir" 
</HEADLINE>
<TEXT>

     Boğaziçi Üniversitesi BÜ Kandilli Rasathanesi ve Deprem Araştırma Enstitüsü Müdürü Prof. Dr. Gülay Barbarosoğlu, Ege Denizi'nde meydana gelen 5.9 büyüklüğündeki depremin, bölgedeki deprem dizini içinde bağımsız bir deprem olduğunu bildirdi. 
     Prof. Dr. Barbarosoğlu, AA muhabirine yaptığı açıklamada, Ege denizinde bir süreden beri depremlerin devam ettiğini, saat 00.40'ta da İzmir'in Seferihisar İlçesi açıklarında bir deprem daha meydana geldiğini belirtti. 
     ''Bu, deprem dizini içinde, bağımsız bir depremdir'' diyen Prof. Dr. Barbarosoğlu, 5.9 büyüklüğündeki depremin merkez üssünün son birkaç gün içinde kaydedilen yakın büyüklükteki depremlerle hemen hemen aynı noktada meydana geldiğini ifade etti. 
     Prof. Dr. Gülay Barbarosoğlu, ''Vatandaşlara, hafta başından beri söylediğimiz gibi, dikkatli olmalarını ve hasar olmuş, çatlak meydana gelen binalara girmemelerini öneriyoruz'' diye konuştu. 
     
</TEXT>
</DOC>
