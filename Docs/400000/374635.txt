<DOC>
<DOCNO> 374635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yazar/asik.html </URL>
<DATE> 2005/09/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Maganda kurşunu 
</HEADLINE>
<TEXT>


Yeni bir ölüm çeşidi ekledik yaşanılası dünyaya Maganda kurşunu... Son olarak Begüm Kartal adlı Galatasaray Üniversitesi öğrencisi bir maganda kurşununa kurban gitti... Manav çırağının bile cebinde tabancayla dolaştığı ülkede, maganda kurşunu daha çok can alacağa benzer... Peki önlem Mülkiye Müfettişi Mustafa Çiçek anlatıyor 
- Kaymakamlık görevim sırasında 1993 - 2002 , güvenlik birimlerine bu konuda kesin bir talimat vermistim. Düğün ya da tören sahipleri izin için başvurduklarında "kesinlikle silah atmamalarını, atıldığı takdirde törenlerinin dağıtılacağını" tebliğ ettim. Bu arada denetimlere Cumhuriyet savcılarımızın da katkısını sağladık. İyi sonuç aldık. Güvenlik konusunda üst yetkili olan vali, kaymakam ve savcılarımızın bu tür olumsuzlukları önceden düşünüp önlemini almaları gerekir. Törenlerde açıktan silah atılan bölgenin mülki amirleri vali - kaymakam güvenlik ve adli yetkilileri hakkında işlem yapılması bu tür olayları önleyecektir. 
Oktay Ekşi, dün sütununda ülkedeki silah furyasının Turgut Özal'ın silah ithalini serbest bırakmasıyla başladığını anımsatıyordu. Oktay Ekşi, o dönemde tehlikeyi sık sık yazmış, toplumu uyarmıştı. Biz de yazdık. Ne var ki Özal yağcılığının başını alıp gittiği o dönemde birkaç ses kayboldu arada. Daha da önemlisi kamuoyu duyarlık göstermedi. Gözler yeni açıldı... 

Chirac, Ankara'dan Kıbrıs konusunda jest bekliyormuş. 
2.8 milyar dolarlık Airbus jesti yetmedi, daha istiyor demek... 
Haldun Ertem 

Tokatçı Tokatçı bu defa eski Bayındırlık Bakanı Onur Kumbaracıbaşı rolüne girmiş. Eczacıbaşı, Yapı Kredi gibi büyük 
firmalara telefon açıyor, kendini Onur Kumbaracıbaşı veya onun adamı gibi tanıtıyor.. Kemalist bir vakıf adına teberru rica ediyor... Firmalar da uyanık... Onur Hoca'yı bulup böyle bir talebi olup olmadığını soruyorlar. Mesele ortaya çıkıyor. Ve tuzağa düşmüyorlar... 
Derken biri tuzağa düşmüş. Kim mi Başkent 
Üniversitesi Rektörü Mehmet Haberal. Tokatçıya 2 milyar teberruda 
bulunduktan sonra Onur Hoca'ya 
telefonla ulaşıp müjdeyi vermiş 
- Hocam 2 
milyar lirayı ödedik... 
- Ne 2 milyar lirası 
Böyle böyle... Onur Hoca 
kendisinin hiçbir kuruluş için teberru talep etmediğini, adını kullanan birinin piyasayı tokatlamaya çalıştığını dosta düşmana haber veriyor... 

Korna Faruk Ganiç, trafik konusunda bir muzip öneride bulunuyor "Trafik sinyal direklerine korna çalan bir düzenleme eklensin..." 
Sebebini de söyle izah ediyor 
- Malumunuz yeşil yandığı zaman arkadaki araçlar derhal kornaya basarak öndekini uyarıyor. Öndeki de genelde geç uyanıyor. İste bu durumu önlemek için trafik direğine korna konulsun. Yeşil yandığı zaman aynı zamanda direkten korna sesi gelsin ki arkadakilerin uyarısına ve korna cayırtısına gerek kalmadan öndeki sürücü hareket etsin . 

Başbakan'ın korumaları 170 km hızla gittikleri için sade bir vatandaşın şik yeti üzerine 650'şer dolar ceza almışlar. Tabii ki Türkiye'de değil bu, Yeni Zelanda'da... Üstelik Başbakan'ın topu topu 2 koruması varmış. 

Eruh'tan Batman'a Gazeteciler Tayyip Erdoğan'a PKK'nın adeta gövde gösterisi yaptığı Batman olaylarına ne dediğini sormuşlar. Yanıt 
"Olayları büyütmemek lazım... Toplama kalabalık... Kamuoyu destekleri yok." 
Turgut Özal, Eruh baskını sırasında Bodrum'da tatildeydi. O da olayı sorduklarında, "Büyütmemek lazım" gibi şeyler söylemişti... Orgeneral Büyükanıt 
- Türkiye, Filistin haline getirilmek isteniyor, diye konuşuyor. 
Yugoslavya haline getiriliyoruz, dese daha doğru olmaz mı 
Güneydoğu'da örgütler halk ayaklanması yaratmaya çalışıyor. Devletin geçmişte hataları olduğunu söylemek elbet Güneydoğu'da cesareti artırıyor, örgüt - halk dayanışmasını güçlendiriyor. Bu aşamaları görmezden gelmek olası mı 

Yoğurt Profesör Mithat Bahçeci merak etmiş, soruyor 
"Televizyonlarda Danone - Activia adında bir yoğurdun reklamı yapılıyor ve dışkılama sorunları üzerine etkili olduğu söyleniyor. Kabızlık sorunları oldukları anlaşılan birtakım hanımlar bu yoğurdu kullanarak iyi sonuç aldıklarını söylüyorlar ve geçen alt yazıda çalışmanın noter huzurunda gerçekleştirildiği belirtiliyor. Ben bir hekim olarak yoğurdun etki testinin noter huzurunda nasıl yapıldığını anlamak istiyorum. Bu noter kim acaba Ayrıca etkili olduğunu nasıl değerlendiriyor " 
Bahçeci Hoca merakta... 





Afiyet olsun... 











</TEXT>
</DOC>
