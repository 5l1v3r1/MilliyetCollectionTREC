<DOC>
<DOCNO> 372882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur31.html </URL>
<DATE> 2005/08/25/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Yola düşen battaniye paniği... 
</HEADLINE>
<TEXT>

     Antalya'da, yola düşen ve içlerinde bomba olduğu zannedilen iki battaniye, polisi harekete geçirdi. 
     Antalya'nın Meydankavağı Mahallesi'ndeki Avni Tolunay Caddesi'nde bir araçtan yola düştüğü tahmin edilen battaniyeler, çevredeki vatandaşların heyecanlanmasına neden oldu. 
     Battaniyelerin içinde bomba olabileceğini zanneden vatandaşlar, polisten yardım istedi. 
     Polis ekiplerinin trafiği durdurmasının ardından, bomba imha uzmanları, battaniyeleri bomba robotuyla inceledi. 
     Şüpheli bir durum olmadığını anlayan ekipler, battaniyeleri yoldan kaldırarak yolu tekrar ulaşıma açtı. 
     
</TEXT>
</DOC>
