<DOC>
<DOCNO> 366536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonyas19.html </URL>
<DATE> 2005/08/02/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
"Neden erkeklerin de memeleri vardır " 
</HEADLINE>
<TEXT>

     "Soğuk olduğunda dişlerimiz neden takırdar ", "Tuvalette oturmaktan mikrop kapılır mı ", "Neden erkeklerin de memeleri vardır "... 
     İçkili partiler ve arkadaş toplantılarında benzeri sorularla sık sık karşılaşan New Yorklu Doktor Billy Goldberg, "Neden Erkeklerin de Memeleri Vardır " adlı bir kitap yayınladı. 
     "Üçüncü Martiniden Sonra Bir Doktora Sormak İstediğiniz Yüzlerce Soru" altbaşlığıyla yayınlanan kitap, güldürü yazarı Mark Leyner ile birlikte kaleme alındı. 
     "Soğukta dişlerimiz neden takırdar " sorusuna kitapta verilen yanıt şöyle 
     "Çünkü vücut ısı üretmeye çalışır. Vücut çok üşüdüğünde, beynin hipotalamus bölgesi ısınması için vücudu alarma geçirir. Bunun ardından, ısı üretmek için hızlı kas hareketleri başlar. Dişlerin takırdaması da vücudun bir bölümünde meydana gelen titremeden ibarettir." Goldberg ve Leyner, araştırmaları sırasında tuvaletten mikrop kapma olasılığının fazla olmadığını, ofis ortamının sağlığa daha zararlı olduğunu saptadılar. Arizona Üniversitesi mikrobiyoloğu Charles Gerba da büro masalarının bir tuvaletten 400 kez daha fazla hastalıklara yol açan bakteriler içerdiğini saptamıştı. 
     Kitapta, "Neden erkeklerin de memeleri vardır " sorusuna verilen yanıt ise şöyle 
     "Sadece kadınların süt keseleri olmasına karşın, embriyonun ilk oluşum aşamasında kadın ve erkekler olarak gelişmemiz benzeri biçimde başlar. 6 haftalık olana kadar, embriyo kadın şablonunu takip eder. Ta ki erkek cinsiyet kromozomu devreye girene kadar. Ancak bu aşamada artık erkeklerin memeleri oluşmuştur bile..." "Sabahları ağız kokusuna ne yol açar " Goldberg’e göre, sabah ağız kokusu "anaerobik" bakterisi, ağız kuruluğu ya da uçucu kükürt bileşiklerinden kaynaklanır. Kötü ağız kokusuna yol açan diğer faktörlerse kullanılan ilaçlar, alkol, sigara, kafein ve şekerdir. 
     Kitapta yer alan, insanların hep merak ettikleri sorulardan biri de, "Baklagiller neden gaz yapar " Goldberg kitapta, baklagillerin insan vücudunun hazmedemeyeceği kadar çok şeker içerdiğini belirterek, sindirilmeyen şeker bağırsaklara gittiğinde bakterilerin devreye girdiğini ve büyük miktarda gaz üretmeye başladığını yazdı. 
     
</TEXT>
</DOC>
