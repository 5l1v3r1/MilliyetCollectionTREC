<DOC>
<DOCNO> 378217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/ekonomi/eko05.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş - Fiat'tan 'tasarruf' müjdesi 
</HEADLINE>
<TEXT>


Tofaş - Fiat CEO'su Altavilla, çok yakında sürpriz bir açıklama yapacaklarını belirterek, 'Bu sürpriz, çok düşük yakıt tüketimi olan bir motor olacak' dedi 

Çağnur Hatipoğlu - Frankfurt 

Tofaş - Fiat yeni CEO'su Alfredo Altavilla Tofaş'ın bundan sonra yeni model üreteceğini Palio ve Albea modellerinin yeni motor seçenekleriyle güçleneceğini söyledi. Frankfurt Otomobil Fuarı'nda bir basın toplantısı düzenleyen Altavilla, yeni motor seçeneklerine örnek verirken, şöyle konuştu 
"Buna örnek vermek gerekirse 1.3 dizel motarla başladık. Çok yakın zamanda bir sürpriz açıklayacağız. Bu sürpriz çok düşük yakıt tüketimi olan bir motor olacak. Ama barındırdığı teknolojiyle, satış fiyatı henüz belli değil. Bu arada Grande Punto ile pazar payımızı artırmayı düşünüyoruz." 
Türk pazarını çok iyi anladıklarını ve kendileriyle birlikte tüm markaların atak yapmaya başladığını kaydeden Altavilla, "Payları için baskı yapıyorlar. Bu çok büyük bir hata. Biz bu yolda devam etmeyeceğiz, paza payımız önümüzdeki aylarda düşerse şaşırmayın" dedi. 

'İntihar etmeyiz' 
Altavilla, "Pazar payanın peşinden koşarken intihar etmeyeceğiz Bazıları da böyle düşünse çok mutlu olacağım. Çünkü pazar daha sağlıklı olacak. Türkiye'de para kazanırken İtalya'da zarar yaratacak bir politika yaratmayacağım." 
Türkiye'deki yüksek vergi oranlarına da dikkat çeken Altavilla, "Arada sırada tabi ki indirimlerimiz olacak ama sürekli fiyat indiriminde bulunmayacağız" dedi. Fiat'ın rönesansına en büyük katkıyı veren şirket olduklarını belirten Altavilla, 2005'in ikinci yarısı itibariyle Fiat borçlarının üçte ikisini kapattıklarını söyledi. 


</TEXT>
</DOC>
