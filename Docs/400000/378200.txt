<DOC>
<DOCNO> 378200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonyas10.html </URL>
<DATE> 2005/09/13/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Harrison Ford'un 35 yıllık menajeri öldü 
</HEADLINE>
<TEXT>

     Ünlü aktör Harrison Ford'un 35 yıldır menajerliğini yapan bayan Patricia McQueeney, 77 yaşında öldü. 
     Ailesinden yapılan açıklamaya göre, McQueeney kısa bir hastalık döneminden sonra, ABD'nin Californiya eyaletinin Santa Monica kentindeki St. John's Health Center'da 4 Eylül'de öldü. 
     Ford, 35 yıl menajerliğini yapan McQueeney için, kendisini ''yolunu bulmaya çalışan bir aktörden bir Hollywood süperstarına dönüştüren kişi'' olarak bahsederdi. 
     McQueeney'in menajerliğini yaptığı genç oyuncular arasında Teri Garr, Cindy Williams, Candy Clark, Mackenzie Phillips ve Charles Martin Smith de vardı. 
     Model ve oyuncu olarak çalıştıktan sonra 1970'de oyuncu menajerliğine başlayan McQueeney, aynı yıl bir yapımcı tarafından Harrison Ford'la tanıştırıldı ve onun menajerliğini üstlendi. 
     McQueeney 1973'de kendi menajerlik şirketini kurdu ve aynı yıl Harrison Ford, yönetmen George Lucas'ın ''American Graffiti'' filminde ilk önemli rolünü oynadı. 
     McQueeney 1986'da sadece Ford'un menajerliğini yapmaya başladı ve ölene kadar bu işi sürdürdü. 
     
</TEXT>
</DOC>
