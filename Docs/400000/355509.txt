<DOC>
<DOCNO> 355509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonyas10.html </URL>
<DATE> 2005/06/25/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kuş dilinin heceleri söküldü 
</HEADLINE>
<TEXT>

     Baştankara kuşlarının, birbirleriyle haberleşmek için de 'ayrınıtılı' bir dil geliştirdiği anlaşıldı. Science dergisinin son sayısında yer alan araştırmaya göre, Washington Üniversitesi'nden biyolog Christopher Templeton başkanlığındaki uzmanlar, 15 avcı kuşun görüntülerini kullanarak baştankaralarla yaptıkları deney ve gözlemlerde, kuşların yaklaşan tehlikeyle ilgili 'ayrıntılı bilgi' alışverişinde bulunduklarını belirledi. 
     Templeton, "Hayvanların çoğu, yırtıcıları fark ettiklerinde ortalığı velveleye verir, bunu zaten biliyoruz, ancak bu velvelelerin içeriği hakkında fazla bir şey bilmiyoruz" dedi. Uzmanlar, baştankaraların hemcinslerini tehlikeden haberdar kılmak için iki farklı ses çıkardıklarını belirledi. Kuşlar, yırtıcının yukardan geldiğini görünce yüksek frekanslı ses çıkarıyor. Yırtıcı tünekteyse, baştankaralar düşük frekanslı ses çıkarıyor. Üstelik bu sesler değişik türde 'hecelerden' oluşuyor. 
     
</TEXT>
</DOC>
