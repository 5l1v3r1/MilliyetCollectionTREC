<DOC>
<DOCNO> 396548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo20.html </URL>
<DATE> 2005/11/20/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Lige bakış Fener koltuğunu korudu... 
</HEADLINE>
<TEXT>

     Turkcell Süper Ligi'nde 13. hafta maçları sonunda Fenerbahçe, yenilgisiz liderliğini sürdürdü. 
     22 gol atılan ligin bu haftasında lider Fenerbahçe, sahasında ligin yeni takımlarından Vestel Manisaspor'u 2-1 yenerek, 3 puanın sahibi oldu. 
     Hafta içinde İtalya'nın AC Milan takımıyla yapacağı Avrupa Şampiyonlar Ligi maçını düşünerek Vestel Manisaspor karşısına çıkan Fenerbahçe, genç futbolcu Semih'in son dakikalarda attığı golle galibiyete ulaştı. 
     Liderin en yakın takipçisi Galatasaray, zor bir deplasman olarak nitelenen Çaykur Rizespor maçını Cihan, Necati ve Hasan Kabze'nin attığı gollerle 3-0 kazanmayı bildi. 
     Gelecek hafta ezeli rakibi Fenerbahçe ile karşılaşacak olan Galatasaray, bu maç öncesi moral kazanmış oldu ve lider ile arasındaki 3 puanlık farkı korudu. 
     Sezonun flaş takımlarından Kayserispor, seyircisi önünde bu hafta da lig sonuncusu Malatyaspor'u 2-0 yenerek puanını 25'e çıkardı. 
     Bu haftanın bir diğer önemli maçında Beşiktaş, yeni hocasıyla ilk kez İnönü Stadı'na çıkarken, Gaziantep karşısında varlık gösteremeyerek mücadeleyi 1-0 kaybetti. 
     Deplasmanda başarılı sonuçlar alan Gaziantep ekibi ise aldığı 3 puanla üst sıralara tırmanışını devam ettirdi. 
     Haftanın açılış maçında deplasmanda Diyarbakırspor'a 3-0 yenilen Trabzonspor, düşüşünü sürdürürken, aldığı bu yenilgiyle birlikte puan cetvelinde 10. sıraya geriledi. 
     Ankaraspor ise sahasında Sivasspor ile yaptığı mücadeleden 1-1 beraberlikle ayrılırken, konuk takım aldığı 1 puanla 4. sıradaki yerini korudu. 
     5 maçı evsahibi, 3 maçı da deplasman takımlarının kazandığı 13. haftada, sadece bir maç berabere bitti. 
     Gol krallığı yarışmasında Galatasaraylı Ümit Karan 11 golle yine ilk sırada bulunurken, bu futbolcuyu 9 golle Ankarasporlu Jaba ve Kayserisporlu Gökhan izledi. Fenerbahçeli Alex ve Samsunsporlu Serkan attığı 8'er golle gol krallığında iddiasını sürdürürken, Kayseri Erciyessporlu Cenk, rakip kaleye gönderdiği 7 golle bu futbolcuları takip etti. 
     Ligde 13. haftanın maç sonuçları, 14. haftanın programı ve puan durumu şöyle 
     Diyarbakırspor-Trabzonspor........................... 3 - 0 
     Ankaraspor-Sivasspor................................. 1 - 1 
     Fenerbahçe-Vestel Manisaspor......................... 2 - 1 
     Gençlerbirliği-Kayseri Erciyesspor................... 3 - 0 
     Konyaspor-Ankaragücü................................. 2 - 0 
     Kayserispor-Malatyaspor.............................. 2 - 0 
     Beşiktaş-Gaziantepspor............................... 0 - 1 
     Çaykur Rizespor-Galatasaray.......................... 0 - 3 
     Samsunspor-Denizlispor............................... 1 - 2 
     14. Hafta 25, 26 ve 27 Kasım 
     Denizlispor-Gençlerbirliği, Kayseri Erciyesspor-Diyarbakırspor, Malatyaspor-Konyaspor, Gaziantepspor-Kayserispor, Ankaragücü-Samsunspor, Trabzonspor-Çaykur Rizespor, Galatasaray-Fenerbahçe, Vestel Manisaspor-Ankaraspor, Sivasspor-Beşiktaş. 
     
     PUAN DURUMU 

     
     TAKIMLAR O G B M A Y P Av 

     1- FENERBAHÇE 
     13 11 2 0 31 13 35 18 
     2- GALATASARAY 
     13 10 2 1 31 12 32 19 
     3- KAYSERİSPOR 
     13 8 1 4 23 15 25 8 
     4- SİVASSPOR 
     13 6 4 3 15 11 22 4 
     5- KAYSERİ ERCİYESSPOR 
     13 5 6 2 14 11 21 3 
     6- GAZİANTEPSPOR 
     13 5 5 3 18 17 20 1 
     7- BEŞİKTAŞ 
     13 5 4 4 16 13 19 3 
     8- GENÇLERBİRLİĞİ 
     13 4 6 3 14 10 18 4 
     9- KONYASPOR 
     13 4 5 4 17 13 17 4 
     10- TRABZONSPOR 
     13 4 4 5 13 18 16 -5 
     11- ANKARAGÜCÜ 
     13 4 3 6 17 19 15 -2 
     12- ANKARASPOR 
     13 2 7 4 17 18 13 -1 
     13- VESTEL MANİSASPOR 
     13 3 4 6 17 19 13 -2 
     14- ÇAYKUR RİZESPOR 
     13 3 4 6 9 15 13 -6 
     15- DİYARBAKIRSPOR 
     13 3 2 8 13 26 11 -13 
     16- DENİZLİSPOR 
     13 2 4 7 8 16 10 -8 
     17- SAMSUNSPOR 
     13 2 3 8 24 34 9 -10 
     18- MALATYASPOR 
     13 1 4 8 9 26 7 -17 
     
</TEXT>
</DOC>
