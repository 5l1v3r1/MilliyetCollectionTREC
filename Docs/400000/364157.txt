<DOC>
<DOCNO> 364157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur19.html </URL>
<DATE> 2005/07/25/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
YYÜ Rektörü Aşkın'ın mal varlığına el konulması talebine ret 
</HEADLINE>
<TEXT>

     Cumhuriyet Savcısı Sezgin Kanmaz’ın, Yüzüncü Yıl Üniversitesi YYÜ Rektörü Prof. Dr. Yücel Aşkın’ın mal varlığına el konulması yönündeki talebi nöbetçi mahkemece reddedildi. 
     Alınan bilgiye göre, YYÜ Rektörü Aşkın hakkındaki soruşturmayı yürüten Cumhuriyet Savcısı Kanmaz, geçen hafta Aşkın’ın mal varlığına el konulması yönünde mahkemeye talepte bulunmuştu. 
     Savcı Kanmaz’ın talebinin görüşüldüğü nöbetçi mahkemenin, Rektör Aşkın’ın mal varlığına el konulması talebinin reddine karar verildiği belirtildi. 
     İspanyol Expansion firmasının Türkiye temsilcisi Mehmet Ayran’ın serbest bırakılması ve Aşkın’ın mal varlığına el konulması talebinin reddedilmesinden sonra, Savcı Kanmaz’ın mahkemeye itirazda bulunacağı öğrenildi. 
     Bu arada, YYÜ Rektörü Aşkın’ı savunmak üzere eski Türkiye Barolar Birliği TBB Başkanı Teoman Evren’in, önceki gün Ankara’dan Van’a gelerek konuyla ilgili incelemede bulunduğu bildirildi. 
     
</TEXT>
</DOC>
