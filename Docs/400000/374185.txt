<DOC>
<DOCNO> 374185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur32.html </URL>
<DATE> 2005/08/30/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Hollanda sigorta şirketi En güvenli ülke Türkiye 
</HEADLINE>
<TEXT>

     Hollanda’nın en büyük sigorta şirketlerinden Centraal Beheer’in yetkilileri, Türkiye’nin, turistler açısından hırsızlık ve öteki suç olaylarıyla en az karşılaşılan güvenli bir tatil ülkesi olduğunu bildirdi. 
     Şirket yetkililerinin de Telegraaf gazetesinde yayımlanan açıklamasında, Türkiye’nin, Avrupa ülkeleri içinde en güvenli ülke olduğu, Hollandalı turistlerin, diğer tatil ülkeleri içinde, en az hırsızlık, en az kayıp ve en az eşyaya zarar verilmesi vakasıyla Türkiye’de karşılaştığı belirtildi. 
     Yetkililer, Hollandalı turistlerin, Türkiye’de "herhangi bir olay nedeniyle güçlük çıkarılması" açısından da önemli sıkıntı çekmediğini bildirdi. 
     Hollandalı turistlerin için en çok tercih ettikleri ülkeler arasında ilk sırada bulunan Fransa ise en güvensiz ülke konumunda bulunuyor. Hollandalı turistler, en çok hırsızlıkla bu ülkede karşılaşıyor. Bu ülkeyi sırasıyla İspanya ve İtalya izliyor. 
     
</TEXT>
</DOC>
