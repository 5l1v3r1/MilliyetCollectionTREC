<DOC>
<DOCNO> 376862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur51.html </URL>
<DATE> 2005/09/08/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Tunceli-Erzincan sınırında silahlı çatışma... 
</HEADLINE>
<TEXT>

     Tunceli-Erzincan sınırında güvenlik güçleriyle terör örgütü PKK mensupları arasında çatışma çıktığı bildirildi. 
     İl Jandarma Komutanı Jandarma Kurmay Albay İsmail Ekici, AA muhabirine yaptığı açıklamada, Tunceli’nin Ovacık ile Erzincan’ın İliç ilçeleri sınırında bir grup teröristle kurulan sıcak temasın ardından çatışma çıktığını söyledi. 
     Çatışma sonucunda ölen teröristler olduğunu tahmin ettiklerini belirten Kurmay Albay Ekici, ölen veya yaralanan teröristlerin sayısı konusunda net bilgileri olmadığını ifade etti. 
     Ekici, "Ölen terörist olup olmadığını belirlemek için arazide tarama yapıyoruz" dedi. 
     
</TEXT>
</DOC>
