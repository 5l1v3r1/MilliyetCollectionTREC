<DOC>
<DOCNO> 361179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonyas05.html </URL>
<DATE> 2005/07/14/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Malezya'da güzellik yarışması... Etiyopya güzeli karantinaya alındı... 
</HEADLINE>
<TEXT>

     Etiyopya güzeli, bir yarışma için geldiği Malezya’da sarı humma aşısı bulunmadığı için karantinaya alındı. 
     Yetkililer, Etiyopya 2005 Turizm Güzeli Dina Fekadu Morissa’nın, aşısı olmadığı için Kuala Lumpur havaalanından çıkışına izin verilmediğini belirtti. 
     Bir sağlık yetkilisi, Morissa’nın cumartesi gününe kadar karantinada tutulacağını, bu zamana kadar hastalık belirtisi göstermezse bırakılacağını söyledi. 
     Morissa’nın, cumartesi günü bırakılması halinde yarışmaya yetişebileceği kaydedildi. 
     Malezya, Afrika’dan gelen ziyaretçilerinin, sivrisineğin yol açtığı bir hastalık olan sarı humma için aşı kartı bulundurmasını zorunlu kılıyor. 
     
</TEXT>
</DOC>
