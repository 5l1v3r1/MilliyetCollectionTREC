<DOC>
<DOCNO> 393329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun30.html </URL>
<DATE> 2005/11/09/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Bakanı uçak gürültüsüyle uyandırdılar 
</HEADLINE>
<TEXT>

     Hollanda'da Çevre Bakanı Sybilla Dekker, bu sabah erken saatlerde, bir grup çevreci tarafından evinin hemen yanında uçak gürültüsü çıkarılarak uyandırıldı. 
     Yeşil Cephe adlı çevre örgütü üyeleri, kadın bakanın Lahey yakınlarındaki Wassenaar kasabasında bulunan evinin yanında, saat 5 sularında kurdukları ses sistemiyle AWACS uçaklarının yaydığı gürültüyü yaptılar. 
     Çevreciler, bu eylemleriyle bakanın Limburg bölgesindeki Schinveld kasabası ve çevresindeki ormanların, NATO'ya bağlı erken uyarı sistemi bulunan AWACS uçaklarının Almanya'nın Geilenkirschen havaalanına rahat inip kalkabilmesi için kesilmesine izin vermesini protesto amacıyla yaptıklarını belirttiler. 
     Çevrecilere göre, Schinveld kasabasında yaşayanlar her gün aynı gürültüyü duyuyorlar, üstelik bu gürültüyü biraz önleyen ağaçlar da hükümetin aldığı kararla kesilmeye başladı. 
     Bu arada, NATO uçaklarının Geilenkirschen havaalanına iniş kalkışları sırasında yaydığı gürültü, Meclis Genel Kurulu'nun bugün yapacağı toplantıda ele alınacak. 
     
</TEXT>
</DOC>
