<DOC>
<DOCNO> 356851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/siyaset/siy06.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Önünüzde 3 çukur daha var' 
</HEADLINE>
<TEXT>


DIŞ HABERLER SERVİSİ 


1. Körfez Savaşı'nda ABD'nin Ankara Büyükelçisi olan Morton Abramowitz, The Wall Street Journal gazetesine Türkiye'nin durumunu analiz eden bir yazı kaleme aldı. Bir Türk politikacının Türkiye'yi derin çukurlarla dolu bir otoyola benzetmesinden yola çıkan Abramowitz, AKP hükümetinin bu yoldaki birçok çukuru doldurmayı başardığını ancak Türkiye'nin önünde h l 3 büyük çukur bulunduğunu, bunların AB, Kıbrıs ve Irak olduğunu yazdı bu 3 'çukur' konusunda özetle şu tespitlerde bulundu 
AVRUPA BİRLİĞİ Türkiye'nin AB'ye katılma umutlarının bittiğini söylemek için çok erken olsa da bu, referandumlar, Almanya'da Hıristiyan Demokratların iktidar olmasının beklenmesi ve AB'deki heyecan eksikliği yüzünden zarar gördü. 
KIBRIS Rumlar, AB üyeliklerini Türkiye'den daha fazla taviz koparmak için kullanıyor. Bu büyük ulusal mesele siyasi olarak oynanmaya başlıyor, hükümet Kıbrıs konusunda teslim olurken Türkiye veya Kıbrıslı Türkler için hiçbir şey alamıyor. 
IRAK Irak'ın parçalanması ve bir Kürt devletinin kurulması, her Türk hükümeti için büyük bir iç siyasi problemdir. Böyle bir gelişmeyi engellemek için askeri müdahale, büyük sorunlar yaratır. 
Türkiye ve ABD arasında Suriye konusunda h l görüş ayrılıkları var. ABD'nin baskısı anti-Amerikanist eğilimi derinleştirebilir ve AKP'deki görüş ayrılıklarını ortaya çıkarabilir. 



</TEXT>
</DOC>
