<DOC>
<DOCNO> 374653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sondun03.html </URL>
<DATE> 2005/09/01/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Bağdat'ta köprüde ölenlerin sayısı 953'e yükseldi 
</HEADLINE>
<TEXT>

     Irak’ta Dicle üzerindeki köprüde çıkan panikte ölenlerin cenazesi için binlerce kişi Bağdat’a gelirken, ölü sayısı 953 olarak açıklandı. 
     İçişleri Bakanlığı, bugün yaptığı açıklamada, köprüdeki panikte 953 kişinin öldüğünü, 815 kişinin de yaralandığını bildirdi. 
     Yüzlerce kişi hastanelerde ölen yakınlarını ararken, cenazelerden bir kısmı teşhis edilerek ailelerce teslim alındı. Cenazelerin bir kısmı, dünyanın en büyük mezarlığı olduğu söylenen Necef’teki Vadi el Selam’a götürülürken, cenaze törenleri için binlerce kişi Bağdat’a geldi. 
     Bazı ailelerse, Sadr semtinin sokaklarına büyük taziye çadırları kurdu. 
     İmam Musa’nın ölüm yıldönümü için toplanan kalabalık, aralarında bir intihar komandosu bulunduğu söylentisinin duyulması üzerine paniğe kapılmıştı. 
     Bazılarının kendilerini köprüden nehre attıkları olayda ölenlerin çoğunun kadın ve çocuk olduğu bildirilmişti. 
     
</TEXT>
</DOC>
