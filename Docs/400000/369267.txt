<DOC>
<DOCNO> 369267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/soneko34.html </URL>
<DATE> 2005/08/12/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Vadeli İşlem ve Opsiyon Borsası'nda rekor işlem... 
</HEADLINE>
<TEXT>

     Vadeli İşlem ve Opsiyon Borsası'nda bugün 50 milyon 643 bin 931 YTL ile rekor düzeyde işlemin gerçekleştiği bildirildi. 
     VOB A.Ş'den yapılan açıklamada, haftanın son günündeki seansta, daha önceki rekorun iki katına yakın oranda bir işlemin gerçekleştiği belirtildi. 
     Açıklamada, VOB Genel Müdürü Hamdi Bağcı, borsanın ilk iki ayında gerçekleşen toplam işlemin toplamına yakınının bugün bir günde gerçekleştiğine dikkati çekerek, ''Bu, finansal piyasalarda VOB'a duyulan ilginin kanıtıdır. Piyasa katılımcılarının bu ilgisinin, işlem hacmindeki dramatik artışın bundan sonraki günlerde de devam edeceği konusunda önemli bir gösterge teşkil ediyor. VOB, riskten korunmak isteyen yatırımcılara çok daha yüksek bir kapasiteyle hizmet verebiliyor'' dedi. 
     Borsada bugün gerçekleşen 50 milyon 643 bin 931 YTL'lik hacim içinde Ağustos ve Ekim ayı vadeli ABD Doları ve Ağustos ayı vadeli İMKB 30 endeksi kontratlarında gerçekleşen işlemler önemli pay tuttu. 
     
</TEXT>
</DOC>
