<DOC>
<DOCNO> 378431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo34.html </URL>
<DATE> 2005/09/14/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Galatasaray Norveç'te... Havanın 0 derece olması endişelendiriyor 
</HEADLINE>
<TEXT>

     Taşkın Çamkıran Bildiriyor 

Galatasaray, UEFA Kupası 1. tur ilk randevusunda yarın Tromso IL ile yapacağı maç için 5 saatlik yolculuğun ardından Norveç’e geldi. 
     Tromso Havalimanı’nda evsahibi kulüp yöneticileri tarafından karşılanan sarı-kırmızılılar, havalimanında bir süre pasaport işlemleri için bekledikten sonra kalacakları Radisson Otel’e hareket ettiler. 
     Teknik direktör Eric Gerets, TSİ 18.00’de maçla ilgili basın toplantısı düzenlerken, sarı-kırmızılılar karşılaşmanın hazırlıklarını bu akşam yapacakları antrenmanla tamamlayacak. 
     
     29 DERECEDEN 0 DERECEYE 

     Galatasaray, Tromso’da, beklediği soğuk havayla karşılaşmazken, sarı-kırmızılılar yine de 29 derecelik hava sıcaklığı bulunan İstanbul’dan, 11 derece ısıya sahip Tromso’ya geldiler. 
     Tromso’da akşam saatlerinde havanın 0 dereceye dek düşecek olması, sarı-kırmızılıları endişelendiyor. 
     Deniz kenarında bulunan Tromso’nun etrafını çevreleyen dağlarda kar bulunması da dikkati çekti. 

     
</TEXT>
</DOC>
