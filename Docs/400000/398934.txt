<DOC>
<DOCNO> 398934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun56.html </URL>
<DATE> 2005/11/29/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Irak'ta kaçırılan 4 yardım görevlisinin video görüntüleri yayınlandı 
</HEADLINE>
<TEXT>

     Irak'ta kaçırılarak rehin alınan 4 yardım görevlisinin video görüntüleri, El Cezire televizyonunda yayınlandı. 
     El Cezire televizyonunda yayınlanan görüntülerde, daha önce adı duyulmayan ''Doğruluk Tugayının Kılıçları'' örgütünün militanları, 4 Batılı yardım görevlisinin ''işgalci güçlerin casusları'' olduğunu belirtiyorlar. 
     Kasette 4 kişi ve Norman Kember'e ait bir İngiliz pasaportu gösteriliyor. Tarihin 27 Kasım olarak görüldüğü kasette, pasaport fotoğrafındaki beyaz saçlı bir erkek, diğer 3 kişinin yanında yerde otururken görülüyor. 
     El Cezire, kasette, kaçırılan kişilerin can güvenliğine yönelik herhangi bir tehdit olup olmadığını bildirmedi. 
     İngiltere hükümeti, kaçırılan kişiler arasında Kember'in olduğunu doğrulamıştı. 
     
</TEXT>
</DOC>
