<DOC>
<DOCNO> 384242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo08.html </URL>
<DATE> 2005/10/05/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Mehmet Yılmaz stoper mi oluyor 
</HEADLINE>
<TEXT>

     Halilhodziç'in takım içinde bazı değişiklikler yapmayı düşündüğü ve Mehmet Yılmaz'ı stoper mevkiine çekebileceği öğrenildi. Boşnak hocanın Galatasaray maçında izlediği tecrübeli futbolcu için, "Tam bir stoper gibi duruyor" ifadesini kullandığı belirtildi. 
     Bordo-Mavili takımın özellikle savunmada yaşadığı sıkıntıları farkeden Halilhodziç'in, "Mehmet Yılmaz forvet oynuyor ama özellikleri çoki iyi stoper oynayabileceğini gösteriyor" dediği öğrenildi. 
     
     Tolga’ya destek yağıyor 

     Galatasaray maçında yediği hatalı goller nedeniyle eleştirilen Trabzonspor'lu kaleci Tolga’ya, takım arkadaşları büyük destek verdi. 
     
     'Trabzon benim yuvam' 

     Kendisine gösterilen anlayıştan dolayı çok duygulandığını ve takım arkadaşlarına teşekkür ettiğini söyleyen genç file bekçisi, şöyle konuştu Maçtan sonra tüm futbolcular üzgün olmasına rağmen, gelip bana sarıldılar. Sokaktaki taraftardan, aileme kadar herkes destek oldu. Trabzon benim yuvam. Burada kendimi ispatlayıp, kalıcı olacağım. Artık daha da hırslandım.'' 

     
</TEXT>
</DOC>
