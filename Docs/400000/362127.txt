<DOC>
<DOCNO> 362127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo17.html </URL>
<DATE> 2005/07/18/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Ümit Milliler'in Danimarka ve Ukrayna maçlarının hakemleri belli oldu 
</HEADLINE>
<TEXT>

     Ümit Milli Futbol Takımı'nın 2006 Avrupa Şampiyonası elemelerinde yapacağı Danimarka ve Ukrayna maçlarının hakemleri belli oldu. 
     Futbol Federasyonu'ndan yapılan açıklamada, 2 Eylül Cuma günü İstanbul Ali Sami Yen Stadı'nda yapılacak Türkiye-Danimarka maçını Portekiz Futbol Federasyonu'ndan Bruno Miguel Duarte Paixao'nun yöneteceği bildirildi. Paixao'nun yardımcılıklarını aynı ülkeden Jose Maria Pinheira Devesa Neto ve Sergio Manuel Lacroix Pimenta'nın yapacakları, 4. hakem olarak da Jorge Carvelheiro Henriques'in görev alacağı kaydedildi. 
     Kiev'deki Viktor Bannikov Stadı'nda 6 Eylül Salı günü oynanacak Ukrayna-Türkiye maçında ise Belçika Futbol Federasyonu'ndan Serge Gumienny, Walter Vromans ve Bart Vandeweghe hakem üçlüsünün görev alacağı, maçın 4. hakeminin ise Luc Wouters olacağı açıklandı. 
     
</TEXT>
</DOC>
