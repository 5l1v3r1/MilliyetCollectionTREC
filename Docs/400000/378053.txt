<DOC>
<DOCNO> 378053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/soneko19.html </URL>
<DATE> 2005/09/13/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Reel Kesim Güven Endeksi arttı... 
</HEADLINE>
<TEXT>

     Merkez Bankası Reel Kesim Güven Endeksi, Ağustos ayında bir önceki aya göre 1.2 puan artarak 101.2 seviyesine yükseldi. 
     Merkez Bankası tarafından açıklanan Ağustos ayına ilişkin Reel Kesim Güven Endeksi sonuçlarına göre endeks, Temmuz ayında 100 seviyesinde idi. 
     Geçen yılın aynı dönemine göre karşılaştırma yapıldığında ise endeksin yüzde 5.3 oranında gerilediği gözlendi. 2005 Ağustos ayında endeks 106.9 seviyesinde belirlenmişti Endeksi oluşturan anket sorularına ait yayılma endeksleri Temmuz ayına kıyasla incelendiğinde, endeksi olumsuz yönde etkileyen kalemlerin yatırım harcaması ve toplam istihdam beklentileri olduğu görüldü. 
     Öte yandan, iç pazara satılan mal hacmi eğilimi ile ihracat imkanları beklentisi endeksi pozitif yönde etkileyen en belirgin kalemler oldu. 
     Bunu sırasıyla üretim hacmi beklentisi, mamul mal stok miktarı eğilimi ile genel gidişat konusundaki görüşler takip etti. 
     Toplam sipariş ve hammadde stok eğilimlerinde ise önemli bir değişiklik olmadı. Genel olarak incelendiğinde, mevsimsel etkilerin endeksi artırıcı yönde bir miktar katkısı olduğu görüldü. 
     Bir önceki yılın Ağustos ayına göre karşılaştırma yapıldığında ise alt kalemlerin tümünde azalış gözlendi. 
     
</TEXT>
</DOC>
