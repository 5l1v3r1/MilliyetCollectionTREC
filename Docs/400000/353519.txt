<DOC>
<DOCNO> 353519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonyas01.html </URL>
<DATE> 2005/06/19/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Evlilikte en kritik yıllar 6 ile 10'uncu yıl arası... 
</HEADLINE>
<TEXT>

     Devlet İstatistik Enstitüsü DİE verilerine göre, çiftler en çok 6 ile 10 yıl arasındaki dönemde boşanıyor. 
     DİE verilerine göre, 2003 yılı itibarıyla toplam 50 bin 108 kişi boşandı. Boşanmaların 46 bin 614’ünün geçimsizlik yüzünden olduğu belirlenirken, geçimsizliği 706 boşanma ile terk, 195 ile zina, 175’le cana kast ve "pek fena muamele", 165 ile akıl hastalıkları, 135 ile cürüm ve haysiyetsizlik ve 2 bin 119 ile diğer nedenler takip etti. 
     Öte yandan evlilikte boşanmaların yüzde 21.77’sinin 10 bin 908 boşanma 6 ile 10 yıl arasında gerçekleştiği belirlenirken, 10 bin 793 boşanmanın 16 yıl ve sonrasında, 6 bin 529’unun 11 ile 15 yılları arasında, 5 bin boşanmanın 1’inci yılı doldurduktan sonra, 4 bin 660’ının 2’nci yılda, 4 bin 264’ünün 3’üncü yılda, 3 bin 492’sinin 4’üncü yılda, 3 bin 292’sinin 5’inci yılda ve 1163’ünün ilk yıl içinde gerçekleştiği ortaya çıktı. 
     
     BOŞANMLARIN ÇOĞU ÇOCUKSUZ AİLELERDE 
     Çocuk sayısı arttıkça boşanmaların azaldığını gösteren istatistiklere göre, 6 ve üzerinde çocuğu olan ailelerde sadece 606 boşanma olurken, 5 çocuklu 144 çift, 4 çocuklu 721 çift, 4 çocuklu 1603 çift, 3 çocuklu 3 bin 913 çift, 2 çocuklu 9 bin 766 çift, tek çocuklu 11 bin 695 çift boşandı. Çocuğu olmayan ailelerde boşanma sayısının ise 21 bin 801 olduğu belirlendi. 

ANKA 
     
</TEXT>
</DOC>
