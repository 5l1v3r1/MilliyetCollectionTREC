<DOC>
<DOCNO> 376501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur13.html </URL>
<DATE> 2005/09/07/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
OKS ikinci yerleştirme sonuçları açıklandı 
</HEADLINE>
<TEXT>

     Ortaöğretim Kurumları Seçme ve Yerleştirme Sınavı OKS 2’nci yerleştirme sonuçları bugün açıklandı. 
     12 Haziran 2005 tarihinde yapılan OKS’nin birinci yerleştirme sonuçlarına göre açık kontenjenlara, adaylar tarafından 27 Ağustos-02 Eylül 2005 tarihleri arasında tercih yapılmıştı. 2’nci yerleştirme sonuçları bugün Milli Eğitim Bakanlığı’nın www.meb.gov.tr internet adresinde yayımlandı. 2’inci yerleştirme sonucunda bir ortaöğretim kurumuna yerleşen adayların kayıtları 8-11 Eylül 2005 tarihleri arasında yapılacak. 
     Milli Eğitim Bakanlığı tarafından yapılan açıklamaya göre, OKS birinci yerleştirme sonucunda açık kalan 49 bin 184 kontenjana ikinci yerleştirme için 236 bin 502 aday 
     başvurdu. İkinci yerleştirme sonucuna göre, 47 bin 164 aday bir ortaöğretim programına yerleştirildi, 2 bin 732 açık kontenjan kaldı. 
     
     ANADOLU İMAM HATİPLER YİNE DOLMADI 

     Fen Liseleri ve Sosyal Bilimler Liseleri, Anadolu Liseleri, Anadolu Öğretmen Liseleri ve Diğer Bakanlıklara Bağlı Meslek Liselerinde açık kontenjan kalmazken, Anadolu İmam Hatip Liselerinde açık olan 9 bin 6 kontenjana 6 bin 821 aday yerleştirilirdi. Buna göre, Anadolu İmam Hatip 
     Liselerindeki açık kontenjanlardan 2 bin 185 tanesi yine boş kaldı. 
     Erkek Teknik Öğretim Genel Müdürlüğüne Bağlı Anadolu Teknik ve Anadolu Meslek Liselerinde 108, Kız Teknik Öğretim Genel Müdürlüğüne Bağlı Anadolu Teknik ve Anadolu Kız Meslek Liselerinde 438, Sağlık Meslek Liselerinde 1 adet açık kontenjan kaldı. 
     
</TEXT>
</DOC>
