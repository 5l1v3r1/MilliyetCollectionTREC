<DOC>
<DOCNO> 381831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun05.html </URL>
<DATE> 2005/09/27/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Polonya'da zafer sağ partinin... 
</HEADLINE>
<TEXT>

     Polonya'da hafta sonunda yapılan parlamento seçimlerinin galibi, muhafazakar Hak ve Adalet Partisi oldu. 
     Seçim Komisyonu, ülkede oyların tamamının sayıldığını, buna göre Hak ve Adalet Partisi'nin oyların yüzde 26,99'unu, liberal Yurttaş Platformu'nun yüzde 24,14'ünü aldığını bildirildi. 
     Seçimlerde, iktidardaki yolsuzluk skandallarıyla sarsılan Demokratik Sol İttifak'ın ise oyların yüzde 11,31'ini aldığı belirtildi. Demokratik Sol İttifak, 2001 seçimlerinde oyların yüzde 41'ini almıştı. 
     Polonya'da Hak ve Adalet Partisi ile Yurttaş Platformu, seçimlerden önce koalisyon hükümeti kuracaklarını, kesin sonuçların açıklanmasından hemen sonra koalisyon görüşmelerine başlayacaklarını açıklamışlardı. 
     
</TEXT>
</DOC>
