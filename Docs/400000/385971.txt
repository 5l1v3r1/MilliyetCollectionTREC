<DOC>
<DOCNO> 385971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/spor/spo08.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
JETGİLLER 
</HEADLINE>
<TEXT>


Kayseri'nin iki temsilcisini çalıştıran Ertuğrul Sağlam ve Mustafa Uğur, ilk 8 haftada Süper Lig'in tozunu attı 

ÖZEL RÖPORTAJ İLHAN GÜLER 


Süper Lig'de müthiş bir grafik yakalayan Kayserispor ve kardeş kulübü Erciyesspor şimdiden lige damgalarını vurdular. Mustafa Uğur'un başında bulunduğu Erciyesspor ve Ertuğrul Sağlam ile yoluna dolu dizgin devam eden Kayserispor ligde fırtına estiriyorlar. Sekiz haftanın ardından Erciyes 3., Kayseri ise 4. sırada yer aldı. 
Ertuğrul Sağlam, bugüne kadar istediklerini elde ettiklerini belirtip, "Şimdi beklentiler arttı. Bulunduğumuz yer bizi tatmin etmiyor. Ligin en ucuz ve en genç kadrosuna sahibiz. Hedefimiz Kayseri'nin Avrupa özlemine son vermek. En büyük hayalim, bir Anadolu takımında şampiyon olmak" dedi. 
Erciyesspor'un hocası Mustafa Uğur ise, "Sezon başında kadroya çok futbolcu kattık. Ancak düşünüldüğü gibi astronomik paralar harcamadık. Bulunduğumuz yeri korumak ve çok çalışıp, Avrupa'ya gitmek istiyoruz. Gelecekte Sergei'nin yanına istediğimiz gibi bir orta saha oyuncusu bulursam, savunmanın sağı ile solundaki futbolcuları aynı anda hücuma çıkarmayı planlıyorum" diye konuştu. 



</TEXT>
</DOC>
