<DOC>
<DOCNO> 355438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo14.html </URL>
<DATE> 2005/06/25/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Trabzonlu yöneticiler Jefferson'ı almaya gidiyor... 
</HEADLINE>
<TEXT>

     Trabzonsporlu yöneticiler, dün anlaştıkları Brezilyalı kaleci Jefferson'ı almaya gidiyor. 
     Kulüp asbaşkanı Ömer Sarı ve kulüp yönetim kurulu üyesi Murat Bozoğlu'nun, bu akşam Brezilya'ya gidecekleri ve Jefferson ile birlikte gelecek hafta Türkiye'ye gelecekleri bildirildi. 
     Brezilya'nın Botafogo takımında bu sezon kiralık olarak forma giyen, ancak bonservisi Cruzeiro'dan alınan 22 yaşındaki kaleciyle son 2 yılı opsiyonlu olmak üzere 5 yıllık sözleşme yapıldığı öğrenildi. 
     Jefferson'ın, Brezilya Genç Milli Takımı'nın da kalesini koruduğu ve gelecek yıllar içinde A takım kadrosunda yer alacak bir kaleci olduğu savunuldu. 
     Bordo-mavili kulübün yöneticilerinin, Brezilya'da bir savunma ve bir forvet oyuncusu konusunda da görüşmelerde bulunakları öğrenildi. 
     
     ZURAWSKI IŞIĞI 
     Daha önce İskoçya'nın Celtic Glasgow takımıyla anlaştığı duyurulan ancak resmi sözleşme imzalamayan Zurawski'nin de yeniden bordo-mavili takımın gündemine geldiği bildirildi. 
     Yönetim kurulu üyesi Metin Akbaşoğlu'nun bu transferle ilgilendiği ve önümüzdeki günlerde bu futbolcunun transferinin netlik kazanacağı öğrenildi. 
     
</TEXT>
</DOC>
