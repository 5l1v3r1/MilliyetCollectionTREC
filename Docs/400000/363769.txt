<DOC>
<DOCNO> 363769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/guncel/gun06.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz sorun, biz cevaplayalım 
</HEADLINE>
<TEXT>


Değişim Dershanesi'nden Osman Demirel ve Sevinç Dershanesi'nden Mehtap Aydın sorularınızı cevaplandırıyor 


1. Birinci yerleştirme sonucunda herhangi bir tercihime yerleşirsem ikinci yerleştirme sonucunda kazandığım okul hakkımı riske eder miyim 
İkinci yerleştirmede taban puanlar yükselebilir. Ancak bu yükselme belli okullar içindir. Alt puanla öğrenci alan okullarda bu yükselme olmayacak kadar azdır. 

2. Puan mı yoksa öğrencinin genel sırası mı önemli 
Tabii ki puan sıralamayı oluşturuyor. Öncelikli olarak öğrencinin genel sırasını ve il sırasını dikkate alarak tercih yapmanız uygun olacaktır. Puanı dikkate alarak tercih yapmanız sizleri yanılgıya düşürebilir. 

3. Tercih sırası yerleştirmeye etkili olur mu 
Yerleştirmeyi tercih sırası etkilemez. Puanı yüksek olan öğrenci önceliklidir. Ancak her türlü eşitlik halinde, yani puanlar eşit, netler eşitse A okulunu önce yazan öğrenciye öncelik tanınır. 

4. Tercihlerde nelere dikkat edilmeli 
Tercihlerde dikkat edilecek noktaları tekrar sıralayacak olursak, 
a- Okulun dili 
b- Okulun taban puanı ve sırası 
c- Okulun evimize yakınlığı 
d- Okulun ÖSS başarısı 

5. İstanbul listesinde Avcılar Süleyman Nazif Lisesi, Fatih Samiha Ayverdi Lisesi, Beşiktaş Atatürk Anadolu Lisesi için bir yanlışlık var mı 
İstanbul Avcılar Süleyman Nazif Lisesi, geçen yıl YDA Lise idi. Bu yıl yeni Anadolu Lisesi oldu. Tablodaki puanlar sehven yazılmış. Fatih Samiha Ayverdi Lisesi, Vatan Anadolu Lisesi'nin yeni ismi, Beşiktaş Atatürk Anadolu Lisesi yılların okulu olup taban puanı yazılmamış olması, yeni açılan okul anlamını doğuruyor. Öyle değil. 

6. Puanı yüksek ama İstanbul, Galatasaray Lisesi'ne yetmiyor görünüyorsa ne yapmalıyım 
Yine birinci ve ikinci tercihinize İstanbul, Galatasaray Lisesi'ni yazıp, kalan 10 tercihinizi Genel Sıranıza göre yapmanız uygun olur. 

7. İkinci yerleştirmeden sonra açık kalıyorsa 3. yerleştirme açılacak mı 
İkinci yerleştirmeden sonra üçüncü yerleştirme her ne şekilde olursa olsun açılmayacak. 

8. Anadolu Öğretmen Lisesi mezunları, YÖK'ün yeni kararından sonra ne olacak 
Anadolu Öğretmen Lisesi mezunları önceleri 24 ek puan alırken şimdi bu puan 8'lere kadar düştü. Anadolu Öğretmen Lisesi'nin eskiye göre fazla cazibesi kalmadı ama yine de 8 puanlık bir cazibesi var. Bu durum diğerlerinde yok. Anadolu Öğretmen Lisesi öğrencilerinin ÖSS'de değişik fakülteleri tercih etmesi halinde Anadolu Lisesi öğrencileri gibi işlem görmeleri, bu okullara ayrıcalık tanıyor. 
9. En başarılı okullar hangileridir 
Başarılı okullar ÖSS'de başarılı sıralarsak Fen Liseleri, Anadolu Liseleri, Anadolu Öğretmen Liseleri. Bu okullarda öğrenim gören öğrencilerin yatılı olanları daha başarılı olmaktalar. Çünkü yatılı öğrenciler belli bir disiplinle yaşayan öğrencilerdir. Disiplinli öğrenciler de başarılı olurlar. 

10. Tercihlerde en çok nelere dikkat etmeliyiz 
Tercihlerde öncelikli olarak öğrencinin il ve Türkiye sırasına dikkat edilmelidir. 2004 puanlarının Türkiye ve il sırasını bularak karşılaştırma yapabilirsiniz. 

11. Tercihlerde yeni açılan Anadolu liselerinin taban puanı ne olur 
Taban puanını bilemeyiz. Çünkü geçtiğimiz yıl puanla almadılar. Hangi okul daha önde olur sorusunu soracaksak... Bir önceki yıl hangi okul daha büyük notla olmuş ise bu yıl aynı okul daha yüksek puanla öğrenci alacak anlamı ortaya çıkıyor. 

12. Anadolu Teknik ve Anadolu Meslek liselerinden Anadolu liselerine nakil yapılabilir mi 
Anadolu Teknik ve Anadolu Meslek liselerinden Anadolu liselerine nakil yapılamaz. Ancak 2005 yılında liseler 4 yıla çıktığında Lise 1'in sonunda sınavla ve kontenjanların elverdiği ölçüde geçişler olacağı söyleniyor. Kesin bir yönetmelik henüz yok. 

13. İstanbul'da en son kaçıncı sıradaki öğrenci Anadolu lisesine yerleşir 
İstanbul'daki Anadolu liselerinin toplam kontenjanı 12.070'tir. Bazı özel liselerin toplam kontenjanı 1500 civarında, Polis Kolejleri'ne ve Askeri Liseler'e de gidecek öğrencileri de dikkate alırsak, İstanbul sırası 15.000'e kadar öğrencinin girebileceğini tahmin ediyoruz. Tabii ki bu bir tahmin. 

14. Milli Eğitim yeni açılan Anadolu liselerinin taban - tavan puanlarını neden açıklamıyor 
Milli Eğitim, bu okulların taban - tavan puanı yoktu, neyi açıklasın. Böyle bir açıklama yapması olanaksız. 

15. Kılavuz yeterli açıklamaya sahip değil, neden 
Bu sistem herkes için yeni Milli Eğitim için de yeni. Bu nedenle kılavuz yeterli değil, daha iyisi yapılabilir idi, yapamadılar. Geçtiğimiz yılki okulların taban puanını bu yılki puanlama ile hesaplayıp yapabilirlerdi, yapılmamış. Gelecek yıllarda tercih kılavuzlarının daha düzenli olacağını tahmin ediyorum. 

16. Anadolu liselerinin öğretim süresinin başvuru rehberinde 1 3, İstanbul, Kadıköy, Galatasaray liselerinin 1 4 olduğu söyleniyor. Tercih rehberinde farklı söyleniyor. Sizce hangisi olacak 
Bize göre bu çelişki Milli Eğitim Bakanlığı'nın büyük yanlışı. Hukuki açıdan bilemeyiz. Mahkemelik olabilir mi Ancak bildiğimiz 2005 - 2006 öğretim yılında İstanbul, Galatasaray, Kadıköy liseleri 1 4, diğerleri 4 olacaktır. 

17. İkinci yerleştirmede ne yapmalıyız 
İkinci yerleştirme, birinci yerleştirme sonuçları açıklandığında tüm okulların taban puanlarını, Türkiye sıralarını, il sıralarını görmeden okula kesin kayıt yaptırmayınız. Kesin kayıt yaptırırsanız 2. tercih hakkınız ortadan kalkar. Bu nedenle 2. tercih öncesi düşünüp kesin kararınızı verdikten sonra kayıt yaptırır ya da yaptırmazsınız. 

18. Tercihlerde sorumluluk kimin 
Tercihlerde birinci derecede sorumlu anne - baba, ikinci derecede okul yönetimidir. Anne - babaların kesin ve doğru tercihlerini yaparak ilgili okul yöneticisine vermeleri, onaylı bir örneğini almaları uygundur. 

19. Birinci yerleştirmenin süresi ne zaman son buluyor 
Birinci yerleştirme 21 Temmuz 2005 günü başlayıp 05 Ağustos 2005 günü mesai saatine kadar devam eder. Velilerin 05 Ağustos 2005'ten sonraya kalmamaları gerekmektedir. 

20. Okullar ile bilgiyi nereden alabilirim 
Anadolu Liseleri, Fen Liseleri ve Anadolu Öğretmen Liseleri ile bilgileri, okullara bizzat giderek yetkililerden ya da telefonla alabilirsiniz. Ayrıca okulların web sayfalarına girerek de yeterli bilgiyi alabileceğinizi söyleyebilirim. 


</TEXT>
</DOC>
