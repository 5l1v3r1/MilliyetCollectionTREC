<DOC>
<DOCNO> 366917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yasam/yas03.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AB sıkı denetim istiyor 
</HEADLINE>
<TEXT>


AB'nin, balık üretim çiftlikleri konusundaki ilkesi 'çevreye olumsuz etkisi en az düzeyde üretim tekniği ile tüketici ihtiyacını karşılamak' 

GÜVEN ÖZALP 

TÜRKİYE, 3 Ekim'de müzakerelere başlarken, balıkçılık ve balık üretim çiftlikleri konusundaki düzenlemeleri de AB'ye uyumlu hale getirmek durumunda kalacak. Bu konuda AB tarafından benimsenen 'çevreye olumsuz etkisi en az düzeyde olacak üretim teknikleri kullanılarak tüketicinin ihtiyaçlarının karşılanması' ilkesini Türkiye de devreye sokacak. 
BALIK çiftlikleri, çevre dostu teknolojileri kullanmakla yükümlü olacak, ürünlerin sağlık açısından güvenilir olmaları beklenecek. Türkiye bu konularda AB'den mali destek de alacak. AB'nin balıkçılık ve balık çiftlikleri konusundaki en önemli şik yetlerini, kaynak ve filo işletmesi, teftiş ve kontrol mekanizmaları alanlarındaki yetersizlik oluşturuyor. 


</TEXT>
</DOC>
