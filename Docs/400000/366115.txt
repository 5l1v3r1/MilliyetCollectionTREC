<DOC>
<DOCNO> 366115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo02.html </URL>
<DATE> 2005/08/01/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Fenerbahçe'de rehavet korkusu... 
</HEADLINE>
<TEXT>

     Everton karşısında alınan farklı galibiyetin oyuncuları olumsuz etkilemesinden çekinen Daum ve yöneticiler, uyarılarda bulundu. 
     
     Ligin havası başkadır’ 
     Cumartesi akşamı İngiltere’nin Everton takımına atılan her gol, başta Daum ve yöneticiler olmak üzere herkesi mutlu etti. Ancak 90 dakikanın bitiminde sevinçle birlikte küçük de olsa bir tedirginlik vardı. Bunun nedeni de, böylesine güçlü bir ekip karşısında alınan farklı galibiyetin, lig öncesi takımda rehavet yaratmasıydı. Alman hoca, bu korkusunu, En önemlisi bu sonucu oyuncuların kafasından bir an önce atabilmek. Çünkü önümüzdeki hafta ligde zorlu bir maç bizi bekliyor'' sözleriyle açıkladı. 
     
     Tedbiri bırakmamalı’ 
     Başkanvekili Nihat Özdemir de, oyuncularının çok iyi bir mücadele sergilediğini dile getirip, duyduğu memnuniyeti ifade ederken, Almanya’daki hazırlık maçlarından sonra, Everton karşısında da iyiydik. Ancak bu görüntü kimseyi rahatlatmamalı'' dedi. Özdemir, Kesinlikle rehavete kapılmamak lazım. Çünkü hazırlık karşılaşmaları, asla resmi maçlar için ölçü olamaz. Bırakın Şampiyonlar Ligi’ni, Süper Lig müsabakalarının bile havası başkadır. Hocamız ve oyuncularımızın tedbiri elden bırakmayacağına inanıyoruz'' diye konuştu. 
     
</TEXT>
</DOC>
