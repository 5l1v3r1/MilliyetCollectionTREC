<DOC>
<DOCNO> 356833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/guncel/gun07.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık koruması işkence sanığı 
</HEADLINE>
<TEXT>


4 DHKP-C'liye işkence yaptıkları iddiasıyla yargılanan 19 polisten Hanifi Karal'ın Başbakanlık'ta koruma olduğu belirlendi 

ANKARA Milliyet 

Ankara'da DHKP - C üyesi oldukları gerekçesiyle 2002'de gözaltında tutulan 4 kişiye işkence yaptıkları iddiasıyla yargılanan Ankara Emniyet Müdürlüğü Terörle Mücadele Şubesi'nde görevli 19 polisten, Hanifi Karal'ın Başbakanlık'ta koruma olarak çalıştığı ortaya çıktı. Mahkeme, eski Başbakanlık Koruma Amiri Maksut Karal'ın akrabası olan Hanifi Karal hakkında ihzar celbi polis zoruyla getirilme çıkardı. 
Ankara 1. Ağır Ceza Mahkemesi'ndeki davanın dünkü duruşmasına, 15 sanık polis ve avukatlarıyla müştekiler Tekin Demir, Bahar Güler ve avukatları katıldı. Dönemin Ankara Emniyet Müdürlüğü Terörle Mücadele Şube Müdür Yardımcısı ve sanık Hüseyin Aslan, işkence iddialarının asılsız olduğunu savundu. 

4 polisi teşhis etti 
Güler ise, gözaltında kendisine kötü muamele yaptıklarını iddia ettiği polis memur-ları Deniz Bacaksız, Necdet Aluk, Mustafa Kızıltaş ve Avni Şahin'i teşhis etti. 19 polis hakkında 8 yıla kadar hapis cezaları isteniyor. 




</TEXT>
</DOC>
