<DOC>
<DOCNO> 382936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonspo46.html </URL>
<DATE> 2005/09/30/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Gaziantepspor 1 - Gençlerbirliği 1 Maç sonucu 
</HEADLINE>
<TEXT>

     Turkcell Süper Ligi'nde Gaziantepspor ile Gençlerbirliği arasında oynanan karşılaşma 1-1 sona erdi. 
     Gençlerbirliği maça daha iyi başlayarak üst üste ataklar geliştirirken, Gençlerbirliği'nin golcü futbolcuları Isaac ve Mehmet Çakır, son vuruşları iyi yapamadı. Gaziantepspor ise rakibine oranla oyuna tutuk başlarken organize ataklar geliştiremediği görüldü. 
     
     İlk yarı 

     13. dakikada, Jardler orta sahadan kaptığı topla ceza sahası dışından sert vurdu. Top, az farkla yandan auta çıktı. 
     18. dakikada, Erkan soldan köşe atışı kullandı. Cezasahası içerisinde oluşan karambolde, Erhan sert vurdu, top yan ağlarda kaldı. 
     21. dakikada, ceza sahası dışından kazanılan serbest vuruşu Isaac kullandı. Direk kaleye giden topu, kaleci Hasagiç güçlükle kornere çeldi. 
     37. dakikada, Erhan ceza sahasına ortaladı. Gaziantepspor'un defans oyuncularından Fahmi'ye çarpan top az farkla kornere çıktı. 
     41. dakikada, Gaziantepspor'un ani gelişen atağında Fahmi'nin ara pasında topla buluşan Ivanov, ceza sahası içerisinde sert vurdu. meşin yuvarlak, kaleci Ömer'de kaldı. 
     45. dakikada, Lazarov ile başlayan atakta topla buluşan Ivanov, sağdan ortaladı. Ceza sahası içerisinde topu önünde bulan Erdal, sert vurdu. Kaleci Ömer topu güçlükle kontrol ederek tehlikeyi önledi. 
     Karşılaşmanın ilk yarısı 0-0 sonuçlandı. 
     
     İkinci yarı 

     48. dakikada, Uğur Boral'ın serbest vuruşla ceza sahasına gönderdiği topa iyi yükselen Isaac kafa ile vurdu, meşin yuvarlak kaleci Hasagiç'in solundan filelerle buluştu. 0-1. 
     55. dakikada, Tarık Ettayeb'in uzun pasında ceza sahası içinde topla buluşan Lazarov, kaleci Ömer ile karşı karşıya kaldığı pozisyonda topa sert vurdu, meşin yuvarlak kaleci Ömer'de kaldı. 
     61. dakikada, ceza sahası dışından Hasan Yurt'un pasıyla buluşan İvanov ceza sahası ön çizgisi önünde sert vurdu, kaleci Ömer meşin yuvarlağı güçlükle kornere çelerek gole izin vermedi. 
     78. dakikada Mehmet Çoğum'un sağdan yaptığı ortada ceza sahası içinde meşin yuvarlakla buluşan Aytek'in, yerden sert ve düzgün vuruşu kalecinin solundan filelerle kucaklaştı. 1-1. 
     Karşılaşmanın ilerleyen dakikalarında başka gol olmayınca maç 1-1 sona erdi 
     

Stat Kamil Ocak Hakemler Bülent Demirlek xx, Serdar Diyadin xx, M. Cem Hanoğlu xx Gaziantepspor Hasagiç xx, Mehmet Çoğum xx Dk. 80 İlhan , Abdul Fahmi x Dk. 57 Aytek xx , Bekir xx, Faruk xx, Erdal Güneş x, Hasan x, Ettayeb xx, Özgür x Dk. 61 Ekrem x , İvanov x , Lazarov xx, Gençlerbirliği Ömer xx, Jardler xx, İsmail xx, Fredrik xx, Uğur Boral xx Dk. 80 Sertan x , Kerem xx, Ayman xx, Erkan xxx, Erhan x Dk. 80 Mehmet Nas x , İsaac xx Dk. 52 Ali Cansun x , Mehmet Çakır xx Sarı Kartlar Dk.22 Özgür, Dk. 44 Erdal Güneş, Dk. 69 Faruk Gaziantepspor Dk. 73 Ömer, Dk. 88 Mehmet Nas Gençlerbirliği Goller Dk. 48 İsaac, Dk. 78 Aytek      
</TEXT>
</DOC>
