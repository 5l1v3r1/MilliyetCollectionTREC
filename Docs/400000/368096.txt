<DOC>
<DOCNO> 368096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo26.html </URL>
<DATE> 2005/08/08/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Galatasaray'da neşeli antrenman... 
</HEADLINE>
<TEXT>

     Birinci Süper Futbol Ligi'nin ilk haftasında Konyaspor'u yenerek lige iyi bir başlangıç yapan Galatasaray, 12 Ağustos Cuma günü deplasmanda yapacağı Ankaragücü maçının hazırlıklarına başladı. 
     Florya Metin Oktay Tesisleri'nde teknik direktör Eric Gerets yönetiminde yapılan antrenmanda, Konyaspor maçında sahaya çıkan futbolcular koşunun ardından, ayak voleybolu oynayarak çalışmayı tamamlarken, yedek oyuncular da yoğun bir kondisyon çalışmasından sonra yarım sahada çift kale maç yaptılar. 
     Antrenmanda sarı-kırmızılı futbolcuların oldukça neşeli oldukları gözlenirken, özellikle Song ve Mondragon yaptıkları sempatik hareketlerle arkadaşlarına neşeli anlar yaşattılar. Üniversite Milli Takımı kampına katılan Hasan Kabze ve sakatlığı devam eden Ayhan antrenmana katılmazken, sarı-kırmızılılar Ankaragücü maçı hazırlıklarını yarın akşam yapacakları antrenmanla sürdürecek. 
     
</TEXT>
</DOC>
