<DOC>
<DOCNO> 379898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun29.html </URL>
<DATE> 2005/09/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Açe'den 2600 asker daha çekildi 
</HEADLINE>
<TEXT>

     Endonezya, isyancılarla yapılan barış anlaşması çerçevesinde Açe'den 2600 askerini daha çekti. 
     Endonezyalı yetkililer, her biri 650 askerden oluşan 4 taburun 3 gemiyle Açe'deki Lhokseumawe kenti yakınlarındaki Krueng Geukeuh limanından yola çıktığını söylediler. 
     Açe'deki Endonezyalı askerlerin komutanı General Supiadin, bu çekilmeyle barış anlaşmasını uyguladıklarını gösterdiklerini söyledi. 
     Endonezya'da, Özgür Açe Hareketi'nin GAM bağımsızlık talebinden vazgeçmesi üzerine hükümet ve isyancılar arasında barış anlaşmasına varılmıştı. Anlaşma, hükümetle GAM arasında Finlandiya'da geçen ay imzalanmıştı. 30 yıllık çatışma döneminde 15 bin kişinin öldüğü bildiriliyor. 
     Askerlerini çekmeye geçen hafta sonu başlayan Endonezya'nın Açe'de 30 bin askeri ve 15 bin polisi bulunuyor. Anlaşmaya göre, Açe'de 14 bin 700 asker ve 9100 polis kalacak. 
     
</TEXT>
</DOC>
