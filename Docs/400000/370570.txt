<DOC>
<DOCNO> 370570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/soneko17.html </URL>
<DATE> 2005/08/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kapasite kullanımı yüzde 80.6 oldu... 
</HEADLINE>
<TEXT>

     İmalat sanayinde kapasite kullanımı, bu yılın Temmuz ayında yüzde 80.6 oldu. 
     Devlet İstatistik Enstitüsü DİE , İmalat Sanayi Aylık Eğilim Anketi Temmuz ayı sonuçlarını açıkladı. 
     Ankete cevap veren 2,940 işyerinden derlenen verilerin Temmuz ayı ilk geçici sonuçlarına göre, 2004 yılı Temmuz ayında yüzde 83.9 olan üretim değeri ağırlıklı kapasite kullanım oranı, bu yılın Temmuz ayında yüzde 80.6 seviyesine indi. 
     Söz konusu ayda imalat sanayinde kapasite kullanım oranı devlet sektöründe yüzde 92.1, özel sektörde ise yüzde 77.5 oldu. Geçen yılın aynı döneminde kapasite kullanım oranları kamu da yüzde 88.8, özel sektörde yüzde 81.2 olarak belirlenmişti. 
     
     FAALİYET KOLLARINA GÖRE 

     İmalat sanayinde iktisadi faaliyet kollarına göre Temmuz ayında kapasite kullanımı en yüksek sektör, yüzde 96 ile kok kömürü, rafine edilmiş petrol ürünleri imalatında oldu. 
     Kapasite kullanım oranları, gıda ürünleri ve içecek imalatında yüzde 73, tütün ürünleri imalatında yüzde 63.7, tekstil ürünleri imalatında yüzde 79.4, giyim eşyası imalatında yüzde 81.9, derinin işlenmesi bavul, çanta ve benzeri imalatında yüzde 63.7, ağaç ve mantar ürünleri imalatında yüzde 82.8, kağıt ve kağıt ürünleri imalatında yüzde 86, basım ve yayım imalatında yüzde 76.4 olarak gerçekleşti. 
     Aynı dönemde, kapasite kullanım oranları, kimyasal madde ürünleri imalatında yüzde 74, plastik kauçuk ürünler imalatında yüzde 82.1, metalik olmayan diğer mineral madde imalatında yüzde 86.3, ana metal sanayinde yüzde 82.8, metal eşya sanayinde yüzde 73.9, makine ve teçhizat imalatında yüzde 76.3, büro, muhasebe bilgi işlem makineleri imalatında yüzde 90.5, elektrikli makine cihazları imalatında yüzde 72.5, radyo, TV haberleşme cihazları imalatında yüzde 72.3, tıbbi, optik hassas aletler imalatında yüzde 76.7, taşıt araçları ve karoseri imalatı yüzde 78.2, diğer ulaşım araçları imalatında yüzde 73.7 ve mobilya imalatında yüzde 84 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada, tam kapasite ile çalışamama nedenleri göz önüne alındığında Temmuz ayında, geçen yılın aynı dönemine göre iç piyasada talep yetersizliğinin payı yüzde 55.9'dan yüzde 46.8'e, dış pazarda talep yetersizliğinin payı yüzde 21.8'den yüzde 20.7'ye indi. 
     Aynı dönemde, işçilerle ilgili meseleler de yüzde 2.4'den yüzde 1.7'ye gerilerken, mali imkansızlık yüzde 3.1'den yüzde 4.2'ye, yerli mallarda hammadde yetersizliği yüzde 3.4'den yüzde 3.6'ya, ithal mallarda hammadde yetersizliği yüzde 1.3'den yüzde 2.4'e yükseldi. 
     Bu arada, Temmuz'da üretim miktarında artış belirten işyeri oranı yüzde 44.3, yurtiçi satışlarda artış belirten işyerleri yüzde 43.5, satış fiyatlarında yüzde 16.4, hammadde fiyatlarında artış belirten işyeri oranı da yüzde 14 oldu. 
     Öte yandan söz konusu anketin beklentiler bölümünde, Ağustos'ta üretim miktarında artış belirten işyeri oranı yüzde 27.6, yurtiçi satışlarda artış belirten işyeri oranı yüzde 31.8, satış fiyatlarında yüzde 17.4, hammadde fiyatlarında artış belirten işyeri oranı da yüzde 17.6 olarak saptandı. 
     
</TEXT>
</DOC>
