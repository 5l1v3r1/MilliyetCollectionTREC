<DOC>
<DOCNO> 352512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun33.html </URL>
<DATE> 2005/06/16/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
İspanya'da terör operasyonu 29 gözaltı 
</HEADLINE>
<TEXT>

     İspanya'da terör gruplarına karşı iki gündür düzenlenen operasyonlarda gözaltına alınanların sayısı 29'a yükseldi. 
     Madrid, Barselona, Valencia, Cadiz kentlerinde düzenlenen ''Kaplanlar'' ve ''Damga'' adları verilen operasyonlar kapsamında güvenlik kuvvetleri dün 27 kişiyi gözaltına alırken, bugün de Valencia'da iki kişinin daha yakalandığı bildirildi. 
     İçişleri Bakanlığı'ndan verilen bilgilerde, gözaltına alınanlardan bazılarının 11 Mart'ta Madrid'de düzenlenen terör saldırılarıyla, bazılarının da El Kaide'nin Irak kanadı olan Ebu Musab Zerkavi liderliğindeki grupla bağlantılı olduğunu açıklandı. Bakanlık, operasyonlarla terör gruplarına büyük darbe indirildiğini savundu. 
     Öte yandan, polis yetkililerinden basına sızan bilgilerde, 191 kişinin ölümüne 1500 kişinin yaralanmasına neden olan 11 Mart saldırılarının ''kilit ismi'' olabilecek iki önemli ismin Irak'ta intihar saldırıları düzenleyerek öldükleri belirtildi. Kaynaklar, İspanya'da gözaltına alınan Ebu Musab Zerkavi yanlısı grupların Irak'ta intihar saldırısı düzenlemek üzere eğitildiklerini öne sürdü. 
     Haberlerde ayrıca Katalonya Bölgesi'nde dün akşam gözaltına alınan 11 kişinin büyük olasılıkla gün içerisinde serbest bırakılacağı kaydedildi. 
     
</TEXT>
</DOC>
