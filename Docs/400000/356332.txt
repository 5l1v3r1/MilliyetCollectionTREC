<DOC>
<DOCNO> 356332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo56.html </URL>
<DATE> 2005/06/28/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Wimbledon Tenis Turnuvası’nda, tek bayanlarda yarı finalist belli oldu 
</HEADLINE>
<TEXT>

     Sezonun 3. "Grand Slam" mücadelesi olan 119. Wimbledon Tenis Turnuvası’nda, tek bayanlarda yarı finalist 4 raket belirlendi. 
     İngiltere’nin başkenti Londra’daki Wimbledon Tenis Kulübü Kortları’nda süren 18.33 milyon dolar 25 milyon YTL toplam ödüllü turnuvanın 8. gününde, tek bayanlarda çeyrek final maçları yapıldı. 
     Dünya klasmanında ilk sırada yer alan turnuvanın 1 numaralı seribaşı ve 1999 yılı şampiyonu ABD’li Lindsay Davenport, çeyrek finalde, geçen yılın ABD Turnuvası Şampiyonu olan 5 numaralı seribaşı Rus Svetlana Kuznetsova’yı 7-6 7-1 ve 6-3, geçen yılın şampiyonu olan 2 numaralı seribaşı Rus Maria Sharapova da 8 numaralı seribaşı yurttaşı Nadia Petrova’yı 7-6 8-6 ve 6-3’lük setlerle 2-0 yenerek, adlarını yarı finale yazdırdılar. 
     Diğer maçlarda, 3 numaralı seribaşı Fransız Amelie Mauresmo, geçen yılın Fransa Roland Garros Turnuvası Şampiyonu olan 9 numaralı seribaşı Rus Anastasia Myskina’ya 6-3 ve 6-4, 2000 ve 2001 yıllarının şampiyonu 14 numaralı seribaşı ABD’li Venus Williams da bu yılın Fransa Roland Garros Turnuvası finalisti olan 12 numaralı seribaşı Fransız Mary Pierce’e 6-0 ve 7-6’lık 12-10 setlerle 2-0 üstünlük sağlayarak yarı finale yükseldiler. 
     Turnuvada tek bayanlar yarı final maçları, 30 Haziran Perşembe günü Lindsay Davenport-Amelie Mauresmo ve Maria Sharapova-Venus Williams arasında yapılacak ve finalist raketler belirlenecek. 
     Turnuvaya yarın tek erkekler çeyrek final maçlarıyla devam edilecek. 
     
</TEXT>
</DOC>
