<DOC>
<DOCNO> 373613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sontur14.html </URL>
<DATE> 2005/08/28/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Boğulma tehlikesi geçiren çocuk sedyeden düşürüldü 
</HEADLINE>
<TEXT>

     Antalya'da denizde boğulma tehlikesi geçiren bir çocuk, ambulansa götürülürken sedyeden düştü. 
     Alınan bilgiye göre, Konyaaaltı Sahili Boğaçay Köprüsü yanında denize giren Can ailesi, 8 yaşındaki oğulları Nihat Can'ın yanlarında olmadığını fark etti. 
     Baba Rasim Can ve anne Gürcan Can, sahilde çocuklarını aramaya başladı. Küçük çocuğun yaklaşık 30 metre açıkta çırpındığını fark eden aile, çevreden yardım istedi. 
     Jetski yardımıyla bölgeye götürülen dalgıç tarafından denizden çıkarılan çocuğa, ilk müdahale sahilde bekleyen 112 Acil Yardım ekipleri tarafından yapıldı. 
     Müdahalenin ardından ambulansa götürülmeye çalışılan küçük çocuk, sedyeden düştü. 
     Can, Akdeniz Üniversitesi Hastanesi'ne kaldırılarak yoğun bakıma alındı. 
     
</TEXT>
</DOC>
