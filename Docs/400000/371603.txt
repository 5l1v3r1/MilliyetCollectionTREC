<DOC>
<DOCNO> 371603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/spor/spo06.html </URL>
<DATE> 2005/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanjevic'ten dersler 
</HEADLINE>
<TEXT>


GÖKHAN GERMAN 


Avrupa Şampiyonası hazırlıklarını büyük bir ciddiyetle sürdüren A Milli Takım'da dünkü antrenman öncesi Milli Takım coachu Bogdan Tanjevic, oyunculara ders verdi. Tüm oyuncuları karşısına oturtan ve Tanjevic, elindeki taktik boardla dev adamlarla yaklaşık yarım saat konuştu. Onlardan neler istediğini ve nasıl çalışmaları gerektiği konusunda uzun uzun ders veren Sırp çalıştırıyı basketbolcular büyük bir dikkatle dinledi. Ardından çalışmaya başlayan Milliler'in performansı Tanjevic'i sevindirirken, anlattıklarının hemen uygulamaya geçilmesi Sırp çalıştırıcının yüzünü güldürdü. Bu arada Tanjeviç, dün sabahki antrenmanda takımı ikiye böldü. Önce uzun oyuncuları salona alan Sırp çalıştırıcı, bir saat onlarla ilgilendi. Ardından takımın kısa oyuncuları geldi ve bir saat de özel çalışma yaptılar. Akşam ise, yeni hücum ve savunma sistemleri üzerinde duran Sırp çalıştırıcı, yaklaşık üç saat süren bir antrenman yaptırdı. İdmanda oyuncular çift pota maç yaptı. 


</TEXT>
</DOC>
