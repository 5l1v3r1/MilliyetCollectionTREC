<DOC>
<DOCNO> 388593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonspo08.html </URL>
<DATE> 2005/10/21/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Canaydın'ın ortağı Fresco Gallardo defteri kapanmadı... 
</HEADLINE>
<TEXT>

     Galatasaray’ın yabancı transferlerinde devreye giren Özhan Canaydın’ın ortağı Haim Fresco, Gallardo defterinin kapanmadığını söyledi. 
     
     Canaydın’la aileyiz’ 
     Türkçe yayınlanmaya başlayan Forbes dergisine bir röportaj veren Başkan Özhan Canaydın’ın ortağı Haim Fresco, Galatasaray’la ilgili düşüncelerini aktardı. İlk olarak Canaydın’la yakınlığından bahseden Fresco, Biz onunla sadece ortak değil, bir aileyiz. Dostluğumuz tam 33 yıldır sürüyor'' ifadesini kullandı. Geçmiş yıllarda Galatasaray’ın yaptığı önemli transferlerde kulübe ciddi anlamda katkıları bulunan Haim Fresco, Mondragon’un Beşiktaş’a giderken tekrar Galatasaray’a dönmesini Metz Başkanı Carlo Molinari’yle olan yakın dostluğu sayesinde sağladığını belirtti. 
     
     Ribery’nin derdi... 
     Sezon başında patlak veren Franck Ribery kriziyle ilgili görüşlerini de dile getiren Haim Fresco, futbolcu menacerleri’ ve menacercikler’ olduğunu savunarak, Fransız futbolcunun ülkesine dönüşünde menacer parmağının olduğunu iddia etti. Fresco şunları söyledi Ribery çok genç ve henüz Fransa dışında oynamaya hazır değil. Türkiye’deki sıkıntısı da maddi sebeplerden kaynaklanmıyor. Bir futbolcunun parasını bugün ya da yarın alması çok fazla sıkıntı yaratmaz. Eşi Türkiye’de mutlu değildi ve tüm ailesinin yaşadığı Marsilya’ya gitmek istiyordu. Bu durum krizde etkili oldu.'' 
     
     Gol olmadan, puan yok ’ 
     Son üç sezonda, her transfer döneminde Cim Bom’un gündemine giren Arjantinli Marcelo Gallardo ile ilgili düşüncelerini de aktaran Fresco, yıldız futbolcuyu Monaco’da oynadığı yıllardan tanıdığını ve onu Galatasaray’a transfer edebilmek için Arjantin’e kadar gittiğini aktardı. Bir sakatlık sorunu nedeniyle Gallardo’nun transferinin son anda gerçekleşmediğini ancak henüz bu işin bitmediğini söyleyen Fresco, Canaydın’ın başkanlık dönemini de ilginç bir benzetmeyle özetledi Mükemmel bir futbol oynarsınız, ama bir türlü top kaleye girmez. Gol olmayınca da kimse size üç puan vermez.'' 
     
</TEXT>
</DOC>
