<DOC>
<DOCNO> 357704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sontur22.html </URL>
<DATE> 2005/07/02/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Antalya,Şanlıurfa ve Bolu’da meydana gelen trafik kazalarında 3 kişi öldü 
</HEADLINE>
<TEXT>

     Antalya, Şanlıurfa ve Bolu’da meydana gelen trafik kazalarında 3 kişi öldü, 2 kişi yaralandı. 
     Alınan bilgiye göre, Antalya’nın Manavgat İlçesi’nde, Ali Yavuz yönetimindeki 07 LT 697 plakalı minibüs, Side-Sorgun yolunda, Hasan Karapınar’ın kullandığı 07 LV 183 plakalı otomobille çarpıştı. Daha sonra trafik levhalarına çarparak takla atan minibüste bulunan Gökhan Başkaplan 12 , kaldırıldığı Manavgat Devlet Hastanesi’nde hayatını kaybetti. Yaralanan otomobil sürücüsü Karapınar Antalya Devlet Hastanesi’ne, minibüs sürücüsü Yavuz ise Manavgat Devlet Hastanesi’ne kaldırıldı. 
     Şanlıurfa’da, sürücüsünün kimliği henüz belirlenemeyen 63 DL 101 plakalı otomobil, Osmanlı Mahallesi 36. Sokak’ta yolun karşısına geçmeye çalışan Ali Birinci’ye 5 çarptı. Birinci, Balıklıgöl Devlet Hastanesi’ne kaldırılırken yolda öldü. 
     Bolu’nun Mudurnu İlçesi’nde, Muhsin Korcuklu yönetimindeki traktör, Ekincik Köyü’nde devrildi. Sürücü Korcuklu, olay yerinde hayatını kaybetti. 
     
</TEXT>
</DOC>
