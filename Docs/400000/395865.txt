<DOC>
<DOCNO> 395865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur21.html </URL>
<DATE> 2005/11/17/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
AKP amblemli sınav kağıdı iddiası .. 
</HEADLINE>
<TEXT>

     CHP Adana Milletvekili Tacidar Seyhan, Adana’da bir ilköğretim okulunda, öğrencilere AK Parti amblemli test kağıdı dağıttığı öne sürülen öğretmen hakkında soruşturma açılıp açılmadığını sordu. 
     Seyhan, Milli Eğitim Bakanı Hüseyin Çelik’in yanıtlaması istemiyle TBMM Başkanlığı’na sunduğu soru önergesinde, Adana’nın Seyhan İlçesi Anafartalar İlköğretim Okulu öğrencilerine, AK Parti amblemli test kağıdıyla ödev yaptırıldığının tespit edildiğini ileri sürerek, bu öğretmenin görevine halen neden devam ettiğini öğrenmek istedi. 
     Okulda görev yapan öğretmen hakkında soruşturma açılıp açılmadığının açıklanmasını isteyen Tacidar Seyhan, önergesinde şu sorulara yer verdi 
     "Mustafa Kemal’in resminin olmasının gerektiği yerde AKP amblemi kullanan bu öğretmenin, çocuklarımıza küçük yaşta bir simgeyi beyinlerine yerleştirmek amacıyla yapmış olduğu bu davranışın karşılığında, okullarımıza yönlendirici bir genelge gönderilmiş midir 
     Siyasallaşmanın ilköğretim düzeyine taşınmasını sağlayan bu öğretmenin siyasetle bağlantısı nedir " CHP’li Seyhan, AK Parti’nin amblemi olan ampulün resmedildiği test kağıdı olduğunu iddia ettiği belgeyi de soru önergesiyle birlikte TBMM Başkanlığı’na sundu. 
     
</TEXT>
</DOC>
