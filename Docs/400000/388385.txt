<DOC>
<DOCNO> 388385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas12.html </URL>
<DATE> 2005/10/20/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Michael Jackson, mahkemede jüri üyeliğine çağrıldı 
</HEADLINE>
<TEXT>

     Sadece 4 ay önce çocuklara cinsel taciz suçlamalarından aklanan şarkıcı Michael Jakcson'dan, bu kez de jüri üyesi olarak mahkemeye çıkması istendi. 
     Jackson'ın Neverland Vadisi Çitfliği'nin bulunduğu Santa Barbara kasabasında jüri üyeliği için resmi celp aldı. Ancak Jackson'ı cinsel taciz davasında da savunan avukatı Thomas Mesereau, şarkıcının Bahreyn'de yaşadığını belirterek, jüri üyeliğinin ertelenmesini istedi. 
     Mesereau, Jackson'ın ''sürekli olarak ABD dışında ikamet ettiğini'' söyledi. 
     Santa Barbara Jüri Komisyonu Başkanı Gary Blair ise Jackson'ın muhtemelen jüri üyeliği görevinden affedileceğini söyledi ve ''Yapması gereken tek şey, başka bir yerde ikamet ettiğini göstermek'' dedi. 
     Blair, sağlığında kasabalarında ikamet eden eski ABD Başkanı Ronald Reagan'ın görevi sırasında jüri üyeliğine çağrıldığını, ancak kendisine görev dönemi sona erene kadar erteleme verildiğini belirtti. 
     Aynı kasabada oturan film yıldızı Bo Derek de en az iki kere jüriye çağrılmış ve bir mahkemede jüri üyesi olarak bulunmuştu. 
     
</TEXT>
</DOC>
