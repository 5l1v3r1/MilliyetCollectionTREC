<DOC>
<DOCNO> 358118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sontur07.html </URL>
<DATE> 2005/07/04/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
YÖK, 13 kişinin denklik belgesini iptal etti 
</HEADLINE>
<TEXT>

     Yükseköğretim Kurulu YÖK , 13 kişinin denklik belgesini iptal etti. 
     İptale ilişkin karar, Resmi Gazete’nin bugünkü sayısında yayımlandı. 
     Karara göre, Atiye Vatansever, Bulgaristan’da bulunan Şumen Yarı Yüksek Tıp Enstitüsü’nden, Gülhan Kuş ve Müjgan Vatansever, Dobriç T. Kirkova Anaokul ve İlkokul Öğretmen Enstitüsü’nden, Canan Er, Aser Zlatarov Yarı Yüksek Tıp Enstitüsü’nden, Sabriye Topaloğlu, Şumen Konstantin Preslavski Yüksek Pedagoji Enstitüsü’nden, Ergül Bilgin, Gülten Güler, Şumnu Yüksek Pedagoji Enstitüsü’nden, Kahraman Pavlov, Yarı Yüksek Tıp Enstitüsü’nden, Emine Sever, Haskovo Yarı Yüksek Tıp Enstitüsü’nden, Emine Özkan, Kırcaali Birleşik Tıp Okulu’ndan, Mediha Güney, Kiril ve Metodiy Veliko Ternovo Üniversitesi’nden, Fatma Dedeoğlu, Varna Tıp Okulu’ndan, Necla Savaş, Rusçuk İv.p.Pavlov Yarı Yüksek Tıp Enstitüsü’nden mezun olduklarını beyan ettiler. 
     Denklik belgesi almak için YÖK’e başvuran bu kişilere, YÖK de denklik belgesi düzenledi. 
     Ancak Dışişleri Bakanlığı, söz konusu kişilerin ilgili yükseköğretim kurumlarından mezun olmadıklarını ve diplomalarının bu üniversiteye ait olmadığını bildirdi. Bunun üzerine YÖK, denklik belgelerini iptal etti. 
     
</TEXT>
</DOC>
