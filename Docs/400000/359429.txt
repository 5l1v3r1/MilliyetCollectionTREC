<DOC>
<DOCNO> 359429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur15.html </URL>
<DATE> 2005/07/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Spreyli dilenci kamyon şoförünü soydu 
</HEADLINE>
<TEXT>

     GAZİANTEP, DHA 

      GAZİANTEP’te, trafik ışıklarında dilencilik yapan ve bazı araçların camlarını sildiği ileri sürülen 20 yaşlarında kimliği belirlenemeyen bir kişi, kırmızı ışıkta duran kamyon şoförü Bilal Bayrakçı’nın gözüne bayıltıcı sprey sıkarak cüzdanındaki 25 YTL’yi ve ruhsatını alarak kaçtı. 
     Polis Noktası’na başvuran Bilal Bayrakçı, trafik ışıklarında soyulduğunu iddia ederek şikayetçi oldu. Yanına bir dilencinin yaklaşarak para istediğini belirten Bayrakçı, Ben bozuk param olmadığını söyledim. Bu sırada cebinden çıkardığı spreyi sıktı. Bir anda ne olduğunu anlayamadım, kendisi gömleğimin cebindeki ruhsatı alıp kaçtı. İçinde kamyonumun ruhsatı ve 25 YTL param vardı'' dedi. 
     Şoförün verdiği eşkal doğrultusunda arama yapan polis, trafik ışıklarında dilencilik yapan ve camları temizleyenler üzerinde inceleme başlattı. 
     
</TEXT>
</DOC>
