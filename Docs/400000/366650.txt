<DOC>
<DOCNO> 366650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun21.html </URL>
<DATE> 2005/08/03/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
FT Papadopulos, Türkleri eşit değil azınlık görmek istiyor 
</HEADLINE>
<TEXT>

     İngiliz ekonomi gazetesi Financial Times, bugün özel bir Kıbrıs eki yayınladı. Ekte çoğunlukla Rum Kesimi’nin ekonomisi ile ilgili konulara yer verilirken Türk kesimine de değinildi. 
     Ekin baş sayfasında yer alan bir yazıda ise Kıbrıs’ın siyasi bir kilitlenme yaşadığı ifede edildi. Yazıda bazı gözlemcilerin, Papadopoulos’un, adada yaşaya Türklerin Rumlarla eşit haklara sahip olmasından çok azınlık statüsünde kalacakları bir yapıdan yana olduğu görüşünde olduğu ifade edildi. 
     Yazıda, adanın geleceği için ikinci alternatifin ise şu anki konumun devam ederek adanın bölünmüş olarak kalması olduğu belirtildi. 
     Kıbrıs Rum Kesimi’nin AB üyeliği ile adadaki emlak piyasasının da hareketlendiğine dikkat çekilen ekte, Kuzeyde emlak fiyaklarının yüzde 40 daha düşük olduğu KKTC’de sahil hattınca uzanan binalar ve villardan da bu canlılığın görülebildiği belirtildi. 
     Ekte ayrıca, Kıbrıslı Türk yetkilerin geçen yıl 5 bin yazlık inşa ediliği yönündeki sözlerine yer verildi. Öte yandan kuzeydeki inşaat patlamasının, Rumlara ait arazilerde de inşaat yapıldığı için iki taraf arasında bir gerginlik nedeni olduğu belirtildi. 
     
</TEXT>
</DOC>
