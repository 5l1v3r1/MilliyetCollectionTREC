<DOC>
<DOCNO> 389269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo10.html </URL>
<DATE> 2005/10/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Galatasaraylı sutopçular tarih yazdı 
</HEADLINE>
<TEXT>

     Galatasaray Sutopu Takımı ev sahibi olduğu LEN Kupası 2. Tur karşılaşmalarının pazar günü oynanan son maçında İspanyol ekibi Sabadell'i yenerek Avrupa'nın ilk 16 takımı arasındaki yerini aldı. 
     Galatasaraylı Sutopçular, 21-23 Ekim tarihlerinde geçekleşen turnuvanın ilk maçında zorlu geçen mücadele sonucu Lukoil Spartak Volvograd'a 10'a 7 mağlup olmuştu. 22 Ekim Cumartesi günü oynanan maçta Hırvat ekibi Primorje Erste Banka'yı 7-5 yenen ekibimiz 23 Ekim Pazar günü saat 10 00'da İspanyol ekibi CN Sabadell ile karşı karşıya geldi. 
     Galatasaray'ın 12-11 üstünlüğü ile sonuçlanan maç sonunda Galatasaray Sutopu Takımı Len Trophy'deki 16 takım arasında yerini aldı. Geçtiğimiz sene Euro League'de tur atlayarak Türk Sutopu tarihinde bir ilke imza atan sporcularımız bir kez daha tarih yazdı. Ekibimizin ikili maç sistemiyle devam edecek LEN Tropy'deki rakibi 30 Ekim Pazar günü Budapeşte'de yapılacak kura çekimi sonucunda belli olacak. 

www.galatasaray.org 
     
</TEXT>
</DOC>
