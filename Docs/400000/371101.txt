<DOC>
<DOCNO> 371101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/yazar/civaoglu.html </URL>
<DATE> 2005/08/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Gözlem 
</HEADLINE>
<TEXT>


Bodrum'un Bitez yalısında esnaf dostlarla söyleşiyoruz. Karşı kaldırımdaki dükk ndan Kürt kökenli olduğunu bildiğim bir genç geliyor, önüme art arda gazetelerin manşetlerini koyuyor. Başbakan Erdoğan'ın Diyarbakır'a gidişini yansıtan haberlerin başlıkları bunlar. 
"Ne yani... N'oluyor Komşu bir ülkeye mi, başka memleketin topraklarına mı gidiyor Medya da abartıyor artık." 
Söze birkaç esnaf karışıyor. Genel kanı, Kürt kökenli gencin doğrultusunda. 
Genç, parmağıyla bir haber başlığını gösteriyor 
"Başbakan Erdoğan Diyarbakır'da özel ince dokuma, kurşun geçirmez yelek giyecek..." 
Bu habere tepkisi daha da yüksek sesle oluyor 
"Başbakan bütün bu ülkenin başbakanı... Diyarbakır'a gidince neden özel dokuma çelik yelek giyer Düşman toprağı değil ki Böyle diye diye ne tohumlar ekiyorlar " 
.................... 
Kürt kökenli olan, yaşamını Bitez'de sürdüren ve iki yılda İrlandalı, İskoç, İngiliz lehçelerini birbirinden ayırarak, her birini inanılmaz telaffuz mükemmelliği ile konuşan bu genç gibi niceleri var. 
Kimse kökünü unutmaz, ink r etmez. 
Onun da kökeni Kürt. 
Zaman zaman doğduğu yerin yaylalarını, dağlarını, türkülerini, insanlarını özlüyor. 
Tıpkı bir Karadenizlinin, bir Trakyalının, bir Egelinin özlemi gibi. 
Fakat... Bu ulusun üst kimliğinin hepimiz kadar o da bir parçası. 
Türkiye Başbakanı'nın Diyarbakır gezisinin sanki bir yurtdışı geziymiş gibi yansıması ve hele "özel çelik yelek giyeceği" yolundaki haberlerle yaralanmıştı. 
Türkiye'de onun gibi milyonlar var. 
Çoğu da evlenmiş, çocukları, torunları olmuş. Türk ve Kürt kanı harmanlanmış. 
Türkiye'deki Kürt nüfusunun yarısına yakını Güneydoğu ve Doğu Anadolu'nun dışındaki demografik yapıda harmanlandığına göre, ne Kürt milliyetçiliğine dayalı etnik partiler, ne ayırımcılık tezg hları ve ne de kan kültürü sonuç alabilir. 
Olsa olsa insanlarımıza nefretten başka bir şey bırakmamış olan kanlı terör senaryoları yeniden gündeme getirilir. 
................. 
Boğazda seyyar köftecilik yapan iki Kürt kökenli genç... 
Geç saatlerde ekmek içi köfte yerken laflıyoruz. PKK için kullandıkları sözcükleri burada yansıtmak istemiyorum. 
En hafif deyim "katiller sürüsü..." 
Yerinden yurdundan olmuş, İstanbul'a savrulmuşlar. 
"Hepimizi mahvettiler" diyorlar. 
Böyleleri de pek çok. 
.................. 
Kuşadası'nda minibüste patlama oluyor. 
Tanıdığım Kürt kökenli genç, yanıma geliyor. 
Soruyor "Kimler yapmış " 
Onu, "Cep telefonumdaki haberlere bakılırsa, PKK" diye yanıtlıyorum. 
Yüzünde bir bulut hareketleniyor... Hiçbir yorumda bulunmaksızın, tek söz söylemeden dönüp uzaklaşıyor. 
Kim bilir tavrı nedir 
................ 
Bitez'de bir sahil kahvesi... 
Kürt kökenli olduklarını sandığım dört genç garson... Hem hizmet veriyor hem de şov yapıyorlar. 
İngiliz genç kızları aralarına alıp Güneydoğu türküleriyle halay çekiyorlar. 
Ardından... Tek tek ve birbiri ardına sahne alıyorlar. Çok ilginç ve zor akrobasi hareketlerini müziğe uyumlu olarak yapıyorlar. 
New York'un Bronx sokaklarındaki gösterileri aratmayacak kadar ustaca Break Dance bu. 
Müthiş alkış... Dördü de İngilizceyi İrlanda, İskoç, İngiliz lehçeleri ile konuşuyorlar. Ağızları Hollandaca, Danimarkaca da laf yapıyor. 
Hadi bunları dağa gönderebilsinler. 
................. 
Diyarbakır'da artık korku ve dehşet yok. 
Saat 17.00 olunca herkes evlerine çekilmiyor. 
Tiyatrolar, kafeler 5 yıldızlı oteller dolu. 
İnsanlar yaşama sevincini yeniden kazandılar. Maraş'ta, Mardin'de 4'er sinemalı alışveriş merkezleri devreye giriyor. 
................. 
Kötümser yaklaşımlarla kara tablolar çizilse de, sosyal dokunun yeniden kan kültüründen uzaklaşarak yaşam kültürüne kazanılması yolunda çok mesafeler alındı. 
Elbette Türkiye, güvenlik güçleriyle etkinliğini sürdürecektir ama geride kalan 10 yıl öncesine göre, sınırların içinde sosyal yapı çok daha iyi... PKK'nın altındaki zemin erimiş. 



</TEXT>
</DOC>
