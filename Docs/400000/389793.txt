<DOC>
<DOCNO> 389793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/soneko17.html </URL>
<DATE> 2005/10/26/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Türkiye'den Pakistan'a un yardımı... 
</HEADLINE>
<TEXT>

     Türkiye'nin Pakistan'a yardım olarak göndereceği 50 bin ton unun sağlanması için, Toprak Mahsulleri Ofisi'nin TMO açtığı ihale sonuçlandı. 
     Alınan bilgiye göre, 19 Ekim Çarşamba günü yapılan ihaleye firma teklif verirken, tekliflerin değerlendirilmesi dün tamamlandı. 
     Buğday karşılığı un alımı şeklinde yapılan ihale sonucunda, un alınan firmalara, yaklaşık toplam 70 bin ton buğday verilecek. 
     Unun taşınmasına ilişkin navlun ihalesi uyarınca da un, Pakistan'a 3 gemi ile gönderilecek. Sözleşmelerin tamamlanmasından sonra, ilk parti unun yüklenmesine, 29 Ekim'de Mersin Limanı'ndan başlanacak. Pakistan'a gönderilecek unun 16 bin tonu Tekirdağ Limanı'ndan, 21 bin tonu Mersin ve veya Toros Limanı'ndan, 13 bin tonu da İzmir Limanı'ndan yüklenecek. 25 kg'lık çuvarlarla paketlenmiş unun sevkiatı, 15 Kasım itibariyle tamamlanacak. 
     Sözleşme imza tarihinden en geç 2 gün sonra, firma tarafından limanda un teslimatı yapılacak. 
     
</TEXT>
</DOC>
