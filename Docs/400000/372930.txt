<DOC>
<DOCNO> 372930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/dunya/dun01.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenilerden 7 koldan kampanya 
</HEADLINE>
<TEXT>


WASHINGTON Milliyet 


Ermeni soykırımı tezini ABD Kongresi'nde kabul ettirmeye çalışan Ermeni lobisi, bu kapsamdaki kampanyasını yasama tatiline rağmen kapsamlı biçimde sürdürüyor. 
Amerika Ermeni Ulusal Komitesi ANCA adlı kuruluş, "Başbakan Recep Tayyip Erdoğan'ın soykırımı ink r dalgasını protesto" başlığıyla düzenlediği bir kampanya çerçevesinde, Amerikan devlet birimleri ve medya kuruluşlarını içeren 7 ayrı hedefi elektronik posta, faks ve mektup bombardımanına tutuyor. 
ANCA'nın hedef aldığı kurumlar ve eylem gerekçeleri şöyle 
1. Beyaz Saray "Son ziyareti sırasında Erdoğan'a neden soykırımı ink rdan vazgeçmesini söylemediğini Başkan Bush'a sorun." 
2. ABD Dışişleri "Kınanacak konular Soykırımdan söz eden Erivan Büyükelçisi Evans'a verilen 'yapıcı muhalefet' ödülünün geri alınması. Dışişleri web sitesinde Ermeni tarihinin sansürlü sunulması. Türk Ceza Yasası ve iptal edilen Ermeni konferansı konusunda sessiz kalınması." 
3. ABD Kongresi "Kongre'deki temsilcinizi, soykırım tasarısını desteklemeye çağırın." 
4. Time dergisi Avrupa baskısı "Time'ın 1 milyon dolar karşılığında, Ermeni soykırımını reddeden bir DVD reklamı almasını protesto edin." 
5. The Washington Post "Post'un 25 bin dolar karşılığında, Ermeni soykırımını ink r eden çeyrek sayfalık ilan yayımlamasını protesto edin." 
6. The New York Times "Ermeni soykırımını ink r eden bir ilanı yayımlamayı kabul etmediği bildirilen Times'la temasa geçin." 
7. NBC Dateline programı "Dateline'ın Ermeni soykırımının ink rına katılmasını kınayın." 


</TEXT>
</DOC>
