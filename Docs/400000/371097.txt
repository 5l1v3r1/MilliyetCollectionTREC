<DOC>
<DOCNO> 371097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/yazar/akyol.html </URL>
<DATE> 2005/08/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Değişimi anlamak 
</HEADLINE>
<TEXT>


MİLLİYET gazetesinde çıkan iki haber dikkatimi çekti "Camide doğum günü" ve "camide folklor oynanabilir" haberi... 
"Maçkalı imam" Sait Topçu, imamlık yaptığı Fatih Camisi'nde Kuran kurslarına devam eden çocukların doğum gününü kutluyor. Bir sehpanın üstünde pasta, mumlar ve etrafında kızlı oğlanlı sevimli çocuklar... 
İmam Sait Topçu'nun şu sözleri önemli 
"Biz çocukluğumuzda camiye namaz kılmanın dışında gidilemeyeceğini düşünürdük..." 
Peki, eskiden niye öyle düşünülürdü, şimdi niye böyle düşünceler ortaya çıkıyor 
İlahiyatçı Doç. Dr. Ahmet Yaman da şunu söylüyor 
"Hz. Peygamber zamanında Yemen'den gelen bir heyet, Mescid'i Nebevi'de Paygamber'in Mescidi'nde kendi folklor oyunlarını oynamıştı..." 
Klasik hadis kitaplarında buna benzer olaylar anlatılır. Fakat... 

TARİHİ süreç içinde cami çok 'formel' hale geldi, sadece namaz ve mevlit mek nı olarak anlaşıldı. Bizde namaz dışındaki dini ritüeller ve dini musiki camide değil, tekke, derg h, zaviye gibi kurumlarda gelişti. 
Devletin kamu düzeni ve otorite anlayışını temsil eden medrese bu ritüelleri, hatta eğlenceli düğünleri bile hoş görmeyen 'disiplinli' bir anlayışı kurumlaştırdı. Devlet-Medrese bağlaşmasının İslami düşünceyi bile nasıl durgunlaştırdığını Prof. Ahmet Yaşar Ocak eserlerinde çok güzel anlatır. 
Bu ağır geleneğe bakarak Oliver Roi, "İslamın kasvetli bir din olduğunu" yazmıştı. Düğünler bile kasvetliydi. Bunu eski ilmihal kitaplarında görmek mümkün. 
Ama bugün, Diyanet Vakfı'nın yayımladığı iki ciltlik "İlmihal"de, "bazı çevrelerin, olayın sevinç ve eğlence boyutunu ihmal ederek düğünleri nutuklu, vaazlı geçen oldukça sıkıcı bir törene dönüştürmüş" olmaları eleştiriliyor ve deniliyor ki 
"Düğün eğlenmek ve hoşça vakit geçirmektir. Atasözünde ne güzel söylenmiş Düğüne giden oynamaya, ölüye giden ağlamaya." 
Ve Peygamberimizin düğün eğlencelerini teşvik ettiği anlatılıyor. II, sf. 118 
Klasik fıkıh limlerinden Ömer Nasuhi Hoca, "İlmihal"inde "eğlence ve musakabakaların hükmü"ne 6 paragraf ayırmıştı, Diyanet'in "İlmihal"inde "oyun ve eğlence" bahsi tam 27 paragraf tutuyor. 

ZAMANIMIZDA ekonomik ve sosyal gelişme, eğitim, dünyaya açılma gibi etkenlerle artık anlayışlar değişiyor. Otoriter ve ezik geleneksel toplumun "kasvet"li kültürünün yerine, sanayi toplumunun renkli, hareketli ve yaşama sevincini öne çıkaran zihniyeti Türkiye'de de gelişiyor. 
Her alanda böyle... Onun için görüşler farklılaşıyor ve çeşitleniyor. Hem Cumhuriyet'in resmi ideolojisi, hem medresenin şekillendirdiği "resmi İslam"ın sıkı kalıpları yerine, daha bireyleşen, daha çeşitlenen yeni anlayışlar ortaya çıkıyor. 
Cumhuriyetçiler demokrasiden ve çoğulculuktan, İslami kesimler de dindarlığın yeni formlarından, yeni yorumlarından korkmamalıdır. 
Zenginliktir bunlar... 
Ancak devlet asla karışmamalıdır dindar insan dinini dilediği gibi anlayıp yaşamalıdır yenilenmeyi tecdid hayat kendiliğinden yapıyor... Mabedin kutsallığına saygıyı ihmal etmeden, camide çocuklar için yaş günü yapmak, bu sürecin sevimli bir simgesidir. 
Böyle bir ülkede irtica paranoyasına gerek yok. 
Türkiye'de asıl tehdit, çeşitliliğin özgürlük ve zenginlik getirdiği bir çağda, Stalinist bir demirkafes içine "etnik cemaat" yaratmak isteyen totalitarizmdir. 



</TEXT>
</DOC>
