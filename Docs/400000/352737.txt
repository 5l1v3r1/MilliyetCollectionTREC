<DOC>
<DOCNO> 352737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas18.html </URL>
<DATE> 2005/06/16/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
20 Haziran Dünya Mülteciler Günü... 
</HEADLINE>
<TEXT>

     Birleşmiş Milletler Mülteciler Yüksek Komiserliği Türkiye Temsilcisi Gesche Karrenbrock, mülteci sorunun sadece Türkiye’nin değil, artık dünyanın sorunu haline geldiğini bildirdi. 
     Van Gölü Gazeteciler Cemiyeti tarafından Akdamar Oteli’nde düzenlenen seminerde, Birleşmiş Milletler Mülteciler Yüksek Komiserliği temsilcilerince, Van’daki ulusal ve yerel basın mensuplarına dünyadaki mülteciler sorunu hakkında bilgi verildi. 
     Seminerde bir konuşma yapan Karrenbrock, Türkiye’nin, zamanında, ülkesine gelen insanları barındırmayı kabul ettiğini hatırlatarak, şunları kaydetti 
     "Türkiye, Avrupa Birliği’ne üye olma statüsünde olan bir ülkedir. 
     Mülteci sorununu yasal olarak düzenlemesi konusunda AB’nin çeşitli yaptırımları vardır. Türkiye, bunların çözüme kavuşması konusunda çeşitli düzenlemeler yapmaya çalışıyor. Çünkü bu sadece Türkiye’nin değil, artık dünyanın sorunu haline gelmiştir." Türkiye’nin jeopolitik konumu itibariyle Avrupa ülkelerine sığınmak isteyen mültecilerin geçiş güzergahındaki bir ülke olduğunu vurgulayan Karrenbrock, Van’ın tarihi İpek Yolu üzerinden bulunması nedeniyle bu sorunu tanık durumundaki şehirlerde biri olduğunu kaydetti. 
     Seminere, çok sayıda yerel ve ulusal basının temsilcisi katıldı. 
     
</TEXT>
</DOC>
