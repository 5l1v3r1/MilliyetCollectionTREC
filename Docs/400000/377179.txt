<DOC>
<DOCNO> 377179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas05.html </URL>
<DATE> 2005/09/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Güneş'te büyük patlama 
</HEADLINE>
<TEXT>

     Güneş'te son 15 yılın en büyük dördüncü patlaması meydana geldi, patlamalar devam ederse elektrik ve iletişim hatlarında sıkıntıya yol açabilir. 
     Amerikalı yetkililer, Güneş'teki son 15 yılın en büyük 4 patlamasından birisi olan patlamanın dün meydana geldiğini, önümüzdeki günlerde de başka büyük patlamaların bunu izleyebileceğini belirttiler. Yetkililer, Güneş'teki patlamaların elektrik iletim, yüksek frekanslı iletişim ve alçak frekanslı seyrüsefer sistemi ile uzay çalışmalarında sıkıntı yaratabileceği uyarısında bulundular. 
     Güneş'te dün meydana gelen dev patlamanın kolaylıkla izlenebildiğini belirten bilim adamları, bu patlama sırasında dünyanın Güneş'e bakan yüzündeki yüksek frekanslı iletişimin etkilendiğini kaydettiler. 
     
</TEXT>
</DOC>
