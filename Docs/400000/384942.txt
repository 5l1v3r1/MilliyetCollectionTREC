<DOC>
<DOCNO> 384942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/ekonomi/eko00.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin ilk emlak portalı Milliyet'ten 
</HEADLINE>
<TEXT>


emlak.milliyet.com.tr adresi benzersiz haber içeriğinin yanı sıra, ilan verenler ve gayirmenkul arayanlar için buluşma noktası oldu 

EKONOMİ SERVİSİ 

Yayın hayatına iki ay önce başlayan emlak.milliyet.com.tr ile konuttan işyerine, yazlıktan turistik tesise her türlü ilanla, kredilerden mortgage sistemine, yeni projelerden bölge raporlarına ve dekorasyona kadar her türlü haber ve bilgi artık tek bir çatı altında. 
Milliyet İnternet Koordinatörü Çiğdem Toraman, Türkiye'deki ilan sitelerinden en büyük farklarının gerçek bilgiye dayanan haberleri ve gündem yaratan dinamik içerikleri olduğunu söyledi. 

375 bin ziyaret 
http emlak.milliyet.com.tr adresinde faaliyete geçen sitenin günde 375 bin, ayda 3.6 milyon kişi tarafından ziyaret edildiğini belirten Toraman, "Üç ayda toplam 15 bin ilan girildi, 526 bin kişi tarafından ziyaret edildi ve 13 milyon sayfa açıldı. Haber okuma sayıları 5 bin ile 40 bin arasında değişiyor. İlan sahipleri geri dönüşlerden çok memnun ve siteyi çok aktif kullanıyorlar" diye konuştu. 

Bireysel ilan bedava 
Bireysel üyelerin ilanlarını ücretsiz girebildiği sitede emlakçı üyelik ücretleri aylık 50 YTL ile yıllık 300 YTL arasında değişiyor. Girilen ilanları ön plana çıkarma ücretleri ise yayınlandığı farklı yerlere ve özelliklere göre haftalık 5 YTL'den 40 YTL'ye kadar farklı fiyat aralıklarında sunuluyor. Markalı projeler bölümü ve özel bannerlarla yaratıcı reklam uygulamaları müşterilerin ihtiyaçlarına göre şekillendiriliyor. 

http emlak.milliyet.com.tr nasıl çalışıyor İlan vermek isteyen kullanıcılar sisteme üye oluyor. Bireysel kullanıcılar sitede aynı anda 4 ilan yayınlayabiliyor. Kurumsal üyeler kendilerine uygun üyelik paketini satın alıyor, altışar resimle birlikte sınırsız sayıda ilan girebiliyor ve portal altında kendi özel web sayfalarını oluşturma olanağı elde ediyor.İlanlara "emlakçılar", "sahibinden", "markalı projeler" ve "inşaat firmaları" bazında ulaşılabiliyor.Sitedeki ilanları incelemek isteyen kullanıcılar üye olmadan arama yapabiliyor. İlan sahibi ilanını sitenin ana sayfasında ve arama sayfalarında vitrine çıkarabildiği gibi, milliyet.com.tr fırsat linklerine ve bannerlarına da çıkarabiliyor. Kullanıcılar ilgilendikleri ilan sahibiyle mesajlaşarak veya online görüşme yaparak detaylı bilgi alabiliyor.Sitede tek bir tuşla Türkiye'nin tüm bölgelerine ait Milliyet Gazetesi ilanlarında da arama yapılabiliyor ve gazeteye ilan girilebiliyor. 




</TEXT>
</DOC>
