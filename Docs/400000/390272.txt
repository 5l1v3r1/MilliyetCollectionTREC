<DOC>
<DOCNO> 390272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas12.html </URL>
<DATE> 2005/10/27/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Prense kötü şaka... 
</HEADLINE>
<TEXT>

     İngiltere Prensi Charles'ın oğlu Prens Harry'nin, bir askeri geçit sırasında, kalçasında sevgilisinin isminin dövmesinin bulunmadığını ispat için pantolonunu indirmeye zorlandığı ileri sürüldü. 
     İngiliz The Sun gazetesinin haberine göre, olay, 21 yaşındaki Prens Harry'nin seçkin asker yetiştiren Sandhurst askeri akademisindeki eğitimi sırasında yaşandı. 
     Askeri geçit sırasında bir başçavuş, Prens Harry'ye, ''pantalonunu indirme ve arkasını dönme'' emri verdi. 
     Gazetedeki habere göre, emir karşısında afallayan ve hakkındaki ''kalçasında sevgilisi Chelsy Davy'nin isminin bulunduğu söylentisini'' unutan Prens Harry, ''Emin misiniz '' diye yanıt verdi. 
     Başçavuşun kararlılıkla emri uygulamasını ve söylentinin doğru olup olmadığını öğrenmek istediğini söylemesi üzerine Prens Harry tam pantolonunu indirip arkasını dönecekken başçavuş da sırıtarak, ''Tamam, ispatladın'' diyerek şakayı kısa kesti. 
     Prens Harry'nin taburunda bir asker, bu kadar komik bir sahne görmediklerini, herkesin şimdiye dek bu dedikodudan bahsettiğini, ancak kimsenin Harry'ye bunun gerçek olup olmadığını sormak istemediğini ifade etti. 
     Asker, sonunda başçavuşlardan birinin bu şakayı tüm taburun önünde yapmaya karar verdiğini söyledi. 
     Şakadan dolayı Prens Harry'nin çok utandığı, ancak sonra onun da güldüğü belirtildi. 
     
</TEXT>
</DOC>
