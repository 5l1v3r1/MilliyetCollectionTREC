<DOC>
<DOCNO> 351954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur32.html </URL>
<DATE> 2005/06/14/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
11 yaşındaki kız çocuğu hamile kaldı 
</HEADLINE>
<TEXT>

     Sakarya’nın Hendek İlçesi’nde, ailesi tarafından karnı şiş olduğu için hastaneye götürülen 11 yaşındaki kız çocuğunun hamile olduğu anlaşıldı. 
     AA muhabirinin aldığı bilgiye göre, S.K. adlı kız çocuğu karnındaki şişlik nedeniyle ailesi tarafından Hendek Devlet Hastanesi’ne götürüldü. S.K’nın, yapılan muayenede 6 aylık hamile olduğu anlaşıldı. 
     Hendek Cumhuriyet Savcılığı’nca açılan soruşturma kapsamında Adapazarı’na getirilen S.K, Sosyal Hizmetler Çocuk Esirgeme Kurumu’na SHÇEK bağlı bir yurda yerleştirilerek koruma altına alındı. 
     Olayın ortaya çıkması üzerine ifadeleri alınan aile bireylerinin, çocuğun tecavüze uğradığına ilişkin hiçbir şey duymadıklarını söylediği öğrenildi. 
     Ailesinin, nüfusa yaşı küçük yazıldığını iddia ettiği S.K’nın gerçek yaşının belirlenmesi için DNA testi ve kemik yaşının tespitinin yapılacağı belirtildi. 
     
</TEXT>
</DOC>
