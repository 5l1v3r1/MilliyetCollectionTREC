<DOC>
<DOCNO> 360501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur27.html </URL>
<DATE> 2005/07/12/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
Özel Kuvvetler, 7 ülkeden 24 takımın katıldığı Para-Kros'ta birinci oldu 
</HEADLINE>
<TEXT>

     Özel Kuvvetler Komutanlığı, Almanya’da 7 ülkeden 24 takımın katıldığı Para-Kros 2005 Yarışması’nda birinci 
     oldu. 
     Genelkurmay Başkanlığı Genel Sekreterliği’nden yapılan açıklamaya göre, Almanya’nın Prullendorf kentinde bulunan Uluslararası Özel Eğitim Merkezi UÖEM , 8-9 Temmuz 2005 tarihleri arasında Para-Kros 2005 Yarışması düzenledi. 
     17 branşta düzenlenen yarışmaya, 2 Türk Özel Kuvvet Takımı, 
     1’er Avusturya Özel Harekat Takımı, Belçika Özel Kuvvet Takımı, 
     Hollanda Özel Kuvvet Takımı, Yunanistan Özel Kuvvet Takımı, Fransız Özel Kuvvet Takımı ile 17 Alman Özel Harekat Takımı olmak üzere 7 ülkeden toplam 24 takım katıldı. 
     Yarışmalarda, Türk Özel Kuvvet takımları, birincilik ve dördüncülük elde etti. 
     Yarışmacı takımlar, 15 kilometre travers, 200 metre eğitim elbiseli ve 20 kilogram ağırlıkla yüzme, askeri paraşüt ile 2 adet hedef atlayışı, MP-5 SG makineli tabanca ile gündüz ve gece meskun mahal atışı, AG-36 bombaatar ile tüfek bombası atışı, el bombası atışı, tanıma teşhis, taktik durum muhakemesi, meskun mahallerde engel geçişi, muhabere şartlarında süratli silah sökme takma AK-941 , Alman pentatlon parkurundan geçiş, muhabere şartlarında süratle zincir takarak araç kurtarma, yük taşıma 180 kilogram , 2 tonluk araç kurtarma, sırt çantalı ve tam teçhizatlı koşu ve 5 bin 400 metre teçhizatlı kır koşusunda kabiliyetlerini sergiledi. 
     
</TEXT>
</DOC>
