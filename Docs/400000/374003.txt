<DOC>
<DOCNO> 374003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/spor/spo30.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



İlk derbi 18 Eylül'de 

SÜPER Lig'de 5. ve 6. hafta programı açıklandı. 5. hafta 10 Eylül Cumartesi 18.30 Ç.Rize-Beşiktaş, 20.00 Diyarbakır-Kayseri, Erciyes-Malatya, 21.00 Fenerbahçe-Ankaraspor. Pazar 17.30 Trabzon-Gaziantep, 20.00 Samsun-V.Manisa, G.Birliği-Konya, Denizli-Ankaragücü, Galatasaray-Sivas. 6. hafta 16 Eylül Cuma 20.00 Sivas-Trabzon. Cumartesi 20.00 Konya-Diyarbakır, Malatya-Denizli, Kayseri-Ç.Rize, Ankaragücü-G.Birliği. Pazar 17.30 V.Manisa-Galatasaray, 20.00 Ankaraspor-Samsun, Gaziantep-Erciyes, Beşiktaş-Fenerbahçe. 

Doğan bıraktı 

GençlerbİrlİĞİ dün Ziya Doğan şokuyla sarsıldı. Tecrübeli hoca, Başkan İlhan Cavcav'la transfer konusunda yaşadığı sorunlar yüzünden istifa etti. Yönetimin teklif götürdüğü Ersun Yanal düşünmek için süre istedi. Yanal öneriyi kabul etmezse, Mesut Bakkal ismi üzerinde duruluyor. 


Mansız kurtuldu 

ANKARAGÜCÜ'NE büyük umutlarla gelip, antrenmanda Onur'la tartışınca gözden çıkarılan İlhan Mansız'ın, Başkan Cemal Aydın'dan özür dileyerek Başkent ekibinde kaldığı bildirildi. Sözleşmesinin fesh edilmesine karar verilen yıldız golcü, Aydın'la görüşüp bundan sonra daha dikkatli olacağını söyleyince gönderilmekten kurtuldu. 

Mısırlı savaşı El Saka'nın 

NECMİ KEPÇETUTAN 

KONYASPOR'UN Mısırlı savunmacısı El Saka, Yeşil - Beyazlı takım için Türkiye'ye gelen vatandaşı Ahmet Bilal'in, Gençlerbirliği'ne gitmesine engel oldu. Başkent ekibi Başkanı İlhan Cavcav'ın üç gün önce Ankara'ya çağırdığı Mısırlı golcü kendisi için imza töreni hazırlıkları yapılırken birden ortadan kayboldu. El Saka'nın devreye girerek Konya'ya dönmesini sağladığı Ahmet Bilal, Yeşil - Beyazlı kulüple anlaşma sağladı. 

Feyyaz Üçar'ın bileti kesildi 

MALATYASPOR yönetimi dün akşam yaptığı toplantıda Teknik Direktör Feyyaz Uçar'ın görevine son verdi. Ligde alınan başarısız sonuçların faturasını Uçar'a kesen yönetimin Gençlerbirliği ile yollarını ayıran Ziya Doğan'a teklif götürmesi bekleniyor. 

En kötü not Müftüoğlu'na 

SÜPER Lig'de 4. hafta hakemlerinin notları belli oldu. Gaziantep - Galatasaray İsmet Arzuman 7.3, Konya - Denizli Süleyman Abay 8.1, Sivas - V.Manisa Cem Papila 8.4, Ankaraspor - Ç.Rize Kuddusi Müftüoğlu 6.9, Fenerbahçe - Samsun Bülent Demirlek 8.1, Beşiktaş - Diyarbakır Orhan Erdemir 8.5, Ankaragücü - Erciyesspor Yunus Yıldırım 7.7, Kayseri - G.Birliği Fırat Aydınus 8.0, Malatya - Trabzon Erol Ersoy 8.2. 





</TEXT>
</DOC>
