<DOC>
<DOCNO> 374333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun25.html </URL>
<DATE> 2005/08/31/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Radikal yahudiler bir tur otobüsünü taşladı 
</HEADLINE>
<TEXT>

     Kudüs'te, kent turu yapan iki katlı bir otobüs, aşırı dindar Yahudilerin yaşadığı Mea-Şearim mahallesinde taş yağmuruna tutuldu. 
     İsrail basınında yer alan habere göre, öğleden sonra meydana gelen olay, otobüsün yan tarafında yer alan bir reklamın yanı sıra kadın ve erkeklerin otobüs içinde karışık şekilde oturmalarından kaynaklandı. 
     Bazı aşırı dindarların taşladığı otobüsteki yolcuların herhangi bir zarar görmediği, ancak otobüste hasar meydana geldiği belirtildi. 
     ''Haredim'' adı verilen aşırı dindar Yahudilerin yaşadığı Mea-Şearim mahallesinde, özellikle dini açıdan kutsal sayılan tatil günü Şabat'ta cumartesi araçlarla mahalle içine girilmesine izin verilmiyor yabancılar için sokak aralarında yazılan uyarılarda, mahalle sakinlerinin tepkisine neden olacak şekilde açık kıyafetler giyilmemesi isteniyor. 
     
</TEXT>
</DOC>
