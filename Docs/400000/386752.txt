<DOC>
<DOCNO> 386752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sontur17.html </URL>
<DATE> 2005/10/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Eşinden ayrı yaşayan kişi bir oğlunu öldürdü, diğer oğlunu yaraladı 
</HEADLINE>
<TEXT>

     Antalya’nın Kumluca İlçesi’ne bağlı Salur Köyü’nde çıkan aile içi tartışmada, baba bir oğlunu av tüfeğiyle öldürdü, diğer oğlunu da yaraladı. 
     Edinilen bilgiye göre, Mustafa S. bir süredir ayrı yaşadığı ve oğlunun evinde kaldığı bildirilen eşi Gülseren S. 49 ile görüşmek amacıyla, dün gece oğlu İbrahim S’nin 32 evine gitti. Eşi Gülseren S. ile tartışan Mustafa S. araya giren oğlu İbrahim S’ye yanında getirdiği av tüfeğiyle ateş etti. Tüfeğini ikinci kez dolduran Mustafa S, kendisine engel olmaya çalışan diğer oğlu Ahmet Ali S. ile yaşanan arbede sırasında, silahını bir kez daha ateşledi. Bu kez Ahmet Ali S. 
     ayağından hafif şekilde yaralandı. 
     Gülseren S. ile oğlu Ahmet Ali S. tarafından Finike Devlet Hastanesi’ne kaldırılan İbrahim S. müdahaleye rağmen kurtarılamadı. 
     Ahmet Ali S. ise tedavi altına alındı. 
     Olaydan sonra jandarma tarafından gözaltına alınan Mustafa S’nin sorgusu sürüyor. 
     
</TEXT>
</DOC>
