<DOC>
<DOCNO> 385058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonsiy02.html </URL>
<DATE> 2005/10/08/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
AP heyeti olumlu mesaj aldı "Herşeye rağmen Türkiye değişiyor" 
</HEADLINE>
<TEXT>

     ANKARA Milliyet 

Türkiye'de 19 yılda 14 yöneticisi öldürülen İnsan Hakları Derneği İHD , müzakere öncesi denetime çıkan Avrupa Parlamentosu AP heyetine, "herşeye rağmen Türkiye'deki normalleşme sürecinin iyileşme sağladığı" mesajını verdi. 
     AP İnsan Hakları Alt Komitesi Başkanı Helene Flautre, dün İHD Genel Merkezi'ni ziyaret etti. İHD Başkanı Yusuf Alataş, 51 işkence davası ve buna yakın sayıda işkence soruşturmasını izlediklerini belirterek, "Ne yazık ki işkence yapanların halen her aşamada korunduğu izlenimi ediniyoruz" dedi. Son günlerdeki operasyonlarda "yargısız infazlar" yaşandığını, kamuoyunun bu konudaki ilgisini yitirdiğini kaydeden Alataş, "Terörle mücadele söylemi içinde bu konu gözden kaçıyor. İdam kaldırıldı ama bu, operasyonlarda sağ yakalanma olasılığı olanların öldürülmesini engellemiş değil" diye konuştu. Alataş, şöyle devam etti 
     "Herşeye rağmen normalleştirme çalışmaları sayesinde şu veya bu şekilde, bizim istediğimiz biçimde olmasa da iyileşme olduğunu kabul etmek lazım. AB, özgürlük ortamının geliştirilmesi bakımından önemli bir ortam oluşturuyor." 
     
     Avrupa'da bile var 
     Flautre de, "İşkence olaylarında bir azalma yaşanmasının iyi bir haber olduğunu düşünüyorum. Çünkü bu durumda işkence soruşturmaları ve gözetim yerlerinin ziyarete açılması ve denetim olanakları sağlanacaktır" dedi. 
     
</TEXT>
</DOC>
