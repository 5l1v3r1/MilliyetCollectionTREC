<DOC>
<DOCNO> 388081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonyas07.html </URL>
<DATE> 2005/10/19/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Kalp hastaları cinsel fanteziden uzak durmalı 
</HEADLINE>
<TEXT>

     Saadet KEFAL DHA 

      ESKİŞEHİR Osmangazi Üniversitesi EOGÜ Tıp Fakültesi Kardiyoloji Ana Bilim Dalı Başkanı Prof. Dr. Bilgin Timuralp, kalp hastalarının cinsel fantezilerden uzak durmaları gerektiğini söyledi. 
     Kalp hastalarının cinsel konuları ayıp’ olarak gördükleri için sorunlarını doktorlarıyla paylaşmadıklarını söyleyen Prof. Dr. Timuralp, Cinsel konular onlar için ayıp olduğundan, bu konudaki kendi sorunlarını doktorları ile tartışmazlar, soru sormaya bile çekinirler. Doktorlar da maalesef bu konuları açıp, önerilerde bulunmazlar. Oysa seks, hayatımızın doğal ve gündelik bir gerçeğidir'' dedi. 
     Tok karınla yapılan cinsel ilişkinin kalbi zorlayabileceğini ifade eden Prof. Dr. Timuralp, kalp hastalarının cinsel ilişki öncesi hazırlığı uzun tutmaması, aşırı heyecanlanmaması ve fantezilerden uzak durmaları gerektiğini söyledi. Timuralp şöyle konuştu 
     Kalp hastaları rahat ve stresten uzak oldukları durumlarda cinsel ilişkiye girmeli. Aynı eş ya da aynı partner tercih edilmeli. Vücudunu ve zevklerini tanıdığı eşle ya da partnerle yapılan seks hastayı strese sokmaz. Bu durum bazılarına göre tatsız, tuzsuz bir hayat gibi algılanabilir. Ama tuzsuz yemek yememiz gerektiği zaman nasıl tuzsuz yiyorsak, gerekirse seks hayatımızda tuza yer vermeyeceğiz. Cinsel heyecanlardan ve yeni fantezilerden uzak durulmalı. Cinsel ilişkide yaratılan heyecan ya da endişe kalbe yük ve sakınca getirir. Heyecansız seks olur mu ’ derseniz, ihtiyaçsa olur. Rahat ve gevşek olduğunda cinsel ilişki tercih edilmeli ve ilişki fazla uzatılmamalı. Kesinlikle kalp hastaları seks konusunda dışarıda heyecan aramamalı.'' Kalp hastalarının seksi hayatın doğal bir ihtiyacını gidermek için yapması gerektiğini söyleyen Prof. Dr. Timuralp, kalbiyle ilgili sorunu olanların kesinlikle seks gücünü artırmak için ilaç kullanmamasını istedi. Prof. Dr. Timuralp, Bu ilaçlar hastaların sağlığını daha da bozabilir veya geri dönüşü olmayan sonuçlar doğurabilir'' uyarısında bulundu. 
     
</TEXT>
</DOC>
