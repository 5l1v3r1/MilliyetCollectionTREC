<DOC>
<DOCNO> 375703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun28.html </URL>
<DATE> 2005/09/05/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
İran'da kadın bakan geleneği değişmedi... 
</HEADLINE>
<TEXT>

     İran Cumhurbaşkanı Mahmud Ahmedinecad, çevreden sorumlu cumhurbaşkanlığı yardımcılığına Fatma Cevadi'yi atadı. 
     Ahmedinecad, eski Cumhurbaşkanı Muhammed Hatemi döneminde de 8 yıl boyunca yine bir kadın tarafından yürütülen çevreden sorumlu cumhurbaşkanlığı yardımcılığına Fatma Cevadi'yi getirdi. 
     Ahmed Musevi de daha önce, parlamentodan sorumlu cumhurbaşkanı yardımcısı olarak atanmıştı. 
     Hatemi döneminde de kadınlardan sorumlu cumhurbaşkanı yardımcılığı görevini yürüten Zehra Şucai'nin yerine atama yapılmadığı için Şucai görevine devam ediyor. 
     İran İslam Devrimi'nden 1979 bu yana kurulan hükümetlerde kadın bakan yer almazken, Muhammed Hatemi'nin 8 yıllık iktidarı boyunca, cumhurbaşkanı yardımcılıklarından ikisi kadınlar tarafından yürütülmüştü. 
     İran'da bakanlar, cumhurbaşkanının önerisi ve meclisin güven oyuyla atanırken, cumhurbaşkanlığı birinci yardımcılığı ve diğer yardımcıların atanması, cumhurbaşkanının inisiyatifinde bulunuyor. 
     Ahmedinecad'ın cumhurbaşkanlığı birinci yardımcılığına henüz kimseyi atamaması nedeniyle bu görev, Hatemi hükümetlerinde de aynı görevde bulunan Muhammed Rıza Arif tarafından yürütülüyor. 
     
</TEXT>
</DOC>
