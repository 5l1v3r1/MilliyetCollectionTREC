<DOC>
<DOCNO> 389736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/yazar/uras.html </URL>
<DATE> 2005/10/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Margarin ve likit yağın çekirdeğinde dışa bağımlıyız 
</HEADLINE>
<TEXT>


Bundan otuz yıl öncenin ramazan ayı hem halkımız hem de hükümetlerimiz için "dert ayı" idi. Çünkü "ramazan" demek "yağ kuyruğu, pirinç kuyruğu" demekti.Şimdilerde yağda da pirinçte de kuyruk yok... Üretim mi arttı Hayır, "döviz" arttı. Döviz bol olduğu için, yağın yapıldığı yağlı tohumları da pirinci de ithal ediyoruz. 
Pirinç üretiminde bir gelişme var ama, yağlı tohum üretimini artırmayı bir türlü beceremedik. Tarlalar boş. Üretemeyen perişan. Üreten ise fiyattan şik yetçi... 
Bitkisel yağ diye adlandırılan "margarin" ile likit sıvı yağın esası yağlı tohum. Yağlı tohum denilen şey, ayçiçek tohumu, pamuk tohumu, soya fasulyesi, mısır gibi tarımsal ürünler. 

Yağlı tohum ithal ediyoruz 
Bitkisel Yağ Sanayicileri Derneği tarafından yayımlanan rakamlara göre, biz 2003-2004 üretim döneminde yılda 437 bin ton margarin ile 733 bin ton sıvı bitkisel yağ tüketmişiz. 
Bu yağları üretmekte kullanılan ayçiçeği, pamuk çekirdeği ve soya fasulyesi gibi başlıca yağlı tohum üretimimiz 2.285 bin ton dolayında. Bu yetmediği için 1.250 bin ton yağlı tohum ithal etmişiz. 
Yağlı tohum dışında, ham yağ ithalatımız da var. Böylece yılda yaklaşık 1 milyar dolarımız dışarıya çıkıyor. Yıllardır yağlı tohum üretimimizi artıramamamız, doğru dürüst bir tarım üretimi planlaması yapamamamızdan kaynaklanıyor. Yağ sanayii için yaptığımız yağlı tohum ithalatı yanında yağ sanayiinden çok hayvan yemi ve özellikle tavuk yemi sanayiinin talebi nedeniyle yılda 1-2 milyon ton ithal mısır ithal ediyoruz. 

'Enerji bitkileri' üretmeli 
Şimdilerde yağlı tohumdan ve mısırdan bio-benzin ve bio-dizel üreten yeni bir sanayi dalı doğuyor. Bu yeni sanayi dalının tüketeceği mısır ve yağlı tohum ülkede yok. 
Bundan sonra üretilecek olsa sevineceğiz. Verimsiz alanlarda enerji bitkisi tarımının geliştirilmesi gündeme gelse alkışlayacağız. Ama üretim alanında pancardan mısıra yöneliş ve sulama ile mısır üretimi dışında hiçbir gelişme yok. Korkulan, bio-benzin ve bio-dizel üretiminin yağlı tohum ve mısır ithalatını artırması. Bio-dizel ve bio-benzin günümüzde küçümsenemeyecek yeni bir üretim alanı. Yağlı tohum yanında enerji bitkileri üretiminin geliştirilmesine dönük politika ve uygulamalar değişik özellikleri olan bu sektörün önünün kesilmemesine, gelişmesine imk n verecek. 

Margarin tüketimi 2003-2004 bin ton Kahvaltılık margarin 160 Yemeklik 55 Sanayi yağı 222 Toplam 437 

Likit yağ tüketimi 2003-2004 bin ton Ayçiçeği 567 Pamuk 68 Mısır 68 Soya 26 Kanola 4 Toplam 733 

Yağlı tohum talebi üretim ithalat 2003-2004 bin ton Üretim İthalat Ayçiçeği 820 651 Pamuk çekirdeği 1.370 55 Soya fasulyesi 95 574 Toplam 2.285 1.250 



</TEXT>
</DOC>
