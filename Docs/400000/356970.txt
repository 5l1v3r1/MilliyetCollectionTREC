<DOC>
<DOCNO> 356970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun63.html </URL>
<DATE> 2005/06/30/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Filistin yönetimi "Kayıp İsrail askerlerinden birini teslim ettik" 
</HEADLINE>
<TEXT>

     Filistin yönetimi, Batı Şeria’da kaybolan ve El Aksa Şehitleri Tugayı’na bağlı Eymen Cuda Birimi tarafından kaçırıldığı iddia edilen iki İsrail askerinden birinin, İsrailli yetkililere teslim edildiğini açıkladı. 
     İçişleri Bakanlığı Sözcüsü Tevfik Ebu Kussa, yapılan aramada Beytüllahim yakınında bulunan askerin, İsrail’e ait bir irtibat bürosuna teslim edildiğini söyledi. 
     İsrail ordusu ise kaçırılma eyleminin soruşturulduğunu, ancak şimdiye kadar bu haberi doğrulayan bir kanıt bulunmadığını bildirdi. 
     El Aksa Şehitleri Tugayı’na bağlı Eymen Cuda Birimi, Batı Şeria’da kaybolan iki İsrail askerini öldürdüğü yönünde bir açıklama yaptıktan sonra bunu yalanlamış, ancak askerleri kaçırdıklarını iddia etmişti. 
     
</TEXT>
</DOC>
