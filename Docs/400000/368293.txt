<DOC>
<DOCNO> 368293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun27.html </URL>
<DATE> 2005/08/09/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Hatemi, 'devam' dedi 
</HEADLINE>
<TEXT>

     İran'da, cumhurbaşkanlığı görevini geçen hafta Mahmud Ahmedinecad'a devreden Muhammed Hatemi, siyasete devam kararı aldı. 
     Cumhurbaşkanlığının son günlerinde, aktif politikayı bıraktığını ve sivil kuruluşlarda çalışmak için siyasete dönmeyi düşünmediğini açıklayan Hatemi, Ruhaniyyun din adamları partisinin merkez konseyi başkanlığına getirildi. 
     Hatemi'nin bu görevi Ruhaniyyun yöneticilerinin ısrarı üzerine kabul ettiği belirtilirken, 9. cumhurbaşkanlığı seçimlerinin ilk turunda aday olan, ancak seçimi kaybeden Mehdi Kerrubi'nin yeni bir parti kurarak Ruhanniyun'un başkanlık görevinden ayrılmasından sonra parti yöneticileri, başkanlık görevini Hatemi'nin üstlenmesini istiyorlardı. 
     Muhammed Hatemi'nin ''aydınlar ve halk tarafından kabul edilebilecek bir şahsiyet'' olduğu için başkanlık için en iyi seçenek olduğu ve 8 yıl cumhurbaşkanlığı yapmış olması nedeniyle yeni yönetimin üzerinde etkili olacağı yorumları yapılıyor. 
     
</TEXT>
</DOC>
