<DOC>
<DOCNO> 395240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur30.html </URL>
<DATE> 2005/11/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Lise öğrencisi iki kardeşin harçlık kavgası kanlı bitti 
</HEADLINE>
<TEXT>

     Bursa’nın İnegöl İlçesi’nde, lise öğrencisi iki kardeş arasında harçlık paylaşımı yüzünden çıkan tartışmada, ağabeyi tarafından sırtından bıçaklanan çocuk, yaralandı. 
     Alınan bilgiye göre, İnegöl’e bağlı Alanyurt Beldesi’nde Sabahat K, bir lisede öğrenim gören iki oğlundan A.K’ya 14 , 5 YTL harçlık verdi ve ağabeyi Ç.K 16 ile paylaşmasını istedi. 
     A.K, okula gitmek üzere evden çıktıkları sırada, payını isteyen ağabeyine "hayır" yanıtını verince, iki kardeş arasında kapı önünde tartışma başladı. 
     Tartışmanın kavgaya dönüşmesi üzerine, Ç.A. evden aldığı bıçakla kardeşini sırtından bıçaklayarak yaraladı. A.K. ambulansla İnegöl Devlet Hastanesi’ne kaldırılırken, Ç.A. olay yerinden kaçtı. 
     A.K’nın sağlık durumunun iyi olduğu, olayla ilgili soruşturma başlatıldığı bildirildi. 
     Bu arada, A.K’nın babası, hastanede oğlunun sırtına tampon yaparak kanamayı durdurmaya çalışırken, "Ben kimin arkasından gözyaşı dökeyim" diyerek ağladı. 
     
</TEXT>
</DOC>
