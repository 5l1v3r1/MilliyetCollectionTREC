<DOC>
<DOCNO> 391069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko12.html </URL>
<DATE> 2005/10/31/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hazine'nin borç faturası ağır... 
</HEADLINE>
<TEXT>

     Hazine 2006 ve 2007 yıllarında, toplam 31 milyar 360 milyon dolar dış borç ödenecek. 
     Maliye Bakanlığı'nın Dövizle Ödenecek Konsolide Bütçe Devlet Dış Borçlarına ilişkin verilerine göre, devlet, 2006 yılında 17 milyar 32 milyon dolarlık dış borç ödemesi gerçekleştirecek. Bunun 12 milyar 919 milyon dolarını ana para, 4 milyar 113 milyon dolarını da faiz ödemeleri oluşturacak. 
     2007 yılında ise 11 milyar 18 milyon doları ana para, 3 milyar 311 milyon doları da faiz olmak üzere 14 milyar 330 milyon dolarlık borç ödemesi yapılacak. 
     
     2008'DEN İTİBAREN DÜŞÜŞ VAR 
     Hazine'nin dış borç ödemeleri, 2008 yılından itibaren düşmeye başlayacak ve söz konusu yıl 9 milyar 379 milyon dolar olan toplam dış borç ödemesi, 2009 yılında 5 milyar 983 milyon, 2010 yılında 6 milyar 24 milyon, 2011 yılında da 4 milyar 493 milyon dolar düzeyinde gerçekleşecek. 
     Hazine, 2012 yılından sonra ise 31 milyar 404 milyon dolar dış borç ödemesinde bulunacak. 
     Böylece bu yılın geri kalan bölümü dahil bütçeden yapılacak toplam borç ödemesi 95 milyar 493 milyon dolara ulaşacak. Bunun da 66 milyar 696 milyon doları anapara, 28 milyar 797 milyon doları da faizlerden oluşacak. 
     
</TEXT>
</DOC>
