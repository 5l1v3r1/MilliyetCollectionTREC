<DOC>
<DOCNO> 372033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/siyaset/asiy.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sorun demek ihanet' 
</HEADLINE>
<TEXT>


Erdoğan'ı sert şekilde eleştiren Erkan Mumcu, "Kürt sorunu tanımlaması, Türklere de Kürtlere de ihanettir. AKP'ninki sakil muhafazak rlık. İslamcılar, 'Harici ' barbarların zihinsel sapmasına sahip" dedi 

Saliha Çolak 


ANAP Genel Başkanı Erkan Mumcu, Başbakan Recep Tayyip Erdoğan'ın "Kürt sorunu" tanımlamasının, Türkiye'nin ortak tarihine, Türklere ve Kürtlere ihanet anlamına geldiğini savundu. Milliyet'in sorularını yanıtlayan Mumcu'nun değerlendirmelerinden satırbaşları şöyle 
PKK'NIN İSTEDİĞİ ÇÖZÜM "Etno-politik sorun" tanımlamasıyla, çözüm de etno - politik olur ki, bu PKK'nın istediği çözüm. Bu ülkenin insanları 30 bin ölüye rağmen cinnet geçirmiyor. Kürtler Türklere, Türkler Kürtler'e kız vermekten, kimse Kürt bakkaldan alışveriş yapmaktan vazgeçmiyor. Bunu anlamak için ulus değil, millet kavramının tanımladığı semantik alana doğru bir açılım yapmalıyız. "Kürt sorunu" tanımlaması, bu ülkenin ortak tarihine, Türklere de Kürtlere de ihanettir. Tek mağduriyet Kürtlerle ilgili değil. Alevilerin yaşama alanında da mağduriyet var, üniversite öğrencilerinde de, gayrimüslim vatandaşlarda da. 

'İletişim ahlaksızlığı' 
PKK İLE ÇÖZÜM OLMAZ "Ver kurtul"dan çözüm çıkamaz. PKK'yı çözümden dışlamadıkça, çözümü bulmak mümkün değil. PKK ateşkes yapabilir ancak nihai amaç ulusal bağımsızlıktır, araç da silahlı güçlerin varlığıdır. 
DERİN MİLLET BİLİNCİ Kastamonu'da yoksulluk yok mu Bugüne kadar tersinden bir milliyetçilik oluşmadıysa, bu derin millet bilincinin ürünüdür. Provokasyonlardan Başbakan dahil herkes kaçınsın. 
DÜPEDÜZ AHLAKSIZLIK Çocuklarımızla ilgili güzel hayaller kurmalıyız. Çocuklarımdan birinin aya giden astronotlardan biri olmasını niye hayal etmiyorum "Mağdurum, çünkü Kürdüm, Müslümanım, Aleviyim". Bu algılamayı değiştirecek bir siyasal kültüre ihtiyaç var. "Ben de hapis yattım, çünkü şiir okudum. 
Kızım da Amerika'da okudu, çünkü okula alınmadı, cumhurbaşkanı yapmıyorlar, çünkü eşimin kıyafeti". Mağduriyetler üzerinden kendi siyasi iktidarını yeniden üretecek bir siyasal iletişim, düpedüz ahlaksızlık, ihanet. 
İSLAMCILARIN 'HARİCİ' BARBARLIĞI AKP modernliğe öykünüyor, muhafazak r değil. Dudağını boyayan, dişini fırçalamayan bir kadın ne kadar sakilse, o kadar sakil bir muhafazak rlık. 
İslam tarihinin barbarları denilen haricilerin içine düştükleri zihinsel sapma ne ise, Türkiye'de İslamcılığın ve uzantılarının içine düştüğü sapma budur. Türkiye, peruk muhafazak rlığıyla bir yere varabilecekse, buyursunlar devam etsinler. 
DEMOKRASİYE ŞANS VERİLMELİ Refleksten vazgeçip, akılla davranın diyorum. Türkiye tüm çözümleri krizlerle buluyor. 1960'tan beri girdiği savrulma silsilesinden çıkmak zorunda. Kimse bizim işimizi yapmaya soyunmasın. Demokrasiye şans verin. Milletin iradesine saygı gösterin. Milleti aptal yerine koymayın. 

Türkiye'de dinsel saplantı olmadı 

1960'LARIN RÖVANŞI "Devlete türban giydirmem", çağdışı bir zihniyettir. "Erdoğan'ı engelleyelim" de ahlaki değil. Bu ülke 1960'ın rövanşını yaşatıyor birilerine. Artık akıllanalım. 
YA DEMOKRASİYLE DEMOKRASİ DIŞINA ÇIKILIRSA Bu kaygıyı anlıyor ve saygıyla karşılıyorum. Ancak bu kaygıdan yola çıkarak seçilen yöntemler bizi bu kaygıya daha çok yaklaştırıyor. Türkiye, tarihinde ne zaman bir dinsel saplantı içinde oldu ki bugün olsun. 

</TEXT>
</DOC>
