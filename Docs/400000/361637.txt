<DOC>
<DOCNO> 361637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sondun27.html </URL>
<DATE> 2005/07/16/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
KKTC'de Metehan Sınır Kapısı'nda şüpheli çanta paniğe neden oldu... 
</HEADLINE>
<TEXT>

     KKTC ile Güney Kıbrıs arasındaki geçiş kapılarından biri olan Lefkoşa'daki Metehan Sınır Kapısı'nda, kabinler önünde unutulan bir çanta bomba paniğine yol açtı ve geçişler bir süre aksadı. 
     Polisten verilen bilgiye göre, Metehan Sınır Kapısı'nda kabinlerin yakınında öğle saatlerinde sahipsiz bir çanta bulundu. Çantada bomba olabileceği şüphesi üzerine bomba uzmanları olay yerine çağrıldı. Emniyet açısından geçişlerin durdurulmasının ardından, bomba uzmanları çantayı fünyeyle patlattı. 
     Uzmanlar tarafından açılan çantadan evrak, şahsi eşya ve bir miktar para çıktı. Polis, çantasını kapıda unutan kişinin tespit edilmeye çalışıldığını kaydetti. 
     Çantanın içinde bomba olmadığının anlaşılmasıyla Metehan Sınır Kapısı'nda geçişler normale döndü. 
     
</TEXT>
</DOC>
