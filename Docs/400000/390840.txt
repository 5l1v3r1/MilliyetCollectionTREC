<DOC>
<DOCNO> 390840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sondun12.html </URL>
<DATE> 2005/10/30/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
İslami Cihad, roket saldırılarını durdurdu... 
</HEADLINE>
<TEXT>

     İslami Cihad örgütünün, Gazze Şeridi'nden İsrail'e düzenlediği roket saldırılarını durduracağı bildirildi. 
     Bir Filistinli yetkili, Reuters'a yaptığı açıklamada, örgütün, İsrail Gazze'ye daha fazla hava saldırısı düzenlemediği takdirde, saldırılarını durdurmayı kabul ettiğini söyledi. 
     Yetkili, yaklaşık 9 ay önce ateşkese varılmasından bu yana şiddetin ilk kez arttığı bu dönemi sona erdirmek amacıyla Filistin Yönetimi ile örgüt yetkilileri arasında yapılan görüşmelerin ardından bu kararın alındığını belirtti. 
     İslami Cihad'ın Gazze'deki liderlerinden Halid El Batş da, yaptığı açıklamada, ''Düşman saldırılarını durdurduğu takdirde, sükunet taahhüdümüz korunacaktır'' dedi. 
     
</TEXT>
</DOC>
