<DOC>
<DOCNO> 397121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur25.html </URL>
<DATE> 2005/11/22/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Nusaybin'de okul tarandı 1 öğretmen öldü, 4 öğrenci yaralı 
</HEADLINE>
<TEXT>

     M.Ali BULUN NUSAYBİN Mardin , DHA 

MARDİN'in Nusaybin İlçesi'ndeki bu akşam ders bitiminde Yavuz Selim İlköğretim Okulu'ndan çıkan öğrenciler ve öğretmenlerin üzerine Kalaşnikof silahla tarandı. Sayıları ve kim oldukları bilinmeyen kişilerin gerçekleştirdiği saldırıda öğretmen Adnan Çelik öldü, 4 öğrenci de yaralandı. 
     Olay bugün saat 16.30 sıralarında meydana geldi. Yavuz Selim İlköğretim Okulu öğrencileri ders bitimine evlerine dağılırken, Kalaşnikof silahla üzerlerine yaylım ateş açıldı. Öğrencileriyle birlikte okuldan çıkan öğretmenlerden Adnan Çelik, isabet eden kurşunlarla kanlar içinde yere düştü. Öğretmen Çelik olay yerinde can verirken, yaralanan 4 öğrenci de Nusaybin Devlet Hastanesi'ne kaldırılarak tedavi altına alındı. 
     Olayı duyan öğrenci velileri okula ve hastaneye akın etti. Hastanede büyük izdiham yaşandı. 
     Kaç kişi oldukları ve kimlikleri henüz bilinmeyen saldırganlar kaçarken, güvenlik güçleri operasyon başlattı. Nusaybin'in giriş ve çıkışları kontrol altına alındı. 
     
</TEXT>
</DOC>
