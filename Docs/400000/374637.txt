<DOC>
<DOCNO> 374637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yazar/cemal.html </URL>
<DATE> 2005/09/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hain olur mu hayat 
</HEADLINE>
<TEXT>


Santorini'de her şey uçurumun kenarında Üstelik bir değil, iki yanı da uçurum, kayalık. Merdiven in çık, yokuş in çık, bitmek bilmiyor. Yiyorsun, içiyorsun, geziniyorsun, uyuyorsun, hepsi uçurumun kenarında, kayalıklara bitişik. 
Yükseklik korkusu olana tehlikeli bir yer... Cafe Galini de öyle. Uçurumun kenarında, kayalığa sığınmış bir hali var. Üflesen, aşağı yuvarlanacak gibi iğreti duruyor. 
Buzlu uzo 
Ve buzukinin sesi... 
Sonra, Litany çalıyor. 
Güneş, ağustos göğü ve masmavi deniz... Arada, ansızın şiddetli bir rüzg r üfürüyor. Tuhaf bir inleme, uçurumdan aşağı denize doğru uğuldayıp kayboluveriyor. 
Virginia Woolf'un güncesi 
"Neden hayat böyle trajik neden böylesine bir uçurumun üzerindeki daracık bir kaldırım gibi Aşağı bakıyorum, başım dönüyor sonuna kadar nasıl yürüyeceğim, bilemiyorum." 
Herkes yola sonuna kadar yürümek için çıkar. Yarı yolda bırakmak istemez. 
Bazen de havlu atılır. 
Umudunu kaybedersin hayata karşı. 
"Lady Carlisle öldü. Ne ümitlerle ve yeteneklerle hayata başladı ve her şeyini kaybetti diyorlar. Uyku hastalığından ölmüş, beş oğlunun da ölümünü gördü ve savaş yüzünden insanlığa olan bütün ümidini kaybetti." 
Ne hain oluyor hayat 
Virginia Woolf'un bir cümlesi. Mrs. Dalloway isimli romanını okurken altını çizdim X . Savaş yüzünden beş oğlunun ölümünü gören anne için hayat hain olmaz da ne olur .. 
Ama ille de hain değil. 
Parmaklarınız arasından hızla kayıp gitmesine izin vermeyin hayatın. Arada bir kısa süreli de olsa sımsıkı yakalayın, bırakmayın ki, hayatın güzel yüzü gülebilsin. Güncesine, not düşmüş Virginia Woolf, "Rezalet, rezalet Bunca zamanın akıp gitmesine izin vermek " diye... 
Nasıl engelleyeceksin ki 
Belki bir şeyler yaparak... 
"Asıl hayat yazmaktır " 
Ama Woolf gibi yazabilirsen... 
'Derin duygular'la... 
"İnsan yazarken derin duygulardan yola çıkmalı, der Dostoyevski. Peki ben çıkıyor muyum Yoksa kelimelerle bir şeyler mi uyduruyorum, o kadar çok sevdiğim kelimelerle Hayır, sanmıyorum. Bu kitapta neredeyse çok fazla düşünce var. Hayatı, ve ölümü, aklı ve deliliği vermek istiyorum toplum düzenini eleştirmek istiyorum." 
Bu buzukinin sesi... 
İçimdeki hüznü besliyor, büyütüyor. Hep öyle. Ama aynı zamanda yaşama sevgisi de dipten usul usul çıkıyor, buzukiyi dinledikçe... Seviyorum buzukiyi, bir de Litany'yi bugünlerde... 
Bir roman yazsam 
Zor mu yazmak .. Sözgelimi hayatı ve ölümü veren bir roman... 
Beni en çok korkutan nedir 
Hep aklıma takılıyor o cümle 
Önümde geçmişimden başka bir şey kalmadı Kruşçev'in anılarında rastlamıştım çok yaşlandığında, hatıralarını yazarken böyle yakınır hayattan Sovyet lideri. Bu duygu beni nedense ürkütüyor. 
Bir de Amin Maalouf'un o cümlesi 
"Beklediğim yarınlar hiç gelmedi kızım " 
Böylesine bir hayal kırıklığı Korkunç Ağustos göğü, masmavi deniz, parlak güneş ve böylesi düşünceler... 
Bu Virginia Woolf öldürecek beni 
Beklediğim yarınların hepsi gelmedi. Ama bir kısmı geldi. Sevdim hayatı. Önümde geçmişimden başka bir şey kalmadı da demedim henüz. Diyeceğimi de sanmıyorum. Belki de yemin ettim dememeye. 
Bütün istediğim, ileriye bakmak Gazeteci olarak yapacak, yazacak yeni bir şeyler hep bulacağım. 
"Bulutların üzerinde bir bulut gibi geçip gideceğim. İnsan hayatının geçiciliği beni o derece etkiler ki" diye devam ediyor Virginia Woolf, "Engin melankoli gölüme daldım gene. Tanrım ne kadar da derin Kendimi su yüzünde tutabilmemin tek yolu çalışmak..." 
Benim Santorini'de, püfür püfür ağustos göğüyle masmavi denizin önünde buzlu uzomu yudumlarken buzuki dinlediğimi bilmiyor herhalde Virginia Woolf... 
Bilse, bunları yazmazdı 
Hayat güzel çünkü... 
En iyisi, güncesinden şu son alıntıyla kesmek Santorini yazısını 
"Ne istiyorsam onu yazacağım onlar da istediklerini söyleyecekler. Şunu fark etmeye başlıyorum, yazar olarak ilgilendiğim sadece tuhaf bir bireysellik..." 
Tuhaf bir bireysellik... 
Kendi kafana göre yazmak 
Kolay değil ama en iyisi bu. 

x Virginia Woolf, Mrs. Dalloway, İletişim Yayınları, 1989, Tomris Uyar'ın enfes çevirisi Bir Yazarın Güncesi, Virginia Woolf, Oğlak Yayınları, 1996, Fatih Özgüven'in çok güzel çevirisi yayına hazırlayan da kendisi . 



</TEXT>
</DOC>
