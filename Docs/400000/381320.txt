<DOC>
<DOCNO> 381320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/yazar/asik.html </URL>
<DATE> 2005/09/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Rakı fetvası 
</HEADLINE>
<TEXT>


Tariş Üzüm Birliği, bir süre önce Koç grubuyla ortaklaşa rakı üretimine başladı. Üretilen Mercan rakısı meyhane masaları üzerinde yerini aldı. Yakında daha yumuşak içimli Fasıl marka rakı piyasaya çıkacak. Birlik Başkanı Ali Rıza Türker, geçenlerde Alaşehir Müftüsü Ahmet Gültekin'in kapısına dayanmış 
"Bizim üreticiler, üzümümüzden rakı yapılıyor... Üstelik rakıyı yapan fabrikaya ortağız. Acaba bu yüzden biz de günaha girer miyiz, diye başımın etini yiyip duruyorlar. N'olur bir fetva hocam " 
Müftü Gültekin, yoğun istişareden sonra fetvasını açıklamış 
"Evet, rakı içmek dinimizde haramdır. Ancak haram kişilere mahsustur, tüzel kişilere günah yazılmaz. Üyelerine söyle, gönüllerini ferah tutsunlar." 
Yeni Asır gazetesindeki bu haber de gösteriyor ki... Meşru zeminde çare tükenmiyor 

İsrail, Ofer'i silmiş. 
Dert değil, Onun artık bir başka vatanı daha var... 

Akıllı Sandy Değerli diplomat Taner Baytok'un "Dış Politikada Bir Nefes" adlı anı kitabından söz etmiştik. Kitapta yer alan hoş bölümlerden biri de şu 
Baytok Ailesi'nin küçük kızı Yasemin'in bir köpeği vardır Sandy... Sandy 4 işlem biliyor... Mesela Taner Baytok, "Üç kere üç kaç eder" diye sorduğunda 9 kere havlıyor. Yedi eksi dört dediğinde 3 defa havlıyor. Baytok, bu inanılmaz olayın sırrını ilk kez bu kitapta açıklıyor. Olay basit. Meğer Sandy, sahibi onun yüzüne baktıkça havlarmış. Baytok yüzünü başka tarafa çevirince yani işlem tamamlanınca duruyor. 

Adalet Bakanı Çiçek,"3 Ekim korkusu yüzünden hapşıramıyoruz" demiş. 
Hapşırsın hapşırsın... Üyeliği görmek için çok yaşaması gerekecek... 
Haldun Ertem 

Borçlar almış başını gidiyor, tarım ölmüş, ülkenin kurumları bir bir elden çıkıyor ne gam 
Bizans İmparatorluğu'nun son günlerinde meleklerin cinsiyetinin tartışıldığı gibi 
borç batağındaki ülkemizin bugününü, geleceğini değil de Osmanlı 
İmparatorluğu'nun son dönemindeki Ermenileri tartışıyoruz 
Akif Kökçe 

Gözlerimiz kapalı Başbakan'ı dinliyoruz gözlerimiz kapalı... Tayyip Bey, Bahçeşehir Üniversitesi'nde eğitim yılını açış konuşması yapıyor... Arada icraatını övüyor, hükümet propagandası yapıyor, YÖK'ü eleştiriyor... Bir bilim kuruluşunun açılış töreninde siyasi propaganda yapılması izleyenlerde olumsuz duygular yaratıyor. Kendi kürsüsünden muhalefet ve YÖK'ün eleştirilmesine meydan vermek üniversite yönetiminin içine sinmiş midir 
Merak ediliyor. 
Sayın Başbakan Ermeni konferansını engellemeye çalışanlara çatıyor. Bu konferansı engellemeye çalışanlarla ilgili olarak, "Bizde de diaspora oluştuğunu" söylüyor. Nedir diaspora Bir ülkedeki göçmen azınlık... Ermeni konferansının ardında başka niyetler arayanlar azınlık sınıfına mı giriyor 
Başbakan görev gelmelerinden bu yana yüzde 80 olan okuma yazma oranının yüzde 90'a yaklaştığını söylüyor Oran pek inanılır gibi değil ama geçelim ... Haydi Kızlar Okula kampanyası başarısından söz ediyor Başbakan sözlerine devamla... Bir de, asli görevi o olmayan kişi ve kurumların "Baba Beni Okula Gönder" gibi eğitim kampanyaları var. Özel kişilerin eğitim çabaları var. Bu kişi ve kurumlar kişisel fedak rlıklarla bu çabaları yürütüyor. Asıl eli öpülecek olan onlar. Başbakan onları ıskalıyor. Bir teşekkür yok. 
Başbakan'ın başarılarını dinliyoruz gözlerimiz kapalı... 
İdare mahkemesinin Ermeni konferansını durdurma kararını eleştiriyor. Kararı beğenmeyebilirsiniz ama mahkemeyi eleştirmek başka bir şey. Ortada henüz kesinleşmemiş bir karar var. Düpedüz hukukun üstünlüğüne ve yargının bağımsızlığına karışmaktır bu... Aynı Başbakan hiç İsviçre, Fransa, Belçika gibi ülkelerde "Türkiye'de soykırım olmamıştır" demeyi suç sayan yasaları eleştirmiyor. O mahkemeleri kınamıyor. O işlerle sadece Doğu Perinçek ilgileniyor... 
Başbakan'ı dinliyorum gözlerim kapalı... 

TMSF'nin satışa çıkardığı özel radyoları yabancı şirketler piyasa değerinin üzerinde fiyatla satın alıyor... 
Darbe ve ihtilallerde yönetime h kim olmak isteyen güçler önce radyoları ele geçirirdi. Yabancı sermaye aynı taktiği izliyor anlaşılan. 
Arif Ayhan 

Futbol notu Çin ile Türkiye arasındaki 17 yaş altı Dünya Gençler Şampiyonası yarı final maçının sabaha karşı 3'te oynanacağını duyurmuş, izlenmesini salık vermiştik. Öğrendik ki, Eurosport maçı o saatte canlı değil, aynı gün öğlen 13.45'te banttan veriyor. not... Medyanın ilgisizliğinden yakınmıştık. Spor servisimiz Peru'daki turnuvaya İspanya muhabirimiz Mehmet Çiftçi'yi gönderdiğini hatırlattı. Gerçekten de spor sayfalarımızda turnuva diğer gazetelere göre daha geniş ve renkli yer alıyor. Haklarını yemişsek affola... 

Pardon 
İstanbul 4. İdare Mahkemesi'nin Boğaziçi Üniversitesi'ndeki Ermeni konferansını durdurmasını YÖK de eleştirdi.. Aynı YÖK değil miydi, idare mahkemesi kararlarına uymuyor diye IÜ Rektörü Kemal Alemdaroğlu'nun görevden alınma sürecini başlatan. 

Keyif 
Ev mal yığınla 
tunç ve altın, 
Yarasına merhem olmaz, 
Vücudunda 
ruhunda dert olan adamın, 
Eldeki nimetleri tadabilmesi için, 
Keyfi yerinde olmalı insanın, 
Ev bark neye yarar kaygılı 
korkulu olana... 
Horatius 



</TEXT>
</DOC>
