<DOC>
<DOCNO> 352268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo04.html </URL>
<DATE> 2005/06/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Carew için transfer vakti... 
</HEADLINE>
<TEXT>

     İngiltere, Fransa ve İspanya'daki bazı kulüplerin kıskacında olan Carew için Beşiktaş beklemede. Kıvanç Oktay, "Tekliflere açığız" dedi. 
     
     En ciddisi PSG 

     John Carew, teknik direktör Rıza Çalımbay’ın kadrosunda görmek istediği bir futbolcu. Gelecek yılın planlamasını da buna göre yapan başarılı teknik adam Norveçli yıldızın gitmesine hiç sıcak bakmıyor. Ancak bu futbolcuya gelen cazip teklifler, yönetimin de iştahını kabartıyor. Paris Saint Germain’in 4 milyon 500 bin Euro’yu gözden çıkarmasının ardından, ilk resmi açıklama futbol şube sorumlusu Kıvanç Oktay’dan geldi. 
     
     Dolaylı yoldan’ 

     Tekliflere her zaman açık olduklarını söyleyen Oktay, Resmi olarak Carew ya da başka bir futbolcumuz için bir başvuru olmadı. Ancak menacerler aracılığıyla ya da farklı yollardan bazı talepler geliyor. Eğer iş resmiyete dökülürse, bizim ve futbolcumuzun menfaatleri doğrultusunda bir karar veririz. Biz öncelikle oyuncu satmak değil, takımı daha da güçlendirme çabası içindeyiz. Az ama öz oyuncu alacağız'' dedi. 
     
</TEXT>
</DOC>
