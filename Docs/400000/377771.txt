<DOC>
<DOCNO> 377771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko47.html </URL>
<DATE> 2005/09/12/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Koç Holding Bu rakam bir yerde fedakarlık 
</HEADLINE>
<TEXT>

     Tüpraş'ın yüzde 51'lik bölümünün özelleştirilmesine ilişkin ihalede, 4 milyar 140 milyon dolar ile en yüksek teklifi veren Koç-Shell Ortak Girişim Grubu'ndan Koç Grubu Enerji Grup Başkanı Erol Memioğlu, ''bugünkü ihalede ortaya çıkan sonucun, Koç Grubu'nun Türkiye'ye ne kadar inandığının bir göstergesi olduğunu bildirdi. 
     Bilkent Otel'deki ihale sonrası basın mensuplarına açıklamalarda bulunan Memioğlu, ''sonucu öncelikle çeşitli spekülasyonlara da neden olan bu ihalenin, ülkemiz için hayırlı olmasını istiyorum'' dedi. 
     Koç Topluluğu için pozitif ya da negatif görüşler olabildiğine işaret eden Memioğlu, ''bugünkü sonuç da, Koç Grubu'nun Türkiye'ye ne kadar inandığının bir göstergesi. Bu rakam bir yerde fedakarlıktır da. Ama bunu eskisinden çok çok daha iyi yerlere getirerek, ülke için de çok yararlı bir kaynak oluşturmaya devam ettireceğimize inancımız sonsuzdur'' şeklinde konuştu. 
     Koç Grubu olarak, ''enerjinin'' de büyümeyi hedefledikleri alanlardan biri olduğunu vurgulayan Memioğlu, Tüpraş'ta attıkları adımın ''büyük bir adım'' olduğunu, bunun gerisinin geleceğini tahmin ettiklerini sözlerine ekledi. 
     
</TEXT>
</DOC>
