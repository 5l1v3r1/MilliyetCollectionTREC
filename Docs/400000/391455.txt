<DOC>
<DOCNO> 391455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy21.html </URL>
<DATE> 2005/11/01/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Erdoğan - Merkel randevu tartışması sürüyor... 
</HEADLINE>
<TEXT>

     Almanya’nın yeni Başbakanı Angela Merkel’in, Başbakan Recep Tayyip Erdoğan’ın randevu talebini reddettiği yolundaki tartışma sürüyor. 
     Almanya’nın yeni Başbakanı Angela Merkel’in Başbakan Recep Tayyip Erdoğan’ın randevu teklifini "nazikçe reddettiği" yolunda çıkan haberler Dışişleri Bakanlığı ve Başbakanlık makamlarınca yalanlanmıştı. ABHaber’den yapılan açıklamada, Başbakanlığın 13 Ekim’de bizzat duyurduğu Erdoğan-Merkel görüşmesiyle ilgili niyetin bir kamu basın kuruluşu bülteninde de aynı gün yeraldığı belirtildi. 
     Dışişleri Bakanı Abdullah Gül, olayın büyütülmemesini istemiş ve özel programlarda zaman zaman aksamaların diplomaside normal olduğunu belirtmişti. 
     
     "KONU ONUR MESELESİ YAPILMAMALI" 

     Açıklamada ayrıca, gerek Alman gerek Türk diplomatik kaynaklar açısından bu yalanlama çabasının ve konunun onur meselesi yapılmasının da anlaşılabilir bir şey olmadığı belirtildi. 
     Öte yandan ABHaber’e göre Merkel’in ofisi, "Hükümet kurma çalışmalarımızın yoğunluğu nedeniyle, sayın Erdoğan ile talep edildiği şekliyle 7 Kasım’da görüşme olamayacak. 
     Ancak 18’inde sayın Merkel ile Gül’ün Berlin’de görüşmesi söz konusu" açıklamasında bulundu. 

ANKA 
     
</TEXT>
</DOC>
