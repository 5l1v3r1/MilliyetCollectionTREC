<DOC>
<DOCNO> 360809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur19.html </URL>
<DATE> 2005/07/13/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Komşu kızlarının bıçaklı kavgası 
</HEADLINE>
<TEXT>

     Kemal ATLAN ESKİŞEHİR, DHA 

      ESKİŞEHİR’de arkadaş olan 2 komşu kızı arasında iddiaya göre erkek arkadaş yüzünden çıkan tartışmada kan döküldü. Ellerinden ve kolundan yaralanan 21 yaşındaki Müzeyyen Karakuşu hastaneye kaldırılırken zanlı 22 yaşındaki Sezen Karakaya aramalara rağmen bulunamadı. 
     Ömerağa Mahallesi Zübeyde Hanım Caddesi’ndeki dün öğle saatlerinde meydana gelen olayda Müzeyyen Karakuşu ile arkadaşı Sezen Karakaya arasında tartışma çıktı. Tartışmanın kavgaya dönüşmesi sonucunda Sezen Karakaya çantasından çıkardığı bıçakla hem arkadaşı hem de komşusu olan Müzeyyen Karakuşu’ya saldırdı. Müzeyyen Karakuşu sağ kolundan ve ellerinden yaralanırken Sezen Karakaya kaçtı. 
     Yakındaki sağlık ocağına götürülüp ilk müdahelesi yapılan Müzeyyen Karakuşu daha sonra çağırılan 112 ambulansıyla Eskişehir Devlet Hastanesi’ne kaldırıldı. 
     Acil serviste tedavisi yapıldıktan sonra taburcu edilen Müzeyyen Karakuşu polislere, Benim erkek arkadaşım var. Sezen beni bu yüzden kıskanıyordu. Ayrıca erkek arkadaşımı da elimden almak istiyordu. Sezen ile bu yüzden tartıştık. Birden çantasından bıçak çıkartıp bana saldırdı'' dedi. 
     Polis yetkilileri kaçan zanlı Sezen Karakaya’yı yakalamak için araştırma yaptıklarını söyledi 
     
</TEXT>
</DOC>
