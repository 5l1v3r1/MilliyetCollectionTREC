<DOC>
<DOCNO> 383532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun30.html </URL>
<DATE> 2005/10/03/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Yunanistan İlk kez 'Kıbrıs Cumhuriyeti tanınsın' maddesi var 
</HEADLINE>
<TEXT>

     SOFİA ANGELİDİS Atina DHA 

      YUNANİSTAN Dışişleri Bakanı Petros Molivyatis, AB’nin karşı Kıbrıs deklarasyonuyla ilk kez bir Avrupa metninde ’Kıbrıs Cumhuriyeti tanınsın’ maddesinin yer aldığını söyledi. 
     Lüksemburg’daki Türkiye pazarlığı hakkında NET TV’ye konuşan Molivyatis, "Türkiye’nin böyle tarihi bir fırsatı kaçırması büyük hata olur" dedi. AB’nin karşı Kıbrıs deklarasyonuna da değinen Molivyatis, "Bir Avrupa metninde ilk kez Türkiye’nin en kısa zamanda Kıbrıs Cumhuriyeti’ni tanıması gerektiği belirtiliyor. Hükümetimiz bunu başardı ve ilk kez böyle bir madde Avrupa metinlerinde yer aldı. Sanırım eleştiri yerine tebrik almamız gerekiyor" diye konuştu. 
     1999 yılına iktidarda olan PASOK’un Türkiye’ye yönelik olumlu tavrını da eleştiren Molivyatis, "O zaman garantilerin ve karşılıkların alınması için çok iyi bir dönemdi ama PASOK hükümeti Türkiye’yi kabul ettiğini ve karşılık beklemediklerini açıklamıştı" diye konuştu. 
     
</TEXT>
</DOC>
