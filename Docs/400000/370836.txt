<DOC>
<DOCNO> 370836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sondun06.html </URL>
<DATE> 2005/08/18/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Bush, tatilde hangi kitapları okuyor 
</HEADLINE>
<TEXT>

     ABD Başkanı George Bush, Teksas’taki çiftliğinde geçirdiği 5 haftalık tatilinde tuz, grip ve 2. İskender ile ilgili kitaplar okuyor. 
     Beyaz Saray, Bush’un tatilde boş zamanlarında okumak için yanına her biri yaklaşık 500 sayfa olan "The Great Influenza", "Salt" ve "Alexander II The Last Great Tsar" kitaplarını aldığını bildirdi. 
     John Barry’nin kaleme aldığı, "The Great Influenza" başlıklı kitapta, 1918’de dünayada 50 milyondan fazla kişinin ölümüne yol açan, tarihteki en kötü grip salgını destansı bir dille anlatılıyor. 
     Kitapta, dönemin ABD yönetimi, salgının yayılmasını önleyemediği gerekçesiyle eleştiriliyor. 
     Yazarı Mark Kurlanski olan, en çok satanlar listesindeki "Salt"da tuzun tarihçesi ve her evde bulunan tuzun dünyayı nasıl şekillendirdiğinden bahsediliyor. 
     Rus oyun yazarı Edvard Radzinsky’nin ekim ayına kadar satışa çıkmayacak kitabı "Alexander II The Last Great Tsar" da 2. 
     İskender’in biyografisi niteliğinde. 
     
</TEXT>
</DOC>
