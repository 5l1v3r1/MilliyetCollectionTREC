<DOC>
<DOCNO> 365897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur04.html </URL>
<DATE> 2005/07/31/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İstanbul... Menekşe Plajı açılışı ertelendi... 
</HEADLINE>
<TEXT>

     İstanbul Büyükşehir Belediye Başkanı Kadir Topbaş tarafından bugün halkın kullanımına sunulması planlanan Küçükçekmece'deki Menekşe Plajı'nın açılışı, deniz suyu ölçümlerinde bazı değişken etkenler bulunması nedeniyle ertelendi. 
     Büyükşehir Belediyesi'nden yapılan yazılı açıklamada, İstanbul'u çevreleyen kıyılarda deniz suyunun durumunu ve kirlilik ölçümlemesini sürekli yapan belediyenin, tamamen temizlenmiş ve kirlilikten arındırılmış sahilleri halkın hizmetine sunduğu belirtildi. 
     Menekşe Plajı'nın da halka açılması yönünde yapılan çalışmaların tamamlandığı ifade edilen açıklamada, ''İstanbul'da deniz suyunu sürekli ölçümleyen, değerlerdeki değişimleri takip ve kontrol eden Büyükşehir Belediyesi, son yaptığı ölçümlerde bazı değişken etkenlerden dolayı Menekşe sahilinin denize girilebilir durumda olmadığını tespit etmiştir. Bu nedenle 31 Temmuz 2005 Pazar günü bugün açılması planlanan Menekşe Plajı'nın açılışı ertelenmiştir'' denildi. 
     
</TEXT>
</DOC>
