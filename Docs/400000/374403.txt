<DOC>
<DOCNO> 374403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonsiy05.html </URL>
<DATE> 2005/08/31/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
TBMM'nin 'Keçi güden kız'ı sır oldu 
</HEADLINE>
<TEXT>

     Milli Saraylar envanterlerinde kayıtlı olan "Keçi Güden Kız" ve "Köy Girişi" isimli iki yağlıboya tablonun kaybolduğu ve 14 yıldır yapılan aramalara karşın yine de bulunamadıkları ortaya çıktı. Daha önce de ünlü saray ressamı Fausto Zonaro’nun "Kır Manzarası" isimli suluboya tablosunun kaybolduğu yıllar sonra anlaşılmıştı. 
     TBMM Başkanvekili İsmail Alptekin, bir milletvekilinin, TBMM’deki ve bağlı saraylardaki güzel sanat eserlerinin korunması, envanterlerinin çıkarılması, sahteleriyle değiştirilip değiştirilmediğinin düzenli olarak kontrol edilip edilmediğiyle ilgili soru öngeresini yanıtladı. 
     TBMM’de 190 adet yağlıboya tablo bulunduğunu ve bunların makam odaları ile salonnlarda sergilendiğini anlatan Alptekin, "Küçük bir bölümü ise depolarda muhafaza edilmektedir" dedi. Tüm tablolar ve kıymetli halıların koruma ve takip açısından fotoğraflanıp albümlerinin hazırlandığını, ayrıca meraklılarının görebilmesi için yeni katalog hazırlıklarının hazırlanması için çalışmaların başladığını belirten Alptekin, TBMM Milli Saraylar Daire Başkanlığı’na bağlı saray, köşk ve kasırlarda bulnan tarihi ve demirbaş eşyaların ise toplam 72 bin 661’i bulduğunu açıkladı. 
     
     İKİ YAĞLIBOYA TABLO KAYIP 
     "Bugüne kadar çalınan eser var mı " şeklindeki önergeye Alptekin’in verdiği yanıt iki yağlıboya tablonun daha kaybolduğunu ortaya çıkardı. Alptekin bu durumu, "1990 yılına kadar kayıt ve envanter takip işlemlerindeki yetersizlik sebebiyle, 1991 yılında yapılan sayımlarda, 80 demirbaş nolu ’Keçi Güden Kız’ konulu ve 14205 demirbaş nolu ’Köy Girişi’ konulu 2 adet yağlıboya tablonun kaybolduğu tespit edilmiş ve uzun yıllar yapılan araştırmalar sonucunda bulunamamıştır" diyerek açıkladı. 
     
     ZONARO’NUN "KIR MANZARASI" DA KAYBOLMUŞTU 
     Milli Saraylarda, 1952 envanter kayıtlarında 12 2764 numara ile kayıtlı bulunan Zonaro imzalı 56.5 cm x 42.5 cm boyutlarında olduğu saptanan suluboya resimin 6.8.1993 tarihinde Cariyeler Dairesi’nin tefrişi sırasında bunumadığını açıklayan Alptekin, "Çerçevesinde bulunamayan suluboya resimin hasara uğradığı veya çalındığı ihtimaline binaen yapılan araştırmalarda 1952-1993 yılları arasındaki bir dönemde kayboolduğu anlaşılan resmin akibeti hakkınnda kesin sonuç almak mümkün olmamıştır" dedi. Alptekin’in adını vermeyip sadece çerçevesinin kaldığını anlattığı ünlü saray ressamı Fausto zonaro’nun kayıp eserinin adının "Kır Manzarası" olduğu biliniyor. Dolmabahçe’de Zonaro’ya ait halen 21 tablo daha bulunuyor. Dolmabahçe Sarayı’nda 2004’te Milli Saraylar tarafından düzenlenen "Doğumunun 150. Yılı, Osmanlı Saray Ressamı Fausto Zonaro" konulu sergi, TBMM Başkanı Bülent Arınç tarafından açılmıştı. 
     
     ESERLERE ÇİPLİ TAKİP GELECEK 
     Periyodik denetimin güçlüğü nedeniyle 1998’de bu envanterin bilgisayara aktarılması çalışmalarına başlandığını tamamının bilgisayar ortamanı aktarıldığını kaydeden Alptekin, karşılaştırılması için sergideki tüm eserlere barkod etiketleri takıldığını bildirdi. Alptekin, "Depolarda bulunan eserler ise planlama çalışmaları sürdürülmekte olan Depo Müze Projesi kapsamında değerlendirilerek bilgisayar sistemine aktarılacaktır" dedi. 
     Eserlerin bilgisayar ortamına aktarılmasıyla, hızlı ve etkin periyodik denetim altyapısının hazırlandığını belirten Alptekin, "Eserlerin denetimi amacıyla fgüvenlik kamera sistemi ve objelerin dijital izlenmesi imkanını sağlayacak olan RFID etiket takılması projesi ise ihale aşamasına gelmiş bulunmaktadır" dedi. Alptekin’in sözünü ettiği Radyo Frekans Tanımlayıcılar RFID çok küçük bir çipten oluşuyor. 
     Bazı ülkelerde pasaportlara da takılması gündeme gelen RFID etiketleri, minik bir silikon yonga ve anten vericisinden oluşuyor. RFID etiketler özellikle takip ve sayım için geliştirildi. 
     
     TÜM TABLOLAR ORJİNAL, SORUMLULUK MUTEMEDİN 
     TBMM’deki tüm tabloların orjinalliğinin Milli Saraylar Dairesi Başkanlığı uzmannlarının tek tek yaptığı incelemeler sonucunda ortaya çıktığını kaydeden Başkanvekili İsmail Alptekin, bugüne kadar eserlerin orjinal olmadığı yönünde şikayet de gelmediğini açıkladı. Alptekin, eserlerin orjinalliğinin metemetlere emanet edildiğini de "Mevcut tablolar orjinal haliyle muhafaza edilmekte, tablolar sergilenmekte oldukları birimin mutemedi tarafınndan yerinde takip edilmektedir" diyerek açıkladı. 
     
</TEXT>
</DOC>
