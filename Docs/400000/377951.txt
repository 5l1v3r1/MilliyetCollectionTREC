<DOC>
<DOCNO> 377951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/spor/spo00.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülüyoruz halimize 
</HEADLINE>
<TEXT>


Transfer olmuş eski oyuncuya hakaret etmek, yabancılara ilk iş olarak küfür öğretmek, düdük çalmadan topu elle tutmayı haklı göstermek, profesyonel futbolumuzun acınacak halleri 

TAMER BAĞLAN 


"Beş buçuk yıl bu camiaya hizmet verdim. Haklarını helal etmesinler, ben de onlara hakkımı helal etmiyorum" diyordu Beşiktaşlı Koray Avcı, Rize'deki yenilgiden sonra. Bu kızgınlığının nedeni, yıllarca formasını giydiği şehirde karşılaşma boyunca gördüğü protestoydu. 
Batman Petrolspor'dan büyük uğraşlarla alınan, 2000-2001 sezonunda geçirdiği ölümcül kazadan kurtulup mucizevi şekilde tekrar futbola dönmeyi başaran, Rizespor'daki başarılı futbolu sonucunda geçen sezonun ortasında sözleşmesinin bitimini beklemeden Beşiktaş'a geçerek takımına para kazandıran Koray Avcı isyan ediyordu, Rizeliler'in ona reva gördüğü hakaretlere. 
Belki biraz ağırdı henüz teri soğumadan verdiği demeç, ancak yüzde yüz haklıydı Koray. Karşılıklı kazanımlarla geçen uzun yıllara dayalı ilişkinin sonu böyle olmamalıydı. Büyüdüğü takımın taraftarı, büyük bir takıma gitmiş futbolcusuyla gurur duyup onu bağrına basmalıydı. 
11 sezondur 1. Lig'de yer alan Rizespor taraftarı, "Transfer" denilen şeyin profesyonel futbolun yaşam kaynağı olduğunun h l farkında değilse, halimize acımalı... 
Aslında bizler genellikle güleriz acınacak hallerimize. Örneğin Kayserisporlu Bülent'in gülümseyerek söylediği "Yabancılara şaka olsun diye küfür öğretiyoruz. Jupi bu yüzden atıldı" cümlesini, yine gülümseyerek dinliyoruz çoğumuz. Oysa, Diyarbakırspor'un seyircili ilk maçında puansız kalmasının belki de ana nedeniydi o küfür. Diyarbakırsporlu profesyonel futbolcuların primden mahrum kalmasının da nedeniydi aynı zamanda... Ve Jupi'nin ceza almasına, maç başı gelirinden en az iki hafta mahrum kalmasına neden olan bir şaka. 
Şaka değil kaka Hatta şaka değil, bir kültür bu sanki, yıllardır futbolumuzun içine yerleşen. İlk öğrendiği şeylerin başını çekiyor, yabancıların Türkiye'de öğrendiği küfürler... 
"Gülüyoruz, acınacak hallerimize" demişken, sadece haftanın değil, Türkiye 1. Ligi tarihinin en ilginç penaltılarından birine değinmeden geçmek olmaz. 9'u 1. Lig'de olmak üzere 13 yıldır profesyonelce futbol oynayan Sivassporlu Hakkı Hocaoğlu'nun, yan hakemin kalkan bayrağına istinaden topu eline alarak neden olduğu penaltı, aslında olsa olsa kara mizah. 
Oysa, "Düdük çalmadan durmayın" talimatı, futbola henüz adım atmış miniklerin ilk aldığı derslerden biri. Hakkı'nın teri soğuyup, duşunu aldıktan sonra bile suçu yardımcıya atmaya çalışması, ülkenin en çok izlenen futbol programlarında yorumcuların Hakkı'yı haklı bulması, ne yazık ki futbolumuzun gülünecek halleri. 
Peki, Hakkı'nın topu ceza sahası dışından ayakla içeri taşıyıp sonra eline almasına ne demeli... 

HAFTANIN PORTRESİ 
Selçuk Şahin F.Bahçe 
Daha geçtiğimiz sezon Şükrü Saracoğlu Stadı'ndaki her maçı kendisine k bus olan Selçuk Şahin, çalıştı, sabretti ve taraftarın gönlünü yine kazanmasını bildi. Bir haftada oynadığı üç ağır karşılaşmaya rağmen müthiş bir performans sergiledi. Ankaraspor karşısında da görevini eksiksiz yaptı, sahada basmadık yer bırakmadı. En kritik anlarda arkadaşlarının hatalarını kapadı, kısaca dört dörtlük oynadı. 

HAFTANIN KARMASI 
Orkun Ankaragücü 
Burak Denizli 
D'Haene V.Manisa 
Kalla Sivas 
Emrah Trabzon 
Douglas Ç.Rize 
Selçuk F.Bahçe 
E.Albayrak Konya 
Fahri Ç.Rize 
Ümit Galatasaray 
Gökhan Kayserispor 

HAFTANIN TAKIMI 
Ç.Rizespor Lige kötü bir başlangıç yapmasına rağmen güçlü rakibi Beşiktaş karşısında hayata döndü. Yeni transferlerin takıma çabuk uyum sağlaması, futbolcuların yeniden özgüvenlerini kazanması galibiyette önemli anahtardı. Rizespor disiplinli futbolunun karşılığını aldı, gelecek haftalar için taraftarına umut aşıladı. 

HAFTANIN HOCASI 
Metin Yıldız Rizespor Rizespor'un çok eleştirilen hocası, Beşiktaş karşısındaki akıllı taktiği, yerinde değişiklikleri ile maça damgasını vurdu. Alınan üç puanla hem takımı nefes aldı, hem de kendi üzerindeki kara bulutları dağıttı. Rizespor'u zamanla daha iyi yerlere taşıyacağını gösterdi. 

HAFTANIN HAKEMİ 
Muhittin Gürses Fenerbahçe - Ankaraspor maçında bir yardımcı hakemin oyunun kaderinde nasıl etkili olduğunu kanıtladı. Kaldırdığı kritik bayraklarla ön plana çıktı ama tüm kararlarında haklıydı. Orta hakem Yunus Yıldırım'ın yükünü azalttı, seyirci baskısına aldırmadı. Dikkatli, otoriter ve objektif tutumuyla bizce haftanın hakemi unvanını fazlasıyla haketti. 

GOL KRALLIĞI Futbolcu Takımı Maç Gol Ümit Karan Galatasaray 5 7 Cenk İşler K.Erciyesspor 5 4 Alex de Souza Fenerbahçe 5 4 Serkan Aykut Samsunspor 5 4 Fatih Tekke Trabzonspor 5 4 

GOL PASI Futbolcu Takımı Maç Asist Hasan Şaş Galatasaray 5 6 Timuçin Beyazıt K.Erciyesspor 5 3 Ceyhun Eriş Konyaspor 3 2 Ümit Özat Fenerbahçe 5 2 Marco Aurelio Fenerbahçe 5 2 Zdravko Lazarov G.Antepspor 5 2 Cem Karaca Sivasspor 5 2 Gökhan Ünal Kayserispor 5 2 Zafer Demiray V.Manisaspor 5 2 Celil Sağır Samsunspor 5 2 İbrahima Yattara Trabzonspor 5 2 

ALTIN ELDİVEN 
0 gol Ömer Gençlerbirliği 
1 gol İvankov Kayserispor 
2 gol Petkovic Sivasspor , Bora Malatyaspor , Vedat Sivasspor 
3 gol Cordoba Beşiktaş , Özden Konyaspor , Jefferson Trabzon 
4 gol Fadhel K.Erciyesspor , Jevriç Ankaraspor , Metin Kayserispor 
5 gol Mondragon Galatasaray , Gökhan Gençlerbirliği , Zdravkov Ç.Rizespor 

KART CEZALILARI 
Sarı kart Yok 
Kırmızı kart Jupi Diyarbakırspor , Tayfun Konyaspor , Ramazan Malatya 

HAFTANIN SONUÇLARI 
Çaykur Rizespor - Beşiktaş 1-0 
Cire Dk.2 
Diyarbakırspor - Kayserispor 0-2 
Gökhan Dk.22 , Bülent Bölükbaşı Dk.90 3 
K.Erciyesspor - Malatyaspor 1-1 
Homola Dk.8 , Cenk Dk.20 
Fenerbahçe - Ankaraspor 2-1 
Tita Dk.21 , Alex Dk.38 , Aurelio Dk.44 
Trabzonspor - Gaziantepspor 2-0 
Yattara Dk.2 Pen. , Fatih Dk.81 
Samsunspor - V.Manisaspor 1-1 
Mehmet Dk.24 , Serkan Aykut Dk.35 Pen. 
Gençlerbirliği - Konyaspor 1-1 
Erhan Albayrak Dk.27 , Bogdanoviç Dk.72 
Denizlispor - Ankaragücü 0-0 
Galatasaray - Sivasspor 2-0 Ümit Karan Dk.78 ve 84 Pen. 



358 
Ligde oynayan futbolcu sayısı 
68 
Tüm maçlarda 90 dakika oynayan futbolcu sayısı 

19 
Görev yapan teknik adam sayısı 

25 
Görev yapan hakem sayısı 

64 
Atılan 106 golü paylaşan futbolcu sayısı 

1 
Kendi kalesine gol atan futbolcu sayısı 

22 
Ligde oynayan kaleci sayısı 

99 
Oynayan yabancı futbolcu sayısı 

41 
Yabancıların attığı gol sayısı 

11 
Oynayan yabancı kaleci sayısı 

53 
Yabancı kalecilerin yediği gol sayısı 

45 
Yabancı futbocuların gördüğü sarı kart 

4 
Yabancı futbolcuların gördüğü kırmızı kart 

En çok penaltı 3 veren hakem 
Zafer Önder İpek 

En çok kırmızı kart 3 gösteren hakem 
Aytekin Durmaz 

En farklı sonuçlar 
Malatyaspor - V.Manisaspor 0-5 2.hafta 

En gollü maçlar 
Galatasaray - Malatyaspor 5-2 3.hafta 
Fenerbahçe - Samsunspor 5-2 4.hafta 

En çok gol atılan hafta 
29 gol, 3.hafta 

En az gol atılan hafta 
16 gol, 5.hafta 



</TEXT>
</DOC>
