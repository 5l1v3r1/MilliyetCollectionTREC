<DOC>
<DOCNO> 387692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo14.html </URL>
<DATE> 2005/10/18/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Jevriç Türkiye, İsviçre’den çok daha iyi 
</HEADLINE>
<TEXT>

     Ercan ATA DHA 

ANKARASPOR’un Sırbistan Karadağlı kalecisi Dragoslav Jevriç, milli takımıyla 2006’da Almanya’da olacağı için çok mutlu olduğunu söyledi, ''Türkiye, İsviçre’den çok daha iyi bir takım. Türkiye’nin de 2006’da Almanya’da olacağına inanıyorum dedi. 
     35 kez milli olan Jevriç, oynadığı son 10 milli maçta kalesinde sadece bir gol gördüğünü belirtti. Dünya Kupası elemelerine iyi başlayıp iyi bitirdiklerini belirten Jevriç, şöyle devam etti 
     Ülke olarak 2006’da Almanya’da olmamız gerçekten çok güzel. Eleme maçlarında sadece bir gol yemem, benim için iyi bir kariyer oldu. Yediğim golü de dünyanın sayılı golcülerinden biri olan İspanyol Raul’den yedim. Gönül isterdiki gol yemeden kupaya katılmak ve guruplarda Dünya’da gol yemeyen tek kaleci olmak. Dünya kupası eleme maçlarında hiç yenilmeden ve sadece bir gol yiyerek lider olmalarını tüm takımın başarısı olarak gören Jevriç, sözlerini şöyle sürdürdü 
     Ben her zaman kendime güvenirim. İyi de olduğumu düşünüyorum. Ayrıca bunda bütün takımın inanmasının da büyük rolü var. Bu tüm takımın başarısıdır. Ben bunu sadece kendi başarım olarak görmüyorum. Savunmaya güvenmek lazım. Önde oynayan arkadaşlarla iyi iletişim kurmak ve birbirimizin açıklarını kapattığımız sürece bu tür başarıları daha çok yaşayacağımıza inanıyorum. Milli takımda gösterdiği performansı Ankaraspor’da gösterememesini takım olarak iletişimsizliğe ve konsantrasyon eksikliğine bağlayan Jevriç, şöyle devam etti 
     Milli takımda başarılı olduğumu nasıl sadece kendime bağlayamıyorsam, Ankaraspor’da da başarısız olmamı kendime bağlamam yanlış olur. Takım olarak konsantrasyon ve iletişim eksikliğimiz olmuş olabilir. Bundan sonraki maçlarda kalitemizi ortaya koyacağız. Bir alışma süreci geçirdik. Bundan sonra daha az gol yemeye çalışacagım. Mutlaka savunmada aksayan yönler oluyordur ve olacaktır. Ama bu değil ki onların yüzünden gol yiyorum. Zamanla bu eksiklerimizi giderip, Türkiye’de ve Avrupa’da en az gol yiyen kaleci olacağıma inanıyorum. Bu tabiki arkadaşlarımın yardımıyla olacaktır. Artık eksiklerimizi tamamen giderip Ankaraspor’un kalesini gole kapatacağımıza inanıyorum. 

     
</TEXT>
</DOC>
