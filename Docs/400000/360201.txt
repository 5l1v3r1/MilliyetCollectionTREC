<DOC>
<DOCNO> 360201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas08.html </URL>
<DATE> 2005/07/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Kınadaki lavson kansere neden oluyor 
</HEADLINE>
<TEXT>

     İbrahim ÖZÇEKİÇ KAYSERİ, DHA 

      ERCİYES Üniversitesi EÜ Tıp Fakültesi Dermatoloji Anabilim Dalı Öğretim Üyesi Prof. Dr. Ekrem Aktaş, halk arasında sıklıkla kullanılan ve yaz aylarında düğünler nedeniyle kullanımı artan kınanın, inanışın aksine sağlığa zararlı olduğunu belirterek, Kınadaki lavson maddesi kanserojen etkiye sahiptir'' dedi. 
     Prof. Dr. Aktaş, kına ağacının kurutulmuş yapraklarından elde edilen kınanın kullanımının halk arasındaki inanışın aksine zararlı sonuçlar doğurabileceğini kaydetti. Suudi Arabistan ve Kuzeydoğu Afrika kökenli olan siyah, esmer ve yeşil renkte çeşitleri bulunan kınanın su ile bulamaç haline getirilerek düğünlerde el ve ayakla birlikte saçların renklendirilmesinde kullanıldığını belirten Prof. Dr. Aktaş, bazı bölgelerdeki insanların sakallarına bile kına yaktıklarını, bunun zararlı olduğunu söyledi. Kezuy Afrika, Hindistan ve Srilanka’da ishal kesici ve solucan düşürücü olarak da kullanılan kınanın, Türkiye’de de kullanımının yaygın olduğuna dikkat çeken Prof. Dr. Aktaş şunları söyledi 
     Kınada bulunan lavson maddesi kanserojen etkiye sahiptir. Uzun süreli ve yaygın bir şekilde kına kullanımı kanser tehlikesi riskini artırıyor. Saçların renklendirilmesi amacıyla uzun süre saçta tutulan kına, deri tarafından emiliyor ve özellikle karaciğer kanserine neden oluyor. Dünya Sağlık Örgütü WHO verilerinde de bu durum açık ve nettir. Bu nedenle, kınanın uzun süreli ve vücutta yaygın kullanımından kaçınılmalıdır. Özellikle yaz aylarında düzenlenen kına gecelerinde, vücuda sürülen kına saatlerce yıkanmıyor. Bu durum son derece sakıncalıdır.'' Prof. Dr. Aktaş, kozmetik sanayinde de kullanılan kınanın saç köklerine zarar vererek saç dökülmelerine de yol açabileceği uyarısında bulundu. 
     
</TEXT>
</DOC>
