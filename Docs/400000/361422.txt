<DOC>
<DOCNO> 361422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo12.html </URL>
<DATE> 2005/07/15/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Galatasaray'da istifa eden yönetici Adnan Öztürk'ü vazgeçirme girişimleri 
</HEADLINE>
<TEXT>

     Galatasaray Kulübü Yönetim Kurulu Üyesi Fatih Gökşen, yönetim kuruluna istifasını sunan Adnan Öztürk'ün bu kararından vazgeçirilmesi gerektiğini söyledi. 
     Fatih Gökşen, AA muhabirine yaptığı açıklamada, Adnan Öztürk'ün istifasında, Fransa'nın Marsilya Kulübü'ne transfer olan Franck Ribery ile ilgili yaşanan gelişmelerin etkisi olduğunu belirterek, ''Sanırım başkanımız Özhan Canaydın henüz istifayı kabul etmemiş ve inşallah da etmez. Bizim için çok değerli bir arkadaşımız. O çok iyi bir Galatasaraylı. Onu bu kararından vazgeçirmek lazım'' diye konuştu. 
     Kendisinin de yaşanan gelişmelerden rahatsız olduğu yönündeki haberleri doğrulayan Gökşen, istifa edip etmeyeceğiyle ilgili, ''Şu anda kritik bir dönemdeyiz. Kendim için bir şey söylemek istemiyorum. Önce Adnan Öztürk'ün durumunun netleşmesini bekliyorum'' dedi. 
     
</TEXT>
</DOC>
