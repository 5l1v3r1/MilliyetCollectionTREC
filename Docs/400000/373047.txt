<DOC>
<DOCNO> 373047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun34.html </URL>
<DATE> 2005/08/26/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Çin'de 6 ayda 5 bin parti yöneticisine disiplin cezası verildi... 
</HEADLINE>
<TEXT>

     Çin'de yılın ilk yarısında Çin Komünist Partisi'nin ÇKP yaklaşık 5 bin yöneticisine çeşitli suçlardan dolayı disiplin cezaları verildiği bildirildi. 
     ÇKP Merkezi Disiplin Denetim Komisyonu Sözcüsü Gan Yişeng, bu süre içinde 10 bin 319 parti yöneticisinin kendi istekleriyle, kendilerine hediye olarak verilen toplam 62,46 milyon yuan 7,7 milyon ABD Doları tutarındaki para ve hisse senetlerini iade ettiğini ve bu şekilde davranmayan 359 yöneticinin disiplin cezası aldığını belirtti. 
     Yeni Çin Haber Ajansı'nın internet sayfasında çıkan haberde, ocak ve haziran ayları arasında 4 bin 627 parti yöneticisinin kumar oynadıkları gerekçesiyle disiplin cezasına çarptırıldığı kaydedildi. 
     ÇKP Merkezi Disiplin Denetim Komisyonu, bu dönemde 20 eyalet yönetimi, Sincan Uygur Özerk Bölgesi Üretim ve İnşaat Şirketi ile 9 büyük bankaya denetim için müfettişler gönderdi. 
     Komisyon, 15 Haziran'da Denetim Bakanlığı ile birlikte halktan gelen şikayetleri toplamak için web sayfası açtı. Şu ana kadar 12'si eyalet düzeyinde, 100'den fazlası da il ve ilçe düzeyinde olmak üzere, çok sayıda disiplin denetleme komisyonu benzer web siteleri açtı. 
     
</TEXT>
</DOC>
