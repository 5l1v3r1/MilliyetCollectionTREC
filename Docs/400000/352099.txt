<DOC>
<DOCNO> 352099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/yazar/akyol.html </URL>
<DATE> 2005/06/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Demirel Annelerin başörtüsü serbest 
</HEADLINE>
<TEXT>


DOKUZUNCU Cumhurbaşkanı Süleyman Demirel telefonda, her zamanki sıcak üslubuyla "Bugün beni biraz hırpalamışsın" diyor 
- Bu meseleyi senin 'Eğrisi Doğrusu' programında tartışalım. Şimdi şunu söyleyim, ben cumhurbaşkanı seçilecekler için kıyafet kanunu çıksın demedim, çıkmasın da demedim.... 
- Ama efendim Fikret Bila sordu, siz böyle bir kanun veya düzenlemeye ihtiyaç var dediniz. 
- Hayır, ben bir uzman olarak ortadaki hadiseyi anlattım Cumhurbaşkanı olmak için kişinin veya eşinin kıyafetini düzenleyen bir kural yok. Başörtülü bir kimse veya eşinin başı bağlı kimse seçilmesin mi diyorsunuz O zaman bunu bir kurala bağlayın, kanun mu, tüzük mü, neyse onu çıkarın. Çıkarsanız iyi olur dedim mi Ben bu meselede taraf olmak istemiyorum. 
- Peki ben sorayım Cumhurbaşkanı seçimi için kıyafet yasağı konulsun mu 
- Beni taraf yapma Ben bu konuda tarafsızım. Uzman görüşü olarak mevzuat durumunun resmini çekiyorum sadece. 

SAYIN Demirel'in eski mücadelesini hatırlattım Şalvarlı, poturlu, kasketli ezilen yığınların davası... Kadın olunca neden farklı 
- Türban din bir simgedir, okulda, devlet dairesinde olmaz. Anadolu kadınının giydiği ise gelenekseldir, yemenidir, yazmadır vs... Karışan var mı Sokakta, çarşıda pazarda serbest... 
- Devlet sokağı, çarşıyı pazarı da yasaklasın, gücü yeterse .. Çok çok çağdaş oluruz 
- Türban başka şey. Din simgedir. O dindar da başını açan dinsiz mi Ayrımcılıktır bu. Avrupa'da da böyle yasaklar var. Mahkemelerin, AİHM'nin kararı var. 
- Peki kızlar annelerinin, ninelerinin kıyafetiyle üniversiteye gidebilsin mi 
- Hayır onlar giyerse din simge için giymiş olurlar yine. 
Türban konusunda bu önyargıların aksini doğrulayan bilimsel araştırmalarından bahsettim. Yasağı koyan mahkemelerin de savunanların da hiçbir bilimsel veriye dayanmadan bu tür spekülasyonlara dayandıklarını söyledim, halkın yüzde 75'inin başörtüsü yasağına karşı olduğunu belirttim. 
Sayın Demirel'in cevabı 
- Halk türbanla başörtüsü arasındaki ayrıma dikkat etmiyor. Referanduma gitsen dediğin gibi çıkar, bu sebepten. 

TELEFON görüşmemizde Sayın Demirel'e başörtüsü yasağının eski Tek Parti zihniyetiyle uygulandığını, mesela öğrenciye yasak ise, niye diploma törenine gelen annesine de yasak olduğunu sordum. 
Demirel'in cevabı 
- O yanlıştır. Oğlunun orduevindeki düğününe gitmek isteyen geleneksel kıyafetli annenin sokulmaması da, çocuğunun diploma törenine giden geleneksel annenin kapı dışarı edilmesi de yanlış. Eskiden beri söylerim ben bunu... 
Demirel dünkü gazetelerde yer alan, Atatürk Üniversitesi'ndeki diploma töreninde zavallı annelerin "kapı dışarı edilmesini" eleştirdi. 
YÖK Başkanı Prof. Erdoğan Teziç'in de dikkatini çekerim. Bir anne hangi statü ile çocuğunun diploma töreninden kapı dışarı edilebilir Bu nasıl hukuk, bu nasıl insaf 
Türkiye'nin "zencileri" mi bunlar 
Demirel şöyle özetledi 
- Öğrenci ve memur türban da başörtüsü de takamaz, Geriye kalanı serbest 
Ve ekledi 
- Said Nursi'yi övdüğümü yazmışsın. Said Nursi büyük bir din limi idi, Kuran'ı güzel yorumlamıştır. Asla yıkıcı değildi o. Onu bu işe karıştırma 
Ve gözlerimden öptü, ben de saygılarımı sundum. 



</TEXT>
</DOC>
