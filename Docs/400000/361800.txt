<DOC>
<DOCNO> 361800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/siyaset/siy03.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'lilere Temel Reis örneği verdi 
</HEADLINE>
<TEXT>


Rahşan Ecevit "AB tanımıyorsa, 'Biz de seni tanımayruz' derler, olur biter" 

ANKARA Milliyet 


Eski DSP Genel Başkan Yardımcısı Rahşan Ecevit, "Kuzey Kıbrıslı Türkler durumlarından rahatsız olmasınlar. Eğer AB ve başka ülkeler onu tanımıyorlarsa, Temel Reis'in dediği gibi, 'Biz de seni tanımayruz' derler, olur biter" dedi. 
Yazılı açıklama yapan Ecevit, KKTC'yi Türkiye'den başka hiçbir ülkenin tanımadığını, bunu ABD ile AB ülkelerinin "önlediğini" belirtti. Hükümetin AB'ye girebilmek uğruna Kuzey Kıbrıs'tan vazgeçebilmenin yollarını aramakla meşgul olduğunu ileri süren Ecevit, şöyle dedi 

'Kuş mu konacak ' 
"Türkiye Cumhuriyeti AB'ye girerse başına kuş mu konacak Türkiye Cumhuriyeti'nin kimseye sığınmaya ihtiyacı yoktur. Türkiye Cumhuriyeti başlı başına bir güçtür. Kuzey Kıbrıslı Türkler de durumlarından rahatsız olmasınlar. Eğer AB ve başka ülkeler onu tanımıyorlarsa, Karadenizli kahramanımız Temel Reis'in dediği gibi, 'Biz de seni tanımayruz' derler, olur biter. 
Kıbrıslı Türkler haklı oldukları bir davayı anavatanları Türkiye'nin yardımıyla kazanmışlardır. Bugün daha da özgür olacaklarını sanarak içlerinde Türkiye'den kopmayı planlayanlar varsa, bu yüzden 30 yıllık bağımsızlıklarını kaybedeceklerini bilmelidirler. 
Kıbrıslı Türklerin 20 Temmuz Bağımsızlık Günleri kutlu olsun." 


</TEXT>
</DOC>
