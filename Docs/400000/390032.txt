<DOC>
<DOCNO> 390032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/spor/spo13.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi yasağı kalktı 
</HEADLINE>
<TEXT>



İstanbul İl Spor Güvenlik Kurulu, 3 Ağustos tarihinde aldığı derbi maçlara misafir takım taraftarın girmesini yasaklayan kararı kaldırdı. Kurulun dün yaptığı toplantıda 84 günlük yasağın ardından geri adım atıldı ve derbi maçlar için konuk seyircilere yeniden yüzde 5 kontenjan ayrıldı. Vali Muammer Güler Beşiktaş, Fenerbahçe ve Galatasaray temsilcileri ile İl Müdürü Tamer Taşpınar'ın da katıldığı toplantı sonrası sezon başında alınan kararı gözden geçirerek derbilerde konuk takım seyircilerine yüzde 5'lik kontenjan ayrılmasına karar verdiklerini söyledi. 
Vali Güler, "Bu geri adım değildir. Daha önceki kararımız kulüplerin toplu bilet almamalarıydı. Şimdi taraftarlar kimlikleri göstererek Biletix'ten bilet alarak istedikleri stada gidip kendilerine ayrılan yerden maçı izleyebilecek" dedi. 


</TEXT>
</DOC>
