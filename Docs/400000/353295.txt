<DOC>
<DOCNO> 353295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sonspo19.html </URL>
<DATE> 2005/06/18/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Orduspor İkinci Lig A Kategorisi'ne yükseldi 4-0 
</HEADLINE>
<TEXT>

     İkinci Futbol Ligi B Kategorisi B Grubu'nda, Orduspor-Eskişehirspor maçı, Orduspor'un 4-0'lık üstünlüğüyle sona erdi. 
     15 Mayıs'ta, Ordu'da oynanırken çıkan olaylar nedeniyle yarıda kalan ve yeniden yapılmasına karar verilen maçta, bugün, baştan sona Orduspor'un üstünlüğü göze çarptı. 
     26. dakikada Levent'in Özgür'ü düşürmesiyle kazanılan penaltıdan bu futbolcu yararlanamadı. 
     31. dakikada Karadeniz ekibinin golü geldi. Bu dakikada Muzaffer'in yaklaşık 30 metreden vuruşunda top ağlara gidince, Orduspor, 1-0 öne geçti. 
     68. dakikada Şenol'un pasıyla ceza alanı içinde buluşan Özgür, topu yerden bir vuruşla ağlara gönderdi 2-0 
     72. dakikada kalecinin hatalı pasını yakalayan Serkan, topu Özgür ile buluşturdu. Özgür, topu yeniden ağlara göndererek durumu 3-0 yaptı. 
     Karşılaşmanın 90. dakikasında Muzaffer'in getirdiği topla buluşan Özgür, takımının son ve 4. golünü attı 4-0. 
     Bu sonuçla Orduspor, İkinci Lig B Kategorisi B Gurubu'nda lider olarak A Kategorisi'ne yükselmeye hak kazandı. 
     
     KÜNYE 

     

Stat 19 Mayıs. Hakemler Serdar Tatlı xxx, Bahattin Duran xxx, Erhan Sönmez xxx. Orduspor Fevzi xxx, Gökhan Güney xxx, Cumhur xxx, Muzaffer xxx, Volkan xx, Gökhan Kolamaç xx, Şenol xxx Dk. 90 Cüneyt , Özcan xxx, Serkan xxx Dk. 77 Önder xx , Özgür xxx, Gökhan Gündüz xx Dk. 78 Mustafa Bedir xx . Eskişehirspor Yusuf xx, Kazım xx, Serkan xx, Zafer x, Alparslan xx, Selçuk xx, Levent x Dk. 61 Eriş x , Kenan xx, Alper xx Dk. 77 Onur x , Şükrü xx, Erkan x Dk. 85 Soner Keleş . Goller Dk. 31 Muzaffer, Dk. 68, 72 ve 90 Özgür. Sarı kartlar Dk. 22 Özgür, Dk. 63 Volkan Orduspor . Kırmızı kart Dk. 58 Zafer Eskişehirspor .      
</TEXT>
</DOC>
