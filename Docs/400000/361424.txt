<DOC>
<DOCNO> 361424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo14.html </URL>
<DATE> 2005/07/15/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fiorentina, Palermo'nun golcüsü Toni ile anlaştı 
</HEADLINE>
<TEXT>

     İtalya Birinci Futbol Ligi takımlarından Fiorentina, Palermo'nun golcü futbolcusu Luca Toni ile anlaştı. 
     Fiorentina'nın İtalyan golcü ile 4 yıllık sözleşme imzaladığı açıklanırken, futbolcunun ne kadar transfer ücreti alacağı belirtilmedi. 
     Toni, Palermo'nun Serie A'ya çıktığı 2004 yılında attığı 30 golle takımının başarısında büyük pay sahibi olmuştu. 
     Palermo formasını geçen yıl da giyen Toni, ligde attığı 20 golle İtalya'nın en fazla gol atan futbolcuları sıralamasına girmişti. 
     28 yaşındaki golcünün Fiorentina'da Bulgaristan Milli Takımı'nda da forma giyen genç futbolcu Valeri Bojinov ile gol arayacağı kaydedildi. 
     FC Valencia'dan Stefano Fiore ve AC Milan'dan Giuseppe Pancaro'yu transfer eden Fiorentina, Toni ile de sözleşme imzalayarak kadrosunu güçlendirdi. 
     
</TEXT>
</DOC>
