<DOC>
<DOCNO> 395041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun08.html </URL>
<DATE> 2005/11/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fransa Hükümeti, yabancı basını eleştirdi 
</HEADLINE>
<TEXT>

     
     Saadet ORUÇ PARİS Fransa DHA 
     
FRANSIZ Hükümet Sözcüsü Jean-Francois Cope, yabancı basın mensuplarıyla yaptığı toplantıda, ülkede meydana gelen olayların abartılı ve içerikten yoksun ifadelerle duyrulduğunu öne sürdü. 
     Fransa'da başlayan şiddet olayları 18'inci gününe girerken, hükümet sözcüsü Jean-Francois Cope, yabancı basın mensuplarıyla bir toplantı yaptı. Yabancı basında Paris yanıyor’ başlıklarıyla verilen haberlerin olayı anlatmaktan uzak olduğunu söyleyen Cope, hükümetin aldığı tedbirleri anlattı. Cope, eğitim, istihdam gibi konularda düzenlemeler yapacaklarını, serbest bölgeler kurarak Kayıtsız’ çalışmanın yasal hale getirileceğini söyledi. Banliyölerdeki olaylari sosyal bir kriz’ olarak niteleyen Cope, camı kırılarak içine molotof atılan bir aracın TV'lerdeki görüntüsünün büyük etki yarattığını vurguladı. 
     Öte yandan Cope'nin bu açıklamasına Fransız Media- Rating Ajansı Temsilcisi Philippe Karsenty'den tepki geldi. Medyanın görevini yaptığını, İstanbul'daki saldırı görüntülerinin de yayınlandığını anlatan Karsenty, Fransız basınındaki otosansüre dikkat çekti. Karsenty, olaylarda İslami boyut oldugunu da söyleyerek, Gençlerin Allahu Ekber’ dediklerini görüyoruz. Burası Kudüs’ diyorlar. Bu intifadadır’ diyorlar'' dedi. 
     
</TEXT>
</DOC>
