<DOC>
<DOCNO> 377305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun26.html </URL>
<DATE> 2005/09/10/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Ürdün Başbakanı Irak'ta Irak'ı yalnız bırakmayacağız... 
</HEADLINE>
<TEXT>

     Irak'a sürpriz ziyarette bulunan Ürdün Başbakanı Adnan Badran, ''Irak'ı yalnız bırakmayacaklarını ve bu ülkeyi desteklediklerini'' söyledi. 
     Badran Bağdat'ta Irak Başbakanı İbrahim Caferi ile düzenlediği ortak basın toplantısında, ''Bağdat'ta, sadece güvenlik nedeniyle ara verilen, Arap varlığını göstermek için buradayız'' dedi. 
     ''Güvenliğin öncelikli bir konu olduğunu, Ürdün-Irak sınırının daha güvenli hale geldiğini ve buradan artık yabancı direnişçilerin sızmadığını'' belirten Badran, ''Irak'taki güvenlik ve istikrar, Ürdün'deki güvenlik ve istikrarla eş anlamlı'' diye konuştu. 
     Irak Başbakanı Caferi de Badran'ın ziyaretinin iki ülke arasındaki ilişkilerde ''kesin bir dönüm noktası'' olduğunu belirterek, ''Ürdün'ün Bağdat'a üst düzey yetkililer göndererek diğer Arap ülkelerinin önüne geçtiğini'' söyledi. 
     Badran, ABD önderliğindeki güçlerin Irak'ı işgal etmesinden bu yana Bağdat'ı ziyaret eden en üst düzey Arap yetkili. 
     
</TEXT>
</DOC>
