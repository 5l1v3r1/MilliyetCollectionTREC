<DOC>
<DOCNO> 363088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonsiy04.html </URL>
<DATE> 2005/07/21/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Kerkük 'Kürdistan' haritasında 
</HEADLINE>
<TEXT>

     IRAK savaşından sonra kendi yerel parlamentolarını kuran Kürdistan Demokrat Partisi KDP ile Kürdistan Yurtseverler Birliği KYB , hazırladıkları Kürdistan’ haritasını tanıttı. Bağdat'a götürülerek Irak parlamentosuna da sunulan haritada, Kerkük'ün de dahil edildiği belirtildi. KDP'li Kemal Kerküki, harita hazırlanırken, Osmanlı döneminden kalma bir haritanın referans alındığını söyledi. 
     KDP'nin resmi internet sitesinin haberine göre Yeni Irak Anayasası Komisyonu'nda yer alan Kürt Temsilcileri Destekleme Komitesi, Erbil'deki yerel parlamentoda, gazetecilere yeni Kürdistan’ haritasını tanıttı. Komite üyesi ve Yerel Kürt Parlamentosu Başkan Yardımcısı Kemal Kerkuki, haritayı Bağdat'a götürdüklerini, yeni haritanın Osmanlılar döneminden kalma bir haritanın referans alınmasıyla hazırlandığını söyledi. 
     Kerküki, üzerinde görüşme yapılması için söz konusu haritanın Kürt temsilciler tarafından Birleşmiş Miletler BM 'in Irak Temsilcisi Eşref Gazi'ye de götürüldüğünü ve harita üzerinde görüşmelerin devam ettiğini de bildirdi. Kerküki, referans aldıkları haritalardan birinin 1974 yılına ait olduğunu da belirterek, bu haritada Kürdistan sınırlarının yer aldığını ve Kerkük'ün Kürdistana ait bir bölge olarak gösterildiğini söyledi. 
     KDP'li Kerküki, Osmanlı Padişahı Sultan Abdülhamit döneminden kalma haritada ise, büyük bir hatla Kürdistan yazıldığını ve içinde Kerkük'ün de bulunduğunu kaydetti. 
     
</TEXT>
</DOC>
