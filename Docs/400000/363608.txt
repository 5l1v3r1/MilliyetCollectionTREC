<DOC>
<DOCNO> 363608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/yazar/dundar.html </URL>
<DATE> 2005/07/23/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Kaç ölü lazım 
</HEADLINE>
<TEXT>


Manşete çıkmak için kaç ölü lazım Kaç kişiyle birlikte ölürseniz dünya kamuoyunun duyması gereken bir haber haline gelebilirsiniz 
20 mi, 50 mi, 150 mi 
Yoksa kaç kişinin öldüğünden çok, kimin öldüğü mü önemli 
Ya da nerede öldüğü .. 

Bu hafta başı, Irak'ta 117 kişi öldü. 
Tek bir günde, intihar saldırılarının en büyüğünde -yazı ile- tam "yüz on yedi" kişi paramparça oldu. Çoğu camiye namaza giden masum sivillerdi. Haber, çoğu gazetede birinci sayfaya bile girmedi. 
Önceki gün Londra'daki patlamalarda bir kişi yaralandı. Televizyonlar derhal canlı yayına geçti. Haber, dünkü gazetelerin manşetindeydi. 
Burada bir çifte standart yok mu sizce .. 

Aslında Batılı ırkçının çifte standardı bu 
Irak, "Barbaristan"dadır. Orada "Asyalı barbarlar" şiddetle yaşar. Normaldir. Ama "bizim medeni dünyamız"da birinin burnu kanasa bu manşetlik haberdir. 
Garp kafatasçısı öyle bakıyor. 
İyi de bize ne oluyor 
Biz, patlayan bombanın sesini duyacak kadar yakınız "Barbaristan"a... 
Komşuyuz orada havaya uçurulanlarla... Orada üreyen şiddet, bizim toprakları da vuruyor. Bombalar, mayınlar, cenazeler yüreğimizi dağlıyor. 
Niye peki bunca duyarsızlık 

Londra'da sivilleri hedef alan cinnete isyan ediyoruz. 
Masumları vuran kör terörü lanetliyoruz. 
Şiddetin en beterini yaşamış bir ulus olarak İngilizlere üzülüyoruz. 
Ama bu duyarlılığımız, madalyonun arka yüzünü görmemizi de engellemiyor. 
Canlı bombalar hiç yoktan çıkmadı ortaya... 
Hiçbir yasal dayanağı olmadan bir ülkeyi işgal eder, çoluk çocuk demeden katleder, işkencehanelerde aşağılayıp ırzına geçerek kin tohumları ekerseniz gün gelir ektiğinizi biçersiniz. 
O açıdan metroyu bombalayan canlı bomba ile Felluce'yi bombalayan işgal askeri arasında fark yoktur. 
İkisi de insanlık suçu işlemektedir. 
Biri kar maskelidir, diğeri üniformalı... 
Birininkine "örgüt terörü" denir, diğerininkine "devlet terörü"... 

İngiliz Başbakanı "Bu, yaşam biçimimize bir saldırıdır" diyor. 
İşgal, bir yaşam biçimi olamaz. 
İngiliz halkı, bunca yıl birlikte yaşadığı Müslüman komşularına saldırmak ya da temel demokratik haklarını kısıtlayan, dolayısıyla kendisini cezalandıran tedbirlere boyun eğmek yerine "Biz, bunu hak edecek ne yaptık ki" diye sormalıdır. 
El Kaide'yi üreten, terörü büyüten, bu cinayeti işleyenleri kör eden koşulları düşünmelidir. 
Londra, terörü mahk m etmek istiyorsa, önce bahanesini elinden almalıdır. 
Haksız yere işgal ettiği Irak'tan çekilmeli, önce kendi terörüne son vermelidir. 
O zaman "Barbarlar" dahil herkesin teröre karşı mücadelesine omuz verdiğini görecektir. 

Biz de teröristlerin yapmadığını yapıp İngiliz halkını, İngiliz hükümetinden ayırmalıyız. 
Birine kendi canımız yanmışçasına sahip çıkarken, öbürünü bizim evi yıkmışçasına mahk m etmeliyiz. 
Teröre, ister Londra'da metro bombalasın, ister Bağdat'ta ev, her koşulda karşı çıkmalıyız. 
Daha kaç ölü lazım ki bu ortak paydayı sağlamak için .. 



</TEXT>
</DOC>
