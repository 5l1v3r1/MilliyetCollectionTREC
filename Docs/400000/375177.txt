<DOC>
<DOCNO> 375177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur32.html </URL>
<DATE> 2005/09/02/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Bursa'da camları sarsan gürültü, panik yaşattı 
</HEADLINE>
<TEXT>

     Bursa kent merkezinde camların sarsılmasına neden olan gürültü duyuldu. Gürültü kısa süreli panik yaşanmasına neden oldu. 
     Alınan bilgiye göre, öğle saatlerinde kentin birçok noktasında, çok sayıda ev ve işyerinin camlarının sarsılmasına neden olan gürültü duyuldu. 
     Polis, gürültünün nedenini belirlemek için bölgede geniş çaplı araştırma yaparken, gürültüyü patlama sesi sanarak panik yaşayan vatandaşlar Bursa Emniyet Müdürlüğü ve medya kuruluşlarını aradılar. 
     Yetkililer, araştırmalarda gürültünün nedeninin belirlenemediğini, kısa süreli paniğe neden olan gürültünün bölgeden geçen bir jet uçağının hava boşluğuna girmesinden kaynaklandığının sanıldığını bildirdiler. 
     
</TEXT>
</DOC>
