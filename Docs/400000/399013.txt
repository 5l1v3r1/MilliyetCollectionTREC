<DOC>
<DOCNO> 399013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonspo05.html </URL>
<DATE> 2005/11/29/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Alex, Trabzon maçında da zor 
</HEADLINE>
<TEXT>

     Sakatlığı nedeniyle Vestel, Milan ve Galatasaray maçlarında takımdaki yerini alamayan Alex'in Trabzonspor'a karşı da forma giymesi zor. 
     Sakatlığı nedeniyle Vestel Manisa, Milan ve Galatasaray karşılaşmalarında takımdaki yerini alamayan Alex'in Trabzonspor'a karşı da forma giymesinin zor olduğu belirlendi. Yoğun bir tedaviyle iyileştirilmeye çalışılan ancak dünkü antrenmana da katılmayan Brezilyalı yıldız, PSV maçına yetiştirilmeye çalışılıyor. Kendisine ait internet sitesine bir açıklama yapan Alex, durumuyla ilgili olarak şunları söyledi "Arkadaşlarıma güveniyordum. Onların kararlı ve istekli oyununu izlemek çok zevkliydi. Kolay kolay sakatlanmam ve oynamamaya da alışık değilim. Maçları kenardan izlemeye mahkum olmaktan dolayı çok üzgünüm. Ne zaman oynayacağımı da kestiremiyorum." 
     
</TEXT>
</DOC>
