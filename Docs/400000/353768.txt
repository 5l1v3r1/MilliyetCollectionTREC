<DOC>
<DOCNO> 353768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur27.html </URL>
<DATE> 2005/06/20/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Geçen yıl temizlenen evlerini tekrar çöple doldurdular 
</HEADLINE>
<TEXT>

     Adana'da çöp biriktiren ve evleri geçen yıl temizlenen baba-kızın topladıkları bir ton civarındaki katı atık, Seyhan Belediyesi temizlik işleri ekibi tarafından bertaraf edildi. 
     Seyhan Belediyesi Basın Bürosu'ndan yapılan yazılı açıklamaya göre, Şehit Duran Mahallesi sakinlerinin, kötü koku nedeniyle yaptığı şikayet üzerine belediye ekipleri, geçen yıl da çöp biriktirdikleri belirlenen baba-kızın evine müdahale etti. 
     Ekipler, Seyhan Belediyesi Temizlik İşleri ve Veteriner İşleri Müdürlüğü yetkilileri gözetiminde, babayla kızın yeniden topladıkları bir ton civarındaki katı atığı, çöp araçlarına yükleyerek çöplüğe götürdüler. Temizlik yapan ekipler, daha sonra evi dezenfekte ettiler. 
     Baba-kız hakkında yasal işlem yapıldığı kaydedildi. 
     
</TEXT>
</DOC>
