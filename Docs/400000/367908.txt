<DOC>
<DOCNO> 367908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/ekonomi/eko06.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zam gelince sigarayı bıraktım' 
</HEADLINE>
<TEXT>


SİVAS DHA 

Devlet Bakanı ve Başbakan Yardımcısı Abdüllatif Şener, zam gelince sigarayı bıraktı. Seçim bölgesi Sivas'ta incelemelerde bulunan Şener, artık sigara içmediğini söyledi. Şener, "Zam gelince 10 gün önce ben de sigarayı bıraktım" dedi. Şener, memur maaşları ile ilgili de şöyle dedi 
"Bu konu bütçe dengeleri sorusunu da birlikte getirmekte. Tüm hassasiyetler dikkate alınarak 2006 bütçesini belirlerken, kamu personeline bütçe imkanları çerçevesinde ekonomik gelişmeler dikkate alınarak ücret ayarlaması yapılacak. Daha önce seyyanen zam verileceği konusunda açıklama yapıldı. 
Bunun anlamı belli bir miktar zam tüm memurlara verildiğinde az maaş alanlara yansıması farklı olacaktır. Memur maaş artışları ne olacaktır, hangi düzeyde olacaktır, sorusunun şu an için net bir cevabı yoktur. Bakanlar Kurulu'nda görüşülmüş değildir." 


</TEXT>
</DOC>
