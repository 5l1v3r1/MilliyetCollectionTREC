<DOC>
<DOCNO> 367492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun05.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
OKS-ÖSS-KOLEJLER KAYIT REHBERİ 
</HEADLINE>
<TEXT>



KAZANAMAYANLARA YENİ AVANTAJLAR 3 

ÖSS 

Üniversitelere ek yerleştirmede dikkat edilecek altın kurallar 
Yükseköğretim programlarının 2005 sonuçlarına göre sınavsız geçiş dahil yapılan genel yerleştirme sonunda boş kalan yada kaydolamama nedeniyle boşalan ve 2005 ÖSYS Yükseköğretim Programları ve Kontenjanları Kılavuzu basıldıktan sonra yeni açılan programların kontenjanlarına ÖSYM tarafından merkezi olarak ek yerleştirme yapılmaktadır. 

BOŞ KONTENJANLAR NASIL OLUŞMAKTADIR 
a. 2005 ÖSYS merkezi yerleştirme sonunda boş kalan kontenjanlar. 
b. 2005-ÖSYS merkezi yerleştirme ile kayıt hakkı kazanan adayların kayıt yaptırmaması nedeniyle boş kalan kontenjanlar. 
c. 2004 ÖSYS Yükseköğretim Programları ve Kontenjanları Kılavuzu basıldıktan sonra açılan ve bu yüzden merkezi yerleştirme işlemine girmemiş olan yeni yükseköğretim programlarının kontenjanları. 
Başvuru İçin Temel İlkeler Nelerdir 
1. Sınavsız geçiş de dahil olmak üzere Merkezi Yerleştirme sonunda açık öğretimin kontenjansız programları dışında bir yükseköğretim programına yerleşenler ek yerleştirme için başvuramazlar. 
2. Y-ÖSS puanlarına göre öğrenci alan yükseköğretim programlarının ek yerleştirme kontenjanlarına, merkezi yerleştirme sonunda her yükseköğretim programı için oluşan en küçük puanların altında aday yerleştirilmez. Yani ÖSYS Yükseköğretim Programlarına Ek Yerleştirme Kılavuzu ve Başvurma Formunda açıklanacak minimum puanların üstündeki adaylar ilgili programa tercih edebilecektir. 
Ek yerleştirme Kılavuzunda hangi bölümler ve hangi bilgiler yer alacaktır 
Ek yerleştirme döneminde de Tablo 3A, Tablo 3B, Tablo 4 gibi tablolarda merkezi yerleştirmede kontenjanı dolmayan, kaydolmama nedeni ile kontenjanı boşalan tüm bölümler yer alacaktır. Bu tablolarda ilgili programlardaki kontenjan sayıları, minimum puanları, özel koşulları vb bilgiler yer alacaktır. Adaylar bu bilgileri dikkate alarak tercih yapacaklardır. Adaylar bu tabloları dikkatle incelemeli, alanları, Y-ÖSS puanları, kontenjan boşluğu gibi bilgileri de dikkate alarak tercihlerini yapacaklardır. 
Yükseköğretim Programlarına Ek Yerleştirme Sistemi İle İlgili Sorular 

Ek yerleştirme başvuru formları nereden temin edilecek 
2005 Öğrenci Seçme Sınavı ÖSS sonuçlarına göre yükseköğretim programlarına ek yerleştirme için başvurmak isteyen adaylar Ekim ayının ilk haftası içinde yaklaşık olarak Ek Yerleştirme Kılavuzu ve Başvurma Formunu ÖSYM Sınav Merkezi Yöneticiliklerinden alacaklardır. 

EK yerleştirmeye başvurabilmek için 2005 ÖSS'ye girmiş olmak şart mı 
2005 ek yerleştirme kontenjanı bulunan yükseköğretim programları arasından tercih yapabilmek için adayların 2005-ÖSS'ye başvurmuş olmaları zorunludur. Ayrıca Kılavuzda yer alan programlara yerleşebilme olasılığının olabilmesi için kılavuzda belirtilen minimum puanı almış olmak gereklidir. 

Merkezi yerleştirme ile bir programa yerleşen bir öğrenci ek yerleştirmeyle başka bir programa yerleşebilir mi 
2005 ek yerleştirmeye başvurabilmek için adayların 2005 genel yerleştirme sırasında, açık öğretimin kontenjansız programları hariç herhangi bir yükseköğretim programına yerleştirilmemiş olmaları gerekir. Özel yetenek sınavı ile bir yükseköğretim programına yerleştirilmiş olan adaylar ek yerleştirmeye başvurabilirler. 

Sınavsız geçiş hakkından yararlananlar da ek yerleştirmeye başvurabilirler mi Nasıl bir başvuru yapabilirler 
Sadece sınavsız geçiş ile ilgili ek yerleştirmeye başvuracak adaylar, diğer adaylar gibi aynı başvurma formunu kullanacaklar, tercihlerini bu form üzerinde işaretleyecekler ve başvurularını aynı süre içinde yapacaklardır. 

2005'te ne kadar kontenjan boşluğu olabilir Hangi bölümlerde yer olabilir 
2005 ÖSS sonuçlarına göre merkezi yerleştirme ile yerleşme ve kayıtlardan sonra boşalan kontenjanların belli olabilmesi için takvim olarak önümüzde bir ay gibi bir süre var. Merkezi yerleştirme sonuçları Ağustos ayının sonunda belli olacak. 5- 12 Eylül 2005 tarihleri arasında kayıtlar yapılacak ve boşalan kontenjanlar belli olacak. Bu iki işlem sonrasında ancak Ek Yerleştirme için açılacak kontenjanlar belli olmaktadır. Bu aşamada belirlenen bölümler Ek Yerleştirme Kılavuzunda yer alacaktır. Şimdiden boş kalacak kontenjanları bilme olanağı yoktur. 2004'te ne kadar boşluk kaldığı genel bir fikir oluşturması için aşağıda açıklanmıştır. Bu veriler 2005 merkezi yerleştirme sonrası mutlaka farklılaşacaktır. 

Geçen yıl ek yerleştirme sonrası kaç kontenjan boşluğu olmuştu 
2004-ÖSYS yükseköğretim programlarına ek yerleştirme kontenjanları ile ilgili sayısal bilgiler aşağıdaki tabloda gösterilmiştir. Bu tabloda görüldüğü gibi devlet üniversitelerinde ek yerleştirme için önlisans programlarında 54.156, lisans programlarında 2.678 olmak üzere toplam 56.834 kontenjan bulunmaktadır. Devlet üniversiteleri, vakıf üniversiteleri, KKTC üniversiteleri ve yurt dışı üniversitelerinin toplam ek yerleştirme kontenjanı 69.914'dir. 

Klavuzdaki tablo 3A'daki bölümlere 2 yıllık ön lisans nasıl yerleştirme yapılacaktır 
2005 ek yerleştirmede meslek yüksekokulları ve açık öğretim önlisans programlarına önce sınavsız geçiş hakkı bulunan adayların yerleştirilmeleri yapılacak, bundan sonra da kontenjan dolmuyorsa, boş kalan kontenjanlara lise mezunları ile meslek liselerinin sınavsız geçiş hakkı bulunmayan mezunları ilgili Y-ÖSS puanları ile yerleştirileceklerdir. 2005-ÖSS'ye girerek 160,000 veya daha yüksek ilgili ÖSS puanı almış lise ve meslek lisesi mezunu adaylar, bu durumu göz önünde tutarak, meslek yüksekokulları ve açık öğretimin önlisans programları arasından da tercih yapabileceklerdir. 

Klavuzdaki tablo 4'teki lisans programlarını tercih etme koşulları ne olacaktır 
Tablo 4'te yer alan programları adaylar Y-ÖSS puanlarını, alanlarını ve ilan edilen bölümlerin minimum puanlarını dikkate alarak tercih edeceklerdir. 

Kaç tercih yapma olanağı bulunmaktadır 
Adaylar tercih yapma hakları bulunan tablolardan toplam 8'i aşmamak üzere istedikleri sayıda tercih yapabileceklerdir. 

Ek yerleştirme yapılırken uyulacak ilke ve kurallar nelerdir 
Ek yerleştirme Kılavuzunda yazılı kuralların dışındaki kurallar için 2005 Yükseköğretim Programları ve Kontenjanları Kılavuzunda yer alan kurallar geçerlidir. 

Ek Yerleştirme Kılavuzunu ve Başvuru Formunu nerden nasıl alabiliriz 
Yükseköğretim programlarının ek yerleştirme kontenjanlarına başvurmak isteyen adaylar, belirlenen ücret karşılığında 2005-ÖSYS Yükseköğretim Programlarına Ek Yerleştirme Kılavuzu ve Başvurma Formunu ÖSYM Sınav Merkezi Yöneticiliklerinden ÖSYM'nin açıklayacağı tarihler arasında alabileceklerdir. ÖSYM Sınav Merkezi Yöneticiliklerinin adresleri ÖSYM'nin web sayfasında açıklanmaktadır. www.osym.gov.tr 

Ek Yerleştirme Kılavuzunu ve Başvuru Formunu nereye teslim edebiliriz 
Adaylar kılavuzda belirtilen esaslara uygun olarak dolduracakları Başvurma Formu ile belirlenecek ek yerleştirme ücretinin ilgili bankaya yatırıldığını gösteren Banka Dekontunu başvurma süresi içinde ÖSYM Sınav Merkezi Yöneticiliği yetkililerine teslim edeceklerdir. Adayların bu ücreti yatırmak için bankaya sadece TC Kimlik Numaralarını vermeleri yeterli olacaktır. 

Fikir vermesi açısından konulmuştur. 2005 ÖSYS için Ek Yerleştirme Kılavuzunun Yayımlanması ve ÖSYM duyurusu ile yeni kontenjanlar öğrenilecektir. 

2004-ÖSYS Yükseköğretim Programlarının Ek Yerleştirme Kontenjanları ÖNLİSANS LİSANS TOPLAM Devlet Üniversiteleri 54.156 2.678 56.834 Vakıf Üniversiteleri 5.381 2.229 7.610 KKTC Üniversiteleri 1.612 3.858 5.470 Toplam 61.149 8.765 69.914 

OKS 

Kolejlere yönelik en çok sorulan sorular 

9 Ağustos'tan itibaren Özel Okullar ön kayıt dönemine başlayacaklar. Bu ön kayıt döneminde nasıl bir yol izlemeliyiz 
8 Ağustos Pazartesi akşamı ve ya 9 Ağustos Salı sabahı tüm Özel Okullar kontenjan açıklarını ve okulların alacağı ön kayıt taban puanlarını açıklayacaklardır. Öğrencinin puanı, istediği özel Okulun ön kayıt taban puanı ile eşdeğerse ya da o puanın üstündeyse öğrenci veya veli Salı-Çarşamba günü giderek ön kayıt yaptıracaktır. Kontenjan açıkları ve başvuran öğrencilerin puan durumuna göre Çarşamba günü saat 16.00'da o okula kesin kayıt yaptırma hakkı kazanan öğrenciler duyurulacaktır ve Perşembe günü saat 15.00'a kadar bu öğrencilerin kayıtları alınacaktır. 

Okulların kontenjan açıklarını ve açıkladıkları ön kayıt taban puanlarını nereden öğrenebiliriz 
Ön kayıt süreci boyunca bu bilgileri Özel Okullar Derneğinin web sayfasından www.ozelokullardernegi.org.tr , Özel Okullardan ve Milliyet Gazetesinden öğrenebilirsiniz. 

2005 Özel Okullar Sınav Kılavuzunda ön kayıt bölümünde Perşembe günleri için ''saat 15.00'den sonra listede olup okulda bekleyenler'' cümlesi bulunmaktadır. Bu cümleyi açıklayabilir misiniz 
Diyelim ki bir özel Okulun ön kayıt taban puanı 710,218 ve açık kontenjan sayısı 46.dır. Ön kayıt dönemi için bu okula 710,218 puan ve üstü alan 60 öğrenci başvurduğu varsaydığımızda bu öğrencilerin puanlarını yukarıdan aşağıya sıralanarak yüksek puanlı 46 öğrenci kayıt yapması için Perşembe günü davet edilir. Ancak bu öğrencilerin hepsi kayıt yaptırmayabilir ve böylece okulda yine kontenjan açığı olur. Bu durumda, Perşembe günü saat 15.00'den sonra, 710,218 puan ve üstü alan ve ön kayıt için başvurarak ön kayıt listesinde ismi bulunan öğrenciler okulda bekliyorlarsa bu öğrencilerin kayıtları alınarak kontenjan açığı kapatılmaya çalışılır. 

Özel Okullar Sınavı sonucuna göre bir özel okula kayıt yaptırdığımız taktirde, kaydımızı alarak başka bir Özel Okula geçebilir miyiz 
Bu durum mümkündür. Kayıt yaptırdığınız bir özel okuldan istediğiniz zaman kaydınızı alarak başka bir özel okula kayıt yaptırma hakkınız vardır. Bu durumda kayıt yaptırdığınız özel okula ödediğiniz ilk taksitin 20'si kesintiye uğramaktadır. 

Özel Okullar Sınavı sonucuna göre bir özel Okula kayıt yaptırdığımızda, OKS için 2.yerleştirme olanağından yararlanma hakkımız var mıdır 
Bu hakkınız da vardır. OKS sonucu ile öğrenci alan herhangi bir okula kayıt yaptırmadığınız taktirde - Özel Okullar, Özel Okullar Sınavı ile öğrenci almaktadır, OKS ile bir ilgileri yoktur- OKS 2.yerleştirme için başvuru hakkınız bulunmaktadır. 

Özel Okullar Sınavı sonucuna göre öğrenci alan herhangi bir özel okula kayıt yaptırdığımızı düşünelim. OKS 1.Yerleştirme sonucunda veya 2.yerleştirme sonucunda istediğimiz bir okula kayıt hakkı kazandık. Herhangi bir kayba uğrar mıyız 
Bu yıl Özel Okullar Derneğinin açıklaması ile özel bir okuldan özel bir okula geçerken ödediğiniz ücretinin -okul fiyatının ilk taksitinin- 20'lik kısmı okulda kalmaktadır. Özel Okuldan Devlet Okuluna geçerken de aynı prosedür işletilecektir. 

Özel Okullar öğrenci almaya Ağustos'un son haftasına kadar mı devam edecekler 
Böyle bir kesinlik yoktur. Ağustos'un son haftasına kadar ön kayıt süreci devam edecektir. Özel okullara bu tarihten sonraki öğrenci alımı ise okulların kontenjan açıklarına göre Sınav Yürütme Kurulu'nca tespit edilecektir. 

Daha önceki yıllarda Özel Okulların Eylül ayında öğrenci kabul ettiklerine dair duyumlar aldık. Bu duyumların doğruluk payı nedir 
Yukarıda da belirttiğimiz gibi özel okullarda kontenjan açığı olduğu müddetçe bu okullar öğrenci almaya devam ederler. Ağustos ayının son haftasına kadar Özel Okullar Kılavuzunda bulunan takvime göre ön kayıt ve kayıt süreçleri yaşanır. 

Diyelim ki Ağustos'un son haftasına kadar bekledik ve istediğimiz özel okula yerleşemedik. Ancak özel okullarda kontenjan açıkları mevcut. Bu dönemde özel okullardaki durumu nasıl takip edeceğiz 
Ağustos ayı sonunda haftalık Salı-Çarşamba-Perşembe olan ön kayıt süreci okullara göre farklılık gösterebilir. Size önerimiz, eğer öğrenci bir özel okula yerleşemediyse ve Eylül ayında da istediği okulları takip edecekse, bizzat istediği okullara giderek ve ya telefon ederek bu okulların son durumuyla ilgili bilgi alması yönündedir. 


</TEXT>
</DOC>
