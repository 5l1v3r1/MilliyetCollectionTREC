<DOC>
<DOCNO> 365531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonyas18.html </URL>
<DATE> 2005/07/29/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Mesaj e-postaya karşı 
</HEADLINE>
<TEXT>

     BBC Türkçe 

Amerikalı gençler, e - postayla iletişim kurmak yerine cep telefonu, İCQ, MSN, Yahoo Messenger gibi programları kullanarak hızlı mesajlaşmayı Instant Messaging- IM tercih ediyor. 
     Pew şirketinin yaptığı "İnternet ve Amerikan Yaşamı" adlı araştırma, giderek artan sayıda gencin teknolojiyi kavrayışının geliştiğini gösterdi. 
     Araştırma için geçen yıl 26 ekim'den 28 Kasım'a kadar yaşları 12 ile 17 arasında 1100 genç ve aileleri ile telefon mülakatı yapılmış. 
     Pew'in araştırmasına göre neredeyse 10 gençten dokuzu internet kullandığını söylüyor. 
     Bu rakam 2000 yılındakine oranla yüzde 74 daha fazla. 
     E-posta yetişkinlerin iletişim aracı olarak görülürken, cep mesajı arkadaşlarla iletişimin en popüler yolu olarak algılanıyor. 
     İnternet erişimi olan gençlerin yüzde 75'i IM kullanmış. 
     Ayrıca ICQ, MSN, Yahoo Messenger gibi çeşitli mesajlaşma programlarındaki karakter resimleri de gençlerin kendilerini ifade etmelerinin bir yolu. 
     

GENÇLERDE İNTERNET KULLANIMI e-posta okuma 89 Siteleri gezme 81 Oyun oynama 81 Haber okuma 76 IM kullanma 75      
     Güç kızlarda 

     İnternetin en sıkı kullanıcıları ise 15 - 17 yaşları arasındaki kızlar. 
     Bu yaş grubundaki kızların yüzde 97'si hızlı mesajlaşmayı kullanırken yüzde 57'si cep mesajı gönderiyor. 
     Ayrıca internet üzerinde bir şeyler almaya daha yatkınlar. 
     Pew araştırmasına katılan gençlerin yarısı her gün internete girdiklerini söylüyor. 
     
</TEXT>
</DOC>
