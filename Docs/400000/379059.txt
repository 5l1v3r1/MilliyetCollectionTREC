<DOC>
<DOCNO> 379059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur32.html </URL>
<DATE> 2005/09/16/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Okul kantininde tüp patladı 
</HEADLINE>
<TEXT>

     Hatay’ın Dörtyol İlçesi’nde, okul kantininde meydana gelen tüp patlamasında 4 kişi yaralandı. 
     Emniyet Müdürlüğü yetkililerinden alınan bilgiye göre, işletmeciliğini Bahri Tanım’ın yaptığı Atatürk Lisesi’ndeki okul kantininde, çalışanlardan Emin Atalay’ın, ocağı yakmak istediği sırada patlama meydana geldi. 
     Patlama sonucu Bahri Tanım ve Emin Atalay ile kantinde çalışan Gülşah ve Hicran Çalbaş yaralandı. 
     Dörtyol Devlet Hastanesi’ndeki ilk müdahalelerinin ardından yaralılardan Bahri Tanım ile Gülşah ve Hicran Çalbaş, Çukurova Üniversitesi Tıp Fakültesi Balcalı Hastanesi’ne sevk edildi. 
     Yetkililer, patlamanın ocaktan sızan gazdan kaynaklandığını ve olayla ilgili soruşturmanın sürdürüldüğünü kaydettiler. 
     Patlama sırasında, öğrencilerin bahçede bulunmasının olası faciayı önlediği belirtildi. 
     
</TEXT>
</DOC>
