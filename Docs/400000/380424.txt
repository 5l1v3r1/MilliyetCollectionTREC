<DOC>
<DOCNO> 380424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/ekonomi/eko12.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova ve Alfa, Turkcell için SPK'ya başvurdu 
</HEADLINE>
<TEXT>



Turkcell'de Rus Alfa Grubu'nun hissedarlığına yönelik adımlar atılıyor. Çukurova Holding ile Alfa Grubu bünyesindeki Alfa Telecom Turkey Limited, sözleşmelerin imzalanarak nihai muafiyet kararının verilmesi için dün Sermaye Piyasası Kurulu'na SPK başvurulduğunu açıkladılar. 
Çukurova Holding ve Alfa Telekom'dan Borsa'ya ayrı ayrı gönderilen açıklamalara göre Turkcell'in ana hissedarı Turkcell Holding hisseleri üç aşamada Virgin Adaları'nda kurulu Cukurova Telecom Holdings'e devredilecek. Alfa, hisse senedine dönüştürülebilir tahvilleri dönüştürecek ve bunun sonucunda Cukurova Telecom Holdings'de Alfa yüzde 49, Cukurova Finance yüzde 51 pay sahibi olacak. Tahvillerin hisse senedine dönüştürülmesi neticesinde Alfa'nın Turkcell'deki dolaylı hissedarlığı yüzde 13.22 oranında gerçekleşecek. 
Bu arada, Çukurova Grubu dün Tasarruf Mevduatı Sigorta Fonu'na TMSF toplam 272 milyon dolar ödeme yaptı. 


</TEXT>
</DOC>
