<DOC>
<DOCNO> 383083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun19.html </URL>
<DATE> 2005/10/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
AB'de Türkiye'yi hangi ülkeler destekliyor 
</HEADLINE>
<TEXT>

     BBC, Türkiye’nin Avrupa Birliği üyeliğine hangi ülkelerin destek verdiğini hangilerinin karşı çıktığını değerlendirdi. 
     Türkiye’nin yılan hikayesine dönen Avrupa Birliği macerası, Avrupalı siyasi analistlerin de gözünü Türkiye’ye çevirdi. BBC’nin Avrupa Analisti Jan Repa da Avrupa’da hangi ülkelerin Türkiye’yi destekleyip hangilerinin desteklemediğini değerlendirdi. İşte BBC’nin Türkiye’ye destek analizi 
     "Almanya Kamuoyu yoklamaları, ülkenin dörtte üçünün Türkiye’nin üyeliğine karşı olduğunu gösteriyor. Ülkedeki en büyük iki siyasi partiden Sosyal Demokratlar üyeliği desteklerken Hristiyan Demokratlar karşı çıkıyor. Hristiyan Demokratlar’ın lideri Angela Merkel, AB liderlerine, Türkler’i ’cesaretlendirmeme’ çağrısında bulunmuştu. 
Fransa Yüzde 7 ile AB ülkeleri içinde oransal bakımdan en çok Müslümana sahip. Resmi olarak Türkiye’yi destekliyor ancak Başbakan Dominique de Villepin, Türkiye’nin önce Kıbrıs Rum Kesimi’ni tanımak zorunda olduğunu söyledi. 
     Cumhurbaşkanı adaylarından Nicolas Sarkozy ise üyeliğe karşı çıkıyor. Kamuoyu yoklamalarının sadece yüzde 20’si Türkiye’ye evet diyor. 
Avusturya 15-24 yaş arasındaki Avusturyalılar’ın yüzde 75’i, 55 yaşın üstündeki Avusturyalıların da yüzde 82’si Türkiye’ye karşı. Bu, AB içindeki en yüksek ’hayır’ oranı. 
Hollanda "Yüzde 6 ile oransal bakımdan Avrupa’da en fazla ikinci Müslüman nüfusa sahip. Türkiye konusunda oldukça bölünmüş durumda. 
     İngiltere Türkiye’nin en coşkulu destekçisi. Türkiye’nin ’Medeniyetler Çatışmasını yok edeceğine inanıyor. 
İtalya Türkiye’nin güçlü bir destekçisi. Hükümet İtalya ile Yakın Doğu arasındaki tarihi bağları dikkate alıyor. 
Polonya Yeni 10 üyenin içindeki en büyük ülke olan Polonya’da halkın yarıdan fazlası Türkiye’ye destekliyor. Polonyalılar ayrıca tarihteki ikili yakın bağlardan ötürü Türkiye’yi destekliyor. 

İspanya Yüzde 42’si Türkiye’ye desteklerken yüzde 33’ü karşı. Dışişleri Bakanı Miguel Angel Moratinos Türkiye ile müzakereler tarihini ’daha avantajlı bir döneme’ erteleme çağrısında bulundu. 
Yunanistan 400 yıldan fazla Osmanlı egemenliğinde yaşadı. Bazı Yunanlar İstanbul’u hala bir Yunan şehri olarak kabul ediyor. Ülkenin sadece yüzde 25’e Türkler’i AB’de istiyor. 
Macaristan 150 yıl Osmanlı egemenliğinde yaşadı. Yarıya yakını Türkiye’yi destekliyor. 
Danimarka Kısa süre önceni kadar destekliyordu ancak şimdi Başbakan Anders Fogh Rasmussen ’imtiyazlı ortaklıktan söz etmeye başladı. Kamu oyunda hayır görüşü baskın. 
İsveç Güçlü ve popüler bir direniş gösteriyor". 

ANKA 
     
</TEXT>
</DOC>
