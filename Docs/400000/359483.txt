<DOC>
<DOCNO> 359483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonyas12.html </URL>
<DATE> 2005/07/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
2005 sonuna kadar 4 bin 500 İngiliz Didim'de tapu sahibi olacak 
</HEADLINE>
<TEXT>

     Ege Bölgesi’nin önemli turizm merkezlerinden olan ve özellikle İngilizlerin yoğun bir şekilde mülk edindiği Aydın’ın Didim İlçesi’nde, 2005 yılı sonuna kadar 4 bin 500 kişinin daha tapu sahibi olacağı bildirildi. 
     AA muhabirinin Didim Tapu Kadastro Müdürlüğü yetkililerinden aldığı bilgiye göre, Didim’de Tapu Dairesi’nde günde ortalama 80 satış işlemi gerçekleşiyor. 
     Yapılan satışların üçte birinin İngilizlere ait olduğunu ifade eden yetkililer, 2005 yılının ilk altı ayında yaklaşık bin 800 tapu işleminin sonuçlandığını, özel konumu nedeniyle İngiliz vatandaşlarca başvurusu yapılan 2 bin tapu işleminin Ege Ordu Komutanlığı’nda incelemesinin sürdüğünü, yıl sonuna kadar 4 bin 500 satış işleminin gerçekleşmesinin tahmin edildiğini belirttiler. 
     İlçedeki tapu işlemlerinin yüzde 30’unun yabancı uyruklu vatandaşlara ait olduğunu bildiren yetkililer, ev satışları ile birlikte Didim’de kültür yapısının da değişmeye başladığını, İngilizler ile olan evliklerin yanı sıra İngiliz vatandaşlarının yanında çalışan çırak sayısının da her geçen gün arttığına dikkat çektiler. 
     
</TEXT>
</DOC>
