<DOC>
<DOCNO> 354272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/yasam/yas07.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkeologlardan suç duyurusu 
</HEADLINE>
<TEXT>


GÜLAY FIRAT 

Arkeoloji ve Arkeologlar Derneği, Marmaray Projesi kapsamında, Üsküdar'daki kazı çalışmalarında çıkan tarihi çarşıya 'özenli davranmayan', 3. No'lu Kültür Tabiatları Koruma Kurulu hakkında suç duyurusunda bulundu. Derneğin İstanbul Şubesi Başkanı Doç. Dr. Sevil Gülçür, "Üsküdar'da yapılan kazı sonucunda Osmanlı dönemine ait Arasta ortaya çıktı. Kurulun 'duvarlar hafif makinelerle kaldırılabilir' görüşüne dayanılarak, İstanbul Arkeoloji Müzeleri Müdürlüğü'nce iş makinesiyle dağıtıldı. Arasta'dan bir şey kalmayacak şekilde yerle bir edildi, üstüne moloz yığıldı. Biz yargıya da başvurduk. Çünkü bir arkeolojik alan iş makinesiyle kaldırılamaz" dedi. 


</TEXT>
</DOC>
