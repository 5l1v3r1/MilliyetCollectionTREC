<DOC>
<DOCNO> 369630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/guncel/gun03.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'İçimizde bir yer' baleye ilham verdi 
</HEADLINE>
<TEXT>


3. Bodrum Uluslararası Bale Festivali'nde sahnelenecek "Karışık Hisler"in koreografı Balkan, eseri Ahmet Altan'ın "İçimizde Bir Yer" kitabından esinlenerek oluşturduğunu söylüyor 

Yasemin Bay 

TC Kültür ve Turizm Bakanlığı Devlet Opera ve Balesi Genel Müdürlüğü organizasyonuyla bu yıl üçüncü kez gerçekleştirilecek olan Bodrum Uluslararası Bale Festivali, 14-28 Ağustos tarihleri arasında Bodrum Kalesi'nde düzenleniyor. Ankara Devlet Opera ve Balesi Genel Müdürlüğü tarafından sahnelenecek olan "Karışık Hisler" adlı bale eseri, festival kapsamında dünya prömiyerini gerçekleştirecek. Eserin koreografisi Devlet Opera ve Balesi Genel Müdürlüğü Sanat Danışmanı Mehmet Balkan'a ait. DOB Genel Müdürlüğü Bale Başkoreografı Lale Balkan'ın sahneye koyduğu, kostümlerini Bahar Korçan'ın hazırladığı eserle ilgili olarak Mehmet Balkan ile konuştuk. 

Nasıl bir eser "Karışık Hisler" 
Ahmet Altan'ın "İçimizde Bir Yer" adlı kitabında kadın-erkek ilişkileri son derece modern bir dille anlatılmış. Altan'ın bu kitabını okuyunca çok etkilendim. Bundan bale yapılabilir mi diye düşündüm. Daha sonra Altan'ı da aradım ve kendisinin de onayını aldım. 

Neden bir edebiyat eserinden yola çıktınız 
Ben bu tür çalışmalara çok sıcak bakıyorum. Dansı sadece dans etmek için yapamazsınız hareketler, vücut dili bir anlam taşımalı. Tutunacak bir dalım, nereye gittiğimi gösteren bir librettom olmalı. Ahmet Altan'ın eserinde kısa kısa hik yeler var. Ama bunlar hep birbiriyle bağlantılı. İlişkiler, hayal kırıklıkları, insanların riyak rlıkları, yalanları... O hik yeleri bir araya getirmek gibi bir çaba sarf etmedim onları aynı Altan'ın yazdığı gibi sahneye taşımaya çalıştım. 

"Karışık Hisler"de Philip Glass ve Bach'ın müziğini görüyoruz. 
Koreografi 2 bölümden oluşuyor. Birinci bölümde oldukça depresif sıkıntılı ilişkiler var. O bölüm için Philip Glass'ın müziğini uygun gördüm. İkinci bölüm ise enteresan, biraz da melodram içeren hik yelerden oluşuyor. Burada da Anjelika Akbar'ın izniyle "Bach Oriental" isimli çalışmasını kullandık. 

Eser, dünya prömiyerini yapacak. 
"Karışık Hisler" önce Ankara'da, sonra Türkiye genelinde sahnelenecek. Yurtdışı turnesi ile ilgili çalışmalar yapıyoruz. Ekim sonunda gerçekleşebilir. 
Eser 14 Ağustos'ta 21.30'da Bodrum Kalesi'nde sahnelenecek. 

Diğer etkinlikler 

3. Bodrum Uluslararası Bale Festivali kapsamında 18 Ağustos'ta Mariinsky Tiyatrosu Kirov Balesi'nin dansçılarından oluşan Kirov Bale Yıldızları, 21 Ağustos'ta Antalya Devlet Opera ve Balesi'nin sahneye koyacağı "Kontrast", 25 Ağustos'ta İstanbul Devlet Opera ve Balesi'nden "Carmina Burana" izlenebilecek. Festival, 28 Ağustos'ta Arjantinli grup Bocca Tango Maipo'nun gösterisiyle sona erecek. 


</TEXT>
</DOC>
