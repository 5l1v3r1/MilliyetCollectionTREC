<DOC>
<DOCNO> 382760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/yasam/yas09.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yaşındaki H.A.'yı 100 kişiye pazarladılar 
</HEADLINE>
<TEXT>


DHA 

Antalya'da 14 yaşındaki H.A.'yı yaklaşık 100 erkeğe pazarladıkları iddia edilen 5 kişi gözaltına alındı. 3.5 aylık hamile olduğu belirlenen H.A., birlikte olmaya zorlandığı bir erkekten polisi aramasını istemesi üzerine kurtarıldı. Kaleiçi'nde bulunan Dubai Bar'da zorla konsomatrislik yaptırılan H.A. 14 , bar işletmecileri tarafından Tayyar Bilgiç ile ismi açıklanmayan 2 kişiye 1000 YTL'ye satıldı. İddiaya göre bir eve kapatılan kız, zorla erkeklere pazarlanmaya başlandı. H.A., birlikte olmaya zorlandığı bir erkeğe yalvararak, polisi aramasını istedi. 

4 gözaltı 
Bu kişinin polisi arayıp durumu bildirmesi üzerine harekete geçen Ahlak Büro Amirliği ekipleri, Meydankavağı Mahallesi'nde bulunan eve baskın düzenledi. Baskında H.A. kurtarılırken, Bilgiç gözaltına alındı. Bilgiç'in ifadesi doğrultusunda polis, Dubai Bar işletmecisi Gerçek Akkoyun ve bar çalışanları İsmet Erz 23 , Mustafa Boğa 27 ve Mehmet Caner'i gözaltına aldı. Ailesine teslim edilen H.A., ifadesinde 100 erkeğe pazarlandığını söyledi. Zanlılar, adliyeye sevk edildi. 


</TEXT>
</DOC>
