<DOC>
<DOCNO> 376478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo26.html </URL>
<DATE> 2005/09/07/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Türkiye, Ukrayna'dan zaferle dönüyor 0-1 
</HEADLINE>
<TEXT>

     18. Dünya Kupası Avrupa elemeleri 2. Grup’ta yapılan maçta Türkiye, 2006 Dünya Kupası için kader maçında yenilgisiz grup lideri Ukrayna'yı deplasmanda devirmeyi başardı. Ay-yıldızlılara zaferi getiren gol 54. dakikada Tümer'in ayağından geldi. 
     Grupta ikincilik iddiasını sürdürmek için bu maçı mutlaka kazanması gereken A Milli Futbol Takımı, karşılaşmaya temkinli başladı. İlk dakikalarda kalesinde rakibine önemli bir gol pozisyonu vermeyen Türkiye, 18. dakikada Gökdeniz ile çok önemli bir gol pozisyonunu değerlendiremedi. Bu dakikadan sonra rakip kalede önemli bir pozisyon üretemeyen milli takım, zaman zaman kalesinde uzaktan şutlarla tehlikeler yaşadı, ancak başarılı bir maç çıkaran Volkan, rakip futbolculara gol izni vermedi. 
     Coşkulu seyircisi önünde bu maçta Dünya Kupası finallerine tarihinde ilk kez katılma başarısını kutlayan Ukrayna ise milli takım karşısında uzaktan şutlarda gol aradı. Uzaktan şutlarda kaleci Volkan’a takılan evsahibi ekip, ilk yarıda gol atmayı başaramadı. 
     13. dakikada ceza alanı dışından Tümer’in kullandığı serbest 
     vuruşta, barajdan dönen topu önünde bulan Hamit’in vuruşunda, top kaleci Shovkovskiy’in kucağında kaldı. 
     16. dakikada ceza alanı dışından serbest vuruş kullanan 
     Tymoschuk’un yerden sert şutunda, top direğin yanından auta gitti. 
     18. dakikada sağdan Okan’ın ceza alanı içine gönderdiği topu Hakan 
     Şükür, kafayla altıpastaki Gökdeniz’e indirdi. Kaleciyle karşı karşıya kalan Gökdeniz’in vuruşunda, kaleci Shovkovskiy’den dönen topu savunma uzaklaştırdı. 
     21. dakikada ceza alanı dışı sol çaprazından Rotan’ın sert 
     şutunda, kaleci Volkan yatarak direğin dibinde topu kontrol etti. 
     22. dakikada bu kez sol çaprazdan ceza alanına giren Shelayev’in 
     sert şutunda, top Volkan’ın kucağında kaldı. 
     36. dakikada Voronin’in ceza alanı dışından yaklaşık 35 metreden 
     sert şutunda, top üstten auta gitti. 
     38. dakikada çalımlarla ceza alanına giren Tymoschuk’un vuruşunda, 
     kaleci Volkan topu kontrol etti. 
     40. dakikada Voronin’in ceza yayı içinden vuruşunda, top kaleci 
     Volkan’da kaldı. 
     Kalan dakikalar da gol getirmedi ve maçın ilk yarısı 0-0’lık skorla tamamladı. 
     
     İlk yarı sonucu Ukrayna 0 - Türkiye 1 

     Karşılaşmanın ikinci yarısına galibiyet golü bulmak için çıkan Türkiye, 55. dakikada Tümer’in attığı golle 1-0 öne geçti. Bu dakikadan sonra temkinli oynayan milliler, zaman zaman kalesinde tehlikeler yaşadı. Rakip kalede önemli bir gol pozisyonu üretemeyen milliler, Ukrayna atakları karşısında kaleci Volkan’ın başarılı performansıyla rakibine beraberlik şansı vermedi ve 1-0 galip ayrılarak, grupta ikincilik iddiasını sürdürdü. 
     İkinci yarıda da uzaktan şutlarla gol arayan Ukrayna, 55. dakikada Tümer’in golüne engel olamadı. Golden sonra beraberlik golü için rakip kaleye yüklenen evsahibi ekip, 75. dakikada Venglynskiy ile girdiği önemli bir gol pozisyonunu değerlendiremedi. Ukrayna, daha sonra girdiği gol pozisyonlarında da beraberliği yakalayamadı ve gruptaki ilk yenilgisini aldı. 
     48. dakikada sağ çarprazdan ceza alanı dışında Gusev’in vuruşunda, 
     top üstten auta gitti. 
     50. dakikada Tümer’in sağdan kullandığı serbest atışta, ceza alanı 
     içinde Fatih’in kafa vuruşunda, top kaleci Shovkovskiyde kaldı. 
     53. dakikada sağdan Hamit’in ortasında kaleci Shovkovskiy, iki 
     hamlede topa sahip oldu. 
     55. dakikada çalımlarla ceza alanına giren Tümer, kaleciyle karşı 
     karşıya kaldığı pozisyonda, yerden bir vuruşla topu ağlara göndererek, A Milli Takım’ı 1-0 öne geçirdi. 
     60. dakikada Voronin’in ceza alanı dışından sert şutunda, kaleci 
     Volkan yatarak topu kontrol etti. 
     69. dakikada Hamit’in sağdan ortasında, ceza alanında topa 
     yükselen Hakan Şükür, kötü bir kafa vuruşu yapınca savunma topu uzaklaştırdı. 
     75. dakikada Alpay’dan seken topu sol çarprazda önünde bulan 
     Venglynskiy’in vuruşunda, top yandan auta gitti. 
     86. dakikada Bielik’in ceza alanı içinde dönerek vuruşunda, kaleci 
     Volkan yatarak topu kontrol etti. 
     90. dakikada ceza alanı içinde Tymoschuk’un vuruşunda, İbrahim 
     Toraman’ın kafasına çarparak kaleye yönelen topu kaleci Volkan yatarak kontrol etti ve karşılaşma 1-0 Türkiye’nin üstünlüğüyle sona erdi. 
     
     Kadrolar 

     

Stat Kiev Olimpiyat Hakemler Alain Sars xxx, Frederic Arnault xxx, Vincent Taxier xxx Fransa Ukrayna Shovkovskiy xx, Rusol xx, Nesmachniy xx, Vaschuk xx, Fedorov xx, Shelayev xx Dk. 80 Shyschenko x , Tymoschuk xx, Rotan x Dk. 68 Venglynskiy x , Gusev xx, Voronin xxx Dk. 84 Gusin x , Bielik x Türkiye Volkan xxxx, Hamit xx, İbrahim Toraman xxx, Alpay xx, Ümit xx, Okan xxx Dk. 90 Serhat , Selçuk xxx, Gökdeniz x Dk. 46 Hüseyin xx , Tümer xxx, Fatih Tekke xx Dk. 83 Hasan x , Hakan Şükür xx Gol Dk. 55 Tümer Sarı Kartlar Dk. 23 Hamit, Dk. 45 Hakan Şükür, Dk. 56 Okan, Dk. 90 Hasan Türkiye Dk. 32 Gusev, Dk. 49 Nesmachniy Ukrayna      
     2. Grupta puan durumu ise şöyle 

     

TAKIMLAR O G B M A Y P 1-Ukrayna 11 7 3 1 16 5 24 2-Türkiye 11 5 5 1 22 9 20 3-Yunanistan 10 5 3 2 14 8 18 4-Danimarka 9 3 4 2 15 10 13 5-Arnavutluk 10 4 - 6 9 17 12 6-Gürcistan 9 2 3 4 13 18 9 7-Kazakistan 10 - - 10 5 27 -      
     HAKAN ŞÜKÜR CEZALI DURUMA DÜŞTÜ 

     Karşılaşmanın ilk yarısının bitiminde sarı kart gören Hakan Şükür, cezalı duruma düştü. 
     Hakan, Arnavutluk ile yapılacak grubun son maçında forma giyemeyecek. 
     Hakan Şükür, Ukrayna maçıyla birlikte 100. kez ay yıldızlı formayı giydi. 
     A Milli Takımı teknik heyet ve futbolcuları, maçın bitimiyle birlikte birbirlerini sarılarak büyük sevinç yaşadı. 
     Ukraynalı taraftarlar, takımları 1-0 yenik duruma düşmesine karşın çoşkulu tezahüratlarını sürdürdü. Golden sonra da taraftarlar, "Meksika dalgası" yaptı. 
     Ukraynalılar, maçtan sonra da takımlarının Dünya Kupası finallerine ilk kez katılma başarısını coşkuyla kutladılar. Saha içinde de futbolcular, teknik direktör Oleg Blokhin’i havaya atarak başarıyı doyasıya yaşadılar. 
     
     OKAN VE GÖKDENİZ İLK 11'DE 

     Ukrayna ile karşılaşan Türkiye, maça Danimarka müsabakasından 2 farklı isimle çıktı. 
     Milli Takımlar Teknik Direktörü Fatih Terim, Danimarka maçında yedek soyundurduğu Okan ve Gökdeniz’i Ukrayna karşısında ilk 11’de sahaya sürdü. Danimarka maçında ilk 11’de oynayan Yıldıray, bu karşılaşmada aday kadroda yer almazken, Hasan ise yedek soyundu. 
     Terim, forvette yine Fatih Tekke-Hakan Şükür ikilisine yer verdi. 
     Milli takımda, Özden, Tolga, Serkan, Hüseyin, Serhat, Hasan ve Halil yedekler arasında yer aldı. 
     
     SHEVCHENKO KADRODA YOK 

     Ukrayna Milli Takımı’nın yıldız futbolcusu Andriy Shevchenko, Türkiye’ye karşı forma giymedi. 
     Ukrayna’nın gruptan çıkmayı garantilemesinin ardından Shevchenko’nun milli takımdan affını isteyip, İtalya’ya döndüğü bildirildi. 
     
     TÜRK TARAFTARLARI MİLLİ TAKIMI YALNIZ BIRAKMADI 

     Kiev’de yapılan karşılaşmada Türk taraftarlar, milli takımı yalnız bırakmadı. 
     Sponsorların Türkiye’den getirdiği taraftarlarla birlikte yaklaşık 2 bin Türk futbolsever, kırmızı-beyaz formalarla tribünlerde renki görüntüler oluşturdu. Taraftarlar, maç öncesi millileri takım halinde tribünlere çağırıp alkışladılar. 
     
     UKRAYNA, FİNALLERE KATILMA BAŞARISINI KUTLUYOR 

     Türkiye maçı öncesi 18. Dünya Kupası finallerine gitmeyi garantileyen Ukrayna’da, taraftarlar karşılaşmada bu başarıyı kutladı. 
     Futbolcuları sahaya çıktığında büyük sevgi gösterisinde bulunan Ukraynalı sporseverler, oyunculara tezahüratlarda bulundu. 
     Stat dışında ve içinde karşılaşma öncesi yapılan çeşitli etkinliklerle Ukraynalılar, takımlarının finallere kalma başarısını doyasıya kutladı. 
     83 bin 300 kişilik Kiev Olimpiyat Stadı’nda karşılaşmayı yaklaşık 
     50 bin futbolsever izledi. 
     

     
</TEXT>
</DOC>
