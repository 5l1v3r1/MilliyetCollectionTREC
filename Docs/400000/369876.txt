<DOC>
<DOCNO> 369876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/yazar/guclu.html </URL>
<DATE> 2005/08/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
OKS puanları bir garip 
</HEADLINE>
<TEXT>


Ortaöğretim Kurumları Girişi Sınavı OKS, kafa karıştırmaya devam ediyor. Başvurulardan önce bir hayli karışıklık, hata ve yanlış anlama söz konusu olmuştu. Görünen o ki sınav sonuçlarının açıklanmasından sonra da bu tartışma daha uzun süre devam edecek. 
OKS sonuçlarının ilan edildiği gün, Milli Eğitim Bakanı Çelik açıkladı. TM alanında 703 bin 533, MF alanında da 703 bin 532 aday 160 puan barajını aşarak okul tercihi yapmaya hak kazandı. 
Peki, kaliteyi koruma amacıyla konulan barajı kaç öğrenci aşamadı En önemli sorulardan biri buydu. Yine Bakan Çelik'in verdiği bilgiye göre, TM alanında 26, MF alanında da 27 aday 160 puan barajını geçemeyerek, elendi. 
Yukarıdaki tabloya baktığımızda, barajı aşamayanların toplam sayısı, hepsi hepsi 53 kişi. Ama bir başka veride de çok farklı bilgiler veriliyor. OKS'de erkek öğrencilerin başarı oranı yüzde 89.41, kız öğrencilerinki ise 93.86, Yani ortalama başarı yüzde 92 civarında. 
Bu arada 65 bin 76 öğrencinin de, sınavda, üç yanlışın bir doğruyu götürmesi kuralının uygulanması nedeniyle, ikiden az doğru yanıtları kaldığı gerekçesiyle sıfır puan aldıklarını hatırlatmakta yarar var. 
Şimdi merak edilen sorular şunlar 
Barajı aşmak için kaç net gerekiyor 160'ın altında puan alanlar elendiğine göre, en düşük puan sınırı 160 mı 
Her şeyden önce şunu sormak gerekiyor Taban puan 160 mı Yoksa çok daha yüksek bir puan mı Örneğin 250 mi 
Elimizde değişik puan kartı örnekleri var. 
Örneğin ME'nin Türkçe ve Matematik'te 7'şer doğrusu 18'er de yanlışı var. Üç yanlış bir doğruyu götürdüğüne göre, her iki testten de 6'şar neti gidiyor. Yani kala kala birer neti kalıyor. 
Bir Türkçe, bir de Matematik yani iki nete karşılık aldığı TM puanı 259.719. Aynı öğrenci Fen'den 5 doğru 19 yanlış, Sosyal'den de 9 doğru 16 yanlış yapmış. Yani Fen'den sıfır neti, Sosyal'den de sadece 3.66 neti var. Bu durumda aldığı MF puanı da 259.719. 
Tekrar başa dönersek, ME'nin Türkçe'den 1, Matematik'ten 1, Sosyal'den 3.66, Fen'den de sıfır neti var. Yani toplam net sayısı 100 soruda 5.66. 
ME, 5.66'lık netle, 160 puan barajını neredeyse 100 puan farkla aşıyor. İki net alan 160, 5.66 net alanda 259 puan aldığına göre, 3.66'lık bir netin puan getirisi tam 99 puan oluyor. 
Sevinç Dershanesi Rehberlik Servisi'nden Mehtap Aydın ve arkadaşları, bu konuda kesinlikle bir hata söz konusu diyorlar. Ne olduğu konusunda tam bir şey söyleyemiyorlar. Çünkü ellerinde sınava yönelik yeterince veri yok. Bakanlıktan istiyorlar. Ama alamıyorlar. 
Sınavlarla ilgili istatistikler gerçekten eğlenceli oluyor. Hiç ummadığınız yerden ummadığınız açıklar yakalayabiliyorsunuz. Bu konudaki titizliğimiz sayesinde, önceki yıllarda çok sayıda ÖSS ve LGS sorusunu iptal ettirmekle kalmadık, bazen puanların yanlış hesaplandığını kanıtlayıp, on binlerce öğrencinin puanlarının yeniden hesaplanmasına da vesile olduk. 
Bu yıl da bir karmaşa olduğu kesin. Yarın olmasa da öbür gün sonuçlar açıklandığında, çok daha fazla veriye sahip olacağız. İşte dananın kuyruğu da o zaman kopacak. 
ME ile ilgili veriler çok ilginç tespitleri de beraberinde getiriyor. Matematik ve Fen testlerinden toplam sadece bir neti olmasına rağmen, MF puanında, puanı hesaplanan 703 bin öğrenci arasında 675 bin 696'ncı sırada yer aldı. Yani tek netle 25 bin öğrenciyi geride bıraktı. Bravo doğrusu TM'de ise durumu daha da iyi. İki netle geride bıraktığı kişi sayısı, tam 35 bin kişi. 
Nasıl olur demeyin, verdiğim bilgilerin tümü Milli Eğitim Bakanlığı'nın resmi bilgileri. Daha komiğini, yarın sınav sonuçları açıklandığında görürseniz hiç şaşırmayın. 70-80 neti olanlar açıkta kalırken, ME, bir Türkçe, bir Matematik, sıfır da Fen netiyle, bir anadolu lisesine girerse hiç şaşırmayın. 
Geçtiğimiz yıllarda üç beş netle anadolu lisesine giren çok oldu. Kalite düşüyor diye güya baraj getirildi. Ama sonuçlar ortada. İki neti olmayanın puanı hesaplanmayacak deniliyor, taban puanın 160 olduğu açıklanıyor, ama bir Matematik, sıfır da Fen neti olan öğrenci, sadece 160 puan barajının aşmakla kalmıyor, tam 259 MF puanı alıyor. 
Asıl mesleği ölçme-değerlendirme ve istatistik olanların, bu konuda eminim söyleyeceği çok söz vardır. Biz kendilerini dinlemeye hazırız. Adresimiz aguclu milliyet.com.tr 

Yüzde 100 başarı kandırmacası 
Bakanlığı böyle olan bir ülkede okul ve dershaneler de farklı olmaz herhalde. Şu günlerde siz de sık sık rastlıyorsunuzdur. Gazete ve dergilerde, öğretim kurumlarının başarı ilanlarından geçilmiyor. Biri aynen şöyle ÖSS'de ve OKS'de yüzde 100 başarı. Sanki çok önemliymiş gibi. Ama öyle bir sunuluyor ki, o okulun ilköğretim ve lisesinden mezun olan öğrencilerin tümü, anadolu liseleri, kolejler, fen liseleri ve üniversiteyi kazanmış. Oysa, daha ne OKS'nin ne de ÖSS'nin yerleştirme sonuçları açıklandı. Yukarıdaki örneklere bakıldığında, barajı aştık diye ilan vermek ise o okullara değer katmaz, tam aksine küçültür. 
Bu konuda dershaneler de bir lem. Hemen hepsi, bizde şu kadar ilk 100'e giren var diye ilan veriyor. Hepsini toplasanız, ilk 100'de sanki 100 kişi değil, bin kişi var. Bu konuda asıl önemli olan, ilk 100'e girenlerden çok, dershanelere milyarlar akıtıp açıkta kalanlar. Neden onları kimse açıklamıyor 
MEB, bu ilan işine bir çekidüzen vermeli ya da Rekabet Kurulu devreye girmeli. Tüketiciler, yani veli ve öğrenciler, resmen yanıltılıyor. Birileri buna artık dur demeli. 
Okul ve dershane seçerken aman dikkat Reklamlara değil, gerçeklere bakın. 

2006'da KPSS olacak mı 
Öğretmen adaylarından gelen soruların başında 2006'da KPSS yapılıp yapılmayacağı, 30 bin sözleşmeli kadro için başvuruların ne zaman başlayacağı ve şubatta kadro açılıp açılmayacağı geliyor. 
Normal koşullarda her üç sorunun cevabının da çok net bir şekilde biliniyor olması gerekiyor. Ama net değil. Çünkü, Milli Eğitim'i ilgilendiren kararları, özellikle de kadro ve paraya yönelik kararları, MEB değil Maliye veriyor. 
İşte bize ulaşan bilgiler 2006'da KPSS yapılacak. 2006 Şubat'ında muhtemelen kadro açılacak. 30 bin sözleşmeli öğretmen kadrosu için de Maliye'den olur alınmasının eli kulağında. Başvurular ay sonunda ya da en geç eylül başında. Atamalar ise okullar açılmadan... 

ALO BİLGİ HATTI 
Kafalarınızı kurcalayan her konuda yanı başınızdayız. Sorularınızı, aguclu milliyet.com.tr adresine gönderebilirsiniz... 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
