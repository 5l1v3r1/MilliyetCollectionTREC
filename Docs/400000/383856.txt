<DOC>
<DOCNO> 383856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko12.html </URL>
<DATE> 2005/10/04/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Eczacıbaşı Hükümetin dirayeti, çetin müzakere süreci için umut verici 
</HEADLINE>
<TEXT>

     Eczacıbaşı Holding Yönetim Kurulu Başkanı Bülent Eczacıbaşı, Türkiye-AB üyelik müzakerelerinin başlaması konusunda hükümetin ve diplomasinin gösterdiği dirayetin önümüzdeki çetin müzakere süreci bakımında da iyimserlik ve umut verdiğini bildirdi. 
     Bülent Eczacıbaşı, Avrupa Birliği ile müzakerelerin başlamasıyla tam üyelik yolunda yeni bir aşamaya ulaşıldığına işaret etti. 
     Bunun aynı zamanda, Türkiye'nin tarihinde de yeni bir dönemin başlangıcı olacağını vurgulayan Eczacıbaşı, şunları kaydetti 
     ''Artık Türkiye, politikada, ekonomide ve toplumsal yaşamın tüm alanlarında, bir çağdaşlık projesinin içinde yer almıştır. Bu alanlardaki dönüşümler sağlandıkça toplumun refahı yükselecek, mutluluğu artacaktır. 
     Ülkemiz açısından 'çağdaş uygarlık' hedefine ulaşma yolunda önemli bir adım olan bu gelişmeyi sağlayan, sonuca odaklanmış, kararlı ve soğukkanlı tutumu nedeniyle hükümetimizi ve değerli diplomatlarımızı kutlamak isterim. 
     Hükümetimizin ve diplomasimizin gösterdiği dirayet, bize önümüzdeki çetin müzakere süreci bakımında da iyimserlik ve umut veriyor.'' 
     
</TEXT>
</DOC>
