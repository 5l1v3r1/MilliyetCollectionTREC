<DOC>
<DOCNO> 377925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/guncel/gun07.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinematek, 25 yıl sonra yeniden açıldı 
</HEADLINE>
<TEXT>


12 Eylül 1980'de kapatılan İstanbul Sinematek'i, merhum Ömer Kavur'un isteği üzerine 25 yıl sonra aynı gün yeniden açıldı 

Alin Taşçıyan 

Beşiktaş Belediyesi'ne ait Levent Kültür Merkezi sinema salonu bundan böyle Sinematek olarak da hizmet verecek. Beşiktaş Belediye Başkanı İsmail Ünal, Kültür Sanat Platformu Danışmanı Zeliha Berksoy ve Sinema Koordinatörü Murat Borovalı işbirliğiyle hizmete giren Sinematek'in Ekim ayında açılması planlanıyordu. Ancak Ömer Kavur, Zeliha Berksoy'a Sinematek'in kapatıldığı gün açılmasının çok anlamlı olacağını söyleyince işler hızlandırıldı. Sinematek, mayısta yitirdiğimiz Ömer Kavur'un başyapıtı "Anayurt Oteli"nin gösterimiyle 12 Eylül'de açıldı. 

'Eksikliği çok ağır' 
Türkiye'de bugüne dek 12 Eylül'de kapatılan Sinematek'in yerini tutacak hiçbir girişim yapılamadı. Şimdi nasıl bir oluşumla karşı karşıyayız 
İsmail Ünal Beşiktaş'a kültür sanat açısından bakışımızı ortaya koymak istedik. Kültür ve Sanat Platformu'nu oluşturduk. Levent Kültür Merkezi bizim yerimiz. Geçmiş dönemlerde sinema olarak hizmet veriyordu. Bir süredir kapalı. Sinematek'in yeniden açılışını çok anlamlı buluyoruz. Beşiktaş'ta yaşayacağına inandığımız için burada vücuda getirdik. Mimar Sinan Üniversitesi de destek verdi. 

Sinematek nasıl bir politika izleyecek 
Zeliha Berksoy Yeni kuşaklar için bir Sinematek'in eksikliğini çok derin ve ağır buluyorum. Diğer etkinliklerimizi de uluslararası statüde tutuyor ve gençlere odaklanıyoruz. 6 aydır bu proje üzerinde çalışıyoruz. Mensubu olduğum Mimar Sinan Üniversitesi de ortak bir protokolle arşiv ve program açısından bize destek oluyor. Eskiden 7 gün Sinematek işlerdi. Artık zaman değişti. Biz Türk ve Avrupa sineması ağırlıklı bir vizyon programı sürdüreceğiz. Şenlikler ağırlık kazanacak. 14-15-16 Eylül tarihlerinde bir Sonbahar Şenliği yapacağız. Workshoplar düzenleyerek, yönetmenler davet ederek dünya düzeyinde bir tartışma ortamı yaratmak istiyoruz. 

K r amacı gütmeyen sinema 

Dünyadan hangi kurumlarla ilişki kurdunuz Nerelerle anlaşmanız var Nasıl bir arşiv oluşturacaksınız 
Murat Borovalı Önce Mimar Sinan arşiviyle başlayacağız. Türkiye'de bulunan, hali hazırda getirilmiş filmleri de izleyiciye yeniden izleme fırsatı vereceğiz. ABD ve Fransa başta olmak üzere bu alanda kendini kanıtlamış kurumlarla yapacağımız anlaşmalarla kendi arşivimizi oluşturmaya başlayacağız. Sinematek ciddi bir emek, süre, ruh ve yatırım ister. Buranın Sinematek fonksiyonu dışında yıl boyunca k r amacı gütmeyen bir sanat sineması olma özelliği var. Sonbahar Şenliği'nde "Bebekler", "Temmuzda", "Daima Lilya", "İnci Küpeli Kız", "Elveda Lenin" gibi Türk dağıtımcıların elindeki filmleri göstereceğiz. Sinematek kuşağında Mimar Sinan arşivinden filmler yer alacak. Yönetmen kuşağında ilk önce Ekim'de Erden Kıral toplu gösterisi yapacağız. Ekim'de "8 Alternatif" başlığıyla bir festivalimiz var. Dünya sinemasından 8 bağımsız yapımdan oluşan bir programımız olacak. Ardından TÜRSAK'ın Komedi Filmleri Festivali'nin bir ayağı burada olacak. 


</TEXT>
</DOC>
