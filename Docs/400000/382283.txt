<DOC>
<DOCNO> 382283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonsiy08.html </URL>
<DATE> 2005/09/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Hollanda hava savunmasını Aselsan ile yapacak 
</HEADLINE>
<TEXT>

     ASELSAN, Hollanda firması Philips’ten aldığı izinle üretime başlamasının üzerinden geçen 30 yılın sonunda bu ülkenin alçak irtifa hava savunma sistemi ihalesini kazandı. Hollanda, 18 adet Stinger Savunma Sistemi SSS 
     için ASELSAN’a 23 milyon euro ödeyecek. 
     ASELSAN, 30 yılık geçmişi, üçbini aşkın çalışanı ve yüzün üzerinde özgün tasarım sistemi ile Türk Savunma Sanayinin gözbebeği olmasının yanında bugünlerde yine bir gurur kaynağı oldu. Türk Silahlı Kuvetleri’nin alçak irtifa savunma sistem ihtiyacını özgün tasarımı Kaideye Monteli Stinger KMS ile çözen ASELSAN, ANKA’nın edindiği bilgiye göre, bir ilke daha imza atarak, Holanda Philips şirketinden aldığı lisans ile üretime başladıktan 30 yıl sonra holanda’ya özgün silah teknolojisini satmayı başardı. 
     Hollanda’nın açtığı ihalede diğer firmalardan daha iyi çözüm ve teknoloji sunan ASELSAN’ın, Alman Krauss-Maffei Wegmann KMW üretimi Fennek araçlarına monte edilecek 18 adet Stinger Silah Sistemi için verdiği teklif kabul edildi ve 23 milyon euro tutarındaki sözleşme imzalandı. Projede, Amerikan Raytheon Missile Systems firması ASELSAN alt yüktlenicisi olarak yer alacak ve sistemlerde kulanılacak Stinger Lançerlerini temin edecek. 
     ASELSAN’ın özgün tasarımı olan Kaideye Monteli Stinger’ın KMS bir versiyonu olan SSS’nin bir Avrupa ve NATO ülkesine satışınıng erçekleştirilmesinin, Türk savunma sanayisinin ulaştığgı teknolojik düzeyi ve Ar-Ge’ye yapılan yatırımın sağladığı başırıyı ortaya koyması bakımından önemli görülüyor. Avrupa ve NATO’nun önemli ülkelerinden birisi olan Hollanda ile gerçekleştirilen bu işbirliğinin, Türkiye’ye duyulan güveni ve yakınlığı göstermesi açısından önem taşıdığı da belirtiliyor. 
     
</TEXT>
</DOC>
