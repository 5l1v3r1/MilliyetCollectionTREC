<DOC>
<DOCNO> 364725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonsiy06.html </URL>
<DATE> 2005/07/27/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Blair'den Erdoğan'a sıcak karşılama, rahatlatan açıklama 
</HEADLINE>
<TEXT>

     Avrupa Birliği üyesi ülkelere son dönemde daha az gitmekle eleştirilen Başbakan Recep Tayyip Erdoğan, AB Dönem Başkanı İngiltere'nin başkenti Londra'da. 
     Başbakan Recep Tayyip Erdoğan, İngiltere Başkanı Tony Blair ile yerel saatle 08.10’da, çalışma kahvaltısında bir araya geldi. Görüşme öncesi Erdoğan'ı kapıda karşılayıp samimi görüntüler sergileyen Tony Blair, görüşmeden sonra da ''Ek Protokol'ün imzalanması Güney Kıbrıs'ın tanınması anlamına gelmez'' diyerek Ankara'yı rahatlattı. 
     Blair’in Downing Street 10 numaradaki konutunda gerçekleşen çalışma kahvaltısında, Başbakan Yardımcısı ve Dışişleri Bakanı Abdullah Gül, Devlet Bakanı ve Başmüzakereci Ali Babacan ve İngiltere Dışişleri Bakanı Jack Straw da hazır bulundu. 
     İngiltere Başbakanı Blair, Başbakan Erdoğan’ı konutun kapısında karşıladı. Erdoğan ve Blair, gazetecilere birlikte poz verdiler. 
     

     
</TEXT>
</DOC>
