<DOC>
<DOCNO> 393076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/soneko27.html </URL>
<DATE> 2005/11/08/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Euroda kan kaybı sürüyor... 
</HEADLINE>
<TEXT>

     Avrupa ortak para birimi euro, ABD Doları karşısında son iki yılın en düşük düzeyine geriledi. 
     Avrupa piyasasında sabah saatlerinde 1 euro 1.711 dolara kadar gerileyip son iki yılın en düşük düzeyine indi. Daha sonra biraz toparlanarak 1.1735 dolara çıkmasına rağmen, euronun değeri ABD Doları karşısında düne göre yüzde 0.6 azalmış bulunuyor. 
     Gözlemciler, euronun değer kaybetmesine en büyük etmenin Fransa'da devam eden varoş isyanı olduğunu belirtirken, ABD'de faiz oranlarının artması beklenirken Avrupa Merkez Bankası'nın faiz oranlarını artırmaması yönünde gördüğü siyasi baskıların da doların değerlenmesinde etkili olduğunu bildiriyor. 
     
     SERBEST PİYASADA KURLAR 

     Bayram haftasını 1.6240 YTL seviyesinden kapatan euro, dün 1.6150 seviyesine gerilemişti. Düşüş bugün de sürüyor. 
     İstanbul ve Ankara'da dolar, avro ve sterlinin alış-satış fiyatları, saat 14.00 itibariyle YTL olarak şöyle 
     

İSTANBUL SERBEST PİYASA ALIŞ SATIŞ ABD Doları 1.3640 1.3690 Avro 1.6040 1.6090 İngiliz Sterlini 2.3570 2.3800      

ANKARA SERBEST PİYASA ALIŞ SATIŞ ABD Doları 1.3620 1.3720 Avro 1.5990 1.6110 İngiliz Sterlini 2.3550 2.3880      
     KOTASYONLAR 

     Bankalararası piyasada dolar kotasyonları, saat 14.05 itibariyle, alışta en düşük 1.3625 YTL, en yüksek 1.3660 YTL, satışta en düşük 1.3670 YTL, en yüksek 1.3705 YTL seviyesinde bulunuyor. 
     
     PARİTE 

     Uluslararası piyasalarda avro-dolar paritesi 1.1729, sterlin-dolar paritesi 1.7349, yen-dolar paritesi ise 117.83 düzeyinde seyrediyor. 
     
</TEXT>
</DOC>
