<DOC>
<DOCNO> 381678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur21.html </URL>
<DATE> 2005/09/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Takımda oynayacak futbolcu bulamayınca... 
</HEADLINE>
<TEXT>

     Kastamonu’nun Hanönü İlçesi’nde yaşanan göç nedeniyle futbolcu bulamayan Hanönü Belediyespor Kulübü Başkanı Ertan Günay, antrenörlüğünü de yaptığı takımın kaptanı olarak maçlara çıkmaya başladı. 
     Hanönü Belediyesi’nde zabıta memurluğu görevini de yürüten Günay 35 , AA muhabirine yaptığı açıklamada, 17 yıl boyunca Hanönü Belediyespor ile bir başka kulüpte futbol oynadığını, 5 yıl önce de futbolu bıraktığını söyledi. 
     Daha sonra Hanönü Belediyespor Kulübü’nün başkanlığını yapmaya başladığını ifade eden Günay, "İmkanlar ölçüsünde kulübümüzü yaşatmaya çalışıyoruz. Ancak ilçede yaşanan göç nedeniyle futbolcu bulmakta zorlanıyoruz. Geçen sezon, Hanönü’ye yakın olan Boyabat ve Vezirköprü ilçelerinden futbolcu transferi yaparak ligde kalabildik" dedi. 
     Kulüplerinin mali durumunun zayıf olması nedeniyle bu sezon ilçe dışından transfer yapamadıklarını belirten Günay, şöyle konuştu 
     "İlçemizdeki lisede eğitim gören gençlerden sporcu yetiştirmek istiyoruz. Ancak göç nedeniyle lisede genç kalmadı. Takımımızın sahaya 11 kişi çıkabilmesi için ben de oynamaya mecbur kaldım. Yeniden lisans 
     çıkarttırıp bu sezon oynamaya başladım. Şimdi takımın antrenörlüğüyle birlikte kaptanlığını da yapıyorum." 
     
</TEXT>
</DOC>
