<DOC>
<DOCNO> 359359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonsiy03.html </URL>
<DATE> 2005/07/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
AKP'liler Şahin için "Tüzüklerin Efendisi" afişi yaptırdı 
</HEADLINE>
<TEXT>

     Yargıtay Cumhuriyet Başsavcılığı’nın AKP’ye yaptığı "Tüzüğünü değiştir" uyarısı, AKP’de sinemalardaki "Yüzüklerin Efendisi" filminden esinlenilerek tüzük değişikliklerinin mimarı olan AKP Genel Sekreteri İdris Naim Şahin için, "Tüzüklerin Efendisi" adlı bir afiş yapılarak Başbakan Recep Tayyip Erdoğan’a da gösterilmesi olayını ortaya çıkardı. 
     Yargıtay Başsavcılığı’nın partiyi uyarmasına neden olan tüzük değişikliğinin hazırlayıcısı olan Şahin, tüzük değişikliğine AKP içinde muhalif olanlarca dönemin ünlü filmi "Tüzüklerin Efendisi’nin" afişinde yapılan bir değişiklikle eleştirildiği öğrenildi. ANKA’nın edindiği bilgilere göre 2003 yılında yapılan ve partinin Başsavcılıkca uyarılmasına neden olan tüzük değişikliğiyle ilgili olay şöyle yaşandı 
     
     HOBBİT’İN YERİNE ŞAHİN’İN FOTOĞRAFI 
     İdris Naim Şahin, AKP Genel Sekreteri olarak tüzük değişiklikleri taslağını hazırlayarak Merkez Yürütme Kurulu’na MYK sundu. Bu sırada sinemalarda gösterimde olan ve büyük gişe yapan Yüzüklerin Efendisi filminin afişinde yapılan bir değişiklik AKP Genel Merkezi’nde elden ele dolaşmaya başladı. Yüzüklerin Efendisi’nin afişinde yapıland eğişiklikle, filmde Hobbit Frodo yaratığı rolüyle başrolde olan oyuncu Elzjah Wood’un yerine İdris Naim Şahin’in fotoğrafı konmuştu. Afişteki Yüzüklerin Efendisi ismi ise Tüzüklerin Efendisi olarak değiştirilmişti. 
     
     AFİŞ MYK’YA ULAŞTI 
     İdris Naim Şahin’in farketmediği afiş aynı sırada yapılan MYK toplantısında üyelere kimliği belirsiz kişilerce dağıtıldı. Başbakan Erdoğan’ın henüz bulunmadığı sırada dağıtılan afişteki espri, filmi izlemedikleri için MYK üyelerinin çoğunluğunca anlaşılamadı. MYK üyeleri, "bunun ne anlama geldiği" konusunda birbirine sorular yönelttiler. Bunun üzerine filmi izleyen bazı üyeler, Yüzüklerin Efendisi’nin çok izlenen bir film olduğunu, filmin hikayesiyle birlikte anlatarak Tüzüklerin Efendisi şekline dönüştürülen afişle Şahin’e mizahi bir eleştiri yapıldığını anlattılar. 
     
     ERDOĞAN KAYKAHA ATTI 
     Bu sırada İdris Naim Şahin’in olumlu ya da olumsuz hiçbir tepki vermemesi dikkat çekti. Daha sonra toplantıya başkanlık etmek üzere salona gelen Başbakan Erdoğan’a da afiş gösterildi. Erdoğan’a da filmle kurulan bağlantı hakkında bilgi verilerek, Şahin’in eleştirildiği anlatıldı. Erdoğan, bunun üzerine afişe olan tepkisini yüksek sesli kahkahalar atarak gösterdi. Bu sırada da Şahin’in hiç tepki vermemesi dikkat çekti. 
     
</TEXT>
</DOC>
