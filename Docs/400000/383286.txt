<DOC>
<DOCNO> 383286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sondun02.html </URL>
<DATE> 2005/10/02/ </DATE>
<TIME> 00.25 </TIME>
<AUTHOR>  </AUTHOR>
<HEADLINE>
Efsane liderlerin torunları buluştu... 
</HEADLINE>
<TEXT>

     İkinci Dünya Savaşı’nın sonuna doğru Nazi Almanya’sını kesin yenilgiye uğratacak son saldırıyı görüşmek üzere ABD Başkanı Franklin Roosevelt, İngiltere Başbakanı Winston Churchill ve SSCB’nin lideri İosip Stalin’in Yalta Konferansı’nın 60. yıldönümünde üç liderin torunları Hollanda’da buluştu ve enikonu konuştu. 
     Ukrayna’nın Kırım Yarımadası Yalta limanında 4-11 Şubat 1945’te buluşan ve Avrupa’nın Doğu Komünist Bloku olarak bölünmesinin tohumunu atan üç liderin torunları bugün Hollanda’nın Maastricht kentinde buluşarak "dünyanın halini" görüştüler. 
     Hollanda’nın Belçika ve Almanya sınırına yakın Maastricht kentinde Maastricht Üniversitesi’nin toplantı salonunda buluşan üç liderin torunlarının birçok yönden samimi cereyan eden görüşmesinde, Churchill’in 1874-1965 torunu yazar ve siyasetçi Winston S. 
     Churchill, Stalin’in 1879-19 torunu olan emekli albay ve askeri tarihçi Yevgeni Cugaşvili’ye, "Dedem, dedenize İosip Stalin’e en derin saygıyı besliyordu" dedi. 
     Torun Churcihil 64 , "Dedem, Stalin’in yönettiği SSCB’nin Kızılordusu’nun Avrupa’nın böğründe, kapı eşiğinde boğazını sıkmaya hazır halinden de pek endişeliydi" diye konuştu. 
     Nitekim savaştan sonra Churchill Polonya, Doğu Almanya, Çekoslovakya, Macaristan, Bulgaristan’ın dahil olduğu, Doğu Bloku’nun merkezi Varşova Paktı ülkeleri ve komünist Romanya-Yugoslavya sınırları için "Demirperde" sözünün mucidi olmuştu. 
     Stalin’in torunu emekli albay Cugaşvili, dedelerinin şahsen samimi beraberlikleri olduğunu hatırlattı. Stalin’in Gürcü soyadını kullanan Cugaşvili, "Stalin’in bilhassa İngiltere ve AB’yi aslında doyurulamaz emperyalist düşmanlar olarak gördüğünü" de anımsattı. 
     
     BİR SAVAŞ OLASILIĞI DAHA VARDI 
     Mamafih Churchill, Doğu Almanya’nın Komünistlerin eline geçmesinden sonra SSCB’ye savaş açılması olasılığını da değerlendiriyordu. 
     ABD’nin 32. başkanı Franklin Roosevelt’in 1882-1945 torunu olan eğitimbilimci ve eski BM diplomatı Curtis Roosevelt, "Yalta’da kuvvete dayalı siyaset Almanca Realpolitik uygulandığını" hatırlatarak, ABD’nin Avrupa’yı Nazi işgalinden kurtarmasındaki önemimi hatırlattı. 
     
     IRAK 
     Curtis Roosevelt, "Yalta’da esas kazançlı çıkanın Rusya SSCB 
     olduğunu" da yeniden hatıra getirdi. C. Roosevelt, "ABD’nin şimdiki 43. Başkanı George Bush’un Yalta hakkında söylediği, küçük ezilmiş ülkelerin kaderi çizildi" sözüne de asla katılmadığını belirtti ve dünyanın şimdiki büyük sorunlarından Irak’ta "ABD’nin büyük hata yaptığını" vurguladı. C. Roosevelt, "Şimdiki dünyada Irak yüzünden Amerikan değerlerinin ufalandığını ve uçup gittiğini görüyorum, bunu her ne kadar Fransa’da yaşarken görüyor olsam da" dedi. S. Churchill ise "Irak’ta ve Afganistan’da yapılan demokrasi için doğrudur" görüşünü savundu. Irak meselesinde C. Roosevelt’e kesinkes karşı çıkan S. Churchill, kendi ülkesini de kastederek, "ABD’nin müttefikleri Irak ve Afganistan’da mükemmel iş görüyorlar" dedi. Stalin’in torunu Cugaşvili, dedesinin kim olduğunu 10 yaşındayken öğrenmiş. Torun Churchill, "Düşünün üç lider ellerinde birer boş sayfayla Avrupa’nın tüm kaderini belirlemeye Yalta’ya geliyorlar..." ifadesini kullandı. S. Churchill, Cugaşvili’ye, "Dedem, Stalin hakkında aslında şöyle düşünüyordu Timsah gibiydi İosip Stalin, gülümsüyor mu, avını mı yiyecek belli etmezdi" dedi. Cugaşvili, Yalta’nın, BM’nin de temelini attığını bilhassa vurguladı. Curtis Roosevelt, günün dünya siyasetinde Avrupa Anayasası’nda Fransa ve Hollanda halklarının referandumda reddetmelerine rağmen ileride Avrupa’nın tam olarak birleşmesinin iyi olacağını zikretti. 
     
     İNGİLTERE YENİLSEYDİ 
     C. Roosevelt, "Yalta’dan önce, dedesinin ABD’nin Avrupa’nın yardımına savaşa katılarak mutlaka koşması gerektiğini çok önceleri söylediğini, ancak ne zamanki 7 Aralık 1941’de Japon hava kuvvetleri Hawaii-Pearl Harbour’da Amerikan deniz üssünü yok etti, ABD’nin 2. 
     Dünya Savaşı’ndaki safını belirlediğini anlattı. Savaşta eğer İngiltere Hitler Almanya’sına yenilirse ABD’nin de büyük tehlike altına gireceği biliniyordu. 
     
</TEXT>
</DOC>
