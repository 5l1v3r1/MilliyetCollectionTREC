<DOC>
<DOCNO> 377468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/yazar/civaoglu.html </URL>
<DATE> 2005/09/11/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Cami ve lokanta 
</HEADLINE>
<TEXT>


Başbakan Recep Tayyip Erdoğan'ın namaz kıldığı camide Hizb-ut Tahrircilerin "malum gösterilerini" tekrarlamaları, bana 12 Eylül öncesinin başbakanı Süleyman Demirel ile yediğimiz yemeği anımsattı. "Havanın gerçekten kurşun gibi ağır olduğu" o yıllarda işlenen siyasi cinayetler, artık -neredeyse- bir "istatistik" olay haline gelmişti. 
Çok ünlü biri öldürülmemişse, gazetelerin ilk sayfalarında sağda ve solda vuruşanların cinayetleri, "dünkü terör bilançosu" başlığı altında her gün 20-30 arasında değişen bir rakamla verilirdi. 
Gazeteler, terörün silahlı propagandasında kullanılmamak için büyük başlıklardan kaçınıyorlardı... Toplum da bunlardan tiksiniyordu. Ünlülere dönük büyük cinayetleri bile artık bekledikleri kadar yankı yapmamaya başlamıştı. 
Daha başka yöntemler arıyorlardı. 
.................... 
Yazının başında işaret ettiğim, dönemin Başbakanı Süleyman Demirel ile akşam yemeğimize dönelim... 
Bir gazetenin genel yayın yönetmeniydim. Zaman zaman Ankara'ya gider, Süleyman Demirel ile söyleşiler yapardık. 
Beni Kavaklıdere'deki RV restorana davet etmişti. Ankara'ya geldiğimde sık sık gittiğim restorandı, sahiplerini, görevlileri tanırdım. Bir ara aşağıya indim. 
Vestiyerdeki çalışanlar "Güneri Bey, az önce örgütten geldiler, her zamanki haraçlarını aldılar, gittiler" diye yakındılar. 
İçerisi, Başbakan'ın korumalarıyla dolu olduğu halde bunu yapabilmişerdi. 
Çünkü... Restoran kadrosu, daha sonraki günlerde, haftalarda böyle bir koruma çemberi içinde olmayacaklardı ki... Korumalara hissettirmeden ödemeyi yapmışlardı. Can ve mal güvenliğini "sokak" teslim almış gibiydi. O gece hangi sol terör örgütü olduğunu da söylemişlerdi. 
Bugün h l faal durumda... 
Sanıyorum amaçları, hem kendilerine motivasyon vermekti, hem de bu hadisenin duyulması halinde müthiş propaganda yapacaklarını düşünmüş olmalıydılar. Oyuna alet olmamış, yazmamıştım. 
Ancak... Aradan zaman geçtikten sonra yazmıştım. 
.................... 
Bunu, Demirel dönemine özgü bir olay sanmak yanlış olur. 
Ecevit döneminde durum beterdi. 
Demirel, başbakan olduğunda istihbarat örgütleri bir önceki hükümete kuşkuyla bakan, bilgi akımı frenlenmiş, askeri "Muğlalı Sendromu" yaşayan, terör örgütleri gemi azıya almış sağda ve solda vuruşanların, mezhep çatışmalarıyla sıkıyönetim ilan edilmiş bir Türkiye devralmıştı. 
..................... 
Hizb-ut Tahrir de, Başbakan Recep Tayyip Erdoğan'ın cuma namazı kılacağı camide gösteri yaparak İstanbul'daki "Hilafet isterük" avazeleriyle çizdiği imajı sürdürmek istemiştir. 
Başbakan Erdoğan'ın -sonradan iddia edildiği gibi- "Hizb-ut Tahrir'in hadise çıkaracağını bile bile Hacıbayram Camii'ne gittiği" varsayılsa bile ne değişir 
Başbakan'ın korumalarıyla çevrili camide ve başbakan oradayken "eylem" koymuş oluyorlar. 
...................... 
Hacıbayram Camii'ndekiler yaka paça alıp götürüldü. Eylem yapacakları biliniyor idiyse neden önlememişler 
Ayrıca... Fatih Camii'nde dakikalarca yazılı mesaj okuyan ve polisin seyirci kalmasından cesaret alarak elini kolunu sallayıp giden "elebaşıları Yılmaz Çelik" nerede Yılmaz Çelik, kendini Türkiye vilayeti Hizb-ut Tahrir sözcüsü olarak ilan ediyor. Medyaya mesajlar gönderiyor. İnternet sitesinde zehirli söylemlerini kusuyor. 
Türkiye Cumhuriyeti'ne ve Türkiye Cumhuriyeti Başbakanı'na çok çirkin kelimelerle saldırıyor. Böyle biri, nasıl yakalanmaz Devletin istihbarat örgütlerinde dosyaları yok mudur Takip altında değil midir 
Daha Fatih Camii'ne girerken "gözlem altında" ve eyleminden hemen sonra da "gözaltında" olması gerekmez miydi Son yazılarımda sürekli "reaktif devlet" yani olayların gerisinde kalan ve olayların, oyunların sonrasında harekete geçen devlet yapısının yeterli olmadığını vurguluyorum. 
Türkiye, güvenlikten ekonomiye, dış politikaya kadar tüm alanlarda "proaktif devlet" olmalıdır. 
Olaylara ve oyunlara önalmalıdır. 



</TEXT>
</DOC>
