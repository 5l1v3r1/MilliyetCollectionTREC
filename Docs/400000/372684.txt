<DOC>
<DOCNO> 372684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yasam/yas01.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları rakamlar değil insanlar çıldırttı 
</HEADLINE>
<TEXT>


Matematik dergisi, ciddiye alınmadıkları için mesleğini bırakan, akli dengesini yitiren kadın matematikçileri kapak konusu yaptı. Ada King ve Florence Nightingale onlardan sadece ikisi 

Ümran Avcı 

Prof. Dr. Ali Nesin'in Sorumlu Yazı İşleri Müdürü olduğu ve 3 ayda bir yayımlanan Matematik dergisi, bahar sayısında "Kadın Matematikçiler"i kapak konusu yaptı. Erkan Kumcu, daha önce kitap haline getirdiği Kadın Matematikçiler'i bu kez makale olarak derginin sayfalarına taşıdı. Makalede, "Matematik kadınlara göre değildir" düşüncesi yüzünden ezilen, yıpratılan matematikçi kadınların hayat öyküleri anlatılıyor. Örneklerden bazıları şöyle 
Ada King 1815-1852 Bilgisayarın geliştirilmesine ilk katkıyı yapanlardan biri. Makalelerini takma erkek ismiyle yazdı. Düştüğü bunalım sonucu kendisini alkole ve kumara verdi.Isabel Maddison 1869-1950 Cambridge Üniversitesi'ni birincilikle bitirdi ama diploma alamadı.Christine Ladd-Franklin 1847-1930 John Hopkins Üniversitesi'nde kızlar laboratuvara alınmadığı için fizik okuyamadı. Matematikte doktora tezini bitirdi ama doktora derecesini ancak 45 yıl sonra alabildi. John Hopkins Üniversitesi'nde ders vermek isteyip de reddedilince bilimsel çalışmalarına son verdi. 

Metroda intihar etti 
Sophia Kovalevskaya 1850 - 1891 Rusya'da okullara kabul edilmedi. Çarlık hükümeti ona iş verilmesini engelledi. Sık sık bunalıma girdi. Maria Agnesi 1718 - 1799 Karşılaştığı engeller yüzünden matematiği bırakıp yaşlılar için bir fakirhane işletmeye başladı. Beş parasız öldü.Florence Nightingale 1820 - 1910 İstatistik alanında eğitim görmesine rağmen hemşire oldu. Dünya kendisini böyle tanıdı. Marry Boole 1832-1916 Okuldan alınıp kilisede babasının yanına verildi.Nina Kavlovna Bari 1901 - 1961 Sadece kadın olduğu için pek çok engelle karşılaşan bu bilim kadınının Moskova Metrosu'nda intihar ettiği söylenir. Olive Hazlett 1890-1974 Akli dengesini yitirdi. 




</TEXT>
</DOC>
