<DOC>
<DOCNO> 391986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonsiy08.html </URL>
<DATE> 2005/11/03/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
'Namus cinayetleri'ne karşı imamlar mesaj verecek 
</HEADLINE>
<TEXT>

     DHA 

      AKP Gaziantep Milletvekili Fatma Şahin, töre ve namus cinayetlerinin önüne geçilebilmesi için yaptıkları çalışmaların toplumsal duyarlılığa dönüşmesi için çalıştıklarını, camilerde imamlar aracılığı ile insanlara namus cinayetlerinin önlenmesi mesajlarının verileceğini söyledi. 
     Namus cinayetlerine karşı akademisyen ve sivil toplum örgütleriyle bir çalışma grubu oluşturan Meclis Araştırma Komisyonu Başkanı Fatma Şahin, zaman zaman Gaziantep’te de örneğine rastlanan bu konuyu toplumsal duyarlılığa dönüştürerek önlemeyi hedeflediklerini söyledi. 
     Namus cinayetlerine karşı çeşitli çalışmalar yapacaklarını söyleyen Şahin, Namus kavramı bölgeden bölgeye, hatta mahalleden mahalleye değişebiliyor. Akademisyenler ve sivil toplum örgütleriyle oluşturduğumuz çalışma grubuyla harekete geçtik. Bir aylık bir çalışma sonunda bu olayların meydana geldiği bölgelere ineceğiz. Namus cinayeti nedeniyle cezaevlerine düşenlerle de görüşecek ve bir eylem planı oluşturacağız'' dedi. 
     
     YAŞAM HAKKI ERKEĞİN ELİNDE SAKLI 
     Kadının yaşam hakkının İslam dininde temel hak olduğunu vurgulayan Şahin, gerek milli eğitim, gerekse camilerde imamlar boyutunda çalışmalar yapacaklarını belirterek, şunları söyleri 
     Kadın yıllardır ihmal edilen ve toplumda ikinci planda tutulup, yaşam hakkı erkeğin elinde saklı tutulan bir anlayış içerisinde bulunuyor. Biz kadının yaşam hakkının temel hak olduğunu anlatıp, bunu toplumun kavramasını hedefliyoruz. Bunun yıllardır kavranamamasının temel nedeni de eğitim eksikliği ve yanlış dini inançtan ileri geliyor. Eğitim yoluyla bunu anlatarak toplumun bilgilenmesini ve camilerde imamlar aracılığı ile dinimizde kadının yaşam hakkının elinden alınamayacağını toplumumuza aktaracağız.'' 
     
</TEXT>
</DOC>
