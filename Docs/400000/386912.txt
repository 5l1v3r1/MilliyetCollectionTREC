<DOC>
<DOCNO> 386912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/soneko05.html </URL>
<DATE> 2005/10/15/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
'alataport'la ilgili Danıştay'dan istişari görüş istenmesi mümkün değil' 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Galataport ihalesi ile ilgili Danıştay'dan istişari görüş istenmesinin mümkün olmadığını bildirdi. 
     Şener, 5'inci Ankara Kitap, Kültür ve Sanat Fuarı'nın açılışı sırasında gazetecilerin Galataport ihalesine ilişkin sorularını yanıtladı. 
     Bugün bazı gazetelerde Galataport için Danıştay'dan istişari görüş isteneceği haberleri çıktığına dikkat çeken Şener, şunları söyledi 
     ''Aldığım bilgiye göre Galataport ihalesinin iptali ve yürütmenin durdurulması istemiyle Danıştay'ın 13'üncü dairesine Liman-İş Sendikası bir dava açmış. Bu konu ile ilgili dava söz konusu iken Danıştay'dan görüş istenebilir mi Danıştay 1'inci dairesinin daha önce vermiş olduğu bir karar var. Şöyle diyor 'yargıda sürmekte olan ya da davaya bağlanmamış dava konularıyla ilgili istişari görüş verilmesi mümkün değildir'. Buna göre Danıştay'dan istişari görüş istenmesi mümkün görünmemektedir. Benim görüşümü sorarsanız benim görüşümü bildirmem de doğru olmaz.'' Bir süre üzerine, ''Danıştay'ın böyle bir kararı olmasaydı bu kurumdan istişari görüş istenebilirdi'' diyen Şener, bundan sonra ne yapılacağı yönündeki soru üzerine, konunun incelendiğini, inceleme tamamlandıktan sonra bir karar verileceğini ifade etti. Şener, incelemeye ilişkin süre ve ayrıntılar hakkında şu safhada bilgi vermesinin mümkün olmadığını söyledi. 
     Abdüllatif Şener, ''hükümet mahkeme süresini bekleyecek mi '' şeklindeki soruyu da ''şart değil'' diye yanıtladı. 
     
</TEXT>
</DOC>
