<DOC>
<DOCNO> 366843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/astro/index.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğle saatleri gergin 
</HEADLINE>
<TEXT>

Öğle saatlerinde zorlayıcı enerjiler söz konusu. Beklenmedik gelişmeler bizi mücadeleye sürükleyebilir. Güçlü ve kararlı olmalıyız ancak duygularımızı düzgün ifade etmekte zorlanacağımız bir gündeyiz. 


Koç'lar başarıya açık bir gündeler. Akıcı enerjileriyle yaratıcı konulara yönelebilirler. Aşk hayatında onları mutlu edici gelişmeler de var. Boğa'lar yakınlarla ilgilenirken ailevi bazı sorunları aşmak gerekebilir. Eve ait konularda ise fedak rca davranmaları doğru olacak. 
İkizler sözleriyle etkileyici olabilirler. Yakın çevrelerinde hareket ve iletişim yoğunluğu onları canlandırıyor. Enerjilerini olumlu yönde kullanmalılar. Yengeç'ler parasal konularda tutumlu olmalı. Elde olmayan nedenlerden kayıplar yaşanabilir. Birikimlerini korumaya yönelik davranmalılar. Aslan'lar burçlarındaki Ay sayesinde enerjileri ve keyifleri yerinde olacak. Somut girişimleri ve girişkenlikleri onlara çok şey kazandırabilir. Başak'lar geçmişle ilgili konuların içinde olacaklar. Bugün aşırı hayalci olmamalı ve kendilerini etkileyen konulardan uzak kalmalılar. 
Terazi'ler rahat bir gün geçirecekler. Ortaklaşa çalışmalar ve somut planları onlara moral veriyor. Arkadaşlarla beraberlikler de öne çıkabilir. Akrep'ler için iş hayatında kararlı olmak kolay görünüyor. Özellikle günlük işlerinde sonuç alınması gereken önemli konular unutulmamalı. Yay'lar olumlu düşünceler içerisindeler. Kendilerini ifade edebilmeleri onlara rahatlık ve güven veriyor. Eğitim konusunda başarı getirici kararlar alabilecekler. Oğlak'lar ortaklaşa konularda planlı ve tutarlı hareket etmeli. Duygusal baskılardan uzak kalarak, enerjilerini ortaklaşa projelerde kullanmalılar. Kova'lar için iletişim konularının gündemde olacağı bir gün. Ortaklaşa konularda yaratıcılıklarını kullanabilmeliler. İkili ilişkilerde ise daha duyarlı olabilmeliler. Balık'lar için bitmesi gereken konular öncelikli olmalı. Detay gerektiren işler nedeniyle planlı da olmak lazım. 
</TEXT>
</DOC>
