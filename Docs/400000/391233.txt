<DOC>
<DOCNO> 391233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/dunya/dun02.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol haritasına Kıbrıs damgası 
</HEADLINE>
<TEXT>


AB Komisyonu'nun 9 Kasım'da açıklayacağı Katılım Ortaklığı Belgesi'nde, limanların Rumlara açılması ve Rum Kesimi'yle ilişkilerin normalleştirilmesi talebi dikkat çekiyor 

GÜVEN ÖZALP Brüksel 


Türkiye açısından AB sürecinde izlenecek yol haritası niteliği taşıyan Katılım Ortaklığı Belgesi KOB , AB'nin Mayıs 2003'te yayımladığı belgeye göre belli noktalarda önemli farklılıklar içeriyor. Avrupa Birliği AB Komisyonu tarafından 9 Kasım'da açıklanacak olan belgede en önemli söylem değişikliği ise Kıbrıs'ta yaşanıyor. KOB'da bir önceki metne göre farklılaşan ana unsurlar şu şekilde belirginleşiyor 
Kıbrıs Önceki belgede sadece çözüme atıf yapan AB, bu kez Türkiye'den Ek Protokol'ü Kıbrıs'ı da içine alacak şekilde uygulamasını istiyor. Belgede, "Türkiye ile aralarında 'Kıbrıs Cumhuriyeti'nin de bulunduğu tüm AB üyeleri arasındaki ilişkilerin normalleştirilmesine yönelik adımları atın" deniliyor. AB üyelerinin uluslararası örgütlere üyeliğinin engellenmemesi ise taslak metinde yer almıyor. Rumlar bu unsuru belgeye sokturmak için çalışıyor.Dini özgürlükler Gayrimüslim azınlıkların zorluklarını giderecek bir yasanın devreye girmesini isteyen AB, bu kesime ait mallara el konulması ve bunların satılması uygulamasına bir an önce son verilmesini istiyor.Azınlık hakları AB, Türkçe dışındaki dillerin öğretilmesini desteklemek amacıyla uygun önlemler alınmasını talep ediyor.Güneydoğu Koruculuk sistemine son verilip bölgenin mayınlardan temizlenmesi isteniyor.Partiler Seçim barajı ve parti kapatma konularında AB uygulamalarının örnek alınması talep ediliyor. Milletvekillerinin dokunulmazlıklarının daraltılması ve partilerin finansmanının AB standartlarına çekilmesi isteniyor.Adalet Savunma olanaklarının geliştirilmesi ve tercüme hizmeti verilmesi isteniyor.Asker-sivil Savunma politikalarına ve buna bağlı harcamalara Meclis denetimi getirilmesi talep ediliyor. 

</TEXT>
</DOC>
