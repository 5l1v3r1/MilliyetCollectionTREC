<DOC>
<DOCNO> 380081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas09.html </URL>
<DATE> 2005/09/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Emmy ödüllerinde en çok bu 'kıyafet' konuşuldu... 
</HEADLINE>
<TEXT>

     Amerikan Emmy televizyon ödüllerinin 57'incisi dün düzenlenen törenle sahiplerini bulurken, gecede en açık saçık kıyafeti geçen yıl olduğu gibi yine senaryo yazarı Tess Smith giydi. Smith'in kıyafetini görenler, birbirlerine sınırların daha ne kadar zorlanabileceğini sordu... 
     Vücudunun büyük bölümünü açık bırakan kıyafetle arz-ı endam eden Smith, törene katılanları ve ekran başındaki izleyicileri şoke etti. 
     Geçen yıl da giydiği skandal kıyafetle günlerce konuşulan Tess Smith, bu yıl da amacına ulaştı. 
     Elbiseyi diken stilist Sylvia Danese, 'Dikkat çekmek için yine çok açık bir elbise istiyordu. Belki seneye daha şık bir kıyafet dikerim, bu sefer insanları şıklığıyla şoke eder' dedi. 
     
     ÖDÜLLER KİMLERE GİTTİ 

     Drama dizisinde "Lost ABC ", komedi dizisinde ise "Everybody Loves Raymond CBS ," ödüle layık görüldü. 
     Mini dizi alanında ödülü "The Lost Prince Masterpiece Theatre " alırken, TV filmi alanında ödülü "Warm Springs HBO " aldı. 
     Drama dizilerinde en iyi aktör ödülü James Spader’a Boston Legal, ABC giderken, komedi dizisinde bu ödül Tony Shalhoub’a Monk, USA 
     verildi. Mini dizi veya tiyatro dalında en iyi aktör ödülü ise Geoffrey Rush’un The Life and Death of Peter Sellers, HBO oldu. Drama dizisinde en iyi aktris ödülü Patricia Arquette’a Medium, NBC , komedi dizisinde ise Felicity Huffman’a Desperate Housewives, ABC gitti. Mini dizi veya film dalında ise bu ödül S. Epatha Merkerson’a Lackawanna Blues, HBO verildi. 

     
</TEXT>
</DOC>
