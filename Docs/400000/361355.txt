<DOC>
<DOCNO> 361355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko14.html </URL>
<DATE> 2005/07/15/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Kapasite kullanımı yüzde 81.5 oldu... 
</HEADLINE>
<TEXT>

     İmalat sanayinde kapasite kullanımı, bu yılın Haziran ayında yüzde 81.5 oldu. 
     Devlet İstatistik Enstitüsü DİE , İmalat Sanayi Aylık Eğilim Anketi Haziran ayı sonuçlarını açıkladı. 
     Ankete cevap veren 3,004 işyerinden derlenen verilerin Haziran ayı ilk geçici sonuçlarına göre, 2004 yılı Haziran ayında yüzde 85.3 olan üretim değeri ağırlıklı kapasite kullanım oranı, bu yılın Haziran ayında yüzde 81.5 olarak hesaplandı. 
     Söz konusu ayda imalat sanayinde kapasite kullanım oranı devlet sektöründe yüzde 89.5, özel sektörde ise yüzde 79.4 oldu. Geçen yılın aynı döneminde kapasite kullanım oranları kamu da yüzde 90.7, özel sektörde yüzde 82.7 olarak belirlenmişti. 
     
     FAALİYET KOLLARINA GÖRE 

     İmalat sanayinde iktisadi faaliyet kollarına göre Haziran ayında kapasite kullanımı en yüksek sektör, yüzde 94.5 ile kok kömürü, rafine edilmiş petrol ürünleri imalatında oldu. 
     Kapasite kullanım oranları, gıda ürünleri ve içecek imalatında yüzde 72.6, tütün ürünleri imalatında yüzde 61.8, tekstil ürünleri imalatında yüzde 81, giyim eşyası imalatında yüzde 83.7, derinin işlenmesi bavul, çanta ve benzeri imalatında yüzde 63.5, ağaç ve mantar ürünleri imalatında yüzde 84.5, kağıt ve kağıt ürünleri imalatında yüzde 86.4, basım ve yayım imalatında yüzde 75.4 olarak gerçekleşti. 
     Aynı dönemde, kapasite kullanım oranları, kimyasal madde ürünleri imalatında yüzde 78.8, plastik kauçuk ürünler imalatında yüzde 82.2, metalik olmayan diğer mineral madde imalatında yüzde 85.5, ana metal sanayinde yüzde 82.2, metal eşya sanayinde yüzde 73.9, makine ve teçhizat imalatında yüzde 73.6, büro, muhasebe bilgi işlem makineleri imalatında yüzde 87.2, elektrikli makine cihazları imalatında yüzde 76.1, radyo, TV haberleşme cihazları imalatında yüzde 70.2, tıbbi, optik hassas aletler imalatında yüzde 76.8, taşıt araçları ve karoseri imalatı yüzde 86.2, diğer ulaşım araçları imalatında yüzde 81.3 ve mobilya imalatında yüzde 86.1 olarak belirlendi. 
     
     TAM KAPASİTE İLE ÇALIŞAMAMA NEDENLERİ 

     Bu arada, tam kapasite ile çalışamama nedenleri göz önüne alındığında Haziran ayında, geçen yılın aynı dönemine göre iç piyasada talep yetersizliğinin payı yüzde 58.7'den yüzde 52'ye inerken, dış pazarda talep yetersizliğinin payı yüzde 14.9'dan yüzde 17.9'a çıktı. 
     Aynı dönemde, işçilerle ilgili meseleler yüzde 4.5'dan yüzde 1.4'a gerilerken, mali imkansızlık yüzde 3.1'den yüzde 3.3'e, yerli mallarda hammadde yetersizliği yüzde 3.7'den yüzde 3.8'e, ithal mallarda hammadde yetersizliği yüzde 1.6'dan yüzde 2.4'e yükseldi. 
     Bu arada, Haziran'da üretim miktarında artış belirten işyeri oranı yüzde 41.2, yurtiçi satışlarda artış belirten işyerleri yüzde 38.6, satış fiyatlarında yüzde 22.6, hammadde fiyatlarında artış belirten işyeri oranı da yüzde 15.6 oldu. 
     Öte yandan söz konusu anketin beklentiler bölümünde, Temmuz'da üretim miktarında artış belirten işyeri oranı yüzde 40.3, yurtiçi satışlarda artış belirten işyeri oranı yüzde 37.7, satış fiyatlarında yüzde 18.6, hammadde fiyatlarında artış belirten işyeri oranı da yüzde 16 olarak saptandı. 
     
</TEXT>
</DOC>
