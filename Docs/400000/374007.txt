<DOC>
<DOCNO> 374007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/yasam/axyas02.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasırga tahliyesi 
</HEADLINE>
<TEXT>


Saatte 230 km hızla ilerleyen Katrina kasırgası yüzünden New Orleans'taki herkes araç konvoyu oluşturarak şehri terk etti. Aracı ve maddi imk nı olmayan 30 bin kişi ise stadyumda toplandı 

DIŞ HABERLER 

ABD'NİN en güzel kentlerinden New Orleans'ın da bulunduğu Louisiana eyaletinde kasırga paniği yaşanıyor. Dün Türkiye saatiyle 14.00 sıralarında bölgeye ulaşan Katrina yüzünden 400 binin üzerinde insan, yani neredeyse New Orleans'ın tüm nüfusu kenti terk etti. Sahil şeridinde araçlarıyla 'tampon tampona' güvenli bölgelere gidenlerin sayısının ise 1 milyonu bulduğu belirtildi. 

Şiddeti en yıkıcı kategoride 
DÜNE kadar en az 9 kişinin ölümüne yol açan kasırganın hızı dün saatte 230 kilometreye ulaşırken, şiddeti, "Saphir - Simpson" ölçeğine göre en yıkıcı kategori olan 5. kategoriye yükseldi. Dün ilerleyen saatlerde kasırganın şiddeti 1'e kadar düşse de, kent için yıkıcı özelliğini koruduğu açıklandı. 

Petrol fiyatları fırladı 
KATRINA doğuya doğru ilerleyerek New Orleans'taki etkisini kaybetmeye başladı. Kasırganın vurduğu diğer bölgelerde tahribatın korkulduğu kadar büyük olmadığı görüldü. Kasırganın bir diğer olumsuz etkisi de petrol fiyatlarının varil başına 70.8 dolara çıkması oldu. Katrina'nın sigorta şirketlerine maliyeti de büyük boyutlara ulaştı. 


</TEXT>
</DOC>
