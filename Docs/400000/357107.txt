<DOC>
<DOCNO> 357107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur18.html </URL>
<DATE> 2005/06/30/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Akrabaların silahlı kavgası 2 ölü, 1 ağır yaralı 
</HEADLINE>
<TEXT>

     Balıkesir’in Burhaniye İlçesi’nde, akraba oldukları öğrenilen iki grup arasında, bir köfteci dükkanının satın alınması konusundaki anlaşmazlık yüzünden çıktığı iddia edilen silahlı kavgada, 3 kardeşten 2’si öldü, 1’i ağır yaralandı. 
     AA muhabirinin aldığı bilgiye göre, Öğretmenler Mahallesi’nde satışa çıkarılan bir köfteci dükkanına ayrı ayrı talip olan ve bu konuda görüşmek üzere dün bir kahvehanede buluşan Ünal Özdaş ile akrabası V.Y. 19 arasında tartışma çıktı. Tartışmanın ardından Ünal Özdaş ve V.Y. olay yerinden ayrıldı. 
     İddiaya göre, Ünal Özdaş’ın ağabeyi Salih Özdaş 41 , daha sonra V.Y’yi telefonla arayarak, Burhaniye-Edremit Karayolu’ndaki bir benzin istasyonunda görüşmek istediğini söyledi. 
     Özdaş’ın daveti üzerine benzin istasyonuna giden V.Y, ağabeyi S.Y. 
     ve arkadaşı Ü.C. ile burada kendilerini bekleyen Ünal, Salih ve Hasan Özdaş kardeşler arasında yeniden tartışma başladı. Tartışmanın kavgaya dönüşmesi üzerine V.Y, yanında getirdiği pompalı tüfekle Salih, Hasan ve Ünal Özdaş’a ateş etti. Salih ve Ünal Özdaş olay yerinde hayatını kaybetti, ağır yaralanan Hasan Özdaş, Burhaniye Devlet Hastanesi’ne kaldırıldı. Yetkililer, olayla ilgili soruşturmanın sürdürüldüğünü ve kavganın ardından firar eden V.Y, S.Y ve Ü.C’nin yakalanmasına çalışıldığını kaydettiler. Yetkililer, ayrıca ölen kişilerden birinin elinde de tabanca bulunduğunun tespit edildiğini bildirdiler. 
     
</TEXT>
</DOC>
