<DOC>
<DOCNO> 367715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/ekonomi/eko03.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Etur, Robinson Club'ların Türkiye'deki acentesi oldu 
</HEADLINE>
<TEXT>


EKONOMİ SERVİSİ 

Etur Seyahat Acentası, TUİ grubu bünyesindeki Alman Robinson Club'ların Türkiye, Avrupa ve Afrika'daki satış acentesi oldu. Nisan ayından bu yana grubun Türkiye'deki dört tesisi ile dünya genelindeki 24 tesisiyle çalışmaya başlayan Etur, Türk pazarındaki tanınırlılığını artırmayı hedefliyor. Etur Satış ve Pazarlama Müdürü Nermin Yurtoğlu, Etur'un 2004 Kasım ayından beri Robinson ile görüşmelerinin devam ettiğini söyleyerek nisanda yetkili temsilcilik görevine başladıklarını ve bundan sonra Alman grupla koordineli çalışacaklarını belirtti. Yurtoğlu, bu yıl sonuna kadar Robinson Club'larda 25 bin misafir konaklatmayı hedeflediklerini de belirterek Robinson'un 2007 yılına kadar Türkiye'de bir kulüp daha açmayı planladığını açıkladı. 
Yurtoğlu grubun bu yıl Avusturya'da yatırım yaptığını 2007 yılına kadar Fas, Dubai ve Rodos'ta da yatırımı hedeflediğini bildirdi. Yurtoğlu grubun uzun dönemde Meksika ve Sicilya'da da yatırım yapacağını söyledi. 
Robinson ilk olarak Kemer'deki Robinson Club Çamyuva ile Türk pazarına girdi. Ardından Side'de Robinson Club Pamfilya, Marmaris'te Maris, Belek'te ise Robinson Club Nobilis kulüpleri açıldı. 


</TEXT>
</DOC>
