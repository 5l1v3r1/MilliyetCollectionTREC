<DOC>
<DOCNO> 359039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo06.html </URL>
<DATE> 2005/07/07/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Saidou’dan Gerets’e tam saha pres 
</HEADLINE>
<TEXT>

     Kulüp bulması istenen Saidou, teknik direktör Gerets ile görüşerek takımda kalmak istediğini belirtti 
     
     Üç kez aradı 

     Yönetimin kendisine kulüp bulmasını istediği ve Hollanda kampına götürmediği Alioum Saidou teknik direktör Eric Gerets’e yoğun pres yapıyor. Çalışmalarına İstanbul’da PAF takımla birlikte devam eden orta saha oyuncusunun, son üç günde üç kez Belçikalı çalıştırıcıyı arayarak, Galatasaray’da kalmak istiyorum. Bana bir şans verin. Beni takımda tutarsanız pişman olmazsınız'' diyerek ricada bulunduğu ifade edildi. 
     
     Gerets bilgi aldı 

     Kamerunlu oyuncudan gelen bu istek karşısında başta şaşkınlık yaşayan Gerets’in ise daha sonra bu futbolcuyla ilgili bilgi edinmeye çalıştığı kaydedildi. Sportif direktör Bülent Tulun’la görüşerek Saidou’nun durumunu soran teknik adamın, teknik menacer Bülent Tulun’dan da bu oyuncunun performansı hakkında bilgi aldığı kaydedildi. Saidou konusundaki son kararı Gerets’in vermesi bekleniyor. 
     
</TEXT>
</DOC>
