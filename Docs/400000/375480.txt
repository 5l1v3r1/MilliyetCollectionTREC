<DOC>
<DOCNO> 375480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/siyaset/asiy.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nik h masası yanıtı 
</HEADLINE>
<TEXT>


Başbakan Erdoğan, Türkiye'nin AB'ye tam üyelik sürecinde nik h dışında dostluk alternatifini ortaya atan Avusturya Maliye Bakanı Grasser'e sert sözlerle karşı çıktı 

Abdullah Karakuş 


Başbakan Recep Tayyip Erdoğan ile Avusturya Maliye Bakanı Karl Heinz Grasser arasında, Como Gölü kıyısında yapılan Ambrosetti Forumu'nda "nik h masası" tartışması yaşandı. 
Erdoğan, Türkiye'nin AB'ye tam üyelik sürecinde nik hın dışında dostluk alternatifini ortaya atan Grasser'e "Tam nik h masasına otururken damada 'dost kalalım' demek olmaz" diyerek sert çıktı. 
Erdoğan, Ambrosetti Forumu'nun 2. gününde "AB'nin kurumsal yapısı ve içerideki gelişmeler konulu" toplantıya katıldı. Alınan bilgilere göre, Türkiye'nin AB sürecine karşı olan Grasser, Erdoğan'a "Diğer seçenekler üzerinde düşünmek de yararlı olur. Nik h dışında önemli olan dostluk da var" dedi. Türkiye'nin alması gereken daha çok mesafe bulunduğunu savunan Grasser, "En önemli konu, AB üyesi Güney Kıbrıs'ı tanımak" dedi. 

Damat çok masraf yaptı 
Erdoğan da, Türkiye'nin AB perspektifinin 40 yıldır devam eden bir süreç olduğunu vurgulayarak, "Nik h dışındaki seçenekleri düşünmek için çok geç. Damat bugüne kadar birçok masraf yaptı. Onu masadan 'dost kalalım' diye kaldıramazsınız. Helsinki ve Kopenhag'da verilen sözleri nasıl izah edeceksiniz Bu öneri kabul edilemez" karşılığını verdi. 

Prodi Evliliğe az kaldı 
Erdoğan'ın çıkışı salonda bulunanlardan büyük alkış alırken, eski AB Komisyonu Başkanı Romano Prodi de, "Evlilik için yapılması gereken küçük şeyler kaldı" diyerek Erdoğan'a destek çıktı. ABD'li senatör Joseph Bidem de, Erdoğan'a, "Türkiye, AB'ye giremezse köktendincilik olur mu AB sürecinde birçok reform yaptınız, ancak AKP'nin İslami bir parti olduğu söyleniyor" diye sordu. 

Perez'den teşekkür 
Erdoğan, foruma katılan İsrail Başbakan Yardımcısı Şimon Perez'le 10 dakikalık bir görüşme yaptı. Perez, Erdoğan'a Pakistan - İsrail arasındaki diyaloğun gerçekleştirilmesi konusundaki desteği için teşekkür etti. 


</TEXT>
</DOC>
