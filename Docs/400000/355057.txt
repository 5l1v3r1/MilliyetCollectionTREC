<DOC>
<DOCNO> 355057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun35.html </URL>
<DATE> 2005/06/24/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
İsveç'te göstericiler İranlıların oy kullanmasını engellemeye çalıştı 
</HEADLINE>
<TEXT>

     İsveç'te göstericiler, bu ülkede yaşayan İranlıların oy kullanmasını engellemek amacıyla İran Büyükelçiliği'nin girişini kapatmaya çalıştı. 
     Polis, göstericilerin Stockholm'deki İran Büyükelçiliği yakınında toplanmak için izni bulunduğunu, ancak göstericilerin öngörülen alanı aşarak elçiliğin kapısına yığıldığını belirtti. 
     Polis sözcüsü Jan Hedlund, bazı göstericilerin yere yattığını ve ancak polisin müdahalesiyle uzaklaştırıldığını kaydetti. 
     Hedlund, göstericilerin çoğunun İranlı olduğunu, ancak neden oy vermeyi engellemeye çalıştıklarının bilinmediğini söyledi. 
     İran'da bugün cumhurbaşkanlığı seçiminin ikinci turu yapılıyor. 
     
</TEXT>
</DOC>
