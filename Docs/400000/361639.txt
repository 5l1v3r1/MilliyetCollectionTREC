<DOC>
<DOCNO> 361639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sondun29.html </URL>
<DATE> 2005/07/16/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Jack Straw Türk halkının yanındayız... 
</HEADLINE>
<TEXT>

     İngiltere ve İrlanda, Kuşadası'nda bir minibüste patlamaya yol açan saldırıyı şiddetle kınadıklarını açıkladılar. 
     İngiltere Dışişleri Bakanı Jack Straw, yazılı açıklamasında, birçok masum kişinin hayatını mahveden bu iğrenç eylemi kınadıklarını bildirerek, ''Düşüncelerimiz ve dualarımız, kurbanlar ve aileleriyle'' dedi. 
     Açıklamasında Türk halkının yanında olduklarını vurgulayan Straw, özgürlüğü ve değerleri yok etmeye yönelik teröristlerin çabalarına karşı çıktıklarını vurgulayarak, ''her zaman olduğu gibi Türk halkıyla omuz omuza'' durduklarını söyledi. 
     İrlanda Dışişleri Bakanı Dermot Ahern de acımasız ve anlamsız bir hareket olarak nitelediği saldırıyı şiddetle kınadı. Saldırıda bir İrlanda vatandaşının da aralarında olduğu 4 kişinin öldüğünü hatırlatan Ahern, her ne olursa olsun böyle bir acımasızlığın haklı olamayacağını ifade etti. 
     
</TEXT>
</DOC>
