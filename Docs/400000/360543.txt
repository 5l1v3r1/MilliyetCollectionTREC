<DOC>
<DOCNO> 360543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas16.html </URL>
<DATE> 2005/07/12/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İkiz panda yavruları doğdu... 
</HEADLINE>
<TEXT>

     Çin'de ikiz panda yavruları dünyaya geldi. 
     Yeni Çin haber ajansı Şinhua'nın bildirdiğine göre, soyu tükenme tehlikesi bulunan başta gelen hayvan türlerinden olan ve çok zor dünyaya gelen pandaların özellikle ikiz doğmasına nadir rastlanıyor. 
     Pandaların anavatanı Çin'in güneybatısındaki Şiçuan'da sisli dağlık koruma alanı ''Volong''da dünyaya gelen ikiz bebek pandaların annesi Guo Guo, doğumuna kendi de çok şaştı. Anne panda, küçük fare büyüklüğündeki pembe yavrularına büyük ihtimamla bakmaya çalışsa da birini düşürdü ve zoologlar yavruyu kurtardı. 
     Voyong Panda Koruma İdadesi Müdür Yardımcısı Li Dışıng, ''Özel bölmede baktığımız ikizler ve anne, hassas ilk üç günü iyi geçirdi'' dedi. 
     Guo Guo'nun ''komşusu'' panda Ying Ying de büyük tesadüfle geçen hafta ikiz doğurmuş. 
     Tabiatta yalnız Çin'de yaşayan pandaların yaban hayatında sayıları 1600'ü bile bulmuyor. 
     Hayvanat bahçesi ve özel koruma bölgelerinde pandalara doğum yaptırmak çok zor olduğundan, Volong bu alanda en uzmanlaşmış yer. 
     Volong'da 70 panda yavrusu doğmuş, bunlardan 61'i yaşamış. 
     Panda, merkezi İsviçre'de olan 44 yıllık doğayı koruma kurumu Dünya Doğayı Koruma Vakfı'nın WWF da resmi simgesi. 
     
</TEXT>
</DOC>
