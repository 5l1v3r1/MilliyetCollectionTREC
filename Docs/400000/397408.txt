<DOC>
<DOCNO> 397408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur06.html </URL>
<DATE> 2005/11/23/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Lise sitesinde pornoya soruşturma 
</HEADLINE>
<TEXT>

     Sezer KÜÇÜKKURT AFYONKARAHİSAR, DHA 

AFYONKARAHİSAR Lisesi tarafından bir süre kullanıdıktan sonra bırakılan web sitesi nin ABD'li bir hacker tarafından porno sitesine dönüştürülmesi nedeniyle Afyonkarahisar Lisesi Müdürü Gürel Yardım hakkında İl Milli Eğitim müdürlüğü tarafından soruşturma açıldı. 
     Cumhurbaşkanı Ahmet Necdet Sezer ve 9'uncu Cumhurbaşkanı Süleyman Demirel'in de öğrenim gördüğü Afyonkarahisar Lisesi'nin bir süre kullandıktan sonra 3 yıl önce bıraktığı www. .com’ adresli siteyi, ABD'li bir hacker ele geçirdi. Siteyi, porno sitesine çeviren hacker ile okulun bilgisayar öğretmenlerinden biri, bağlantı kurarak siteyi bırakmasını istedi. Hacker yüksek miktarda para talep edince okul yöneticileri, siteyi görmezden gelmeye karar verdi. Afyonkarahisar Lisesi Müdürü Gürel Yardım, okulun 3 yıl önce kısa bir süre bu internet adresini kullandığını, süresi bitince de başka bir site adresi aldıklarını belirtti. Yardım, Sitenin ismi boşta kalınca bir hacker siteyi ele geçirmiş. Biz bu tür yanlış anlamlara mahal vermemek için 2 yıldır Orta Doğu Teknik Üniversitesi'nin kurduğu afyonlisesi.k12.tr’yi resmi web adresi olarak kullanıyoruz'' dedi. 
     
     İL MİLLİ EĞİTİM MÜDÜRLÜĞÜ HACKER'A KARŞI 

     İl Milli Eğitim Müdürü Hidayet Yıldırım, dün yazılı bir açıklama yaparak konuyla ilgili soruşturma başlatıldığını bildirdi. Yıldırım, 18 Kasım 2005 tarihli Milliyet Akdeniz Gazetesi'nin Okul Sitesinde Porno Yayını’ ve aynı tarihli Posta Gazetesi'nin Pornocular Lisede’ başlıklı haberleriyle ilgili olarak gerekli işlem başlatıldı'' dedi. Yıldırım şöyle devam etti 
     Daha önce Afyon Lisesi adına açılan, uzun zamandır terk edildiği için 2004 yılının Şubat ayından sonra kullanılmayan site adresinin ABD'deki Washington Domain Admin mail sahibi şahıs tarafından satın alınarak kullanılmaya başlayan sitenin kapatılması için gerekli belgelerle adli makamlara başvurulmuştur. Ayrıca okul adına alınıp terk edildikten sonraki aşamada olumsuz kullanımı izlemeyen lise müdürlüğü yetkilileri hakkında disiplin soruşturması başlatılmıştır.'' 
     
</TEXT>
</DOC>
