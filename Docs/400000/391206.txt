<DOC>
<DOCNO> 391206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur47.html </URL>
<DATE> 2005/10/31/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
RTÜK, Malatya Çocuk Yuvası ile ilgili yayınları durdurma kararı aldı 
</HEADLINE>
<TEXT>

     Radyo ve Televizyon Üst Kurulu RTÜK , Malatya Sulh Ceza Mahkemesi'nin, Malatya Çocuk Yuvası'ndaki olaylarla ilgili yayınların, soruşturma tamamlanıncaya kadar durdurulmasına karar verdiğini duyurdu. 
     RTÜK'ten yapılan yazılı açıklamada, Ankara 4. Asliye Hukuk Mahkemesi'nin, Başbakanlık Sosyal Hizmetler ve Çocuk Esirgeme Kurumu Genel Müdürlüğü'nün, Malatya Çocuk Yuvası'nda yaşanan olaylarla ilgili yayınların durdurulmasına yönelik tedbir başvurusunun kısmen kabul ve kısmen reddine karar verdiği ve bu hususun 28 Ekim 2005 tarihli basın bildirisiyle kamuoyuna duyurulduğu hatırlatıldı. Açıklamada, şöyle denildi 
     ''Sözkonusu kurumun, Malatya Çocuk Yuvası'nda yaşanan olaylarla ilgili Cumhuriyet Savcığı'nca soruşturma yürütüldüğü sırada, görsel ve işitsel basın ve yayın organlarında konuya ilişkin yayınların devam etmesinin soruşturmanın gizliliğini ve selametini olumsuz yönde etkileyeceği gerekçesiyle, yayınların durdurulmasına yönelik başvurusu, Malatya Sulh Ceza Mahkemesi'nin kararıyla yerinde görülmüş ve soruşturma konusu olan Malatya Çocuk Yuvası'na ilişkin yayınların hazırlık soruşturması sonuçlanana kadar durdurulmasına karar verilmiştir. Kamuoyuna ve ilgililere duyurulur.'' 
     
</TEXT>
</DOC>
