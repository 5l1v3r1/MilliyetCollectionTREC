<DOC>
<DOCNO> 380142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/siyaset/asiy.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeşil kart tilkiliği küçük hortumculuk' 
</HEADLINE>
<TEXT>


Başbakan, yeşil kart yolsuzluğu için, "İnsaf. Dün farklı, bugün farklı hortumcular var. Sigortalılar da katkı payı vermemek için yeşil kart alıyor. Tilkilik yapıyorlar" dedi 

Abdullah Karakuş - Rize 


Başbakan Recep Tayyip Erdoğan, yeşil kartla sahtek rlık yapanlara ve valilere sert uyarılarda bulundu. Sigortalıların katkı payı ödememek için sahtek rlık yaparak yeşil kart aldığını belirten Erdoğan, "İnsaf ya... Dün farklı hortumcular vardı, bugün farklı hortumcular var. Hepsini lanetliyorum. Valiler de fakir fukara için gönderdiğimiz paranın üzerine oturmasın" dedi. 
Fındıklı ilçesindeki Guatr Araştırma ve Tedavi Merkezi'nin açılış törenine katılan Erdoğan, hükümetinin sağlık alanında reformlar yapmaya çalıştığını ancak herkesin "tilkilik peşinde" olduğunu vurguladı. SSK hastanelerinden geçmişte ilaç alan vatandaşın inim inim inlediğini belirten Erdoğan, "Ama şimdi bütün eczanelerden alabiliyorlar. Rahatladılar ama devletin zarara uğratıldığından bahsediliyor. Olmuyor mu Doğrudur. Kaçaklar var. Bu ahlak meselesi. Herkes tilkilik peşinde. Garip ve tüyü bitmemişlerin hakkının yenmesinin hesabı ağır olur" diye konuştu. 

Katkı payı için 
Şu an 12 - 13 milyon yeşil kartlı olduğunu belirten Erdoğan, şöyle devam etti 
"Eskiden yeşil kartlılar ilaç alamıyorlardı. Şimdi alıyorlar. Bunda da tilkilikler var. Geliri olan da yokmuş gibi gösteriyor. Sırf ilaç alırken katkı payı vermemek için. Sigortalılar da katkı payı vermemek için yeşil kart alıyor. İnsaf ya... Sadece yüzde 20 olan katkı payı için hileye başvuruyorlar. Bu da küçük bir hortumculuk. Hortumculuğun büyüğü, küçüğü olmaz. Hepsini lanetlemek, ayaklarımızın altına almak zorundayız" dedi. 
Fakir fukara için vali ve kaymakamlara para gönderdiklerini belirten Erdoğan, "Fakir fukaralar da gerekli makamlara bildirilsin. Onlara da yardım yapıyoruz. Valiler ve kaymakamlar gönderdiğimiz paraların üzerine oturmasın" diye konuştu. 

Nüfustan fazla sigortalı 
Referans Gazetesi'nin Temmuz 2005'te yayınladığı "Yeşil Kart" dosyasında, 72 milyon nüfuslu Türkiye'de 78 milyon kişinin sosyal güvenlik şemsiye altında olduğu kaydedilmişti. 39 milyon kişinin SSK'lı, 9.3 milyon kişinin Yeşil Kartlı, 16 milyon kişinin Bağ - Kur'lu olduğu, 14 milyon kişinin de Emekli Sandığı'na bağlı bulunduğu vurgulanmıştı. 

'Başbakanım isteseler sizi vurabilirler' 

Başbakan Recep Tayyip Erdoğan, dün Trabzon'dan Ankara'ya hareketinden önce ilginç bir olayla karşılaştı. Başbakan Erdoğan'a VIP Salonu girişinde makam aracından indiği sırada İsmail Terzi adlı vatandaş, "Başbakanım sizi korumuyorlar. Ben sabahtan beri burada duruyorum, kimse beni aramadı. İsteseler sizi vurabilirler" diye seslendi. İsmail Terzi gözaltına alındı. 


</TEXT>
</DOC>
