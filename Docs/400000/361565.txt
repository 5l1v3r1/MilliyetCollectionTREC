<DOC>
<DOCNO> 361565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/spor/spo03.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs davası 
</HEADLINE>
<TEXT>


Malatya'daki olaylar nedeniyle Saidou'yu takımda görmek istemeyen İkinci Başkan Ergun Gürsoy, Kamerunlu oyuncu Hollanda kampına gelince Türkiye'ye geri döndü 

ERHAN TELLİ 


Her şey, 1 Mayıs'ta oynanan Malatyaspor - Galatasaray maçıyla başladı. Bu tarihe kadar, Saidou'yu çok tutan ve Cim - Bom'a transferinde önemli rol oynayan 2. Başkan Ergun Gürsoy, bu karşılaşmada "Saidou'nun oynatılıp oynatılmaması" polemiği nedeniyle ev sahibi ekibin Başkanı Hikmet Tanrıverdi ve rakip yöneticilerle ağız dalaşına girdi. 
İşte bu olayın sonrasında Saidou, Ergun Gürsoy'un gözünde bitti. Sezon tamamlanıp, Kamerunlu oyuncu, Florya'ya döndüğünde bile Gürsoy, bu oyuncunun takımda kalmasını istemediği belirtildi. 
Ancak Conceiçao'nun gitme ihtimalinin güçlenmesi üzerine, Saidou kampa davet edildi. Saidou'nun, Sportif Direktör Bülent Tulun tarafından kampa çağırıldığını Mülheim ile oynanacak maçtan önce öğrenen Galatasaray 2. Başkanı'nın, sinirlenerek maçı izlemeden İstanbul'a döndüğü öğrenildi. 

'10' çok çok iyi 0-10 

Cim - Bom, Belçika ikinci lig takımlarından Heusden önünde coştu, gol şov yaparak galibiyete koştu 

Galatasaray, yurtdışı kampındaki son hazırlık maçında Belçika İkinci Ligi takımlarından Heusden'e gol yağdırdı 10-0 
Rakibi karşısında çok üstün bir oyun ortaya koyan Aslan, ilk yarıyı 4'te Cihan, 30'da Necati ve 34'te Iliç'in golleriyle 3-0 önde kapadı. 
İkinci yarıda gol şovunu sürdüren Cim-Bom, Hasan Kabze 3 , Ümit 2 ve Sabri 2 'nin sayıları ile karşılaşmadan 10-0 galip ayrıldı. 
Bu arada maçın 55. dakikasında ilginç bir olay yaşandı. Heusden'in kalecisi Doumen'in kırmızı kart görmesine Gerets itiraz edip oyunda kalmasını istedi. Hakem Stijn, Gerets'in bu isteğini olumlu karşıladı ve Doumen'i atmadı. 

Maçın karnesi 
HAKEMLER Moons Stijn, Danny Van Der Hoeve, 
HEUSDEN Doumen 3 - Laeremans 3 , Camara 4 , Vandeurzen 4 , Peeters 4 Zels Dk.70 3 - Pelic 4 Bram Dk.46 4 , Ebene 4 Tibari 3 Lopez Dk.75 3 , Oyen 3 - Kadir Ulgar 3 Olondo Dk.75 3 , Asanda 3 Van Brantegem Dk.80 
GALATASARAY Aykut 6 - Uğur 7 Hasan Şaş Dk.46 7 , Tomas 7 , Song 7 Yalçın Dk.60 6 , Orhan 6 - Sabri 7 , Cihan 7 , Altan 7 , Volkan Dk.46 6 , Iliç 6 , İbrahim Yavuz Dk.66 4 - Necati 6 , Hasan Kabze Dk.62 7 , Hakan Şükür 6 , Ümit Karan Dk.46 7 
GOLLER Cihan Dk.4 , Necati Dk.30 , Iliç Dk.34 , Ümit Karan Dk.52 ve 82 , Sabri Dk.54 ve 80 , Hasan Kabze Dk.63, 69 ve 90 , SARI KART Orhan Ak 

'Dersimi aldım ' 

Ümit, yarım sezonluk ayrılıktan bir çok ders çıkardığını söyledi, "Gerçek Ümit'i bu sezon izleyecekler" dedi 

RAŞİT ALTUN 

Hagi döneminde yarım sezon Ankaraspor'a kiralanan Ümit Karan, sezonun başlamasını iple çekiyor. Hollanda kampında sıkı bir hazırlık dönemi geçiren golcü, Milliyet aracılığıyla taraftarının içini ısıtan mesajlar iletti. 
İşte Ümit'in yeni sezona yönelik düşünceleri 
Yorucu ve zorlu bir hazırlık dönemi geçirdik. Takımdaki herkes çok çalışıyor. Bence iyi bir hazırlık kampı oldu. Şimdi, henüz tam olarak hazır değiliz ama sezon başladığı zaman maksimum performansa çıkacağız.Takımda birbirinden kaliteli altı tane forvet oyuncusu var. Hakan Şükür, Necati, Hasan Kabze'nin yanısıra Eren ve Özgürcan da genç ve kaliteli futbolcular. Galatasaray'ın bu sezon gol sıkıntısı olacağını zannetmiyorum.Hocamızın taktik anlayışı hücuma dönük. Maçlarımızın bol gollü geçeceğine inanıyorum.Ali Sami Yen Stadı'ndaki ilk maçı sabırsızlıkla bekliyorum. Kendimi hiç bu kadar iyi hissetmemiştim. Sahaya gerçek bir aslan gibi çıkacağım.Yarım sezonluk bir ayrılık yaşadık. Bir çok ders çıkardım. Gerçek Ümit Karan'ı bu sezon seyredeceksiniz. Galatasaray'a transfer olduğum zamandan daha iyiyim ve oynamayı daha çok istiyorum. Bu saatten sonra herşey benim elimde, çok çalışıp kendimi gösterip ilk 11'de kendime yer bulacağım. 

Galatasaray direkten döndü 

Galatasaray'ın transfer yasağından son anda kurtulduğu ortaya çıktı. Cim Bom'un UEFA'ya 250 bin dolar borcu bulunduğu ve önceki gün mesai saati bitimine çok az bir süre kala bu miktarı ödediği bildirildi. Para yatırılmasaydı, Galatasaray'a yurt dışı transfer yasağı gelecekti. 


</TEXT>
</DOC>
