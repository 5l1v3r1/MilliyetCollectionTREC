<DOC>
<DOCNO> 363717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur19.html </URL>
<DATE> 2005/07/23/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Akıma kapılan karga 4 ton buğdayı yaktı 
</HEADLINE>
<TEXT>

     Konya’da bir direkte elektrik çarpması sonucu kıvılcımların çıkmasına neden olan bir karga, biçerdöver bekleyen 3.5 dönümlük tarlanın yanmasına yol açtı. 
     AA muhabirinin edindiği bilgiye göre, merkez Karatay İlçesi’ne bağlı Çomaklı Köyü’nde Osman Pullu’ya 35 ait buğday ekili 5.5 dönümlük tarlanın yakınında bulunan bir elektrik direğine konan kargayı elektrik çarptı. 
     Elektrik çarpması nedeniyle oluşan kıvılcımların düştüğü ekili tarlada yangın çıktı. Köylülerin büyük çabaları ve itfaiye ekibinin müdahalesiyle söndürülen yangında tarlanın 3.5 dönümlük bölümü yandı. 
     Çiftçi Pullu, karga yüzünden biçerdöver sırası beklediği tarlasındaki yaklaşık 4 tonluk buğdayının yandığını belirterek, "Ürün sigortası yaptırmadım. Böyle olacağını bilmiyordum. Keşke yaptırsaydım" dedi. 
     Bölgede inceleme yapan yetkililer, kuşlar yüzünden zaman zaman bu tür sorunların yaşandığını, tek çarenin elektrik direklerinin yer altına alınması olduğunu kaydettiler. 
     
</TEXT>
</DOC>
