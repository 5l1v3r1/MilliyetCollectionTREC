<DOC>
<DOCNO> 391856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/guncel/gun07.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TAYAD'lılara yine linç girişimi 
</HEADLINE>
<TEXT>


RİZE DHA 

F tipi cezaevlerini protesto etmek için 4 yıl önce İstanbul'da ölüm orucunda hayatını kaybeden Zehra ve Canan Kulaksız kardeşlerin Rize'deki mezarını ziyaret eden Tutuklu ve Hükümlü Aileleri ile Dayanışma Derneği TAYAD üyesi yaklaşık 15 kişi, bir grup vatandaşın taşlı sopalı saldırısına uğradı. 
Saldırıdan polisin havaya ateş açmasıyla kurtulan TAYAD'lı grup, akşam yoğun güvenlik önlemleri altında Hopa'ya götürülürken de Ardeşen'de 30 kişilik bir grubun saldırısına uğradı. Bu olay da büyümeden önlendi. 
TAYAD'lı grupta, Rize'de 6 Nisan'da bildiri dağıtırken 2 bin kişinin linç girişiminden kurtulan Zeynep Erduğrul, Nurgül Acar ve Emre Bakır'ın da yer aldığı öğrenildi. Rize Valisi Enver Salihoğlu, olayla ilgili kimsenin gözaltına alınmadığını belirterek, "Saldırıya uğrayan grup, şik yette bulunursa, gereği yerine getirilir" dedi. 



</TEXT>
</DOC>
