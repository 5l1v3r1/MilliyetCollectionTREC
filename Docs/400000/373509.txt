<DOC>
<DOCNO> 373509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/spor/spo10.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil Altıngol 
</HEADLINE>
<TEXT>


Milli yıldız, K'lautern'in Köln'ü 3-2 yendiği maçta 2 kez fileleri havalandırıp, 3 haftada 6 gole ulaştı 


Alman Ligi'nde Halil Altıntop fırtınası devam ediyor... Milli yıldız, Kaiserslautern'in Köln'ü deplasmanda 3-2 yendiği maçta takımının ilk 2 golünü atıp, galibiyette başrolü oynadı. Halil 3. hafta sonunda 6. golüne ulaşırken, krallıkta da B.Münih'li Roy Makaay'ı yakalayıp, zirveye oturdu. Sezon başında Köln'e transfer olan Alpay forma giymedi. Yıldıray Baştürk'ün 11'de başlayıp, 90 dakika sahada kaldığı karşılaşmada Hertha Berlin deplasmanda Bayern Münih'e 3-0 yenildi. Hertha iki sezondur ilk defa Yıldıray'ın oynadığı bir maçı kaybetti. Halil Altıntop'un 81 dakika görev aldığı mücadelede Schalke evinde M'Gladbach ile 1-1 berabere kalıp, büyük hayal kırıklığı yaşattı. 
İngiltere Premier Ligi'nde Tugay Kerimoğlu'nun takımı Blackburn Rovers deplasmanda Aston Villa'ya 1-0 mağlup oldu. Ev sahibini galibiyete götüren golü yeni transfer Milan Baros attı. Tugay 90 dakika oyunda kaldı. Son şampiyon Chelsea, Londra derbisinde Tottenham'ı 2-0'la geçip, 3'te 3 yaptı. Konuk ekibin gollerini Del Horno ile Duff kaydetti. 


</TEXT>
</DOC>
