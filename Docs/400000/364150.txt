<DOC>
<DOCNO> 364150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur12.html </URL>
<DATE> 2005/07/25/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yolcu otobüsü TIR'la çarpıştı 
</HEADLINE>
<TEXT>

     Giresun’un Görele İlçesi’nde yolcu otobüsünün TIR’la çarpışması sonucu ilk belirlemelere göre 20’yi aşkın kişi yaralandı. 
     Alınan bilgiye göre, Trabzon’dan Samsun yönüne giden Recai Kılıç yönetimindeki 34 AS 9712 şehirlerarası yolcu otobüsü, ilçenin Bozcaali Köyü mevkiinde, karşı yönden gelen Sezai Vural’ın kullandığı 34 FB 5482 plakalı TIR’la çarpıştı. 
     Kazada, ilk belirlemelere göre 20’yi aşkın kişinin yaralandığı, yaralıların, çeşitli hastanelerde tedavi altına alındığı bildirildi. 
     Eskişehir'de iki otobüs çarpıştı 33 yaralı 
     Eskişehir’in İnönü İlçesi’nde meydana gelen trafik kazasında, 33 kişi yaralandı. 
     AA muhabirinin aldığı bilgi ye göre, Metin Görmez idaresindeki 06 ET 1133 plakalı yolcu otobüsü ile Hakan Topaloğlu yönetimindeki 34 BY 0534 plakalı yolcu otobüsü, İnönü-Kütahya Karayolunun 14. kilometresinde çarpıştı. 
     Kazada yaralanan 33 kişi Eskişehir Yunusemre Devlet, Bozüyük Devlet ile Kütahya Devlet hastanelerine kaldırıldı. 
     
</TEXT>
</DOC>
