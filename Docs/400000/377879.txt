<DOC>
<DOCNO> 377879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur41.html </URL>
<DATE> 2005/09/12/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Bebeğini apartman boşluğuna bırakıp ölümüne neden olan kadın tutuklandı 
</HEADLINE>
<TEXT>

     Manisa’nın Kula İlçesi’nde bir kadın, gayri meşru ilişki sonucu dünyaya gelen bebeğini apartman boşluğuna bırakıp, ölümüne neden olduğu iddiasıyla tutuklandı. 
     Alınan bilgiye göre, Hastane Caddesi’ndeki bir apartmanın zemin katı boşluğunda yeni doğmuş bir bebek cesedi bulundu. 
     Kula İlçe Emniyet Müdürlüğü Asayiş Bürosu ekipleri, yaptıkları çalışma sonucu bebeğin annesinin 25 yaşındaki N.A. olduğunu belirledi. 
     Gözaltına alınan N.A’nın bekar olduğunu, gayri meşru ilişki sonucu hamile kaldığını ve düşük yaptığı için cenini apartman boşluğuna bıraktığını söylediği öğrenildi. 
     N.A. çıkarıldığı nöbetçi mahkemece tutuklandı. 
     Bebeğin kaç aylık olduğu ve ölüm nedeninin belirlenmesi için cesedin İzmir Adli Tıp Kurumu’na gönderildiği belirtildi. 
     
</TEXT>
</DOC>
