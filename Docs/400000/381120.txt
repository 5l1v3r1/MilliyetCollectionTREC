<DOC>
<DOCNO> 381120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun14.html </URL>
<DATE> 2005/09/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Rita'yı ciddiye almayan sörfçü gözaltına alındı... 
</HEADLINE>
<TEXT>

     ABD'nin Galveston kasabasında Rita kasırgasını ciddiye almayarak, sörf yapmak için denize açılan bir genç gözaltına alındı. 
     Yerel Local 6 televizyon kanalının haberine göre, dün Rita kasırgası Amerikan sahillerine ulaşmadan önce, kasırganın yarattığı dev dalgalarda sörf yapan genç kıyıya dönüşünde polis tarafından gözaltına alındı. 
     Yetkililerin tahliye emrini ciddiye almayarak denize açılan gencin kimliği açıklanmadı. 
     ABD'nin Texas ve Louisiana arasındaki kıyı şeridini vurmaya başlayan Rita kasırgası nedeniyle su seviyesinin en az 5 metre yükselmesi ve birçok yeri suların basması bekleniyor. 
     1900 yılında yaklaşık 12 bin kişinin öldüğü ve Amerikan tarihinin en büyük doğal afeti olan kasırgayla yerle bir olduktan sonra yeniden inşa edilen 58 bin nüfuslu Galveston'da Rita'dan kaçan halk kasabayı tamamen terk etti. 
     
</TEXT>
</DOC>
