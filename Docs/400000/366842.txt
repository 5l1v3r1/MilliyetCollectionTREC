<DOC>
<DOCNO> 366842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonyas21.html </URL>
<DATE> 2005/08/03/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Bitkisel hayatta doğum yapan kadın öldü... 
</HEADLINE>
<TEXT>

     ABD’de 3 aydır bitkisel hayatta bulunan ve dün doğum yapan 26 yaşındaki Susan Torres öldü. 
     Doktorlar kızı Susan Anne Catherine Torres’i doğurmasının ve dinsel törenin ardından Susan Torres’in yaşam destek ünitesini kapattı. Bebek ise Arlington bölgesindeki hastanede 40 haftalık süreyi tamamlaması için yoğun bakım altına alındı. 
     26 yaşındaki Susan Torres, kanser beynine sıçradıktan sonra 7 
     Mayıs’ta geçirdiği beyin kanamasından sonra bilincini yitirmişti. 14 haftalık hamileyken beyin ölümü gerçekleşen Torres, bebeğin hayatta kalabilmesi için anne karnında geçirmesi gereken sürenin tamamlanması için yaşatılıyordu. 
     Yoğun bakım ünitesinde gözlem altında tutulan bebek, tüm hastane çalışanlarının gözbebeği olurken, özellikle üç aylık devrede Susan Torres’in bakımıyla ilgilenen doktor ve hemşireler doğumun başarıyla tamamlanmasını mutlulukla karşıladı. 
     Yaşadıkları tüm dünyanın ilgisini çeken Susan Torres ve ailesinin sağlık masraflarının karşılanması için iki hafta önce oluşturulan internet sitesine yapılan bağışlarınsa 400 bin dolara ulaştığı bildiriliyor. 
     Torres çiftinin 2 yaşında Peter adında bir çocuğu daha var. 
     
</TEXT>
</DOC>
