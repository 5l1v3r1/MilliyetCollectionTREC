<DOC>
<DOCNO> 386708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sonspo05.html </URL>
<DATE> 2005/10/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Aziz Yıldırım Transfere nokta koyduk... 
</HEADLINE>
<TEXT>

     Başkan Aziz Yıldırım, sezon sonuna kadar üç kulvarda da eldeki kadroyla mücadele edeceklerini açıkladı. 
     Fenerbahçe Başkanı Aziz Yıldırım, transfer yapılacak mı, yapılmayacak mı’ tartışmalarına son noktayı koydu. Camia içinde sık sık bazı isimlerin telaffuz edilmesinden rahatsızlığını dile getiren Başkan, Bu durum, teknik heyetin ve futbolcularımızın kafasını karıştırıyor. Bizim bu takıma güvenimiz tam. Üç kulvarda da yolumuza mevcut kadroyla devam edeceğiz ve büyük hedeflerimize ulaşacağımıza inanıyoruz'' açıklamasını yaptı. Bu arada Turkcell Süper Ligi’nde yer alan kulüplerin pek çoğu ödeme zorlukları yaşarken, Sarı-Lacivertliler ayrılanlara bile alacaklarını veriyor. Son olarak da, üst üste iki yıl şampiyon olan kadroda bulunan ancak başka takımlara transfer olan Hooijdonk, Serhat ve Murat Hacıoğlu’nun alacakları hesaplarına yatırıldı. 
     
</TEXT>
</DOC>
