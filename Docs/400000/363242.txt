<DOC>
<DOCNO> 363242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/guncel/gun08.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Disiplin cezası önce kadına 
</HEADLINE>
<TEXT>


Disiplin Kurulu, sevişme CD'leri ortaya çıkan 2 Muratlı Belediyesi çalışanından kadını işten attı. Erkeğin durumu ise sonra ele alınacak 

MEHMET YİRUN Tekirdağ DHA 

Muratlı Belediyesi Disiplin Kurulu, 2 belediye çalışanın sevişme görüntülerinin CD'lerle piyasa sürülmesinin ardından kadın çalışanın görevine son verdi. Kurul, CD'de görüntüleri yer alan evli ve 2 çocuk babası Ü.N 'nin durumuyla ilgili ayrı bir toplantı yapacak. 
Belediye Disiplin Kurulu görüntülerin ortaya çıkmasının ardından toplantı yaptı. Basına da yansıyan olayı değerlendiren Kurul, Muratlı Belediyesi'nde sözleşmeli işçi kadrosunda bulunan, ancak DSP'li Belediye Başkanı Nebi Tepe'nin sekreterliğini yapan G.Ş.'nin 22 disiplin suçu işlediği kanaatine vararak, işten çıkarılması yönünde karar aldı. 
Disiplin Kurulu'nun, belediyede memur olarak çalışan N.'nin 47 durumunu ayrı bir toplantıda değerlendireceği belirtildi. 

CD'ler piyasaya sürüldü 
N. ile Ş., sevişme sahnelerinin yer aldığı CD'lerin el altından satılması üzerine Muratlı İlçe Emniyet Müdürlüğü'nce gözaltına alınmıştı. İfadelerinde, görüntüleri fantezi olarak çektiklerini, ancak kim ya da kimlerce piyasa sürüldüğünü bilmediklerini söyleyen N. ve Ş. hakkında idari ve adli soruşturma başlatılmıştı. 


</TEXT>
</DOC>
