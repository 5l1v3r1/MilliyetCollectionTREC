<DOC>
<DOCNO> 374069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sondun32.html </URL>
<DATE> 2005/08/30/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
ABD Irak anayasasında değişiklikler yapılabilir 
</HEADLINE>
<TEXT>

     ABD'nin Bağdat Büyükelçisi Zalmay Halilzad, Sünni Arapların onayını almak için anayasa taslağında değişiklikler yapılabileceğini söyledi. 
     Halilzad, gazetecilere yaptığı açıklamada, ''Bunun nihai taslak olmadığına ya da düzeltilmiş hali olmadığına, düzeltilmiş halinin henüz sunulmadığına inanıyorum, onun için Iraklılar birbiriyle konuşmalı ve kendileri karar vermeli'' dedi. 
     Halilzad, ''kapının, düzeltme adı altında onaylanmış metinlerin değişikliğine açık olabileceğini'' kaydetti. 
     Halilzad, ''Anayasayı göz önüne alarak, daha önce söylediğim gibi, Iraklılar, mecliste ya da dışarıda kendi aralarında, üç dört gün önce sunulan taslakta bazı değişiklikler yapmaya karar verirse, bu tamamen onların sorumluluğundadır'' diye konuştu. 
     Irak'ta Şiiler ve Kürtlerin onayını alan anayasa taslağı, Sünniler tarafından reddediliyor. 
     Sünnilerin, Şii ve Kürtlerle özellikle federalizm konusunda anlaşamaması üzerine reddettiği yeni anayasa, 15 Ekim'de halkoyuna sunulacak. 
     
</TEXT>
</DOC>
