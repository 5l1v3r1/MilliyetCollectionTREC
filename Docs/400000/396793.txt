<DOC>
<DOCNO> 396793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonspo34.html </URL>
<DATE> 2005/11/21/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Büyük Kolej 61 - Tuborg Pilsener 71 
</HEADLINE>
<TEXT>

     Türkiye Basketbol Ligi'nde Tuborg Pilsener, Büyük Kolej'i 71-61 yendi. 
     Karşılaşmaya Büyük Kolej Benton'un, Tuborg Pilsener de Asım'ı etkili kullanarak başladı. İki takımın da sert savunma yaptığı bu çeyrekte takımlar birbirine üstünlük sağlayamadı ve 5. dakikası 4-4 berabere geçilen periyot 14-14 eşitlikle sonuçlandı. 2. çeyreğe Büyük Kolej çok iyi hücum ederek başladı. Murat'ın sayılarıyla 6-0'lık seri yakalayan Başkent temsilcisi 13. dakikayı 20-14 önde geçti. Wilson ve Rahimiç'in sayılarıyla oyunda dengeyi yeniden yakalayan İzmir temsilcisi dış şutlardan bulduğu basketlerle devreyi 34-33 üstün tamamladı. 
     Skor açısından çok kısır başlayan 3. periyotta Murat'ın 3 sayılık basketleriyle oyundan kopmayan Büyük Kolej, Bell'in sayılarına engel olamadı ve 26. dakika 44-42 Tuborg Pilsener'in üstünlüğü ile geçildi. Rakibinin etkili oyuncusu Hakan'ı iyi savunma yaparak durduran Başkent temsilcisi bu çeyreği 47-46 önde geçti. 
     Son çeyrekte Asım'la pota altında başarı yakalayan Tuborg Pilsener, savunmada da rakibine kolay sayı bulma şansı tanımadı ve 59. dakikaya 59-55 önde girdi. Bu dakikadan sonra hücumda kolay top kaybeden Büyük Kolej yaptığı alan savunmasında da başarılı olamayınca karşılaşmadan 71-61 mağlup ayrıldı. 
     
     
Salon Atatürk Hakemler Recep Ankaralı xx, Fatih Uslu xx, Ali Şakacı xx Büyük Kolej Özgür x 2, Murat xxx 20, Mc Knight xx 9, O'neil x 10, Benton xx 20, Caner x, Kerem x Tuborg Pilsener Asım xxx 18, Wilson xxx 15, Hakan xx 15, Erkan x 4, Bell xx 13, Rahimiç xx 6, Ömer x 1. Periyot 14-14 Devre 34-33 Tuborg Pilsener lehine 3. Periyot 47-46 
     
</TEXT>
</DOC>
