<DOC>
<DOCNO> 385391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/yasam/yas01.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelliler değil imk nsızlıklar merkezi 
</HEADLINE>
<TEXT>


'Uluslararası Zihinsel Engellilik ve Psikiyatride İnsan Hakları Kuruluşu'nun gezip Türkiye'yi yerden yere vurduğu Zeytinburnu Rehabilitasyon Merkezi'ndeydik. Ve gördük ki sorun 'imk nsızlık' 

Ümran Avcı 

"Uluslararası Zihinsel Engellilik ve Psikiyatride İnsan Hakları Kuruluşu"nun MDRI hazırladığı raporda, engellilerin haklarının ihlal edildiği yerlerden biri olarak gösterilen Sosyal Hizmetler ve Çocuk Esirgeme Kurumu'na bağlı Zeytinburnu Rehabilitasyon Merkezi'ni gezdik. Kreşten bozularak rehabilitasyon merkezine dönüştürülen kuruluşta sorun çok. 

Gönüllü çabaları yetmiyor 
Bu çocukların, devletin koruması altına alındıkları halde ilkel şartlarda rehabilite edilmeleri ise imk nsızlıktan. Bir avuç görevli ve gönüllünün çabaları, arzu edilene yetmeyince ortaya rapordaki sonuçlar çıkıyor. 
Merkezin kapasitesi 50 kişilik olmasına rağmen, 73 çocuk bakım görüyor. Merkezde mobilya da yok, çocuklar raporda da anlatıldığı gibi yerlerdeki minderlerde gün geçiriyor. Rehabilite odaları ise yine mek nsızlıktan malzeme deposu görüntüsünde. Kurutma makinesi bozulduğu için çocukların çamaşırları ise bahçe duvarlarında kurutuluyor. 
Merkezin müdür yardımcısı Gülbeyaz Ögeyik, raporu hazırlayan görevlilerin nisan ayında geldiklerini ve 1 saat kalıp gittiklerini belirtiyor. 
Rapordaki iddialara yanıt veren Merkez Müdürü Mehmet Kırdemir yaşadıkları sorunların mek n sıkıntısından kaynaklandığını belirtiyor. 

'Burada insan yetişir mi ' 
Kırdemir, şöyle konuşuyor "Bu mek nı gördünüz. Bunun içinde ne kadar insan yetişir Bundan en iyi şekilde istifade etmeye çalışıyoruz. Ülkede özürlü sayısı çok. Burası 50 kişilik kapasiteyle çalışsa bu kadar tahribat olmaz. Yaklaşık 10 kişi de sırada bekliyor. Yer yokluğundan alamıyoruz." 40 yıllık yapının 1997'de kreş olarak düzenlendiğini, yeni bina gerektiğini belirten Kırdemir, rapordaki, 'Aşırı kalabalıktan çocukların yerde ve 2 kişi bir arada uyumak zorunda bırakılıyorlar' iddiasıyla ilgili olarak da şöyle diyor 

'Her şey yer sıkıntısından' 
"Yatakta bir, iki tane öyle olabilir. Tam olarak bilemiyorum. Yer sıkıntısından. Yataklar karyola şeklinde ama yatak koymaya yer yok." 
Kırdemir, rapordaki "Çocuklar kilitleniyor" iddiasıyla ilgili olarak da şunları söylüyor "Yağmur, yağışta çocuklar tek başına dışarı çıkmasın diye, hatta içlerinden birkaçı kaçmaya çok meyilli olduğu için, anneyle beraber odada kilitliler. Çocuklar grup sorumlularıyla beraber. Biz de dışarıdan girerken kapıyı açıp giriyoruz, onların güvenlikleri için." 

'Onlar Hannibal'ı gördü' 
Şizofren bir çocuğu tecrit ettiklerini anlatan Kırdemir, "Bizde tecrit yok. Bir çocuk vardı. Büyük çocuktu, şizofren ve saldırgandı. Bu çocuğu tecrit ettik ama odasının yanında tuvalet banyo vardı. Demek ki raporu yazmaya gelenler gezdikleri zaman oradaydı. Hannibal diyorduk. Ciddi zararlar veriyordu. Kulak, kol ısırıp korarıyordu. Bir taneydi zaten, onu gördüler. Çocuğu başka bir yere nakletmek zorundaydık. Evini onarıp kendi istekleriyle ailesine teslim ettik. O odada şimdi libidosu yüksek, yetişkin bir çocuk yalnızca geceleri kalıyor. Ama kapısı açık" diye konuşuyor. 

14 çocuğa 2 tuvalet 
Rapordaki 14 çocuğa 2 tuvalet düşüyor iddiası da müdür tarafından doğrulanıyor. 12 uzman personel hafta sonu nöbete de kaldığı için gündüz merkezde iki-üç uzman bulunabiliyor. 1,5 yılı doktorsuz geçiren kurum bir yıl önce doktora kavuşmuş. 
Kırdemir, personelin tamamının özveriyle çalıştığını belirterek, raporda "Uzmanlık eğitimim yok" diye anlatılan bakıcı annelerin uzmanlar tarafından eğitildiğini söylüyor. 


</TEXT>
</DOC>
