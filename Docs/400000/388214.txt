<DOC>
<DOCNO> 388214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun34.html </URL>
<DATE> 2005/10/20/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Azerbaycan'da kabine depremi sürüyor 
</HEADLINE>
<TEXT>

     Azerbaycan Cumhurbaşkanı İlhan Aliyev, bugün imzaladığı bir kararnameyle Sağlık Bakanı Ali İnsanov'u görevden aldı. 
     Kararnamede görevden alma gerekçesi belirtilmezken, bu göreve yeni atanacak ismin de önümüzdeki saatlerde belli olması bekleniyor. 
     Aliyev, dün de Ekonomik Kalkınma Bakanı Ferhat Aliyev'i görevden almış, yerine ''Kıymetli Kağıtlar Devlet Komitesi'' Başkanı Haydar Babayev'i atamıştı. 
     Ferhat Aliyev ve ülkenin en büyük petrol dağıtım şirketi ''Azpetrol''ün başkanlığını yürüten kardeşi Rafig Aliyev, muhalefetteki Azerbaycan Demokrat Partisi ADP ve eski Milli Meclis Başkanı Resul Guliyev ile işbirliği yaparak, ''güç kullanarak iktidarı ele geçirme'' suçlamasıyla tutuklanmıştı. 
     
</TEXT>
</DOC>
