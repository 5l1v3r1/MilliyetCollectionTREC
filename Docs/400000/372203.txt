<DOC>
<DOCNO> 372203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo07.html </URL>
<DATE> 2005/08/23/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Semih Şentürk Önce k bus, ardından mutluluk yaşadım... 
</HEADLINE>
<TEXT>

     636 gün sonra ilk 11’de forma giydiği Rize maçında galibiyet golüne imza atan Semih, önce k bus, ardından mutluluk yaşadığını söyledi. 
     
     5 dakikadan ilk 11’e 
     Geçen sezon sadece 5 dakika forma giyebilmişti. İlk 11’de sahaya çıkmasının üzerinden ise tam 636 gün geçmişti. Ama Tuncay ve Appiah’ın yokluğunda, Soyun'' demiş ve kendisini 11’e koymuştu teknik direktörü Daum. İlk başlarda büyük heyecan yaşıyordu. Öyle ki, 10. dakikada bomboş kale yerine topu üstten dışarı göndermişti. İşte o anda herşey bir kabusa dönüşmüştü kendi deyimiyle. Taa ki, takımının 2. golüne imza koyana kadar. Bu gol hem Semih Şentürk’ü hayata döndürmüş hem de takımını galibiyete taşımıştı. 
     
     Özdemir’den tebrik 
     O mutluydu, takım arkadaşları mutlu, yöneticiler mutlu. Öyle ki, gol sonrası yedek kulübesindekiler Semih’ten daha çok sevinmişti. Dönüşte de havaalanında yanına gelen Başkanvekili Nihat Özdemir, sevgiyle alnından öpüp, Tebrik ediyorum. Yoluna böyle devam et. Fenerbahçe’ye uzun yıllar hizmet edeceksin. Bu formanın kıymetini bil'' diyerek kutlamıştı. Yüzünde güller açan Semih, duygularını şu sözlerle dile getiriyordu Attığım golden sonra kendimi tutamayıp, ağladım ama bunlar sevinç gözyaşlarıydı.'' 
     
     Asla unutamam’ 
     Eğer o golü atamasaydım, benim için herşey biterdi. Bu golle galibiyete ulaşmamız beni ayrıca mutlu etti. Çaykur Rizespor maçını asla unutmayacağım. Golü kaçırınca k bus dolu dakikalar yaşadım ardından ağları havalandırınca mutluluktan kendimi kaybettim. Tüm arkadaşlarıma teşekkür ediyorum. Şans aldığımda neler yapabileceğimi gösterdiğimi sanıyorum. Ancak bu bir son değil, başlangıç. Şimdi daha çok çalışıp, sırtıma geçirdiğim bu formayı bir daha çıkarmamam gerekiyor.'' 
     
</TEXT>
</DOC>
