<DOC>
<DOCNO> 379911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun42.html </URL>
<DATE> 2005/09/20/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Rumlar karşı deklarasyonu bloke etti 
</HEADLINE>
<TEXT>

     Kıbrıs Rum yönetimi, AB'nin Türkiye'ye karşı yayımlamaya hazırladığı deklarsyonu bloke etti. 
     Bu haberin gelmesinden önce, Kıbrıs Rum Yönetimi lideri Tasos Papadopulos, AB'nin bütün üyelerinin 3 ekimde Türkiye ile üyelik müzakerelerine başlanmasını kabul ettiğini söylemişti. 
     Papadopulos gazetecilere yaptığı açıklamada, ''AB içinde katılım müzakerelerinin 3 ekimde başlamaması gerektiğini söyleyen bir ülke yok'' diye konuşmuştu. 
     AB Daimi Temsilciler Komitesi'nde COREPER , Türkiye'nin Kıbrıs konusundaki deklarasyonuna karşı yayımlanacak AB deklarasyonu taslak metni konusunda dün uzlaşmaya varılmıştı. 
     Karşı deklarasyonda, Türkiye’ye müzakere sürecinde Kıbrıs Rum kesimini tanıma çağrısı yapılıyor. Deklarasyonda ayrıca Gümrük Birliği'nin eksik uygulanmasının müzakerelerin genelini etkileyeceği mesajı veriliyordu. 
     Avrupa Birliği, Türk liman ve havaalanlarının Güney Kıbrıs Rum kesimi gemi ve uçaklarına açılması çağrısını yapıyor ve bu konunun 2006'da gözden geçirileceğini belirtiyordu. 
     Karşı deklarasyonda, Türkiye'den, tüm AB üyesi ülkeler ile arasındaki ilişkileri en kısa sürede ve hukuki olarak normalleştirmesi beklentisine yer veriliyordu. 
     
</TEXT>
</DOC>
