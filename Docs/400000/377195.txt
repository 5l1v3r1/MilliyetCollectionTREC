<DOC>
<DOCNO> 377195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas22.html </URL>
<DATE> 2005/09/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ali Şen Avşar ve Çilingiroğlu'nun ayrılmaları doğru 
</HEADLINE>
<TEXT>

     Sezer ŞAHİNDAŞ BODRUM Muğla , DHA 

YAZ tatilini Bodrum'un Yalıkavak Beldesi'ndeki çiftliğinde geçiren Fenerbahçe Kulübü Eski Başkanı Ali Şen, Hülya Avşar ve Kaya Çilingiroğlu'nun boşanma kararını değerlendirirken, Madem ki evlilik yürümedi, medeni insanlar gibi ayrılmaları doğru'' dedi. 
     Kaya Çilingiroğlu ve Hülya Avşar'ı yakından tanıyan ve daha önce de boşanmamaları için devreye giren Ali Şen, Bodrum'un Yalıkavak Beldesi'ndeki çiftliğinde çiftin geldiği son noktayla ilgili açıklamalar yaptı. Ali Şen Kaya benim evladım, çocuklarımın yakın arkadaşı. Oğlum Adnan'ın çocukluk arkadaşı. Kaya'nın babası benim çok yakın dostum. Kaya çok iyi insandır. Hülya ile kaderinde varmış, evlendiler. Hülya da çok iyi insandır. İkisini de çok iyi tanıyorum. Madem ki evlilik yürümedi, medeni iki insan gibi ayrılmaları doğru. Birinci sefer boşanmalarında devreye girmişliğim vardı. Ortada çocukları Zehra var. Onu düşünmeleri gerekir. Onu da biliyorum ki çok iyi düşünüyorlar. Hülya Avşar Türkiye'nin en güzel kadını, iyi bir insan ve iyi bir anne. Kaya ve Hülya'nın bundan sonra düşüneceği tek kişi kızları Zehra olmalı. Madem yürümedi, Zehra'yı düşünerek ayrılmalarında yarar var. Bundan sonra ikisine de hayatlarında başarılar diliyorum'' dedi. 
     Ali Şen, Kaya Çilingiroğlu'nun, Feraye Tanyolaç ile imam nikahlı olduğu iddialarına ilişkin de İmam nikahlı olduğunu sanmıyorum. Olsaydı Kaya bana söylerdi. Ben Kaya ile konuştum. Artık boşandıktan sonra da herkesin hayatı kendine'' diye konuştu. 
     
</TEXT>
</DOC>
