<DOC>
<DOCNO> 354960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/siyaset/axsiy02.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP yönetiminde ilk boneli üye 
</HEADLINE>
<TEXT>


AKP Kadın Kolları Merkez Yürütme Kurulu'nda boneli Ayşe Keşir, Sosyal İşlerden Sorumlu Başkan Yardımcısı oldu 

ABDULLAH KARAKUŞ Ankara 


Genelkurmay Başkanı Ogreneral Hilmi Özkök'ün geçen yıl Genelkurmay Kararg hı'nda düzenlenen Anneler Günü'nde eşarplı ve boneli şehit annelerini kabul etmesiyle başlayan "asker sadece türbana karşı" yorumlarının ardından AKP Kadın kolları yönetimine de boneli bir üye girdi. 
Kadın Kolları Merkez Yürütme Kurulu'nda MYK boneli Ayşe Keşir, Sosyal İşlerden Sorumlu Genel Başkan Yardımcısı oldu. Kadın kolları yönetiminin 6 başı kapalı, 6 başı açık üyeden oluşması da dikkat çekti. 

Yeni MYK üyeleri 
Başbakan Recep Tayyip Erdoğan, türban sorununu toplumsal mutabakatla çözeceklerini her fırsatta açıklarken, kadın kollarının yönetiminde de açık-kapalı dengesine dikkat etti. 
Türban-başörtüsü-bone tartışmalarının yaşandığı günlerde AKP yönetimi ilk kez boneli bir üyeyle tanıştı. 
Kadın kolları kongresinin ardından 20 gün önce Erdoğan'ın da katıldığı MKYK toplantısında yeni MYK üyeleri belirlendi. 
MYK listesine 4 yeni üye girerken 2 üye de yer değiştirdi. Yeni üyelerden Ülkü Taş açık tanıtım ve medya işlerinden sorumlu, Tuğba Oral açık ekonomik işlerden sorumlu, Habibe Yıldız açık halkla ilişkilerden sorumlu ve Keşir de kapalı sosyal işlerden sorumlu genel başkan yardımcısı oldu. 

Diğer yöneticiler 
Kadın kollarının diğer yöneticileri de şu isimlerden oluşuyor 
Fatma Şahin açık Siyasi ve hukuk işlerinden sorumlu. 
Leyla Betül Küçük kapalı Teşkilat işlerinden sorumlu. 
Meral Kirişçioğlu açık Seçim işlerinden sorumlu. 
Sema Özdemir kapalı Dış ilişkilerden sorumlu. 
Nur Özkaya kapalı Yerel yönetimlerden sorumlu. 
Betül Keskin kapalı Mali ve idari işlerden sorumlu. 
Lale Lüleci Ersoy kapalı Araştırma ve geliştirmeden sorumlu. 
Hamiyet Yıldızbaş açık Genel sekreter. 


</TEXT>
</DOC>
