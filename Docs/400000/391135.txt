<DOC>
<DOCNO> 391135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo19.html </URL>
<DATE> 2005/10/31/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Haftanın hakemlerinin notları açıklandı... 
</HEADLINE>
<TEXT>

     Turkcell Süper Ligi’nin 11. haftasındaki karşılaşmaların hakemlerinin gözlemcilerden aldıkları puanlar açıklandı. 
     Futbol Federasyonu Merkez Hakem Kurulu MHK Başkanı Ufuk Özerten’in Türkiye Spor Yazarları Derneği Ankara Şubesi’nde düzenlediği basın toplantısında yaptığı açıklamaya göre, Turkcell Süper Ligi’nin 11. haftasında en yüksek notu 8.3 puanla Samsunspor-Kayseri Erciyesspor maçının hakemi Orhan Erdemir aldı. En düşük notun sahibi ise 6.5 puanla Diyarbakırspor-Vestel Manisaspor maçını yöneten Bülent Yıldırım oldu. 
     Ayrıca Fenerbahçe-Gaziantepspor maçındaki yönetimiyle eleştirilen Cem Papila ise gözlemcisinden 7.2 puan aldı. 
     Turkcell Süper Ligi’nde geride kalan 11. haftada hakemlerin gözlemcilerden aldıkları notlar şöyle 
     

Maç Hakem Not Denizlispor-Trabzonspor Bülent Demirlek 7.7 Ankaraspor-Malatyaspor Vedat Yüksel 7.4 Fenerbahçe-Gaziantepspor Cem Papila 7.2 Beşiktaş-Ankaragücü Tolga Özkalfa 7.8 Samsunspor-Kayseri Erciyesspor Orhan Erdemir 8.3 Diyarbakırspor-Vestel Manisaspor Bülent Yıldırım 6.5 Gençlerbirliği-Galatasaray Oktay Demiray 7.3 Kayserispor-Konyaspor Cem Deda 7.7 Çaykur Rizespor-Sivasspor Hüseyin Göçek 7.6      
     GAZİANTEPSPOR'DAN HAKEM CEM PAPİLA'YA ÖFKE 

     Turkcell Süper Ligi'nde güçlü rakibi Fenerbahçe'ye uzatma dakikalarında penaltı golüyle yenilen Gaziantepspor'da, maçın hakemi Cem Papila'ya tepki sürüyor. 
     Gaziantepspor Kulübü Asbaşkanı Ahmet Göymen, yaptığı açıklamada, Fenerbahçe maçında orta hakem Cem Papila'nın karşılaşmanın uzatma dakikalarında yarattığı penaltı nedeniyle kamuoyunda da tarafsız kişilerce eleştirildiğini söyledi. 
     Göymen, FIFA kokartlı hakem Cem Papila'nın karşılaşma süresince Şükrü Saracoğlu Stadı'nda ev sahibi takımın aleyhine olan birçok faulü görmezden gelerek düdük çalmadığını savundu. Sarı kartı olan Appiah'ın tepki olarak topu yere çarpmasına da Papila'nın seyirci kaldığını ifade eden Göymen, "Hakem Cem Papila maç bitti derken, bir kez daha yapacağını yaptı ve Alex'in aldatmaca hareketini fırsat bilerek penaltı noktasını gösterdi. Herkes şunu merak ediyor acaba aynı pozisyon bizim için olsaydı, Papila bizim için de penaltı noktasını gösterir miydi Tabii ki hayır, gösteremezdi. Bu iş yürek ister" diye konuştu. 
     Göymen, son derece profesyonelce yapılmış bir penaltı aldatmacasına Cem Papila gibi FIFA kokartlı bir hakemin aldanmasına bir anlam veremediklerini belirterek, Merkez Hakem Kurulu Başkanı Ufuk Özertem'i göreve çağırdı. 
     Bu sezon hakemlerin bazı takımları koruma ve kollama görevini üstlenmiş gibi davranmalarını izah etmekte zorlandıklarını kaydeden Ahmet Göymen, şöyle konuştu 
     "Galatasaray Kulübü ASbaşkanı Ergün Gürsoy'un Gençlerbirliği maçı sonrası hakemler hakkında yorum yaparken, Bizim maçın hakemi, Fenerbahçe-Gaziantepspor maçının hakemi kadar kötü değildi diye açıklama yapıyor. Cem Papila ve bazı hakemlerin kayırmacı davranışları nedeniyle, bu sezon başından beri Gaziantepspor'un en az 6 puanı başka takımlara gitti. Bunun hesabını acaba kim verecek Bu lig nasıl bitecek Bu ligin sonucu belli ise oynanmasına ne gerek var." 

     
</TEXT>
</DOC>
