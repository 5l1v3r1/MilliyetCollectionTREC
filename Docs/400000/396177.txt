<DOC>
<DOCNO> 396177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonyas11.html </URL>
<DATE> 2005/11/18/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Almanya'daki Türk genelevi işletmecisi Dünya Kupası işgal gibi... 
</HEADLINE>
<TEXT>

     BERLİN ANKA 

Dünya kupasına gelecek yaz ev sahipliği yapacak olan Almanya’da ülkeye akın edecek futbolseverlerin, Berlin’de bir süre önce bir Türk tarafından açılan genelevini "işgal edeceği" ileri sürüldü. 
     Almanya, 2006 Dünya Kupası’na ev sahibliği yapmaya hazırlanırken turnuva için ülkeye akın edecek seyircilerin "diğer ihtiyaçları" sorun oldu. Ülkeye çok sayıda fahişenin gelmesi beklenirken, kısa bir süre önce Berlin’de bir Türk işadamı tarafından açılan ve Almanya’nın en lüks genelevi olarak gösterilen Artemis’in işletmecisi, "Bu yaz burada işgal olacak" diye konuştu. 
     İngiltere’nin önde gelen gazetelerinden Guardian’ın haberine göre, normalde gece 23.00-05.00 saatleri arasında açık olan genelevin, turnuva için 24 saat boyunca açık olması planlanıyor. 
     
     ENGELLİLER İÇİN ÖZEL KAPI VAR 

     Artemis’e oldukça geniş yer veren gazete, genelevin "1936’da Nazi’ler tarafından düzenlenen olimpiyatların ve 2006 Dünya Kupası’nın yapılacağı Berlin Olimpiyat Stadı’na" oldukça olduğunu belirtti. 
     Haberde "40 oda kapasiteli Artemis’e girişin 7 Euro olduğu, seksin ekstraya girdiği ve engelliler için özel girişlerin olduğu" ifade edildi. 
     Guardian, Artemis’te diğer genelevlerden farklı olarak "hayat kadınları ile pazarlık yapabileceğini" belirtti. 
     
     YETKİLİLER EN AZ 40 BİN HAYAT KADINININ GELMESİNİ BEKLİYOR 

     Alman yetkililer de turnuva için futbolseverler kadar hayat kadınlarının da ülkeye akın edeceğinin farkında olduklarını söylüyor. Yetkililer, bu yaz Almanya’ya 40 bin hayat kadınının gelmesini beklediklerini söyledi. 
     Sidney’de yapılan 2000 olimpiyatlarında yaklaşık 10 bin hayat kadının bölgeye geldiğini bellirten yetkililer, hayat kadınlığı Almanya’da yasal olduğu için bu sayının çok daha fazla olmasının beklendiğini kaydetti. 
     
     DORTMUND’DA "PERFORMANS EVLERİ" YAPILACAK 

     Berlin’in yanı sıra Dünya Kupası maçlarına ev sahipliği yapacak olan Dortmund’da da bu sorunu çözmek için stadın yemen yanına "performans evlerinin" yapılması planlanıyor. 
     
     KADIN ÖRGÜTLERİ KAYGILI 

     Öte yandan Almanya’da kadın örgütleri ve kilise gelişmelerden kaygı duyuyor. Almanya Kadın Organizasyonu Ulusal Konseyi yöneticisi Henny Engels, hayat kadınlığına karşı olmadıklarını ancak turnuva için Almanya’ya hayat kadını gelecek pek çok kadının çeteler tarafından bu işi yapmaya zorlanmış olabileceklerini söyledi. 
     Örgüt, stad yakınlarına kuracakları standlarla, hayat kadınları ile birlikte olacak kişilere "iki kere düşünün" çağrısı yapacak. 
     
</TEXT>
</DOC>
