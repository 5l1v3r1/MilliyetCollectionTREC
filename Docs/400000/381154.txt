<DOC>
<DOCNO> 381154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/soneko05.html </URL>
<DATE> 2005/09/24/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Hazine'nin dokuz aylık dış borç ödemesi 12 milyar doları aşıyor 
</HEADLINE>
<TEXT>

     Hazine, haftaya 271.5 milyon dolarlık dış borç ödemesinde bulunacak. İlk dokuz aydaki toplam ödemeler 12 milyar doları aşacak. 
     Hazine’nin verilerine göre, gelecek haftaki ödemelerin en büyük bölümü cuma günü yapılacak. 26 Eylül Pazartesi günü 12.6 milyon dolar, 27 Eylül’de 2 milyon dolar, 28 Eylül’de 44.4 milyon dolar, 29 Eylül’de 3.8 milyon dolarlık ödeme yapacak olan Hazine, cuma günü ise 208.8 milyon dolarlık ödemede bulunacak. 
     Bu ödemeyle birlikte eylül ayındaki toplam dış borç ödemeleri 756.3 milyon dolar düzeyinde oluşacak. 
     
     İLK DOKUZ AYLIK ÖDEME 
     Hazine’nin yılın ilk dokuz ayındaki dış borç ödemelerinin toplam tutarı da 12 milyar 72.9 milyon dolara ulaşacak. 
     Ocak ayında 745.4 milyon dolar, şubat ayında 2 milyar 399.8 milyon dolar, martta 593.7 milyon dolar, nisanda 1 milyar 511.6 milyon dolar, mayısta 2 milyar 255 milyon dolarlık dış borç ödeyen Hazine, haziranda 629.2 milyon dolar, temmuzda 726.2 milyon dolar, ağustosta 2 milyar 455.7 milyon dolarlık ödeme gerçekleştirmişti. 

ANKA 
     
</TEXT>
</DOC>
