<DOC>
<DOCNO> 368127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur17.html </URL>
<DATE> 2005/08/08/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Türkiye'de Guatemala Konsolosluğu olmayınca... 
</HEADLINE>
<TEXT>

     Kocaeli’nin Gebze İlçesi’nde bir işadamı, 7 yıldır birlikte yaşadığı ve çocuk sahibi olduğu Guatemalalı nişanlısıyla Türkiye’de Guatemala Konsolosluğu olmadığı gerekçesiyle evlenemediğini söyledi. 
     Özel bir ambulans şirketinin ortağı Selim Durmaz 43 , AA muhabirine yaptığı açıklamada, 9 yıl önce gittiği Amerika’dan Türkiye’ye kesin dönüş yaptığını ve Amerika’da birlikte yaşadığı Guatemalalı nişanlısıyla evlenmek istediğini belirtti. 
     Durmaz, geçen yıl İstanbul Okmeydanı’na yerleştiklerini ve sevgilisi Adits Priscila Romero Lopez 46 ile evlilik işlemleri için Kağıthane Belediyesi’ne başvurduklarını bildirdi. 
     Kağıthane Belediyesi’nin, yabancı uyruklu kadınlardan bekar olduğuna dair yazı istediğini ifade eden Durmaz, şunları söyledi 
     "Bunun üzerine nişanlımın ülkesindeki yakınlarını devreye sokarak Guatemala Dışişleri Bakanlığı ve daha önce oturduğu yerin belediyesinden bekar olduğuna dair yazıyı temin ettik. İspanyolca belgeyi noterden tasdik ettirdik ve bu belgeyle Kağıthane Belediyesi’ne gittik. Yetkililer, bu evrakı konsolosluktan onaylatmamız gerektiğini söylediler. Guatemala ülkesinin Türkiye’de konsolosluğu olmadığı için de işlemleri gerçekleştiremediler. 
     Bu sorunu çözmek amacıyla Dışişleri Bakanlığı’na başvurduk. 
     Mısır’daki Guatemala Konsolosluğu bölgedeki ülkelerin işlemlerine bakıyormuş. Burayı telefonla aradığımızda bizimle çok ilgilendiler ve her türlü yardımı yapacaklarını söylediler. Belgeleri kendilerine gönderdik ve onayladılar. Bu arada, Türkiye’deki Mısır Konsolosluğu’nu da aradık. Bize ’Guatemala Konsolosluğu’nun onayladığı evrakın elden getirilmesi gerekiyor’ dediler. Mısır’daki Guatemala Konsolosluğu da bize yardımcı olarak evrakı elden götürdü. Mısır’daki Türkiye Konsolosluğu ise bu evrakı bizim elden götürmemiz gerektiğini bildirdi. Evrakı Mısır’a götürmek zorundayım. Bir evlilik işlemi bu kadar mı zor olur " Durmaz, 3 bin dolar harcayarak Mısır’a gideceğini, ancak sorunun çözülmemesinden korktuğunu belirterek, "Çünkü evrak 6 ay süreli ve bütün bu evrakı en baştan temin etmemiz gerekebilir" dedi. 
     
</TEXT>
</DOC>
