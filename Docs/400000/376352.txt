<DOC>
<DOCNO> 376352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun32.html </URL>
<DATE> 2005/09/07/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Son anket Merkel ve ortakları çoğunluğu kaybetti 
</HEADLINE>
<TEXT>

     Almanya'da yapılan bir kamuoyu yoklaması, Birlik partilerinin CDU CSU ve 18 Eylül'de yapılacak genel seçimleri kazanmaları durumunda koalisyon ortağı olarak düşündükleri Hür Demokrat Parti'nin FDP , halk arasında, hükümet kurabilmek için gerekli olan çoğunluğu kaybettiklerini ortaya koydu. 
     RTL özel televizyonu ve Stern dergisi tarafından yapılan araştırmaya göre, Başbakan Gerhard Schröder ile Hıristiyan Demokrat Birlik Partisi CDU Genel Başkanı Angela Merkel'in yaptığı televizyon tartışmasından sonra, iktidardaki Sosyal Demokrat Parti SPD , halk arasındaki oy oranını geçen haftaya göre 3 puan artışla yüzde 34 oranında destek sağladı. 
     Sol Parti geçen haftaya göre 1 puanlık farkla yüzde 8'e düşerken, koalisyon ortağı Birlik 90 Yeşiller Partisi yüzde 7'de kaldı. Birlik partilerinin desteği ise geçen haftaya göre 1 puan azalarak yüzde 42, FDP de aynı şekilde 1 puan azalarak yüzde 6 oldu. 
     Seçimlerin favorisi olarak gösterilen Birlik partileri CDU CSU ve FDP'nin böylece toplam oyları yüzde 48'e düşmüş oldu. 
     Araştırmada, ayrıca başbakan olarak Gerhard Schröder'i tercih edenlerin oranı geçen haftaya göre 4 puan artarak yüzde 48'e yükseldi. Merkel'i tercih edenlerin oranı ise 1 puan artarak yüzde 31 oldu. 
     
</TEXT>
</DOC>
