<DOC>
<DOCNO> 394945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/ekonomi/eko02.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul kiraya, Güneydoğu karın tokluğuna çalışıyor 
</HEADLINE>
<TEXT>


Tüketim harcamaları içinde gıdaya en fazla pay ayıran bölge yüzde 39'la Güneydoğu Anadolu. Kiraya en fazla pay ayıran bölge ise yüzde 32.2 ile İstanbul 

EKONOMİ SERVİSİ 

Türkiye'de kira ve konut için en fazla harcamayı İstanbullular yapıyor. Devlet İstatistik Enstitüsü'nun DİE 2003 ve 2004 Hane Halkı Bütçe Anketi sonuçlarından yaptığı tasnife göre konut ve kira haracamaları İstanbulluların toplam tüketim harcamalarının yüzde 32.2'sini oluşturuyor. 
Tüketim harcamaları içinde gıdanın payının en yüksek olduğu bölge ise yüzde 39 ile Güneydoğu Anadolu. Eğitime en fazla pay ayrılan bölge ise yüzde 3.2 ile Doğu Karadeniz. 

İçkide Orta Anadolu birinci 
Bölgeler itibariyle tüketim harcamaları içerisinde alkollü içki ve sigaraya en yüksek payı ise 5.3'le Orta Anadolu'da yaşayanlar ayırıyor. 
Harcama grupları içinde bölgeler bazında en yüksek harcamalara bakıldığında alkollü içecek ve sigarada yüzde 6.2 ile Ağrı, Kars, Iğdır ve Ardahan, giyim ve ayakkabıda yüzde 8.8 ile Mardin, Batman, Şırnak, Siirt, sağlıkta yüzde 3.3 ile Tekirdağ, Edirne, Kırklareli, eğitimde yüzde 3.2 ile Trabzon, Ordu, Giresun, Rize, Artvin, Gümüşhane ilk sıralarda yer aldı. 

Eğitimin payı, içki ve sigaranın yarısı Türkiye genelinde ailelerin eğitim için yapıtıkları harcamaların toplam harcamalar içerisindeki payı yüzde 2.1'le, içki ve sigaraya yapılan harcamanın yüzde 4.2 yarısında kaldı. 
Eğitim harcamalarının toplam harcamalar içerisindeki payı Akdeniz'de yüzde 1.5, Batı Anadolu'da yüzde 2.3, Batı Karadeniz'de yüzde 1.6, Batı Marmara'da yüzde 1.7, Doğu Karadeniz'de yüzde 3.2, Doğu Marmara'da yüzde 1.6, Ege'de yüzde 1.9, Güneydoğu'da yüzde 0.7, Kuzeydoğu Anadolu'da yüzde 1.5, Orta Anadolu'da yüzde 1.1, Ortadoğu Anadolu'da yüzde 1.2 ve İstanbul'da ise yüzde 3.1 olarak gerçekleşti. 

Harcamaların yüzde 25'i İstanbul'da DİE verilerine göre, 2003 ve 2004 yıllarında toplam 14 katrilyon 291.5 trilyon lira tutarında tüketim harcaması yapılırken, bunun yüzde 25'i sadece İstanbul bölgesinde yapıldı. Aynı dönemde, Ankara, İstanbul ve İzmir'den oluşan üç büyük ilin toplam tüketim harcaması 5 katrilyon 747.6 milyar lirayı bulurken, bu tutar toplam harcama tutarının yüzde 40.2'sini oluşturdu. Türkiye genelinde, 2003-2004 yıllarını kapsayan dönemde toplam tüketim harcamaları içinde en yüksek oran yüzde 27.5 ile konut ve kira olurken bunu yüzde 26.9 ile gıda ve alkolsüz içecekler izledi. 

Mardin'de eğitim için para yok Mardin'de harcamalarda en yüksek payı yüzde 47.3 ile gıda, en düşük payı yüzde 0.2 ile eğitim aldı. Gıda harcamalarına en yüksek payı ayıran ikinci il yüzde 43.4 ile Van. İldeki eğitimin payı ise yüzde 0.3. 



</TEXT>
</DOC>
