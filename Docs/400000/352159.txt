<DOC>
<DOCNO> 352159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun49.html </URL>
<DATE> 2005/06/15/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Kerkük'te yüzlerce Türkmen ve Arabın kaçırılıp tutuklandığı iddiası... 
</HEADLINE>
<TEXT>

     Dışişleri Bakanlığı, Kerkük’te yüzlerce Kürtmen ve Arabın Kürtlerce kaçırıldıkları ve tutuklandıkları iddiasıyla ilgili olarak, konuyu araştırdığını, ciddiyet ve kararlılıkla takip ettiğini açıkladı. 
     Dışişleri Bakanlığı Sözcüsü Namık Tan, kendisine yöneltilen bir soruya cevap verirken, "Konu tarafımızdan ciddiyet ve kararlılıkla izlenmekte olup, ABD ile Irak makamları nezdinde gerekli araştırma yapılmaktadır" dedi. 
     Washington Post gazetesinin internet sitesinde bugün, Iraklı Kürt grupların son dönemde yüzlerce Arap ve Türkmen’i, Kerkük’ten Erbil ve Süleymaniye’ye kaçırdıkları ve tutuklu olarak alıkoydukları yönünde ABD Dışişleri kaynaklarına dayandığı belirtilen bir haber yer almıştı. 
     
</TEXT>
</DOC>
