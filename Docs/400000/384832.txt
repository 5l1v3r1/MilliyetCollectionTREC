<DOC>
<DOCNO> 384832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonsiy12.html </URL>
<DATE> 2005/10/07/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Olli Rehn Hükümetten teminat aldım 
</HEADLINE>
<TEXT>

     AB’nin Genişlemeden sorumlu komisyon üyesi Olli Rehn, Kayseri Ticaret Odası'nda bir basın toplantısı düzenledi. Rehn, AB Müzakere protokolunun TBMM’den bir an önce geçmesi için hükümet ve muhalefetin ortak çalışması gerektiğini söyledi. Rehn, Benim bu konuda dün yaptığım konuşmalar bir ajans tarafından yanlış yayınlandı. Özür dilemelerini bekliyorum. Biz AB olarak sözümüzü tuttuk. Müzakereler başladı. Meclis de bu protokolü bir an önce onaydan geçirip, uygulamaya koymalıdır. Türk hükümeti üyeleri, protokolün onaylanıp geçeceği yolunda teminat verdi. Hükümetten protokolün TBMM’de onaylanacağına dair teminat aldım. Hükümet ve muhalafet gücünü birleştirsin diye teşvik ettim. Hükümet, bu konuda muhalefetle birlikte çalışırsa daha iyi olur. Protokol zamanında onaylanmazsa olumsuzluklar başlayabilir'' dedi. 
     
     BİRBİRİMİZİ DAHA İYİ TANIMALIYIZ'' 

     Olli Rehn çok sayıda medya mensubunun izlediği basın toplantısında Türkiye ile Avrupa’nın birbirini dahi iyi tanımaları gerektiğini, iyi iletişim içinde olunması gerektiğini söyledi. 
     Türkiye’nin Avrupa birliği ile ilişkilerinde yeni bir dönem başladığını anlatan Rehn, AB'nin bundan böyle Türkiye’yi daha yakından izleyeceğini hatırlattı. Rehn, Adına ister Kopenhag, ister Ankara, ister Kayseri kriterleri deyin, Türk halkının standartlarını yükseltmeye çalışacağız. Bunların yapılması çok önemli. Türkiye, bunları yaptığı takdirde dünyada daha iyi bir aktör haline gelecek'' diye konuştu. Rehn sözlerini, Bu süreçte en önemli konulardan biri de iletişim konusudur. Birbirimizi daha iyi tanımalıyız. Birbirimizi daha iyi tanıdıkça ön yargılarımız giderilecektir. Türkiye’nin, Avrupa’nın kalbini, aklını ve yüreğini kazanması önemlidir'' diye tamamladı 
     
</TEXT>
</DOC>
