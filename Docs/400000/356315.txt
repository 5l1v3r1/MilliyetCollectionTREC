<DOC>
<DOCNO> 356315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo39.html </URL>
<DATE> 2005/06/28/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Hadzıbegiç Mücadele eden, kazanmak isteyen bir ekip yaratacağız 
</HEADLINE>
<TEXT>

     Gaziantepspor Teknik Direktörü Faruk Hadzıbegiç, ''Herkesin zevkle izleyeceği, sahada 90 dakika boyunca koşan, mücadele eden, kazanmak isteyen bir ekip yaratacağız'' dedi. 
     Hadzıbegiç, eski Teknik Direktör Nurullah Sağlam'dan takımı dün teslim aldığını ve yeni takımıyla ilgili olarak eski teknik direktörden doyurucu bilgiler elde ettiğini söyledi. 
     Yeni sezon hazırlıklarına başlandığını belirten Hadzıbegiç, ''Takımı kasetlerden izledim, UEFA Kupası'nda RC Lens maçında çıplak gözle izledim. Nurullah Sağlam'dan bilgi edindim. Şu anda takım henüz net değil. Gidecekler var, tabii ki gelecekler de var. Bu kısa bir zaman zarfında gerçekleşmeyecek. Elimizde bazı isimler mevcut. Değerlendirmelerimiz sürüyor. Aceleci olmayacağız'' diye konuştu. 
     Gaziantepspor'un ligde üst sıraları hedefleyen, özellikle yeni yetenek Türk gençlerine büyük önem veren bir kulüp olduğunu anlatan Hadzıbegiç, şöyle konuştu 
     ''Türk futbolu özellikle son yollarda Avrupa'da büyük atağa geçti. Süper Birinci Lig Avrupa'nın zorlu ligleri arasında yer alıyor. Gaziantepspor mütevazı ama ligde hep üst sıraları hedefleyen, iyi kadro yapıp UEFA Kupası için mücadele veren bir ekip. Böyle bir ekipten teklif alınca hiç düşünmeden kabul ettim. Burasını kendi ülkem ve memleketim gibi görüyorum. Ben Bosna- Hersek'liyim. 20 yıllık profesyonellik hayatımın sonunda futbola antrenör olarak devam ettim. Bosna-Hersek Milli takımı ve Fransa'da çeşitli takımlarda çalıştım. Şimdi Türkiyedeyim ve çok mutluyum.'' Hadzıbegiç, takımın özellikle saha içinde disiplinsiz olduğunu belirterek, ''Futbol takım oyunudur, bireysellik yoktur. Herkes formasının hakkını verecek, terleyecek, varını yoğunu bu takıma harcayacak. Teknik kadro olarak onları en iyi şekilde yöneteceğiz, istenen verimi almaya çalışacağız'' dedi. 
     Hadzıbegiç, yabancı transfer çalışmalarının sürdüğünü ifade ederek, ''Şu anda Andre Macanga ve Bouazizi gönderilmiş durumda. Jaziri'yi isteyen Fransa kulüpleri var. Ben forvet hattına ve stoper veya libero mevkiine oyuncu istiyorum'' şeklinde konuştu. 
     Toplantının sonunda Hadzıbegiç'e başarılar dileyen nurullah Sağlam, futbolculara, yeni teknik kadro ve basın mensuplarına veda ederek tesislerden ayrıldı. 
     Kırmızı-siyahlılar bugün kendi tesislerinde başladığı çalışmalarını 7 Temmuz'a kadar sürdürecek. 9 Temmuz'da ise ikinci etap kamp çalışmaları için Almanya'ya giderek. 
     Faruk Hadzıbegiç'in yardımcılıklarını ise Hajrudin Dulbuzovic ile Mehmet Jannos'un yapacağı bildirildi. 
     Bu arada, Hadzıbegiç'in Avrupa'dan bir oyuncu alınmasını istediğini, Tunuslu oyuncu Jaziri'nin ise ise muhtemelen Fransa'da Birinci Lig kulüplerinden birisine satılacağı öğrenildi. 
     
</TEXT>
</DOC>
