<DOC>
<DOCNO> 366743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo13.html </URL>
<DATE> 2005/08/03/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Gonzales Galatasaray’a gelmek için sadece 6 şartım var... 
</HEADLINE>
<TEXT>

     
     Mehmet ÇİFTÇİ İSPANYA, DHA 



     GALATASARAY’ın transfer listesinde bulunan Inter’in Arjantinli yıldızı Kily Gonzales, Galatasaray’a gelmeye hazır olduğunu söyledi. 
     Bugüne kadar yapılan görüşmelerde kulüp yetkililerine şartlarını ilettiğini ifade eden Kily Gonzales, "Hiçbir zaman Galatasaray’a gelmem’ diye bir ifade kullanmadım" dedi. 
     Arjantinli milli oyuncu sadece yerine getirilmesini istediği 6 şartının olduğunu belirterek, "Bana düşünüp geri döneceklerini söylediler. Henüz bir haber yok, bekliyorum. Ortada bir sorun varsa benden kaynaklanmıyor. Kulübüm Inter ile görüşülmeli" şeklinde konuştu. 
     Şartlarının ne olduğu hakkında bilgi vermekten kaçınan Gonzales’in, teminat mektubu, peşinat, garanti para ve gerektiğinde sözleşmesini tek taraflı feshetme hakkına sahip olmak istediği öğrenildi. 

     
</TEXT>
</DOC>
