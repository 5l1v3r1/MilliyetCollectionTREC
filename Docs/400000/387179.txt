<DOC>
<DOCNO> 387179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonyas02.html </URL>
<DATE> 2005/10/16/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Ricky Martin Erken gelen şöhret canımdan bezdirdi... 
</HEADLINE>
<TEXT>

     Latin Amerikalı şarkıcı Ricky Martin 33 , erken gelen şöhretin, kendisini sıktığını ve canından bezdirdiğini söyledi. 
     Martin, People dergisinin 24 Ekim’de satışa çıkacak sayısına yaptığı açıklamada, 2002 yılında bir gün sahnedeyken, çok sinirli olduğunu fark ettiğini belirterek, "Bir şeyler yanlış diye düşündüm. 
     Alkış alıyordum. Arkamda muhteşem bir grup vardı, rahat yaşıyordum... 
     Şöhretin kurbanı olmaya başlamıştım. Her şey çok ciddiydi ve bundan hoşlanmıyordum" dedi. 
     Bundan sonra sahneyi bırakarak dünya turuna çıktığını söyleyen Martin, bu sonbahardaki Latin Amerika turunu dört gözle beklediğini kaydetti. 
     Martin, "Durmadan çalıştığınızda, bir şeyler yanlış gidiyor. Geri çekilmeli ve geçmişte nerede olduğunuzun, şimdi ne olduğunuzun ve ne olmak istediğinizin farkına varmalısınız" diye konuştu. 
     1990’ların sonunda "Livin’ La Vida Loca" parçasıyla üne kavuşan 
     Ricky Martin’in son albümü Life bu hafta piyasaya çıktı. 
     
</TEXT>
</DOC>
