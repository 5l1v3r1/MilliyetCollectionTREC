<DOC>
<DOCNO> 357075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo22.html </URL>
<DATE> 2005/06/30/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Fenerbahçe stadını son teklonojiye uygun olarak hazırlıyor 
</HEADLINE>
<TEXT>

     Fenerbahçe Kulübü, stadını yeni sezona özenle hazırlıyor. 
     Geçen sezonlarda saha zemininde drenajla ilgili yaşanan sıkıntıların tekrarlanmaması için, yeni zeminin alt yapısında son teknoloji kullanılıyor. 
     Kulübün internetteki web sitesinde çalışmalarla ilgili verilen bilgide, saha üzerindeki fazla suyu çeken göletlerin oluşmasını engelleyen drenaj boruları için yaklaşık 2 bin 600 metre uzunluğunda kanallar açıldığı, kanalların içine de boruların gelecekte tıkanmasını önleme için geotekstiller yerleştirildiği belirtildi. 
     Drenaj boruları döşenmiş ve geotekstil ile kapatılmış kanalların üzerine ise iki kat dere çakılı döküldüğü bildirildi. 
     Daha sonra zeminde, dere çakılları üzerine Avrupa'nın en iyi statlarında kullanılan özel quartz kumu serildiği, bin 400 ton ağırlığındaki quartz kumunun belli bir eğimde zemine serildiği ifade edildi. 
     Dereağzı tesislerinde hazırlanan, quartz kumu, toprak ve torfun belli oranlarda karıştırılması ile meydana getirilen vejetasyon tabakasının da quartz kumunun üzerine döşendiği kaydedildi. 
     
</TEXT>
</DOC>
