<DOC>
<DOCNO> 370725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonyas06.html </URL>
<DATE> 2005/08/17/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Halk oyunları yarışmasında, yarışmacılara para yapıştırdılar 
</HEADLINE>
<TEXT>

     Erhan GÖGEM KIRIKKALE, DHA 

      KIRIKKALE'nin, il oluşunun 16'ıncı yıldönümü düzenlenen çeşitli kültür ve sanat etkinlikleriyle kutlandı. Etkinlikler kapsamında düzenlenen mahalli halk oyunları yarışmasını izleyenler, müziğin ve dansın ritmine kapılıp yarışmacıların alnına YTL ve dolar yapıştırdı. 
     Cumhuriyet Meydanı'nda gerçekleştirilen mahalli halk oyunları yarışması büyük ilgi gördü. Beş ekibin katıldığı yarışmada, yarışmacılar mahalli dansları en güzel şekilde sergiledi. Bu arada, kendilerini müziğin ve dansın ritmine kaptıran bazı izleyiciler, aşka gelip yarışmacılara YTL ve dolar yapıştırma yarışına girdi. 
     Jürinin birinciyi seçmekte oldukça zorlandığı yarışmada, birinciliği Keskin, ikinciliği Karakeçili, üçüncülüğü ise Yahşihan ekipleri alırken, Kırıkkale ve Balışeyh ekiplerine ise mansiyon verildi. 
     Ankara, Çankırı, Çorum ve Tokat'dan gelen konuk halk oyunları ekipleri de danslarıyla gösteriye renk kattı. 
     
</TEXT>
</DOC>
