<DOC>
<DOCNO> 369364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur35.html </URL>
<DATE> 2005/08/12/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Kendisini aldatan kocasını öldürdü, yanındaki kadını darp etti... 
</HEADLINE>
<TEXT>

     Samsun'da bir kadın, yazlık evinde kadınla yakaladığı eşini tabanca ile öldürdü. 
     Edinilen bilgiye göre, bahçesinde bulunan civcivlere yem vermek için Kurupelit Beldesi'ndeki yazlığına giden E.Ö. 30 , kapının içerden kilitli olduğunu görünce şüphelendi. Pencereden içeriye bakan bir çocuk annesi E.Ö, eşi Mustafa Taner Ö'nün yanında kadın olduğunu görünce, pencere camını kırarak içeri girdikten sonra evde bulunan tabanca ile eşini ölürdü. Olayın şaşkınlığı içinde bulunan Ö.A. 29 adlı kadını ise tabanca ile darp etti. 
     Daha sonra elinde silah ile dışarı çıkan zanlı, çevredekilerin ihbarı üzerine olay yerine giden polis ekiplerince gözaltına alındı. Yaralı Ö.A ise Ondokuzmayız Üniversitesi Tıp Fakültesi Hastanesi'ne kaldırıldı. 
     E.Ö.'nün ölen Mustafa Taner Ö.'nün ikinci eşi olduğu öğrenilirken, olayla ilgili soruşturmanın sürdürüldüğü bildirildi. 
     
</TEXT>
</DOC>
