<DOC>
<DOCNO> 351984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonyas10.html </URL>
<DATE> 2005/06/14/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
'Viagra Taşı' 
</HEADLINE>
<TEXT>

     Mustafa DALGACI DHA 

      ORDU’nun Kumru İlçesi’ndeki Düzoba Yaylası’nda bulunan ve şifalı olduğuna inanılan taş, her yıl binlerce kişinin ziyaretine uğruyor. En fazla yaşlıların rağbet gösterdiği ve Viagra Taşı’ adı verilen taşa oturanlar güç aldıklarını inanıyor. Cinsel güçsüzlük çekenler, bu taşa oturuyor. 
     Kumru’nun Düzoba Yaylası’nda koltuk biçimindeki taşın, oturanlara cinsel güç verdiğine inanılıyor. Kumru’da yaşayan işadamı 36 yaşındaki İsmet Erçal, Rivayete göre, M.Ö. 584-555 yılları arasında Pers İmparatorluğu döneminde Kral’ın oğlu ile evlenen kızı, büyücü kıskanmış. Bunun üzerine büyücü, kralın oğluna bu yerde büyü yapmış ve cinselliğini yok etmiş. Kral bir türlü oğlunu iyileştirememiş. Kral, bir büyücü tabip bulmuş ve oğlunun cinselliğini kaybettiren büyücü kızı taş haline getirtmiş. Kralın oğlu bu taşın üzerine oturduğunda cinsel gücünü yeniden kazanmış. Yani bu taş efsaneye göre bir kadın'' dedi. 
     Hikayeyi duyan cinsel güçsüzlük çekenlerin yaylaya gelip taşın üzerine oturduğunu ve 5 kat daha güçlendiğini öne süren İsmet Erçal, Viagra Taşı’ adını verdiğimiz bu taş daha çok yaşlıların ilgisini çekiyor. Yurt dışından bile insanlar taşa oturmak için geliyor'' diye konuştu. 
     Taşa oturduktan sonra güç topladığını anlatan 70 yaşındaki Necmettin Eryetim ise, Bu taşın üzerine oturduğumda kendimi daha dinç hissediyorum. Yıllardır insanlar buraya gelir ve bu taştan güç alır. Ben de sürekli gelir taşın üzerine otururum ve güç toplarım'' dedi. 
     
</TEXT>
</DOC>
