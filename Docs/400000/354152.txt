<DOC>
<DOCNO> 354152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur58.html </URL>
<DATE> 2005/06/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Ankara'da Emekli Astsubaylar Derneği'nin girişinde patlama 
</HEADLINE>
<TEXT>

     Emekli Astsubaylar Derneği Genel Merkezi'nin giriş kapısı önünde meydana gelen patlamada, maddi hasar meydana geldi. Patlamaya ses bombasının neden olduğu tahmin ediliyor. 
     Emniyet yetkililerinden alınan bilgiye göre, Hanımeli Sokak 13 Numaralı binanın 1. katında bulunan Emekli Astsubaylar Derneği Genel Merkezi'nin giriş kapısı önünde saat 17.00 sıralarında patlama oldu. Patlamanın etkisiyle binanın bazı camları kırılırken, derneğin kapısı da zarar gördü. 
     Patlamanın ardından dernek genel merkezi, güvenlik şeridi çekilerek kontrol altına alındı. Olay yerinde Terörle Mücadele Şube Müdürlüğü bomba imha uzmanları araştırma yaptı. 
     Patlamaya ses bombasının neden olduğu tahmin ediliyor. Olay yerinden elde edilen bulguların incelenmek üzere emniyete götürüldüğü bildirildi. 
     
</TEXT>
</DOC>
