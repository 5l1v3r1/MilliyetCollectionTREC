<DOC>
<DOCNO> 354315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun24.html </URL>
<DATE> 2005/06/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Lübnan'da politikacıya suikast.. Suriye uyruklu 5 kişi gözaltında... 
</HEADLINE>
<TEXT>

     Lübnan güvenlik yetkililerinin, Suriye karşıtı politikacı George Havi'nin öldürülmesinden sonra olayla ilgili olarak Suriye uyruklu 5 kişiyi gözaltına aldığı bildirildi. 
     Beyrut'ta yayımlanan Daily Star Gazetesi'nin haberinde, patlamanın görgü tanıklarının, gözaltına alınan 5 Suriyelinin, yakın binaların çatılarında gizlenmeye çalıştıklarını söyledikleri belirtildi. 
     Lübnan Komünist Partisi'nin eski lideri George Havi, aracına yerleştirilen uzaktan kumandalı bombanın patlatılması sonucu hayatını kaybetmişti. 
     Lübnan'da ay başında da muhalif gazeteci Semir Kassir, suikast sonucu ölmüştü. 
     
</TEXT>
</DOC>
