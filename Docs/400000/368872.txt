<DOC>
<DOCNO> 368872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun08.html </URL>
<DATE> 2005/08/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Rum Sözcü Türkiye’nin deklerasyon yayınlama hakkı yok 
</HEADLINE>
<TEXT>

     Oshan SABIRLI DHA 

      GÜNEY Kıbrıs Rum Yönetimi Sözcüsü Kipros Hrisostomidis, Avrupa Konseyi'nin ek protokolün imzalanmasının ardından Türkiye'ye Kıbrıs Cumhuriyeti’ni tanımadığını bildiren bir deklarasyon yayınlama hakkı vermediğini öne sürdü. 
     Sözcü Kipros Hrisostomidis bugün yaptığı açıklamada, Avrupa Konseyi’nin geçen Aralık ayında aldığı Türkiye’nin on yeni AB üyesi ülkeyle gümrük birliğini genişleten protokolü imzalamasına ilişkin kararını hatırlattı. Sözcü Hrisostomidis, konseyin Türkiye'ye Kıbrıs Cumhuriyeti’ni tanımadığını bildiren bir deklarasyon yayınlama hakkı vermediğini öne sürdü. Hrisostomidis, Rum yönetiminin resmi tavrının AB yetkililerinin yaptığı Türkiye, Kıbrıs Cumhuriyeti’ni tanımalıdır'' şeklindeki açıklamaların ışığında AB Genel İşler Konseyi’nin Eylül ayında yapılacak toplantısında ortaya konacağını bildirdi. 
     
     REHN GÖRMEZLİKTEN GELİYOR 
     Sözcüsü Kipros Hrisostomidis, AB’nin Genişlemeden Sorumlu Komiseri Olli Rehn’in, Komisyon’un, Türkiye’nin AB üyelik müzakere sürecine başlamak için yükümlülüklerini yerine getirdiğine inandığı’ şeklindeki açıklamalarını yorumladı. Hükümet Sözcüsü, Rehn’in, Türkiye’nin Gümrük Birliği Protokolü’nü imzalar imzalamaz bir de deklarasyon yayınlama hakkı olmadığı gerçeğini görmezlikten geldiğini belirtti. Hrisostomidis, Kıbrıs hükümetinin, protokolün imzalanmasını, bir aday ülke ile Avrupa Birliği üyesi ülkeler arasında, özellikle Türkiye ve Kıbrıs arasında, ilişkileri normalleştirmenin ilk adımı olarak gördüğünü de savundu. 
     
     PROTOKOL TANINMA ANLAMINA GELİR DEMEDİK 
     Hükümet Sözcüsü Hrisostomidis, Hiçbir zaman ’protokolün imzalanması Kıbrıs Cumhuriyeti’nin hemen ve siyasi tanınması anlamına gelir’ demedik. Ancak Olli Rehn’in açıklamalarından anlaşılan, üye ülkeleri siyasi olarak tanıma yükümlülüğü, Avrupa Birliği üye devletlerinin gücünden aldığı bir yükümlülüktür. Biz 17 Aralık kararını böyle yorumluyuz'' şeklinde konuştu. Sözcü, Ulusal Konsey’in toplanması için kararın Ağustos sonu veya Eylül ayı başında alınacağını da bildirdi. 
     
     TALAT'IN MASKESİ DÜŞTÜ 
     Güney Kıbrıs Rum Yönetimi Sözcüsü Kipros Hrisostomidis, Ankara ve KKTC Cumhurbaşkanı Mehmet Ali Talat’ın Kıbrıslı Türklere uygulanan sözde izolasyonların kaldırılmasına ilişkin açıklamalarının esas amacının yasadışı rejime diplomatik tanınma zemini yaratmayı amaçladığını öne sürdü. Rum Haber Ajansı’nın haberine göre, Mehmet Ali Talat’ın Yeni Anadolu adlı Türk gazetesiyle yaptığı röportajı yorumlayan Sözcüsü Hrisostomidis, Talat’ın maskesinin düştüğünü, Kıbrıslı Türk Liderin aslında adada birleşme ya da bir çözüm değil, Kuzey’deki yasadışı rejimi’ güçlendirme peşinde olduğunu kanıtladığını iddia etti. Sözcü, Talat’ın politikalarını anlatmak ve izah etmek için karar üreten merkezlerde geniş çaplı uluslararası bir kampanya başlatılacağını belirtti. Talat’ın politikası ortadadır. Kıbrıs’la ilgili hükümetler onun neyin peşinde olduğunu artık tam olarak biliyorlar'' diyen Hrisostomidis, Mehmet Ali Talat’ın ayrılıkçı eğilimlerde ısrar ettiğini, oysa Kıbrıs Rum tarafının tamamıyla bunun tersine hareket ettiğini savundu. Sözcüsü Hrisostomidis, şöyle dedi 
     Mehmet Ali Talat’ın açıklamaları Kıbrıslı Türk liderin gerçek amacını gösteriyor. Takip ettiği politika tamamıyla Türkiye’nin politikasına uyuyor. Soruna çözüm bulunmasının değil, kuzeydeki rejimin güçlendirilmesinin peşindedir. Sözde izolasyonlarla ilgili açıklamaları, uluslararası topluluğu, kuzeydeki liman ve havaalanlarının açılmasına ikna etmeye yöneliktir. Maske düşmüştür.'' Hrisostomidis, ambargoların kaldırılmasına karşılık Maraş’ın eski sahiplerine geri verilmesi önerisini ise Tanınma öncesinde son aşamayı da başarıyla bitirme çabası'' olarak yorumladı. 
     
</TEXT>
</DOC>
