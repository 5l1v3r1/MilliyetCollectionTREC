<DOC>
<DOCNO> 355272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/dunya/adun.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmedinecad önde 
</HEADLINE>
<TEXT>


İran'da cumhurbaşkanlığı seçimindeki ilk sonuçlara göre, aşırı tutucu Ahmedinecad, sayılan 13 milyon oyun yüzde 60'ını aldı. Tahran'da Ahmedinecad seçmenleri, ABD bayrağını çiğneyerek oy kullandı 

DIŞ HABERLER SERVİSİ 


15 yaşın üzerindeki yaklaşık 47 milyon İranlı, ilk turu 17 Haziran'da yapılan cumhurbaşkanlığı seçiminin 2. turu için dün sandık başına gitti. Cumhurbaşkanlığı seçiminden alınan ilk sonuçlara göre, Haşimi Rafsancani'nin rakibi Mahmud Ahmedinecad önde gidiyor. Ahmedinecad, dün gece yarısından sonra sayılan 13 milyon oyun yüzde 60'ını aldı. 
Eski Tahran Belediye Başkanı'nın, ilk turun galibi ılımlı din adamı ve eski Cumhurbaşkanı Ali Ekber Haşimi Rafsancani 70 karşısında seçimi kazanması ihtimali, muhafazak r din adamlarının baskıcı rejiminden bunalan ve değişim isteyen orta ve üst sınıf İranlıların uykularını kaçırırken, koyu dindar köylüler ve çalışan kesim, Ahmedinecad sayesinde daha adil bir düzen geleceği beklentisi içinde. 
Seçilirse, 48 yaşındaki eski belediye başkanının liderliğindeki İran'ın Batı karşıtı bir dış politika izleyeceğine ise kesin gözüyle bakılıyor. Nitekim dün Ahmedinecad'ın oyunu kullandığı caminin girişine İngiliz, Amerikan ve İsrail bayrağı motifleri çizildi. Oylarını kullanmak için uzun kuyruklar oluşturan yüzlerce Ahmedinecad taraftarı sandığa giderken bayrak motiflerini ayakları ile çiğnedi. 
Oyunu kullandıktan sonra açıklama yapan Ahmedinecad, kendisini halkın hizmetk rı ve çöpçüsü olarak tanımladı. Seçilmesi halinde İran'da yeni bir dönem başlayacağını söyleyen Ahmedinecad, İslam Cumhuriyeti'nin kurucusu Ayetullah Ruhullah Humeyni ve öteki "devrim şehitleri" için saygı duruşunda bulundu. 

4 saat uzatıldı 
Akşam saatlerinde sandık başındaki yığılmalar üzerine oy verme işlemi 4 saat uzatıldı. Sandıklar, Türkiye saatiyle 23.00'te kapatıldı. Gece yarısından sonra oy sayımına geçilirken, ilk sonuçlar da duyurulmaya başlandı. Aşırı muhafazak rların sesi sayılan ünlü Kayhan gazetesi, sandıklar daha kapanmadan Ahmedinecad'ın zaferini ilan etti ve "Halk işi bitirdi" iddiasında bulundu. Buna karşılık Rafsancani taraftarları da zafer ilan etti. 

Yeni cumhurbaşkanını bekleyen sorunlar 

İran'ın 9. cumhurbaşkanı kim olursa olsun bir dizi çetin iç ve dış sorunlarla yüzleşecek. Bunlar şöyle sıralanıyor 

DIŞ SORUNLAR 
ABD ve AB tarafından yöneltilen ve İran'ın nükleer silah geliştirdiği suçlamasıyla ilgili kriz. Irak'taki Şii yönetimle ilişkiler. ABD ile diyalog başlatılıp başlatılmaması. 

İÇ SORUNLAR 
Reformlara tamam mı, devam mı denilecek Seçilmemiş din adamlarının iktidar odaklarındaki yeri. Yüzde 30'ları bulan işsizlikle mücadele. Yabancı yatırımlar ve turizmin teşvik edilmesi. 

</TEXT>
</DOC>
