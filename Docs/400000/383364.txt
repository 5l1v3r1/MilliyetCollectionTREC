<DOC>
<DOCNO> 383364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo18.html </URL>
<DATE> 2005/10/02/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Biyediç Halilhodzic'in yanında yardımcı antrenör olacağım doğru değil 
</HEADLINE>
<TEXT>

     Teknik Direktör Nejat Biyediç, bazı gazetelerde kendisi hakkında çıkan, ''Trabzonspor'un prensipte anlaştığı Boşnak teknik adam Vahid Halilhodziç'in yanında yardımcı antrenör olacağı'' yönündeki haberlerin gerçeği yansıtmadığını bildirdi. 
     Nejat Biyediç, AA muhabirine yaptığı açıklamada, bazı gazetelerde Trabzonspor'un prensipte anlaştığı Vahid Halilhodziç'in yanında yardımcı antrenör olacağı yönünde haberlerin çıktığını hatırlattı. 
     Halilhodziç ile aynı takımda oynadıklarını, ancak böyle birşeyin söz konusu olmadığını kaydeden Biyediç, ''Gazetelerde çıkan Halilhodziç'in yanında yardımcı antrenör olacağıma ilişkin haberler doğru değil'' dedi. 
     Trabzonspor'un 4 yıl önce Bursaspor'u çalıştırdığı dönemde kendisine teknik direktörlük önerisi yaptığını kaydeden Biyediç, şu anda adını vermek istemediği 2 takımla teknik direktörlük için görüşme durumunda olduğunu bildirdi. 
     
</TEXT>
</DOC>
