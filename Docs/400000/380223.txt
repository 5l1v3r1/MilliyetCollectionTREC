<DOC>
<DOCNO> 380223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun38.html </URL>
<DATE> 2005/09/21/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
ABD'nin eski başkanları Clinton ve Bush 96 milyon dolar yardım topladı 
</HEADLINE>
<TEXT>

     ABD’nin eski başkanları George Bush ve Bill Clinton, Katrina kasırgası kurbanları için 96 milyon dolardan fazla para topladı. 
     Bush-Clinton Katrina Fonu tarafından yapılan açıklamada, kurbanlara yapılacak bağışlar için ortak çaba sarf eden eski başkanların 96 milyon dolardan fazla para topladıkları belirtildi. 
     Bush-Clinton Katrina Fonu’nun internet üzerinden 37 bin kişiden 6 milyon dolar, ortak katılım ve kişisel hediyelerle 90 milyon dolar bağış topladıkları kaydedildi. 
     Clinton yaptığı açıklamada, Amerikan halkının bir kez daha ihtiyacı olanlara yardım etmedeki büyük kapasitesini gösterdiğini ifade ederek, "Yardımımıza ihtiyacı olan yüzbinlerce insana sunulan hem acil hem de güçlü destekle cesaretlendim" dedi. Bush ise kurbanlara destek yağmasından memnun olduğunu ve yeniden inşa çabalarının başarılı olacağından emin olduğunu ifade etti. 
     Bush ve Clinton, 26 Aralık’ta Hint Okyanusu’ndaki tsunami felaketi kurbanları için de özel bağışlarla 1 milyar dolar toplamıştı. 
     İnternette Bush-Clinton Katrina Fonu’na bağışlar, "http www.BushClintonKatrinaFund.org" adlı adres üzerinden yapılıyor. 
     
</TEXT>
</DOC>
