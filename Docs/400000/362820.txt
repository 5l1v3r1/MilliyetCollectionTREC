<DOC>
<DOCNO> 362820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur08.html </URL>
<DATE> 2005/07/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
ÖSS sonuçları açıklandı 
</HEADLINE>
<TEXT>

     T.C Kimlik Numaranızı yazıp "Gönder"i tıklayınız... 
T.C. Kimlik Numarası 
Öğrenci Seçme Sınavı ÖSS ve Yabancı Dil Sınavı YDS sonuçları açıklandı. Kız öğrencilerin daha başarılı olduğu sınavda 57 bin öğrenci de sıfır puan aldı. 
     Buna göre, sayısal, sözel ve eşit ağırlıklı puan türlerinde birinciliği 300’er ham puanla Ümraniye Anadolu Lisesi’nden İbrahim G. Hacıahmetoğlu ve Mersin Fen Lisesi’nden Serkan Sakar paylaştı. 
     ÖSS Yabancı Dil puan türünde ise Almanca’da İstanbul Özel St. George Avusturya Lisesi’nden Ece Bayram, Fransızca’da İstanbul Galatasaray Lisesi’nden Ali Kemal Çetinkaya ve İngilizce’de ise Ankara Hasan Ali Yücel Anadolu Öğretmen Lisesi’nden Yıldız Girmit 300’er puanla birinci oldu. 
     ÖSS sayısal puan türünde ikinciliği 299.783’er ham puanla Konya’dan Özel Büyükkoyuncu Fen Lisesi’nden Behzat Akkaş ve İstanbul Atatürk Fen Lisesi’nden Caner Demirpolat paylaştı. Sayısal puan türünde üçüncü ise 299.611 ham puanla Eskişehir Anadolu Lisesi’nden Erdem İnan oldu. 
     ÖSS sözel puan türünde ikinciliği 299.722 ham puanla İzmir Fen Lisesi’nden Serkan Sarıtaş kazandı. Sözel puan türünde 299.084 ham puan ile Kadıköy Anadolu Lisesi’nden Ahmed Necib Akman üçüncü oldu. 
     Eşit ağırlık puan türünde ikinci 299.728 ham puan ile İzmir Fen Lisesi’nden Serkan Sarıtaş olurken, 299.286’şar ham puan ile Konya’dan Özel Büyükkoyuncu Fen Lisesi’nden Behzat Akkaş ile İstanbul Atatürk Fen Lisesi’nden Caner Demirpolat da üçüncülüğü paylaştı. 
     ÖSS Yabancı Dil puan türünde ise ikinciliği 299.702’şer ham puan ile Bursa Atatürk Lisesi’nden Murat Şevki Çoban ve Beylikdüzü 75. Yıl Cumhuriyet Lisesi’nden Neslihan Şentürk paylaştı. Manisa Turgutlu Anadolu Lisesi’nden Ebru Erkul 299.107 ham puan ile üçüncü oldu. 
     
     57 BİN ÖĞRENCİ SIFIR PUAN ALDI 

     Buna göre, sınavı geçerli sayılan 1 milyon 671 bin 603 adaydan 1 milyon 298 bin 666’sı 4 puan türünün en az birinden 160 ve daha fazla puan alarak ÖSS’yi kazandı. Sınava giren adayların 57 bin 163’i ise sıfır puan aldı. 
     Sınav sonuçları ÖSYM’nin http oss.osym.gov.tr ve http oss2005.osym.gov.tr internet adreslerinden, WAP uyumlu cep telefonlarından http wap.osym.gov.tr ve kısa mesaj yoluyla Avea 6777, Telsim 3366, Turkcell 3366 öğrenebilecekler. 
     
     123 ADAYIN SINAVI GEÇERSİZ 

     Öğrenci Seçme Sınavı’nda ÖSS 43’ü kılık kıyafet kurallarına uymayan toplam 123 adayın sınavı geçersiz sayıldı. 
     Prof. Dr. Yarımağan’ın verdiği bilgiye göre, 2005 ÖSS’ye başvuran 1 milyon 730 bin 876 adaydan 1 milyon 671 bin 726’sı sınava girdi, 59 bin 150 aday sınava katılmadı. 
     Sınava giren adaylardan 1 milyon 671 bin 603’ünün sınavı geçerli, 123 adayın sınavı da geçersiz sayıldı. Sınavı geçersiz sayılan adaylardan 21’inin sınava giriş ve kimlik belgesi olmadan sınava katıldığı, 5’inin sınavda yerine başkasını soktuğu, 20’sinin salonda kopya çektiği, 43’ünün kılık kıyafet kurallarına uymadığı, 34’ünün de sınav kurallarına uymadığı tespit edildi. 
     Sınavı geçerli sayılan 1 milyon 671 bin 603 adaydan 1 milyon 614 bin 444 adayın ÖSS puanları hesaplanırken, 57 bin 163 adayın ise sınavdaki 4 testten en az 3’ünün ham puanları 0.5’in altında kalması nedeniyle ÖSS puanları hesaplanamadı. Böylece ÖSS’de 57 bin 163 aday sıfır puan almış oldu. 
     Sınavı geçerli sayılan adaylardan 1 milyon 298 bin 666’sı 4 puan türünün en az birinden 160 ve daha fazla puan alarak 2005 ÖSS’yi kazandı. Böylece ÖSS’de sınavı geçerli sayılan adayların yüzde 77.6’sı başarılı oldu. 
     ÖSS’yi 372 bin 937 aday yüzde 22.3 kazanamadı. Sınavda, 4 puan türünün en az birinden 185 ve üzerinde puan alan 987 bin 963 aday yüzde 59.1 4 ve daha fazla yıllık lisans programlarını tercih etmeye hak kazandı. 
     Sınavda, sayısal puan ortalamalarına göre yapılan başarı sıralamasında Ankara birinci, Konya ikinci ve Yalova üçüncü oldu. 
     Sözel puan ortalamalarına göre ilk üç sırayı Kırşehir, Aksaray ve Osmaniye aldı. 
     Eşit ağırlıklı puan sıralamasına göre de Kırşehir, Ankara ve Konya ilk üç sırayı paylaştı. 
     
     EN BAŞARILI OKULLAR FEN LİSELERİ 

     2005 Öğrenci Seçme Sınavı’nda en 
     başarılı okullar fen liseleri oldu. 
     ÖSYM Başkanı Prof. Dr. Ünal Yarımağan, ÖSYM’de düzenlediği basın toplantısında sınav sonuçlarına ilişkin bilgi verdi. 
     Prof. Dr. Yarımağan’ın verdiği bilgiye göre, ÖSS’de en başarılı okullar, devlet fen liseleri oldu. 
     Fen liselerinden sınava katılan 4 bin 430 adaydan 4 bin 412’si sınavı kazandı. Böylece, devlet fen liselerinin başarı oranı yüzde 99.6 olarak gerçekleşti. 
     Devlet fen liselerini, özel fen liseleri yüzde 99.0 , Anadolu liseleri yüzde 98.8 , yabancı dil ağırlıklı liseler yüzde 98.2 , öğretmen liseleri yüzde 97.1 , askeri liseler yüzde 96.5 , yabancı dilde eğitim yapan özel liseler yüzde 94.5 , güzel sanatlar liseleri yüzde 92.0 , özel liseler yüzde 89.3 izledi. 
     Sınavda, 185 ve üzerinde puan alarak lisans programlarını tercih etmeye hak kazanan adaylar esas alındığında ise yine devlet fen liseleri 98.3 başarı oranıyla ilk sırayı aldı. 
     Devlet fen liselerini, Anadolu liseleri yüzde 95.0 , özel fen liseleri yüzde 94.9 , yabancı dil ağırlıklı liseler yüzde 90.0 
     takip etti. Böylece, ÖSS’de devlet okulları özel okullara göre daha başarılı oldu. 
     
     MESLEK LİSELERİNİN DURUMU 

     ÖSS’de lisans programlarını kazanma durumuna göre endüstri meslek liseleri yüzde 15.7 oranında başarılı olabildi. 
     Teknik liselerin başarı oranı yüzde 26.0, ticaret meslek liselerinin başarı oranı yüzde 30.1, kız meslek liselerinin başarı oranı yüzde 38.0, sağlık meslek liselerinin başarı oranı yüzde 46.6, otelcilik ve turizm meslek liselerinin başarı oranı yüzde 48.7, imam hatip liselerinin başarı oranı yüzde 66.5 olarak gerçekleşti. 
     Böylece 185 ve üzerinde puan alan adaylara göre yapılan hesaplamaya göre, meslek liselerinin genel başarı oranı yüzde 33.8, diğer liselerin başarı oranı da yüzde 67.1 oldu. 
     
     KIZLAR DAHA BAŞARILI 

     Sınavı geçerli sayılan 942 bin 542 erkek adaydan yüzde 73.1’i, 729 bin 48 kız adaydan yüzde 83.5’i ÖSS’yi kazandı. 
     Erkek adayların yüzde 54.7’si, kız adayların yüzde 64.7’si 4 puan türünün en az birinden 185 ve üstünde puan alarak lisans programlarını tercih etmeye hak kazandı. 
     Sınava bin 30 engelli aday katıldı. Bu adaylardan 757’si 160 ve üstünde puan alarak başarılı oldu. Sınavda, 4 puan türünün en az birinden 185 ve üzerinde puan alan 535 engelli aday lisans programlarını tercih edebilecek. 
     
     SIFIR ALAN SAYISINDA PATLAMA 

     2005 Öğrenci Seçme Sınavı’nda ÖSS 
     "sıfır" puan alan adayların sayısı geçen yıla göre yüzde 77.6 arttı. 
     ÖSYM Başkanı Prof. Dr. Ünal Yarımağan, 2005 Öğrenci Seçme Sınavı ÖSS ve Yabancı Dil Sınavı YDS sonuçlarına ilişkin bilgi vermek üzere ÖSYM Altan Günalp Salonu’nda basın toplantısı düzenledi. 
     Prof. Dr. Yarımağan’ın verdiği bilgiye göre, bu yılki ÖSS’de "sıfır" puan alan adayların sayısı yükseldi. 
     Geçen yıl "sıfır" puan alanların sayısı 32 bin 177 iken, bu rakam bu yıl 57 bin 163’e çıktı. Böylece "sıfır" puan alanların sayısı yüzde 77.6 artmış oldu. 
     -ÖĞRENİM DURUMLARINA GÖRE BAŞARI- Lise son sınıf düzeyindeki 639 bin 24 adaydan 428 bin 124’ü yüzde 67 160 ve üzerinde, 428 bin 124 adaydan 296 bin 818’inin yüzde 46.4 
     de 185 ve üzerinde puan aldığı belirlendi. 
     ÖSS’de liseden mezun olup daha önce hiçbir yükseköğretim programına yerleşmemiş veya kayıt yaptırmamış 796 bin 138 adaydan da 666 bin 546’sı yüzde 83.7 160 ve üzerinde, bunlardan 532 bin 887’si 
     yüzde 66.9 lisans programlarını tercih etmeye hak kazandı. 
     Üniversitede okuyan 155 bin 274 adaydan 134 bin 315’i yüzde 86.5 
     160 ve üzerinde puan aldı. Bu adaylardan 106 bin 916’sı yüzde 68.8 
     lisans programlarını tercih edebilecek. 
     Bir yüksek öğretim programını bitirmiş 50 bin 886 adaydan 44 bin 308’inin yüzde 87 160 ve daha fazla, 44 bin 308 adaydan da 33 bin 
     341’inin yüzde 65.5 ise 185 ve daha fazla puan aldığı tespit edildi. 
     Böylece lise son sınıftaki adayların başarı oranı diğerlerine göre daha düşük kaldı. 
     
     BİRİNCİLER BİR SORU YAPAMADI 

     Yarımağan, sınavda birinciliği paylaşan iki adayın, ÖSS’de yöneltilen 180 sorunun sadece sosyal bilimler testindeki bir soruyu yanıtlayamadıklarını belirtti. Yarımağan, adayların fen bilimleri alanındaki sorulara cevap verme oranının diğer testlere göre daha düşük olduğunu ifade ederek, bunun fen bilimleri sorularının hesaplanmasında kullanılan katsayının düşük olmasından kaynakladığını anlattı. 
     ÖSS’de sözel alan ortalamasının 31.6, sayısal alan ortalamasının 11.5 olduğunu belirten Yarımağan, başarı ortalamasının Türkçe testinde 
     20.2, sosyal bilimler testinde 11.3, matematik testinde 7.5, fen 
     bilimleri testinde 3.9 olarak belirlendiğini kaydetti. 
     Yarımağan, YDS’de ise başarı ortalamalarının Almanca testinde 71.9, Fransızca testinde 64.3 ve İngilizce testinde 60.4 olduğunu 
     ifade etti. 
     
     İLLERİN BAŞARI DURUMU 

     Sayısal puan türüne göre yapılan başarı sıralamasında geçen yıl en başarılı il olan Antalya bu yıl 4. sırada yer aldı. Geçen yıl ikinci olan Kayseri bu yıl 5. sıraya, üçüncü olan Aydın da 14. sıraya geriledi. 
     Başarı sıralamasında İzmir 15., İstanbul 38. oldu. 
     Sınavı kazanma oranına göre en başarısız iller bu yıl da değişmedi. En başarısız il Hakkari olurken, bu ili Şırnak, Ardahan, Bitlis ve Ağrı izledi. 
     Bu arada, Milli Eğitim Bakanlığı’nın düzenlediği Ortaöğretim Kurumları Sınavı’nda en başarılı il olan Edirne, ÖSS’de 53. sırada yer aldı. 
     
     TERCİH FORMLARININ TESLİMİ 

     ÖSS’yi kazanan adaylar tercih formlarını 25 Temmuz-3 Ağustos 2005 tarihleri arasında lise müdürlüklerine teslim edecekler. 
     Adaylar tercihlerini yaparken ÖSYM’nin internet sitesinden yararlanabilecekler. 
     Adaylar tercih formlarını internet aracılığıyla da ÖSYM’ye gönderebilecekler. ÖSYM’nin internet sitesinde yer alan tercih kılavuzunda konuya ilişkin tüm bilgiler bulunuyor. 
     ÖSYM Başkanı Yarımağan, adayların tercih formları merkeze ulaştıktan sonra değerlendirme işlemlerinin iki hafta içinde gerçekleştirileceğini ve yerleştirme sonuçlarının açıklanacağını bildirdi. 
     Bu arada, Yarımağan, bu yıl ilk kez gerçekleştirilen uygulamayla ÖSS sonuçlarına ilişkin bilgileri sinevizyon eşliğinde verdi. 
     
</TEXT>
</DOC>
