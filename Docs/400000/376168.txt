<DOC>
<DOCNO> 376168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur21.html </URL>
<DATE> 2005/09/06/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İşte üniversitelerin açılış tarihleri... 
</HEADLINE>
<TEXT>

     Üniversiteler, gelecek haftadan itibaren yeni akademik yıla başlamaya hazırlanıyor. 
     2005-2006 akademik yılında 368 bin 383 öğrenci, üniversiteyle tanışacak. 
     Yeni akademik yılda devlet üniversitelerine lisans programlarına 168 bin 182, ön lisans programlarına 171 bin 326, vakıf üniversitelerinin lisans programlarına 20 bin 645, ön lisans programlarına 8 bin 230 aday kayıt yaptıracak. Açıköğretim programlarına kaydolacak aday sayısı ise 229 bin 264. 
     Türkiye’de 51’i devlet üniversitesi, 2’si yüksek teknoloji enstitüsü, 24’ü de vakıf üniversitesi olmak üzere toplam 77 üniversite hizmet veriyor. Üniversitelerin örgün öğretim programlarında 882 bini kız olmak üzere toplam 2 milyon 106 bin öğrenci öğrenim görüyor. 
     Üniversitelerde 11 bin 381’i profesör, 5 bin 456’sı doçent, 14 bin 461’i yardımcı doçent, 14 bin 64’ü öğretim görevlisi, 5 bin 964’ü okutman, 2 bin 444’ü uzman, 28 bin 271’i araştırma görevlisi, 16’sı çevirici, 39’u da eğitim-öğretim planlamacısı olmak üzere toplam 82 bin 96 kişi görev yapıyor. 
     
     AÇILIŞ TARİHLERİ 
     Bazı üniversitelerin eğitim-öğretime başlama tarihleri şöyle 
     12 Eylül Akdeniz, Bilkent, Kocaeli, TOBB ETÜ, Yeditepe. 
     14 Eylül Gazi. 
     15 Eylül ODTÜ. 
     19 Eylül Ankara, Cumhuriyet, Çanakkale Onsekiz Mart, Dumlupınar, Ege, Erciyes, Gaziosmanpaşa, İstanbul Teknik, Kafkas, Karadeniz Teknik, Mersin, Muğla, Sakarya, Zonguldak Karaelmas, Selçuk, Atılım ve Beykent üniversiteleri. 
     26 Eylül Adnan Menderes, Anadolu, Atatürk, Balıkesir, Celal Bayar, Çukurova, Harran, Kırıkkale, Mimar Sinan Güzel Sanatlar, Niğde, Eskişehir Osmangazi, Pamukkale, Trakya, Uludağ, Yıldız Teknik, Çankaya, Doğuş, Fatih, Haliç, İstanbul Kültür, Sabancı ve Koç üniversiteleri ile Gebze Yüksek Teknoloji Enstitüsü. 
     27 Eylül Ufuk. 
     28 Eylül Bahçeşehir, Boğaziçi. 
     3 Ekim Abant İzzet Baysal, Hacettepe, İstanbul, Marmara, Mustafa Kemal, Maltepe, İzmir Yüksek Teknoloji Enstitüsü. 
     10 Ekim İzmir Ekonomi. 
     18 Ekim Okan. 
     31 Ekim Yaşar. 
     
</TEXT>
</DOC>
