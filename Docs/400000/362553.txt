<DOC>
<DOCNO> 362553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas09.html </URL>
<DATE> 2005/07/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Aktris Fitzgerald 91 yaşında öldü 
</HEADLINE>
<TEXT>

     Amerikalı aktris Geraldine Fitzgerald, 91 yaşında Alzheimer hastalığından öldü. 
     Fitzgerald ailesinin sözcüsü Tom Goodman, 1930'lu yılların klasik filmleri ''Dark Victory'' ve ''Wuthering Heights''deki rolleriyle tanınan Fitzgerald'ın önceki gün Manhattan'daki evinde öldüğünü söyledi. 
     İrlanda doğumlu aktris, 1939 yılında ''Wuthering Heights'' filmindeki Isabella Linton rolüyle Oscar'a aday gösterilmiş, aynı yıl ''Dark Victory'' filminde Bette Davis, George Brent ve Humphrey Bogart ile oynamıştı. 
     Sahne hayatına 1932'de tiyatroda başlayan ve birkaç İngiliz filminde rol alan Fitzgerald, Orson Welles ve Mercury Tiyatrosu'nda çalışmak için New York'a gelmiş, ancak hemen Hollywood'da oynamaya başlamıştı. 
     İki kez evlenen Fitzgerald'ın, ilk evliliğinden yönetmen Michael Lindsay-Hogg, ikinci evliliğinden kızı Susan Scheftel dünyaya geldi. 
     Fitzgerald, Shining Victory 1942 , The Gay Sisters 1943 , Watch on the Rhine 1944 ve Nobody Lives Forever 1946 filmlerinin yanı sıra tiyatro oyunlarında rol aldı. 
     
</TEXT>
</DOC>
