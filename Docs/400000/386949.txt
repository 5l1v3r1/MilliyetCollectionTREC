<DOC>
<DOCNO> 386949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sonspo20.html </URL>
<DATE> 2005/10/15/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Beşiktaş-Kayserispor maçının geliri Pakistan'a... 
</HEADLINE>
<TEXT>

     Beşiktaş'ın, Turkcell Süper Ligi'nde yarın kendi sahasında Kayserispor ile yapacağı maçtan elde edilecek gelirin Pakistan'a gönderileceği açıklandı. 
     Beşiktaş Kulübü'nden yapılan açıklamada, geçtiğimiz hafta içinde Pakistan'ı etkileyen deprem felaketinde zarar görenlere yardım amacıyla, yönetim kurulunun BJK İnönü Stadı'nda Kayserispor ile yapılacak karşılaşmanın hasılatını, Pakistan'a gönderme kararı aldığı bildirildi. 
     Yapılan açıklamada, siyah-beyazlı kulübün kongre üyesi olan Pervez Müşerref'in devlet başkanlığını yaptığı Pakistan'ın acılarını paylaşan ve felaketin yaşandığı ilk gün bu ülkeye mesaj gönderen başkan Demirören ve ve yönetim kurulunun, taraftarları Kayserispor karşılaşmasına davet ederek dost ülke Pakistan'a yardım çağrısında bulunduğu kaydedildi. 
     
</TEXT>
</DOC>
