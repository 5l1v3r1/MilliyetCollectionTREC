<DOC>
<DOCNO> 399731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur04.html </URL>
<DATE> 2005/12/01/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Müezzine imam namazı yanlış kıldırdı’ dayağı 
</HEADLINE>
<TEXT>

     Ali KARATAÇ FİNİKE Antalya , DHA 

ANTALYA'nın Finike İlçesi'nde, Merkez Camii müezzini 43 yaşındaki Mustafa Gökdoğan, imamın yanlış namaz kıldırdığını iddia eden cemaatten Ali Eskin adlı kişiyle tartışınca dayak yedi. 
     Finike'nin Turunçova Beldesi'ndeki Merkez Camii cemaatinden Ali Eskin, görevli imamın sabah namazını 2 rekat yerine 1 rekat kıldırdığını iddia etti. Cami müezzini Mustafa Gökdoğan ise, Eskin'e dönerek namazda herhangi bir bir hata yapılmadığını söyledi. Bunun üzerine müezzin Gökdoğan ile Ali Eskin tartışmaya başladı. Tartışmaya Eskin'in 2 oğlu da müdahale karıştı ve baba ile oğulları müezzini camide dövdü. 
     Dayak yiyen müezzin, Turunçova Sağlık Ocağı'na giderek, 20 günlük işgöremez raporu aldı. Gökdoğan, Finike Müftüsü Rıza Demirciler'e, artık ilçede çalışmasının mümkün olamayacağını belirterek, başka yere tayin edilmesini istedi. 
     İlçe Müftüsü Demirciler ise, cami imamının o gün izinli olduğunu, onun yerine müftülükte görevli bir başka kişinin namazı kıldırdığını söyledi. Görevli imamın namazı yanlış kıldırmasının söz konusu olmadığını belirten Müftü Demirciler, Cemaat ile müezzin arasında bir tartışma yaşanmış. Bu o kadar büyütülecek bir durum değil'' dedi. 
     
</TEXT>
</DOC>
