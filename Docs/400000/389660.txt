<DOC>
<DOCNO> 389660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/ekonomi/eko09.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformlara yeni takvim 
</HEADLINE>
<TEXT>


IMF ile 1.6 milyar dolarlık kaynağın serbest bırakılacağı gözden geçirmelerde mutabakat sağlandı. Sosyal güvenlik reformu 2006 Ocak sonuna kadar çıkacak 

ANKARA Milliyet 

Uluslararası Para Fonu IMF heyeti ile yapılan görüşmeler sonucunda, 1 ve 2'inci gözden geçirmenin niyet mektubu taslağında mutabakat sağlandı. Devlet Bakanı Ali Babacan, "IMF İcra Direktörleri Kurulu'nun aralık ayında toplanarak 1 ve 2. gözden geçirmeleri tamamlamasını ve yaklaşık 1.6 milyar dolar kaynağı serbest bırakmasını bekliyoruz" dedi 

Açık sorun değil 
Babacan, daha önce IMF'nin 1. gözden geçirmeyi onaylamamasına neden olan aralarında sosyal güvenlik reformu da bulunan yapısal reformalara ilişkin programın gözden geçirilerek yeni takvime bağlandığını bildirdi. Sosyal güvenlik kurumlarını tek çatı altında toplayan idari reform yasa tasarısı kasım ayı sonuna kadar TBMM'ye sunulacak ve ocak ayı sonuna kadar da yasalaşacak. 
2005'te büyümenin yüzde 5 hedefinle uyumlu olacağını, cari işlemler açığının milli gelire oranının yüzde 6 civarında gerçekleşeceğinin öngörüldüğünü söyleyen Babacan, "Ancak bu konuda endişe duymuyoruz" dedi. Babacan, kurumlar vergisine yönelik yasal düzenlemeyi kasım sonuna kadar TBMM'ye sunmayı, gelir vergisinde reform çalışmasının ilk ayağını yıl sonuna kadar uygulamayı, kalan kısmı 2006 içinde tamamlamayı hedeflediklerini söyledi. 

Prim borcuna çözüm 
İdari reform tasarısını kasım sonuna kadar Meclis'e sunacaklarını ifade eden Babacan, sosyal güvenlik kuruluşlarının tek çatı altında birleştirilmesi ile ilgili yasa tasarısının da 2006 Ocak ayı sonuna kadar yasalaşmasını beklediklerini bildirdi. Babacan, şöyle dedi 
"Sosyal güvenlik refomu yasa tasarısı şubat ayı ortalarını bulabilir. Bu süreçte yasa bir kere daha Ekonomik Sosyal Konsey'de ele alınacak. Bütçe görüşmelerini takiben sosyal güvenlik reformu tasarısı TBMM'de görüşülecek. Sosyal güvenlik kuruluşlarına olan prim borçlarına adil ve kalıcı bir çözüm getirmeye çalışıyoruz. Yeniden yapılandırmaya ilişkin çerçeve üzerinde kurumlarımız arasında görüş birliğine varılmıştır." 

IMF'den gönülsüz onay IMF Türkiye Masası Şefi Lorenzo Giorgianni sosyal güvenlik yasası için "Geçen haziranda onaylanacağını umut etmiştik. Ancak kanunun yeni yıl başlarında geçirilmesini beklemeye karar verdik" dedi. 
Sosyal güvenlik primlerinin yeniden yapılandırılması ve reformlarda gecikmeye rağmen, IMF'nin gözden geçirmelere neden onay verdiği sorusu üzerine, Giorgianni, borç silinmesi ve ödeme kapasiteleri dikkate alınmadan yapılandırmaya h l sıcak bakmadıklarını söyledi. Giorgianni, "Yeni düzenleme borçluların ödeme kapasitesine bağlı olarak düzenleme yapıyor. Sosyal güvenlik reformuyla ilgili yaklaşımımızda değişiklik yok" diye konuştu. 


</TEXT>
</DOC>
