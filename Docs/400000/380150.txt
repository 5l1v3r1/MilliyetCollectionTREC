<DOC>
<DOCNO> 380150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/spor/aspo.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayalet avcıları 66-57 
</HEADLINE>
<TEXT>


Almanya önünde ilk yarıda lütfen oynayan, ikinci devre gerçek kimliğini bulup uykuya yatan Basketbol Milli Takımı, özlemle beklediği eve dönüş biletini aldı 


Sırbıstan-Karadağ'daki Avrupa Şampiyonası'nda ite kaka baraj maçına çıkan Basketbol Milli Takımı, Almanya'ya mağlup oldu ve havlu attı. 
Maça iyi başlayan ve etkili savunmanın yanı sıra dış şutlarla skoru elinde tutan 12 Dev Adam, ikinci periyodda da çizgisini değiştirmeyince devrenin sonunu galibiyetle getirdi. 
Ancak ilk yarıda Nowitzki'yi kilitleyen Ay-Yıldızlı ekip, ikinci devre bu kilidi çözdü ve Almanlar'ın ekmeğine yağ sürdü. Üçüncü periyotta, Alman yıldızın sayılarına engel olamayan ve rakip potayı görmeyi de unutan milliler, son periyodda kımıldama niyetinde bile görünmedi. Hidayet'in, Mehmet Okur'un boş atış ve çabaları sonucu değiştirmedi ve Ay-Yıldızlılar, Avrupa Şampiyonası'nda ilk 8'e bile kalamadı. 
Genel Menajer Doğan Hakyemez, başarısızlığın ardında isteksizliğin yattığını söyledi. Hakyemez, "Takım olamıyoruz. 2001'den beri bunu yaşıyoruz. Herkesin isteyerek buraya gelmesi lazım. Geldiğin zaman benliğinle gelmiş olman lazım" dedi. 

İstifaya ret 

A Milli Basketbol Takımı Antrenörü Tanjevic, Almanya yenilgisi üzerine adeta şoke oldu. Sırp çalıştırıcı, "Takımın hazırlık döneminde bir hata yapmış olabilirim. Oturup bunu düşüneceğim. Çok üzgünüm. Sahada istatistiki olarak her şeyi yaptık, ancak en önemli şeyi, skor üretmeyi unuttuk. İstanbul'a dönünce istifamı sunacağım" dedi. Federasyon Başkanı Turgay Demirel ise, "Tanjeviç'le uzun süre çalışacağız, istifayı kabul etmeyeceğim" diye konuştu. Demirel, tecrübeli antrenör ile 2008'in sonuna kadar sözleşmelerinin bulunduğunu sözlerine ekledi. 

İstatistik 

ALMANYA OYUNCU TS 2S 3S SA R Greene - 0-2 - - 2 Nikagbatse 2 1-2 0-1 - - Femerling 4 2-3 - - 1 Nowitzki 33 5-10 3-5 14-15 10 Roller 9 0-2 3-5 - 3 Mithat 7 1-2 1-3 2-2 2 Garret - - - - - Pesic 4 2-4 0-2 - 5 Wucherer - - 0-1 - 2 Schulze - 0-1 - - - Arigbabu 1 0-1 - 1-2 2 Maras 6 3-5 - - 4 TOPLAM 66 14-32 7-17 17-19 32 

TÜRKİYE OYUNCU TS 2S 3S SA R Ermal 11 5-7 0-1 1-1 3 Ender 2 1-3 0-1 - - Serkan 11 1-4 3-6 - 1 Kaya 16 6-9 - 4-7 2 Hidayet 10 2-10 0-5 6-10 8 K.Tunçeri - - 0-1 - 2 Mirsad 5 1-2 1-2 - 2 K.Gönlüm - 0-1 - - 2 Mehmet 2 1-7 0-2 - 9 TOPLAM 57 17-43 4-18 11-18 31 
1.PERİYOT 14 - 15 Türkiye , 2.PERİYOT 13 - 19 Türkiye , 3.PERİYOT 21 - 12 Almanya , 4.PERİYOT 18 - 11 Almanya , MAÇ SKORU 66 - 57 Almanya , HAKEMLER Raul Chavez Arjantin , Milivoje Jovcic Sırbistan Karadağ , Oscar Lefwerth İsveç 


</TEXT>
</DOC>
