<DOC>
<DOCNO> 391783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur12.html </URL>
<DATE> 2005/11/02/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Suç örgütü lideri yakalandı 
</HEADLINE>
<TEXT>

     Konya’nın Ereğli İlçesi’nde, hakkında 9 ayrı suçtan gıyabi tutuklama kararı bulunan ve organize suç örgütü 
     lideri olduğu ileri sürülen zanlı tutuklandı. 
     Edinilen bilgiye göre, elde edilen istihbari bilgileri değerlendirerek çalışma başlatan Ereğli İlçe Emniyet Müdürlüğü Asayiş Büro Amirliği ekipleri, örgüt kurarak gasp, silahla tehdit, bu suçlara azmettirmek ve fuhşa teşvikin de aralarında bulunduğu 9 ayrı suçtan hakkında gıyabi tutuklama kararı bulunan B.T’yi yakalayarak gözaltına aldı. 
     İfadesinin alınmasının ardından Nöbetçi Mahkeme’ye çıkarılan B.T, tutuklanarak cezaevine gönderildi. 
     Söz konusu suçları işlediği iddiasıyla birden fazla Ağır Ceza Mahkemesi’nde yargılanmakta olan B.T’nin, organize suç örgütü lideri olduğu öne sürülüyor. 
     
</TEXT>
</DOC>
