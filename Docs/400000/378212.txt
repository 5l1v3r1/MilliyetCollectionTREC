<DOC>
<DOCNO> 378212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/ekonomi/aeko.html </URL>
<DATE> 2005/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş satışı, borsaya işlem rekoru kırdırdı 
</HEADLINE>
<TEXT>


Tüpraş ihalesinde ortaya çıkan fiyat borsada adeta 'şok etkisi' yaptı. Borsa 2.7 milyar YTL ile işlem rekoru kırdı. Endeks 34 bin puanın eşiğinden döndü. Tüpraş ve Aygaz ciddi oranda prim yaptı 

AYFER YILDIZ 

Tüpraş özelleştirmesi, borsayı coşturdu. Gün içinde borsa endeksi 33. 774'e kadar çıkarak 34 bin puanı zorladı. İşlem hacminde de 2.7 milyar YTL ile 'işlem rekoru' kırıldı. 
Koç - Shel Ortak Girişim Grubu'nun önceki gün yapılan özelleştirme ihalesinde, beklentilerin üzerine çıkarak Tüpraş'a 4 milyar 140 milyon dolar vermesi ve böylece şirketin değerinin 8.1 milyar YTL'yi aşması, Borsa'yı hareketlendirdi. Dün sabahki açılışında İMKB - 100 Endeksi Tüpraş ve Erdemir'in tavan fiyatlara ulaşmasıyla gün içinde 33.774'e kadar tırmanarak yeni bir gün içi rekoru kırdı ve hisselerin değer artışı yüzde 3.2'ye kadar ulaştı. 

Yüzde 20.1 prim yaptı 
İhale nedeniyle önceki gün işlem sırası kapalı bulunan Tüpraş'ın yeniden işlem görmesi ve yoğun taleple karşılaşması endeksin yükselişinde etkili oldu. Tüpraş'ın ikinci seansta fiyatı 29.00 YTL'ye çıkarak değer artışı yüzde 20.83'e kadar ulaştı. 
Tüpraş'a çıkan fiyatın, önümüzdeki günlerde ihalesi yapılacak Erdemir'de de benzer yüksek bir fiyatın çıkacağı yorumları ile şiket hisselerine gün içinde yüzde 10 prim yaptırdı. 

K r satışları geldi 
Ancak ikinci seansta k r satışları geldi. Petrol- İş'in ihaleyi iptal başvurusunda bulunmasının da etkisiyle Tüpraş kapanışta 26.25 YTL'ye gerilemesine rağmen günü yüzde 9.38'lik primle kapattı. 
Tüpraş'ın piyasa değeri de dün 4.9 milyar dolara çıkmakla birlikte, ihale değerinin yine altında kaldı. Aygaz'ın hisseleri de günü yüzde 6.98'lik değer artışıyla kapatı. Tüpraş'a piyasa değerinin çok üstünde teklif veren Koç Holding'in nasıl bir finansman yöntemi uygulayacağının belirsiz olması holding hisselerinin yüzde 9.85'lik değer kaybına neden oldu. Borsa günü, yüzde 0.52'lik kayıpla 32.541'ten kapattı. 
Fiyat dalgalanması, 2.7 milyar YTL ile yılın işlem hacmi rekorunu kırdırdı. Önceki rekor AB ve yeni stand - by beklentilerinin etkisiyle 1.8 milyar YTL ile 27 Ocak'ta kırılmıştı. Dünkü seanslarda Erdemir, Tüpraş ve Petkim en çok el değiştiren hisselerin başında yer aldı. 

Önceki Değeri Dünkü En yüksek Dünkü kapanış G. Değişim Yüzde İMKB - 100 32.711 33.744 32.541 -0.52 Tüpraş 24.00 29.00 26.25 9.38 Aygaz 3.44 4.00 3.68 6.98 Erdemir 8.90 10.10 8.95 0.56 Koç Hold. 6.60 7.15 5.95 -9.85 

Devlerin rekabet tablosu Koç Grubu'nun 2004 yılı konsolide net geliri 22.3 milyar YTL olmuştu. Tüpraş'ı alan grubun gelirlerine, Tüpraş'ın 2004 satış hasılatı eklendiğinde, grubun gelirleri 30 milyar YTL'yi geçiyor. Tüpraş, 'Türkiye'nin en büyük sanayi şirketi' olduğu için, büyüklüğü ile Koç'u sanayide, tartışmasız lider konuma taşıyor. Koç, perakende, enerji, otomotiv ve dayanıklı tüketimde çok önde. 
2004'ü 11.5 milyar YTL satış geliri ile kapatan Sabancı Grubu, Koç'un Yapı Kredi'yi almasına karşın Akbank'ın, 
Ak Uluslararası ile birleşmesinden sonra bu sektörde az farkla da olsa önde. Sabancı, çimento, tekstil, özellikle kord bezi , lastik, sigara gibi sektörlerde Koç'tan önde. 



Tüpraş ihalesinin yankıları 
Petrol - İş iptal davası açtı Petrol - İş, Tüpraş ihalesinin iptali istemiyle dava açtı. Dilekçede, yürütmenin durdurulması da istendi. 
Danıştay 13. Dairesi'nde açılan davanın dilekçesinde, çalışanları, yatırımı ve üretimi koruyucu bir hüküm bulunmadığı belirtildi. 
Şartnamede, önyeterlilik sürecinden geçmemiş şirketlere alım hakkı tanınacağı, ihale sürecinin sonunda yeni bir şirketle devir sözleşmesi imzalanacağı belirtilerek, "Yani, ihaleye hiç katılmamış bir şirket Tüpraş'a yüzde 49 pay ile ortak olabilecektir" ifadelerine yer verildi. 
Yeni kurulacak şirketin, özelleştirme bedelini kredi gibi yollarla sağlaması durumunda ciddi bir borç yükü altına gireceği belirtilen dava dilekçesinde şöyle denildi 
"Bu taktirde büyük bir kredi borcu olduğu için şirket faaliyetlerinden dolayı zarar etmiş olacak ve belirli bir süre boyunca kurumlar vergisi ödemesi söz konusu olmayacak ve kamu maliyesi bu özelleştirme nedeniyle ciddi oranda gelir kaybına uğrayabilecektir." 

Üç teklif değerlendirilecek Özelleştirme İdaresi bu yıl Tüpraş'tan yaklaşık 200 milyon dolar daha temettü alacak. Rekabet Kurulu'na Koç - Shell Ortak Girişim Grubu ile birlikte, ikinci Indian Oil-Çalık ile üçüncü Oyak'ın isimleri de, Rekabet Kurulu'na gönderilecek. Kurul'un "görüş" bildirimi için bir aylık süresi bulunuyor. 
Ardından, Özelleştirme Yüksek Kurulu imzalarının tamamlanması için maksimum bir haftanın gerekecek. Daha sonra firmaya finansman süresi verilerek sözleşmeye çağrılacak. 

Unakıtan hukuk çalışıyor AHMET ERHAN ÇELİK Ankara 
Maliye Bakanı Kemal Unakıtan, TÜPRAŞ ihalesiyle ilgili yarın bir basın toplantısı yapacak. Toplantıyla ilgili hazırlık çalışmalarında Danıştay'ın daha önceki iptal kararı ve gerekçesine ağırlık verildiği öğrenildi. 
Yetkililerin verdiği bilgilere göre Unakıtan'ın Danıştay kararına odaklanmasının nedeni soruların daha çok bu konuda olacağı öngörüsüne dayandırıldı. Unakıtan, geçen sene gerçekleşen ve iptal edilen ihalede TÜPRAŞ'ın yüzde 66'sının Efremov Kautschuk şirketine Tatneft-Zorlu Grubu 1.3 milyar dolara satışı konusunda hükümetin ısrarlı olduğu yönünde açıklamalarda bulunmuş Özelleştirme Yüksek Kurulu da bu yönde karar almıştı. 
Unakıtan'ın ihale sonrasında Özelleştirme İdaresi Başkanı Metin Kilci ile yaptığı telefon görüşmesinde, "İyi bir ihale oldu, hayırlı olsun. Sizleri de tebrik ederim" dediği öğrenildi. Unakıtan'ın da Kilci gibi ihaleyi televizyondan izlediği bildirildi. 

İstihdam şartı yok 
İhale şartnamesinde TÜPRAŞ'daki istihdamın korunmasıyla ilgili herhangi bir hüküm yer almadığını belirten yetkililer, "Ancak işten çıkarma gibi birşeyin sözkonusu olacağını düşünmüyoruz. Çünkü yeterli - optimal sayıda işçi çalışıyor.İş güvencesi konusunda telaşlanmaya gerek yok" diye konuştu. 


</TEXT>
</DOC>
