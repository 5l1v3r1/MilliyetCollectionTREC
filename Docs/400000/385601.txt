<DOC>
<DOCNO> 385601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur42.html </URL>
<DATE> 2005/10/10/ </DATE>
<TIME> 19.20 </TIME>
<AUTHOR>  </AUTHOR>
<HEADLINE>
Bill Gates'in yatı Marmaris'te bakıma alındı 
</HEADLINE>
<TEXT>

     Microsoft'un sahibi Bill Gates'in Türkiye tatiline çıktığı ''Leander'' isimli dev lüks yatı, Marmaris'te bakıma alındı. 
     Marmaris'te eşiyle birlikte bir haftayı aşkın süredir tatil yapan Microsoft'un sahibi Bill Gates'in yatı, bakım için Marmaris Limanı'na çekildi. 
     Marmaris limanında mürettebatı tarafından güvertesi ve helikopteri yıkanan lüks yatın aynı zamanda bakımının da yapıldığı öğrenildi. 
     Liman yetkilileri, yatın Netsel Marina'ya sığmadığı için limana çekildiğini söylediler. 
     Öte yandan, bir haftadır Marmaris'te tatil yapan Bil Gates ve eşinin nerede olduğu öğrenilemedi. Temizliği ve bakımı yapılan yatın yolculuğa hazır hale getirildiği öğrenildi. 
     Dev yatın içerisinde Bil Gates'e ait özel bir helikopter ile sürat teknesi de yer alıyor. 
     
</TEXT>
</DOC>
