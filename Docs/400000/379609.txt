<DOC>
<DOCNO> 379609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun27.html </URL>
<DATE> 2005/09/19/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Katrina'yı 18 gün boyunca bir bidonla atlattı 
</HEADLINE>
<TEXT>

     AP 

      Katrina kasırgasından 18 gün sonra, evinin çatı katında sadece bir bidon suyla hayatta kalan 76 yaşında bir adam bulundu. Hastaneye götürülen Martin'e 'susuzluk' tanısı konuldu. 
     Günlerdir sadece ceset toplayan Federal Olağanüstü Durum İdare Kurumu FEMA bir botu, yaşlı adamın yaşadığı evin yakınına geldiğinde "Hey, burdayım " diye bağıran bir ses duyuldu. Kurtarma görevlileri balyozla ön kapıyı kırarak girdikleri evde, su ve çamur kaplı mutfakta yaşlı adamı yarı çıplak bir şekilde sandalyede otururken buldu. Yaşlı adamın 16 gün çatı katında kaldıktan sonra, sel suları azalınca iki gün önce alt kata indiği öğrenildi. 
     FEMA sözcüsü Louie Fernandez, olayı 'inanılmaz bir kurtuluş hik yesi' olarak tanımlarken, kurtarma ekiplerinin yaşayan birini bulma umudu kalmamıştı. Ailesi Katrina'dan önce evden ayrılan Martin, kiliseye gitmek için kalmış. Birazcık kestirdikten sonra uyandığında evin suyla dolduğunu görmüş. Martin'in yaşadığı en büyük sıkıntı çatıda hava sıcaklığının yüksek olması olmuş. Sıcaktan korunmak için de yıkılmış bir ağacın gölgesine sığınmış. 
     
</TEXT>
</DOC>
