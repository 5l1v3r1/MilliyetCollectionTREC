<DOC>
<DOCNO> 375399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur03.html </URL>
<DATE> 2005/09/03/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Restoranda hesap kavgası 2 ölü, 2 yaralı... 
</HEADLINE>
<TEXT>

     Denizli’nin Honaz İlçesi’nde, bir restoranda hesap yüzünden çıkan silahlı kavgada 2 kişi öldü, 1’i ağır 2 kişi yaralandı. 
     Alınan bilgiye göre, kömür alım satımı yapan İbrahim Kartal 40 , yeğeni Ayhan Kartal ve minibüs şoförü Ayhan Karataş 37 , 20 T 0067 plakalı otomobille Ali Akkuş’un işlettiği Kiraz Restoran’a gelerek içki içti. 
     Bir süre oturduktan sonra restorandan ayrılmak isteyen 3 müşteri ile işletmeci Akkuş arasında hesap yüzünden tartışma çıktı. Kavgaya dönüşen tartışmada Ali Akkuş’un oğlu Akif Akkuş 25 , vücudunun 5 yerinden bıçakla yaralandı. 
     Akif Akkuş, bunun üzerine restorandan aldığı av tüfeğiyle, işletmeden çıkmakta olan İbrahim Kartal, Ayhan Kartal ve Ayhan Karataş’a ateş etti. İbrahim Kartal ve Ayhan Karataş olay yerinde öldü. Ağır yaralanan Ayhan Kartal, Pamukkale Devlet Hastanesi’ne, Akif Akkuş ise Denizli Devlet Hastanesi’ne kaldırıldı. 
     Denizli Emniyet Müdürlüğü ekipleri, restoranda inceleme başlatırken olayla ilgili soruşturma sürüyor. 
     
</TEXT>
</DOC>
