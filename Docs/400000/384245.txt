<DOC>
<DOCNO> 384245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo11.html </URL>
<DATE> 2005/10/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ahmet Ayık, Şeref Eroğlu'nu mahkemeye veriyor... 
</HEADLINE>
<TEXT>

     Uluslararası Güreş Federasyonları Birliği FILA Yönetim Kurulu Üyesi, Olimpiyat, Dünya ve Avrupa Şampiyonu Ahmet Ayık, 66 kilo güreşçisi Şeref Eroğlu'nu yaptığı açıklamalar nedeniyle mahkemeye vereceğini söyledi. 
     49. Dünya Grekoromen Güreş Şampiyonası'nda İsrailli Michael Beilin'e 2-1 yenilerek elenen 66 kilo güreşçisi Şeref Eroğlu'nun kendisi aleyhine yaptığı açıklamalarla ilgili AA muhabirine konuşan Ahmet Ayık, ''Şeref Eroğlu başarısızlığına kılıf aramaktadır. Kamuoyunda ses getirecek başka bir hedef bulamadığı için beni hedef seçti. Ancak bunun karşılığını mahkemede verecek'' dedi. 
     46 yılı uluslararası olmak üzere Türk Güreşine yıl hiçbir özveriden kaçınmadan hizmet verdiğini ifade eden Ayık, şunları söyledi 
     ''Şeref'in yaptığı açıklamalar Türk Güreşine zarar vermektedir. Ben Türk güreşinin her kademesinde görev aldım. Olimpiyat, Dünya ve Avrupa Şampiyonalarında ülkeme 8 altın 4 gümüş madalya kazandırdım. Alnımın akıyla 2 dönem federasyon başkanlığı yaptım. İki dönemdir de, FILA Yönetim Kurulu üyesiyim. yıl boyunca Türk Güreşi için ailemden, sosyal yaşantımdan ve ekonomik olarak hiçbir özveriden kaçınmadım. FILA yönetim kurulu üyeliğine hiç kimsenin yardımı olmadan kendi sosyal ilişkilerim sayesinde seçildim.'' 
     
     ''YENİLMEYENLERİ YENEREK ŞAMPİYON OLDUM'' 
     Türk güreşine hizmetlerinin hiç kimse tarafından yadsınamayacak şekilde ortada olduğunu belirten Ayık, ''Türk Güreş Vakfı'nın kurucusu ve başkanıyım. Türk Güreşine kazandırdığım ve hiç kimsenin hayal bile edemeyeceği tesis ortada'' dedi. Ayık, şunları kaydetti 
     ''Benim güreşçiliğim de ortada. Benim kafile başkanım bir dönem müsteşarlık yapan Orhan Bilgin de hayatta. Şeref gidip benim sporculuğumu sorabilir. Benim şampiyon olduğum dönemlerle ilgili garip iddialarda bulunan Şeref Eroğlu daha o zaman anasından bile doğmamıştı. Ben dünyada yenilmeyen Medved, Yaragın ve Stalomissi gibi şampiyonları yenerek kürsüye çıktım. Şeref benim şampiyonluklarıma dil uzatamaz ve gölge düşüremez.'' Şeref Eroğlu'nun açıklamalarının kendisini çok üzdüğünü kaydeden Ayık, ''Bir bardak suda fırtına koparılmaya çalışılıyor. Beni mafya olmakla suçlaması çok ağır bir iddia. Benim ne iş ne de spor yöneticiğilimde mafyayla ya da bir takım karanlık işlerle hiç ilgim olmamıştır ve olamaz da'' şeklinde konuştu. 
     Şeref Eroğlu'nun kendi federasyon başkanlığı döneminde tek dünya şampiyonluğunu kazandığını ifade eden Ayık, ''Benim federasyon başkanlığım dönemimde milli takımda 62 kiloda forma giydi ve şampiyon oldu. Bir kez daha söylüyorum. federasyon başkanlığım ve sporculuğumla ilgili dönemle yaptığı açıklamaları ispata davet ediyorum. Ancak zaten mahkemede hesaplaşacağız'' dedi. 
     
</TEXT>
</DOC>
