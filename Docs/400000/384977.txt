<DOC>
<DOCNO> 384977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/siyaset/siy09.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tutanaklar düzeltildi 
</HEADLINE>
<TEXT>


ANKARA Milliyet 


TBMM'ye 3 Ekim müzakereleri hakkında bilgi verdiği sırada CHP Genel Başkanı Deniz Baykal ile tartışan Dışişleri Bakanı Abdullah Gül'ün, çerçeve belgeyi Baykal'ın masasına götürmesine yer verilmeyen tutanaklar düzeltildi. TBMM Başkanlığı, "Tutanaklarda bu bölüme yer verildi" açıklamasını yaptı. Ancak önceki gün, Gül'ün belgeyi Baykal'ın masasına bıraktığını gösteren bir ifadeye yer verilmeyen TBMM sitesindeki tutanaklar dün düzeltildi. Olayı anlatan bir ifade metne konuldu. 
Tutanaklarda, Gül'ün "Buyurun, size bir tane vereyim" dedikten sonra belgeyi Baykal'a götürmesi, parantez içinde "AKP sıralarından alkışlar. Abdullah Gül, elindeki metni, Deniz Baykal'ın sırasına bıraktı" diye yer aldı. 



</TEXT>
</DOC>
