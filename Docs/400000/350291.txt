<DOC>
<DOCNO> 350291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun41.html </URL>
<DATE> 2005/06/09/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Afganistan'da rehin tutulan İtalyan yardım görevlisi serbest bırakıldı... 
</HEADLINE>
<TEXT>

     Afganistan’da rehin tutulan İtalyan kadın yardım görevlisinin serbest bırakıldığı bildirildi. 
     İtalyan devlet televizyonu RAI, 32 yaşındaki yardım görevlisi Clementina Cantoni’nin salıverildiğini duyurdu ancak başka ayrıntı vermedi. 
     Afganistan İçişleri Bakanlığı’ndan bir sözcü de Cantoni’nin bugün salıverildiğini açıkladı. Sözcü, Clementina Cantoni’nin sağlık durumunun iyi olduğunu kaydetti. 
     Cantoni, 16 Mayıs’ta Afganistan’ın başkenti Kabil’deki bir sokakta silahlı 4 kişi tarafından kaçırılmıştı. 
     İtalyan yardım görevlisinin kaçırılması üzerine Afganistan’da yüzlerce kadın, üç yıldır ülkede yaşayan ve çalıştığı uluslararası bir yardım kuruluşu aracılığıyla binlerce dul kadın ve çocuğa yardım eden Cantoni’nin serbest bırakılması için gösteri yapmıştı. 
     
</TEXT>
</DOC>
