<DOC>
<DOCNO> 368721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sontur14.html </URL>
<DATE> 2005/08/10/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Öğretmenlik başvuruları bugün başlıyor 
</HEADLINE>
<TEXT>

     Milli Eğitim Bakanlığı’nın MEB 
     alacağı 10 bin 509 öğretmen için başvurular bugün başlıyor. 
     Milli Eğitim Bakanlığı, ilk atama yoluyla atanacaklar için 10 bin 299, açıktan ve açıktan ilk atama yoluyla atanacaklara da 210 kişilik 
     kadro ayırdı. Öğretmenlik İçin Başvuru ve Atama Kılavuzu, bakanlığın http personel.meb.gov.tr adresinde "2005-2 Öğretmenlik İçin Başvuru ve Atama Kılavuzu" adıyla yayımlandı. Adayların 10-24 Ağustos tarihleri arasında yapabilecekleri öğretmenlik başvuruları, 31 Aralık 2005’e kadar geçerli olacak. Atama sonuçları 29 Ağustos 2005 tarihinde basın ve internet yoluyla duyurulacak. Atama kararnameleri de 1 Eylül 2005 tarihinde il milli eğitim müdürlüklerinin bilgisayar ortamına aktarılacak. Ataması yapılan öğretmenler 5 Eylül 2005 tarihinden itibaren görevlerine başlayacak. Ataması yapılanlardan göreve başlamayanların yerine ek atamalar da 30 Aralık 2005’ten itibaren yapılacak. 
     
     BAŞVURU YERLERİ 
     Elektronik başvuru formunun doldurulmasından sonra onay işlemleri 81 il ve belirtilen ilçe milli eğitim müdürlüklerinde yapılacak. 
     Başvuru bürosu oluşturulacak ilçe milli eğitim müdürlükleri ise şöyle 
     Adana’nın Ceyhan, Kozan, Seyhan ve Yüreğir, Ankara’nın Altındağ, Çankaya, Etimesgut, Gölbaşı, Keçiören, Mamak, Sincan ve Yenimahalle, Antalya’nın Finike ve Manavgat, Bursa’nın İnegöl, Mustafakemalpaşa, Nilüfer, Osmangazi ve Yıldırım, Diyarbakır’ın Ergani, Erzurum’un Hınıs, Horasan, İspir ve Oltu, Gaziantep’in Islahiye, Nizip, Şahinbey ve Şehitkamil, İstanbul’un Bakırköy, Eminönü, Kadıköy, Kartal, Küçükçekmece ve Şişli, İzmir’in Bornova, Buca, Karşıyaka ve Konak, Kocaeli’nin Gebze ve Gölcük, Konya’nın Akşehir, Beyşehir ve Ereğli, Sakarya’nın Geyve ve Karasu. 
     
</TEXT>
</DOC>
