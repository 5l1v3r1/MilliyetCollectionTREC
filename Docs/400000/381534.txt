<DOC>
<DOCNO> 381534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun35.html </URL>
<DATE> 2005/09/26/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Bush'un imajı nasıl düzelir 
</HEADLINE>
<TEXT>

     Washington'un yurt dışındaki imajını iyileştirmek için görevlendirildiği belirtilen ABD Dışişleri Bakanlığı'nın kamu diplomasisinden sorumlu müsteşarı Karen Hughes'un, Türkiye ve Suudi Arabistan'dan önce ziyaret ettiği Mısır'da yayınlanan hükümet yanlısı El Cumhuriye gazetesi, Hughes'un Amerikan politikasında değişiklik sözü vermesi gerektiğini yazdı. 
     El Cumhuriye'de yayımlanan yazıda, ''Washington'un yurtdışındaki imajını iyileştirmeye çalışan Amerikalı temsilci, ABD'nin Ortadoğu politikalarında değişiklik sözü veremeze başarısızlığa mahkum olacak'' denildi. 
     Muhammed Ali İbrahim imzalı yazıda, ziyareti sırasında Karen Hughes ile görüşecek Mısırlıların, ''ABD'nin Irak'tan çekilmesi ve İsrail'in Gazze'nin ardından Batı Şeria'nın tamamından çekilmesi tavsiyesinde bulunması gerektiği'' ifade edildi. 
     Hughes, ABD Başkanı George Bush tarafından verilen yeni görevindeki ilk yurt dışı gezisine dün Mısır'dan başlamıştı. 
     Bu arada, Kahire'de dün El Ezher Üniversitesi'nde temaslarda bulunan Hughes, bugün Başbakan Ahmed Nazif ile bir araya geldi. 
     Karen Hughes, Nazif ile görüşmesinden sonra, ABD'nin, Filistinlilerin, İsrail ile yan yana bir Filistin devletinde barış içinde normal bir yaşamları olması istediğini söyledi. 
     Hughes, Mısır'dan sonra Suudi Arabistan ve Türkiye'de temaslarda bulunacak. 
     
</TEXT>
</DOC>
