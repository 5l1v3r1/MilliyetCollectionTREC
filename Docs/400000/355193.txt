<DOC>
<DOCNO> 355193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur17.html </URL>
<DATE> 2005/06/24/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kebap yiyen 'IMF temsilcisine’ soğanlı protesto 
</HEADLINE>
<TEXT>

     Feyat ERDEMİR DHA 

      TÜRK Haber İş Sendikası Van Şubesi'nce, Türk Telekom’un özelleştirilmek istenmesine ilişkin yapılan basın açıklaması sırasında temsili olarak IMF temsilcisi kebap yerken, işçilere soğan, ekmek dağıtıldı. İşçiler, gösteri sırasında ellerindeki soğanları attıkları IMF temsilcisini kovdu. Türk Haber iş Sendikası Van Bölge Temsilcisi Ramazan Lenk, Türk Telekomun satılmasının yeni bir yağma olduğunu öne sürdü. 
     Türk Haber İş Sendikası, Türk Telekom’un özelleştirilme kapsamına alınmasını, bir gösteri ile protesto etti. Türk Telekom binası önünde toplanan yaklaşık 50 kişilik grup, seslerini bir gösteri ile duyurmak istedi. Temsili IMF Türkiye temsilcisi kebap yerken, işçiler de dağıtılan soğan ekmekği oturarak yedi. Protesto alanına kurulan küçük masada kebabı yiyen temsili IMF temsilcisine, işçiler, IMF defol’, Telekom vatandır satılmaz’ slogan atarak, ellerindeki soğanlarla saldırdı. Gösteri olmasına rağmen IMF temsilcisi rolüne giren işçi, zor anlar yaşadı. 
     Gösteri ardından Türk Haber-iş Sendikası Van Bölge Temsilcisi Ramazan Lenk yaptığı basın açıklamasında Türk Telekom’un satılarak yeni bir yağma yapılmak istendiğini söyledi. Lenk, gerekli altyapı oluşturulmadan ve sağlıklı araştırma yapılmadan hükümetlerin 20 yıldan bu yana yaptıkları özelleştirmeler sonucu devletin büyük zarara uğratıldığını ve 400 bin insanın işsiz kaldığını belirterek şöyle konuştu 
     Türk Telekom çalışanları olarak şimdi sessiz kalırsak ülkemize, bayrağımıza, geleceğimize çocuklarımıza ve torunlarımıza karşı soumluluklarımızı yerine getirmemiş oluruz. Gerçek amaçları ülkemizin ekonomik anlamda teslim almak olan IMF, ABD ve AB şeytan üçgenine verilmiş bazı sözler yüzünden Telokom’un haraç-mezat satılmasına seyirci kalmayacağımız herkes tarafından iyi bilinmelidir. Türk Telekom halkın öz malıdır. Türk telekom’un yabancılara peşkeş çekilmesine izin vermeyeceğiz. Türk Telekom vatandır, satılamaz.'' 
     
</TEXT>
</DOC>
