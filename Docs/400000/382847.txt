<DOC>
<DOCNO> 382847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko33.html </URL>
<DATE> 2005/09/30/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Lalapaşa Çimento Fabrikası ihale dosyası TMSF'ye teslim ediliyor 
</HEADLINE>
<TEXT>

     Edirne Ortak Girişim Çimento Madencilik Sanayi ve Ticaret A.Ş. Yönetim Kurulu Başkanı ve AK Parti Edirne Milletvekili Ali Ayağ, Lalapaşa Çimento Fabrikası'yla ilgili ihale dosyasının, Tasarruf Mevduatı Sigorta Fonu'na TMSF bugün teslim edileceğini söyledi. 
     Ayağ, Edirne Ticaret ve Sanayi Odası ETSO Toplantı Salonu'nda düzenlediği basın toplantısında, 2 aydan bu yana yürüttükleri çalışmalardan olumlu sonuç aldıklarını söyledi. 
     Edirnelilerin Lalapaşa Çimento Fabrikası'nı satın alma girişimine duyarlılık gösterdiğini anlatan Ayağ, ihale dosyasını, Tasarruf Mevduatı Sigorta Fonu'na TMSF teslim etmek üzere, bugün İstanbul'a gideceklerini bildirdi. 
     Uzun yıllar boyunca Edirne'ye ne yapılabileceğinin konuşulduğunu ve bir oluşuma ihtiyaç duyulduğunu ifade eden Ayağ, ''Bu oluşuma, işveren, esnaf ve odalar herkes katıldı. Böylece daha büyük yatırımlar yapabilmek için de bir araya gelebileceğimizi gördüm'' dedi. 
     Ayağ, kurdukları Edirne Girişim Çimento Madencilik Sanayi ve Ticaret A.Ş'de, şu anda 75 ortağın bulunduğunu bildirdi. 
     Toplantıya, ETSO Yönetim Kurulu Başkanı Ümit Mıhlayanlar ve Edirne Ortak Giriş Yürütme Grubu'nun üyeleri katıldı. 
     
</TEXT>
</DOC>
