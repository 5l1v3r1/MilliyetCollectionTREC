<DOC>
<DOCNO> 387142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo10.html </URL>
<DATE> 2005/10/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Galatasaray'a durmak yok... 
</HEADLINE>
<TEXT>

     Kayseri Erciyesspor'u Hakan Şükür'ün uzatmalarda attığı golle 2-1 yenerek lig liderliğini sürdüren Galatasaray, önümüzdeki hafta yapacağı Denizlispor maçının hazırlıklarına ara vermeden başladı. 
     Teknik direktör Eric Gerets yönetiminde Florya Metin Oktay Tesisleri'nde gerçekleştirilen ve yaklaşık 1.5 saat süren antrenmanda, Denizlispor maçında 90 dakika oynayan futbolcular koşu yapmakla yetinirken, diğerleri fizik-kondisyon hareketlerinden sonra top kapma çalışması ve dar alanda çift kale maç oynadılar. 
     Sakatlığı düzelen Ayhan ve Hasan Şaş takımla birlikte çalışmalara başlarken, Hasan Şaş tedbir amaçlı olarak çift kale maça katılmayarak koşu yaptı. 
     Antrenmana Denizlispor maçında sakatlanan Orhan'ın yanı sıra Mondragon ve Hakan Şükür ile sakatlığı süren Sabri katılmadı. 
     
     FUTBOLCULARIN MORALİ YERİNDE 
     Galatasaraylı futbolcuların antrenmanda bir hayli moralli olmaları dikkat çekti. 
     Kayseri Erciyesspor maçında oynayan futbolcuların, koşu sırasında karşılaşmanın analizini yaparken, Necati'nin maçın sonlarına doğru yaptığı kafa vuruşunun gol olmamasından yakındı. 
     
     HAKAN ŞÜKÜR KÖPEĞİ İLE OYNADI 
     Antrenmana katılmayan Hakan Şükür tesislere getirdiği köpeği ''Timo'' ile oynadı. Şükür'ün moralinin bir hayli iyi olduğu gözlendi. 
     
     YARIN İZİN 
     Teknik direktör Eric Gerets, futbolcularına yarın için izin verdi. 
     Günü dinlenerek geçirecek olan sarı-kırmızılılar, 18 Ekim Salı sabahı yapacakları idman ile Denizlispor maçının hazırlıklarına başlayacaklar. 
     
</TEXT>
</DOC>
