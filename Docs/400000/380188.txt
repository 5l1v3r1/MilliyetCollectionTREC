<DOC>
<DOCNO> 380188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun03.html </URL>
<DATE> 2005/09/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Japonya'da hükümet istifa etti, Koizumi yeniden başbakan 
</HEADLINE>
<TEXT>

     Japonya hükümetinin toptan istifasını sunmasının ardından toplanan parlamento, genel seçimlerden zaferle çıkan Başbakan Juniçiro Koizumi'yi tekrar başbakanlığa seçti. 
     Kabine bu sabah yaptığı toplantıda, toptan istifasını sunmuştu. 
     Genel seçimlerle belirlenen parlamentonun alt kanadının yaptığı özel oturumda tekrar Başbakanlığa seçilen Koizumi'nin ise aynı hükümeti tekrar ataması bekleniyor. 
     Hükümetin istifasını sunması, koalisyon partilerinin parlamentonun iki kanadında da çoğunluğa sahip olması nedeniyle formalite olarak görülüyor. 
     Koalisyonun hükümetinin büyük ortağı, Kouizumi'nin liderliğini yaptığı Liberal Demokrat Parti, 480 üyeli alt kanat için yapılan seçimlerde 296 milletvekilliği kazanarak tek başına çoğunluk elde etmişti. 
     
</TEXT>
</DOC>
