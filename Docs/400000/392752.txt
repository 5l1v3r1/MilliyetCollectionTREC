<DOC>
<DOCNO> 392752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko05.html </URL>
<DATE> 2005/11/07/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hazine yarın bono ihalesi düzenleyecek... 
</HEADLINE>
<TEXT>

     Hazine yarın, 329 gün vadeli iskontolu bono ihalesi düzenlerken, ayrıca 10 Şubat 2010 itfa tarihli, 5 yıl vadeli 6 ayda bir sabit kupon ödemeli YTL cinsinden tahvili de yeniden ihraç edecek. 
     Yarın 9 Kasım Çarşamba valör ve 4 Ekim 2006 itfa tarihli olmak üzere 329 gün vadeli YTL cinsinden iskontolu Hazine Bonosu ihalesi yapılacak. 
     Ayrıca, yine 9 Kasım Çarşamba valör ve 10 Şubat 2010 itfa tarihli, TRT100210T12 tanımlı, beş yıl vadeli altı ayda bir sabit kupon ödemeli YTL cinsinden Devlet Tahvili'nin yeniden ihracı gerçekleştirilecek. 
     
     SON DURUM 
     Hazine en son 18 Ekim Salı günü biri YTL cinsinden diğerleri dövize endeksli üç tahvil ihalesi düzenlemişti. 
     İhalelerde net 771.2 milyon YTL, net 252.1 milyon dolar ile net 305.3 milyon avro satış yapılmıştı. 
     Piyasa yapıcıları ve kamu kuruluşlarına yapılan satışlarla birlikte düşünüldüğünde ise Hazine, net 3 milyar 400.3 milyon YTL, net 606.8 milyon dolar ile net 641.4 milyon avro borçlanmıştı. 
     Hazine'nin, 18 Ağustos 2010 itfa tarihli 5 yıl vadeli 6 ayda bir değişken kupon ödemeli Yeni Türk Lirası YTL cinsinden devlet tahvili ihalesinde dönemsel faiz, yüzde 8.45 olmuştu. 
     Hazine'nin düzenlediği dolar cinsinden 13 Ekim 2010 itfa tarihli 5 yıl vadeli 6 ayda bir kupon ödemeli değişken faizli dolar cinsinden tahvil ihalesinde bileşik faiz, yüzde 6.12 olarak belirlenmişti. 
     Hazine'nin Avro cinsinden 5 yıl vadeli 6 ayda bir kupon ödemeli, değişken faizli tahvil ihalesinde de bileşik faiz yüzde 4.15, basit faiz de yüzde 4.11 olmuştu. 
     Hazine bu hafta, Kasım ayının en büyük iç borç ödemesi olan 4 milar 393 milyon YTL'si piyasaya olmak üzere toplam 4 milyar 946 milyon YTL ödeme yapacak. 
     
</TEXT>
</DOC>
