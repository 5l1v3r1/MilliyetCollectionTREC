<DOC>
<DOCNO> 362842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur30.html </URL>
<DATE> 2005/07/20/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Doktorları şaşırtan apandisit ameliyatı 
</HEADLINE>
<TEXT>

     Adana’nın Ceyhan İlçesi Devlet Hastanesi’nde, bir hastanın normalin birkaç katı daha uzun ve geniş çaplı olan apandisi ameliyatla alındı. 
     Ceyhan Devlet Hastanesi’nde ameliyatı gerçekleştiren Genel Cerrahi Uzmanı Dr. Sezai Kurt, AA muhabirine yaptığı açıklamada, normalde 3-4 santimetre uzunluğunda ve 0,5-1 santimetre çapında olan apandistin bu kadar büyük olanını ilk kez gördüğünü söyledi. 
     Kurt, ateş ve şiddetli karın ağrısı şikayeti ile hastaneye gelen Mehmet Tunç’un 19 , hemen ameliyata alındığını belirterek, "Apandistin normalin birkaç katı uzunluğunda ve çapında olduğunu görünce şaşırdık. Yine şaşırtıcı olan bir başka durum ise aldığımız apandistin içinden, normalde safra kesesinde bulunan fekaloıd taşla dolu apendiks dokusunun çıkarılması oldu" dedi. 
     Kurt, hastanın sağlık durumunun iyi olduğunu, gerçekleştirdikleri ameliyatın, bir eğitim vakası olarak üniversiteler tarafından incelenebileceğini belirtti. 
     
</TEXT>
</DOC>
