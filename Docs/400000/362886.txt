<DOC>
<DOCNO> 362886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas21.html </URL>
<DATE> 2005/07/20/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Prenses Masako, 19 ay sonra saray dışında... 
</HEADLINE>
<TEXT>

     Japon Veliaht Prensi Naruhito'nun eşi Prenses Masako, 19 ay sonra ilk kez saray dışına çıkarak, eşiyle beraber fuar müzesinde mamut görmeye gitti. 
     Saraydan yapılan açıklamaya göre, Masako ve Naruhito, haziran ayında Sibirya tundrasında ortaya çıkarılan donmuş tüylü mamutu görmek için başkent Tokyo'nun 270 kilometre batısındaki Aiçi İli Expo 2005 fuarını gezecekler. 
     Masako, son olarak Aralık 2003'te Şizuoka'da beden özürlülerinin kayak yarışına gitmişti. 
     2700 yıllık dünyanın yaşayan en eski tahtında oturan Japon İmparatoru Akihito'nun sarayı içindeki ''protokolden bunalan'' ve içine kapanan 41 yaşındaki Masako'nun, zona hastalığına yakalandığı ve ''tahta çıkabilecek erkek evlat'' beklentisinin kendisini çok yorduğu belirtilmişti. 
     İmparator Akihito'nun oğlu Naruhito'nun 45 erkek varis bebek beklentisinin bugüne kadar boşa çıkması, Japonya'da tarihte ilk kez ''Krizantem Tahtı'' için anayasa değişikliği yapılmasını gündeme geldi. Gerçekten değişiklik olursa Masako ve Naruhito'nun 3 yaşındaki kız bebeği Aiko, ileride ''Japonya'nın ilk imparatoriçesi'' olabilecek. 
     
     GERİLİMDEN ÜZGÜNDÜ 
     Japonya Veliaht Prensi Naruhito, 45. doğum günü vesilesiyle, eşi Veliaht Prenses Masako'nun ''saray yaşamından bunalıma girdiği'' yönünde geçen Mayıs 2004'te yaptığı ''dobra'' ifşaatın ulusunda yarattığı gerilimden dolayı ''üzgün olduğunu'' bildirmişti. 
     Japon tahtına eski yüzyıllarda imparatoriçeler oturdu, ancak onlar muhtemelen ''geçici emanet'' üstlenmişlerdi. İmparatoriçe Gosakuramaçi, 1762'den 1771'e kadar impararatorun yerinde kaldı. Belgeli Japon imparatorluk tarihinin 1500 yıllık diliminde 7 imparatoriçe daha muhtemelen imparatorun tahtını velaketen üstlenmişti. 
     Masako'nun bugün 3 yaşındaki kızı Aiko'nun ''tekil imparatoriçe'' olma olasılığına karşı iktidarda 60 yıllık hükümet tecrübesi bulunan Liberal Parti hükümeti, anayasa değişikliği hazırlıyor. 
     
</TEXT>
</DOC>
