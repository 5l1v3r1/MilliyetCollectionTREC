<DOC>
<DOCNO> 391245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/ekonomi/eko08.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye uyum kolay olacak 
</HEADLINE>
<TEXT>


Aksigorta Genel Müdürü Ragıp Yergin, yurtdışındaki şirketlerle devamlı temas halinde olan sigorta sektörünün AB'ye çok kolay uyum sağlayacağını belirtti 


Aksigorta Genel Müdürü Ragıp Yergin, sigortacılığın AB'ye en kolay uyum sağlayacak sektörlerin başında geldiğini söyledi. Faaliyetini yurtdışındaki şirketlerle temas halinde yürüten sigorta sektörünün, AB kurallarına alışık olduğunu söyleyen Yergin, şöyle konuştu 
"Türkiye'de kesilen poliçe ile teminat altına alınan bir risk, reasürans sistemi aracılığı ile dünyanın çeşitli ülkelerindeki reasürans şirketleri tarafından da koruma altına alınmış olur. Bu ilişki sayesinde Türkiye'de sigorta sektörü, kuruluşundan bu yana dünya sigorta sektörü ile çok yakın işbirliği içerisindedir. Bu işbirliği sigorta sektörünün ürün, pazarlama, satış, dağıtım kanalları, rekabet gibi her alanında gelişmiş ülkelerdeki süreci yakından takip etmesini ve uygulanabilir olanlara işlerlik kazandırmasını sağlamaktadır." 

Tabana yayılmalı 
Sigorta sektöründe yaşanan en önemli sorunun sektörün ekonomi içindeki yeri olduğunu vurgulayan Ragıp Yergin, "Sigorta sektörünün bu boyutlardaki bir ekonomiden daha fazla pay alması gerekmektedir" diye konuştu. 
Yergin, "Aksigorta olarak şirketimizin büyümesine paralel olarak sektörün de büyümesi için üzerimize düşenleri yapmaktan kaçınmayacağımızı defalarca dile getirdik. Sigortayı tabana yaymadıkça da sektörün hakkettiği yere gelemeyeceğinin farkındayız" dedi. 


</TEXT>
</DOC>
