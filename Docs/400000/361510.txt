<DOC>
<DOCNO> 361510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonyas07.html </URL>
<DATE> 2005/07/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İlişkinizi kaçamağa çevirin 
</HEADLINE>
<TEXT>

     Kaçamak dediğinizde aklınıza ne gelir İhtiras Romantizm Bambaşka birine bambaşka bir bağlılık 
     Bunların hepsi teker teker kaçamak anlamını karşılamaya yetiyor ancak madalyonun öbür yüzünde geçicilik, gizlilik ve asıl ilişkide olduğunuz kişi için müthiş bir acı var. 
     Mevcut ilişkinizi bir kaçamağa çevirmekle amaçladığınız efsanevi ilişkiyi yaşamak mümkün. Bunu başarabilmek için her şeyden önce bir kaçamağın kişinin hangi ihtiyaçlarını karşıladığını keşfetmek lazım 
     - Delicesine istenmek . 
     - Sevilmek . 
     - Cinsel doyum . 
     - Anlaşılma isteği . 
     - Bütünlük hissi . 
     - Bağlılık . 
     
     Kendinize sorun 
     Bütün bu kavramlar üzerine şöyle bir düşünün ve kendinize partneriniz için bunlardan hangisini sağlayabildiğinizi sorun. Kendinizi eleştirmeye başladığınız andan itibaren listeye yeni kavramlar da eklemeye başlayacaksınız. İsterseniz bir kaçamağın kişinin hangi ihtiyaçlarını karşıladığına dair listeyi genişletmeye şimdiden başlayalım. Böylece partnerinizin karşısına çıkmadan toplu beyin fırtınasından yararlanabilirsiniz. 
     
     Sizin elinizde 
     Ya da en ideali sevgilinizle oturup yukarıdaki listeye eklemeler yapın ve ardından bu ihtiyaçları ilişkinizde ne kadar karşılayabildiğinizi göz önünde bulundurarak sıralayın. Daha sonra sıralamalarınızı karşılaştırın. En az karşılandığına inanılıp sona bırakılan kavramlara dikkat edin onlar partnerinizle üzerine yoğunlaşmanız gerekenlerdir. Birbirinizden bu ihtiyaçlarınızı birlikte nasıl giderebileceğinizle ilgili ipuçları alın. Bu çalışmanın temelinde sizi kaçamağa yatkın bir ruh halinden korumak ve belki de kurtarmak yatmaktadır. Hatta mevcut ilişkinizi, bir kaçamaktan alacağınız zevkten çok daha fazlasını size sağlayacak bir hale getirin. 
     
</TEXT>
</DOC>
