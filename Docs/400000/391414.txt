<DOC>
<DOCNO> 391414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/soneko43.html </URL>
<DATE> 2005/11/01/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Başbakanlık katlı otopark ihalesi açtı... 
</HEADLINE>
<TEXT>

     Bayındırlık ve İskan Bakanlığı Yapı İşleri Genel Müdürlüğü, Ankara Başbakanlık otopark inşaatının yapımı işi için ihale açtı. 
     Ankara Bakanlıklarda Vekaletler Caddesi Bayındırlık ve İskan Bakanlığı ile Yargıtay Başkanlığı arasındaki mevcut otopark alanına, yeraltında 12 bin 483,13 metrekare inşaat alanlı kapalı zemin ve 3 kattan oluşan otopark yaptırılacak. 
     İhale, 22 Kasım 2005 tarihinde saat 10.00'da ''açık ihale usulü'' ile Bayındırlık ve İskan Bakanlığı Yapı İşeri Genel Müdürlüğü'nde gerçekleştirilecek. 
     Yer tesliminden itibaren toplam 175 günlük süreyi kapsayacak olan kapalı otopark ihalesine sadece yerli firmalar katılabilecek. 
     İhale dokümanları, Bayındırlık ve İskan Bakanlığı Yapı İşleri Genel Müdürlüğü'nden görebileceği gibi, aynı adresten bedeli mukabili temin edilebilecek. 
     Firmalar teknik şartnameye göre hazırlayacakları teklif mektuplarını ise ihale günü, ihale saatine kadar götürü bedel üzerinden ihale komisyon başkanlığına verecekler. 
     Buna göre ihale sonucu üzerine ihale yapılan istekli ile anahtar teslimi götürü bedel sözleşmesi imzalanacak. 
     Otopark ihalesinde istekliler, teklif ettikleri bedelin yüzde 3'ünden az olmamak üzere kendi belirleyecekleri tutarda geçici teminat verecekler. 
     Söz konusu ihaleye konsorsiyum olarak teklif verilemeyecek. 
     
</TEXT>
</DOC>
