<DOC>
<DOCNO> 397857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yazar/cemal.html </URL>
<DATE> 2005/11/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Baykal'ın Türkçü muhalefeti 
</HEADLINE>
<TEXT>


Türkiye bir bakıma tımarhanedir Yetmiş iki milletten insan yaşar bu topraklarda. 
Benim köklerim de öyledir. 
Anne tarafından Kafkasya'ya uzanır, Çerkez Kabardey ve Gürcü'dür. Büyükbabam Midilli doğumludur babaannem de Serez'den, Yunan Makedonyası'ndan gelir. 
Ben Türk'üm. 
Babası Arnavut, annesi Boşnak olan karım da Türk'tür. 
Bir tarihte, Çerkezlerin Adige boyundan bir dernekte konuşma yapıyordum. Sordular, "Bir çocuğun olsa, kulağına önce Çerkez mi, yoksa Türk mü olduğunu fısıldarsınız " diye... 
Şaşırmıştım. 
Hiç böyle bir soruyla karşılaşacağım aklımdan geçmemişti. "Kızım var ama doğduğunda kulağına hiçbir şey fısıldamadım. O da benim gibi Türk" demekle yetindim. 
Sonra da bunu yazmıştım. 
Tepki yağdığını anımsıyorum. 
Kökler çok hassas bir konu. 
Dokundun mu, bin ah geliyor. 
Özellikle bu topraklar öyle. 
Herkesin kimliği değerli 
Hiç kimse kendi kimliğinin ink r edilmesini istemiyor. Kendi diline, inancına sahip çıkıyor. Benim köklerim dört ayrı yere dağılmış. 
Fakat ben Türk'üm. 
Ama kimi de, Türklüğünün yanı sıra Çerkezliğini, Gürcülüğünü, Arnavutluğunu, L zlığını, Boşnaklığını ya da Kürtlüğünü öne çıkarabilir. 
Bunda kızacak bir şey yok. 
Nitekim, Başbakan Erdoğan da geçen hafta Şemdinli'deki konuşmasında bu gerçeğe işaret etti 
"Türk Türk'üm, Kürt Kürt'üm, Laz Laz'ım, Çerkez Çerkez'im diyebilecek. Ama hepimizin üst kimliği aynı. Demokratik hakları egemen kılacağız." 
Doğru sözler. 
Birleştirici sözler. 
Ne var bunda .. 
Kökü ne olursa olsun, Türkiye Cumhuriyeti devletine vatandaşlık bağıyla bağlı herkesin Türk olduğunu, 'Türk üst kimliği'nde buluştuğunu söylüyor. 
Bir başka deyişle 
'Anayasal vatandaşlığı'n tarifini veriyor Başbakan Erdoğan. 
Üstelik bunu ilk kez yapan da o değil. 
Erdoğan'dan önce başbakanlık koltuğunda oturmuş, Çankaya'ya çıkmış bir Özal, bir Demirel, bir Yılmaz, bir Çiller de anayasal vatandaşlığı savunan konuşmalar, çıkışlar yapmışlardı. 
Demirel h l yapıyor. 
Ya Baykal .. 
Başka havalarda. 
Özal'la Demirel'in de, Yılmaz'la Çiller'in de gerisine düşmüş durumda. 
"Ne mozaiği ulan " diyen Türkeş'le buluşuyor. 
MHP'nin bugünkü lideri Devlet Bahçeli'yle aynı çizgiye geliyor. Devlet Bahçeli üslubuyla muhalefet yapıyor Tayyip Erdoğan'a karşı... 
Baykal, sosyal demokrat değil artık. 
Başka sulara açıldı. 
Türkçü muhalefet yapıyor 
Sosyal demokrat değil. 
Bahçeli gibi, Ecevit gibi milliyetçiliğe oynuyor Baykal, sosyal demokratlığa değil. Belki bir gün iktidar olurum umuduyla sahiplendiği yeni rolüyle Türkiye'de yangın çıkarmak istiyor. 
Ne yazık 



</TEXT>
</DOC>
