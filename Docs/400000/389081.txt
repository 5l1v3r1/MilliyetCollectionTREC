<DOC>
<DOCNO> 389081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonyas01.html </URL>
<DATE> 2005/10/23/ </DATE>
<TIME> 01.50 </TIME>
<AUTHOR>  </AUTHOR>
<HEADLINE>
Sertab Erener Burada olmamız kazanmaktan daha önemliydi 
</HEADLINE>
<TEXT>

     Mehmet Özdemir 

Eurovision 50 Yılın Birincisi yarışmasında Türkiye’yi temsil eden Sertab Erener, ABBA’nın kazanmasından sonra yaptığı açıklamada, "Burada olmamız, kazanmaktan daha önemliydi" dedi. 
     Yarışmada 14 katılımcı arasından 9’uncu olan Sertab Erener, AA’ya yaptığı açıklamada, "Benim de favorim ABBA idi ve onlar da kazanmayı hak ediyordu. İlk üç sıra bence doğru oldu. Yapılacak bir şey yoktu, bu bir yarışma ve önce duyurulanlarla, sonra olanlar farklı olur. 
     Futbol maçı gibi bir şey. Önemli olan Türkiye’nin adının duyulmasıydı" diye konuştu. 
     Yarışma yayını sırasında Türkiye’nin eski filmlerinin gösterilmemesini eleştiren Erener, "buna biraz tepkim var" dedi. 
     Yarışma organizasyonunu, "Avrupa’ya özgü bir geceydi" şeklinde tanımlayan Sertab, sözlerini şöyle sürdürdü 
     "Biz de bunun içine sızdık ve önemli olan da bu. Güzel bir yarışmaydı, heyecanlıydı. Organizasyon güzeldi ve ben de çok eğlendim. 
     Mutluyum ve yineliyorum, burada olmamız, kazanmaktan daha önemliydi. 
     Biz Türkiye olarak hep gerekçe ararız ama aramamamız lazım. 
     Türkiye’nin burada olması en önemlisiydi." 
     
</TEXT>
</DOC>
