<DOC>
<DOCNO> 376453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo01.html </URL>
<DATE> 2005/09/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Alex Fenerbahçe'den ayrılmam... 
</HEADLINE>
<TEXT>

     Dünya Kupası’nda oynamayı çok istediğini ifade eden Alex, Almanya’da bulunmak için gerekli kaliteye sahip olduğuma inanıyorum dedi. 
     
     Taraftarın isteği 

     Bir süredir Brezilya Milli Takımı’na alınmayan Alex, kendisine ait internet sitesine yaptığı açıklamada, bu konuda sevenlerinden birçok mesaj geldiğini vurguladı. Sevenlerinin bu konuda kendisine fikir verip, öneride bulunduğunu dile getiren Sambacı, şunları söyledi Çoğu kişi, milli takıma girebilmem için Türkiye’den ayrılıp, Brezilya’ya dönmem gerektiğini iddia ediyor. 2002’de ülkemde oynuyordum ama kupaya gitmedim. Brezilya’ya dönmek ve planlarımı değiştirmek istemiyorum. Kupada oynamam, benim için çok önemli ve Dünya Kupası’na gidecek kafilede olacağıma dair inancım büyük.'' 
     
     Parreira beni bilir’ 

     Ancak milli takıma çağrılmamın, Brezilya veya başka ülkede oynamamla ilgisi yok. Parreira beni çok iyi tanıyor. Eminim ki, hakkımda bilgi alıyordur. İyi oynayıp oynamadığımı biliyor. Sadece o ve teknik heyet kimin Dünya Kupası’na gideceğine karar verir. Son çağrı için hala birkaç ay var. Şimdi bana, iyi oynayıp, beklemek düşüyor. Milli takıma girebilecek çok oyuncu olduğunu biliyorum ama Almanya’da yer alabilmek için gerekli kaliteye sahip olduğumdan eminim. Beni düşünenlere şükran borçluyum ama planlarımda değişiklik olmadığını tekrar söylüyorum.'' 

     
</TEXT>
</DOC>
