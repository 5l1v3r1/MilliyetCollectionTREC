<DOC>
<DOCNO> 399097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/dunya/adun.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmtiyazlı' imasına ret 
</HEADLINE>
<TEXT>


AB genişleme raporuna, Türkiye için imtiyazlı ortaklığı çağrıştıran ifadeler koyan AP Milletvekili Elmar Brok, ummadığı bir muhalefetle karşılaştı. Türkiye için farklı statü arayışının artık rağbet görmediği ortaya çıktı 

Güven Özalp 


Avrupa Birliği'nin AB Türkiye'ye imtiyazlı ortaklık önermesi fikrinin Avrupa Parlamentosu'ndaki AP en önemli temsilcilerinden olan Dışişleri Komisyonu'nun AFET Alman Başkanı Elmar Brok, ciddi bir darbe yedi. Genişleme konusunda hazırladığı rapora Türkiye için imtiyazlı ortaklık anlamına gelecek ifadeler koyan Brok, bu konuda AFET'teki parlamenterlerin desteğini alamadı ve raporun görüşülmesi Ocak 2006'ya ertelendi. 
Rapor taslağında AB Konseyi ve AB Komisyonu'na Türkiye için "üye adaylığı" ile "komşu ülke statüsü" arasında geçici bir opsiyonu değerlendirme çağrısı yapan Brok, önemli bir muhalefetle karşılaştı. AFET'teki parlamenterlerin büyük kısmı, özellikle Türkiye'yi hedef alan ve üstü kapalı olarak imtiyazlı ortaklık atfı anlamına gelen bu iafedelerin çıkarılmasını talep etti. Brok'un üyesi olduğu Hıristiyan Demokratlar arasında da bölünme yaşandı. 

Yeşil ışık yok 
Tartışmaların yoğunlaşması üzerine ara verilen AFET oturumunda, siyasi grup temsilcileri Brok'a, "Bu ifadelerle ilgili paragrafı metinden çıkarmazsanız rapora yeşil ışık yakmayız" mesajı verdiler. Raporun kabul edilmemesi riskiyle karşı karşıya kalan Brok, çareyi raporun tartışılmasını ertelemekte buldu. 
Brok'un raporunu ertelemek zorunda kalması, müzakerelerin başlamasına karşın bazı çevrelerin Türkiye konusunda farklı statü arayışlarının artık AP'de de fazla itibar görmemesini göstermesi açısından önem taşıyor. Raporun AFET'teki görüşmesi aralık ayına kalırken, AP Genel Kurulu'ndaki oylaması Ocak 2006'da yapılacak. 

Güneydoğu üzdü 
AB'nin hazmetme kapasitesinin aday ülkelerin katılımı için koşul olduğunun altının bir kez daha çizildiği ertelenen rapor taslağında, Ankara'dan beklentiler konusunda büyük değişiklik gözlemlenmiyor. Raporun öncelikleri arasında reform sürecinin devamı, uygulama, Ek Protokol ve insan hakları konuları yer alıyor. Raporda, PKK'nın terör eylemlerine başlamasıyla Güneydoğu'da artan şiddetten duyulan üzüntü dile getiriliyor. 


</TEXT>
</DOC>
