<DOC>
<DOCNO> 397794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/guncel/gun05.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de terörün dışında da hayat var 
</HEADLINE>
<TEXT>


Adı terör olaylarıyla anılan Hakk ri'de yaşam bombalardan ibaret değil. Çukurca ilçesinde kızlı erkekli gençler tenis raketi sallıyor 

BEHÇET DALMAZ, GÜLAY ÖZEK Hakk ri DHA 

Hakk ri'nin Irak sınırında bulunan Çukurca'da ilk kez Öğretmenevi bahçesine kurulan tenis kortunda, kızlar tenis kursu alıp raket sallıyor. Hakk ri'nin adının terör olaylarıyla anılmasından büyük üzüntü duyduklarını belirten kızlar, "Bizler, burada kort kurulana kadar tenisin ne olduğunu bilmiyorduk. Sadece Hülya Avşar oynarken televizyonlarda görüyorduk. Kendimizin oynayabileceğini hayal bile edemiyorduk. Gereken destek verilsin, biz de Hakk ri'nin sesini tenisle dünyaya duyuracağız. Ne kadar yetenekli olduğumuzu kanıtlayacağız" dedi. 

Malzeme istiyorlar 
Töre gereği kızların okula gönderilmesine sıcak bakılmayan Çukurca'da açılan tenis kursuna özellikle genç kızlar büyük ilgi gösteriyor. Çukurca Şehit Bilal Soybiliç Yatılı İlköğretim Bölge Okulu Müdürü ve Beden Eğitimi Öğretmeni Özcan Yıldırım'ın girişimiyle, Öğretmenevi bahçesinde tenis kortu kurulup tenis kursu açıldı. Kursa Çukurca'nın gençleri büyük ilgi gösterirken, malzeme yetersizliğinden sadece 22'si kız 42 öğrenci alınabildi. 



</TEXT>
</DOC>
