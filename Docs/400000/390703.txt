<DOC>
<DOCNO> 390703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonspo01.html </URL>
<DATE> 2005/10/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Arsenal'da Henry şoku 
</HEADLINE>
<TEXT>

     İngiltere Premier Ligi’nde zor günler geçiren Arsenal, Thierry Henry’nin tekrarlayan sakatlığıyla sarsıldı. 
     Kırmızı-Beyazlı ekipten yapılan açıklamada, Fransız golcünün, bugün Tottenham ile oynanacak Londra derbisinde takım arkadaşlarını yalnız bırakacağı ifade edildi. Teknik direktör Arsene Wenger, Henry’nin bu önemli maça yetişemeyeceğini doğrulayıp, Reyes’in takımdaki yerini alacağını söyledi. 
     
     C.Ronaldo’ya Rusya’dan teklif 

     Dinama Moskova Başkanı Alexei Fedorichev, Roman Abramovich’in yolunda... Dinamo’nun kadrosunu güçlendirmek için kolları sıvayan Fedorichev, Manchester United’ın Portekizli yıldızı Cristiano Ronaldo’yla bir görüşme yaptı. Takımın başına Scolari’yi getirmek için harekete geçen Rus petrol kralı, Ronaldo konusunda çok ciddiyiz. Kendisiyle bir görüşme yaptık ve hayır’ demedi. Scolari ise gelecek hafta Rusya’ya gelecek ve ortamı inceleyecek. Teklifimizi kabul edeceğine şüphem yok'' dedi. 
     
     Barca’nın kalesi çok tehlikeli ’ 

     Bir dönem Barcelona’nın kalesini koruyan Francesc Arnau ilginç bir açıklama yaptı. Katalan ekibinin taraftarlarının kalecilere karşı sabrının olmadığını söyleyen Espanyol kalecisi, Herkes tepki gördü. Zubizaretta da, Busquets de, Reina da, Rüştü de... Bazı seyirciler şimdi Victor Valdes’i de yerinden etmeye çalışıyor. Umarım bunu başaramazlar'' diye konuştu. 
     
     Bakari’ye futbol yasak 

     Fransa 1. Ligi ekiplerinden Nancy’nin Fildişi’li yıldızı Dagui Bakari’nin kalbindeki rahatsızlık nedeniyle bir daha futbol oynayamayacağı açıklandı. Ağustos ayından bu yana sahalardan uzak olan başarılı futbolcu, L’Equipe gazetesine yaptığı açıklamada, Eğer bana Asla futbol oynamamalısın’ diyorlarsa, oynamam. Hayatımı riske atmak istemem. Kalbimin normal düzeyden çok büyük olduğu için futbolu bırakıyorum'' ifadesini kullandı. 

     
</TEXT>
</DOC>
