<DOC>
<DOCNO> 378154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sontur07.html </URL>
<DATE> 2005/09/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Kızının sevgilisini öldürdü 
</HEADLINE>
<TEXT>

     
     EDİRNE, DHA 
     
EDİRNE'de sevgilisinin babası tarafından bıçaklanan bir kişi kaldırıldığı hastanede hayatını kaybetti. 
     Olay, sabaha karşı saat 03.00 sıralarında Hükümet Caddesi üzerinde meydana geldi. Geç saatte evin çevresinde kızı Ceylan H.'nin erkek arkadaşı Hasan Kuşku ile karşılaşan Burhan H. arasında tartışma çıktı. Alkollü olduğu belirtilen Burhan H., tartışma sırasında belinden çıkardığı bıçakla hakaretler yağdırdığı Hasan Kuşku'ya saldırdı. Sol göğsüne isabet eden bıçak darbesiyle ağır yaralı olarak Edirne Tıp Fakültesi'ne kaldırılan Kuşku, doktorların çabasına rağmen öğlenden sonra yaşamını yitirdi. 
     Olaydan sonra polis tarafından yakalanan Burhan H. gözaltına alındı. Cinayetle ilgili soruşturma sürdürülüyor. 
     Burhan H.’nın kızı Ceylan H.’nin 2 aydan beri Hasan Kuşku ile ilişkisi bulunduğu ve hamile olduğu bildirildi. 
     
</TEXT>
</DOC>
