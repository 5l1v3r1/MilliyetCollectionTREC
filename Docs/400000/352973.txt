<DOC>
<DOCNO> 352973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo05.html </URL>
<DATE> 2005/06/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Canaydın'dan Ribery hakkında çok özel açıklamalar... 
</HEADLINE>
<TEXT>

     Canaydın "Ribery Galatasaray Kulübü'nün malıdır, gelip oynar. Oynamak istemiyorum derse, 10 milyon Euro'yu getirir ve gider" dedi Galatasaray Başkanı Özhan Canaydın, Marsilya’ya imza atarak bütün camiayı şok eden Ribery hakkında çok özel açıklamalar yaptı... 
     
     Bu kez duvara tosladılar’ 
     Galatasaray Kulübü hukuksal sorumluluklarını kesinlikle yerine getirmiştir. Dolayısıyla mukaveledeki şartları eksiksiz tamamladık. Ancak bizimle mukavele yapan menaceri dışında bir başka menacer ortaya çıktı. Bruno isimli bu yeni menacer onu Marsilya’ya götürüp, imza attırdı. İlk menaceri Bico dün çarşamba akşam Fransa TV1 kanalında yaptığı konuşmada, Ribery’nin Galatasaray’la sözleşmesinin her şartı yerine getirilmiştir. Hatta bonservisi kulübünden peşin parayla alınmıştır. Marsilya bu defa duvara tosladı’ şeklinde bir açıklama yaptı...'' 
     
     Marsilya’nın doğasında var’ 
     İşin esasında herkes Marsilya kulübü aptal mı bu mukaveleyi yaptı ’ diye soruyor. Ben de onlara şunu söylüyorum Marsilya’nın durumunu FIFA ve Fransa Futbol Federasyonu’nda inceleyin. Bir sürü ihtilafları var. Futbolcularla olan sözleşmeler, davalar... Üstelik şike yaptıkları gerekçesiyle şampiyonluğu iptal edilmiş bir kulübün böyle bir olaya karışması, onların kulüp yapısından dolayı son derece doğaldır Bu olayın bir başka cephesi daha var. Marsilya’nın başına gelen Fernandez, biz Ribery’yi Metz’ten alırken, transfere şiddetle karşı çıktı...'' 
     
     Duygu sömürüsü yaptılar’ 
     Bir bardaki olaya karışan Ribery’nin Artık burada durmam’ demesi üzerine Metz kulübü onu bize verdi. Fernandez, Ribery’ye Bugün git ama nereye gidersem gideyim, seni mutlaka alacağım’ dedi. Şimdi aklınca neyin intikamını alıyor bilmiyorum. Ribery çok temiz bir çocuk ama son derece saf. Eşinin anne ve babası Marsilya’da oturuyor. Hamile eşinin doğum tarihi de yaklaştıkça, Marsilya kulübü ve ortaya çıkan Bruno isimli menacer, duygu sömürüsü yaparak onları kandırmış. Ribery, Galatasaray Kulübü’ne dönerse, Hoşgeldin’ der, olayı kapatırım...'' 
     
     Belgeleri önüne sürerim’ 
     Ancak Ben Türkiye’de oynamak istemiyorum’ diye dayatırsa, elimdeki belgeleri önüne sürerim, 10 milyon Euro getir, istediğin kulüpte oyna’ derim. Zorla güzellik olmaz. Böyle bir olay herkesin başına gelebilir. Hiç kimse beni ve yönetimimi daha doğrusu Galatasaray’ı Para yoktu, Ribery kaçırıldı’ diye suçlamasın. Bu gibi olayları her kulüp yaşıyor. Hukuksal müracatlarımız dün resmen yapılmıştır. Aksi karar çıkacak diye de hiçbir endişem yok. Sonuç Ribery Galatasaray Kulübü’nün malıdır, gelip oynar. Oynamak istemiyorum derse, 10 milyon Euro’yu getirir ve gider.'' 
     
</TEXT>
</DOC>
