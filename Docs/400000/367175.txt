<DOC>
<DOCNO> 367175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/sonyas20.html </URL>
<DATE> 2005/08/04/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
284 derecelik fırında 20 dakika durdu... 
</HEADLINE>
<TEXT>

     Arjantin’in Rosario kentinde bir kişi, 284 santigrad derecelik fırında 20 dakika durduğunu iddia ederek, Guiness Rekorlar Kitabı’na girmek istedi. 
     Arjantin’in DIR ajansına konuşan 58 yaşındaki fırın tamircisi ve üreticisi Antonio Acosta, "Rosario’daki San Cayetano 2 fırınında, 284 derece sıcaklıkta 20 dakika boyunca kaldım" diyerek, uzun zamandır kurduğu hayalinin gerçek olduğunu anlattı. 
     Maceracı adam, buna benzer bir rekorun, 2. Dünya Savaşı sırasında, özel elbiseler giymiş bir grup asker tarafından 260 derece sıcakta bekleyerek kırıldığını belirterek, "Ancak ben çok basit giyinmiştim. 
     Üzerimde bir jogging pantolonu, gömlek ve sweat-shirt vardı" dedi ve "rekoru" noter huzurunda kırdığını söyledi. 
     Acosta, daha önce de 270 derecelik bir fırında 35 dakika kaldığını, ancak o zaman "ne yazık ki" noterin bu rekoruna tanık olmadığını ifade etti. 
     
</TEXT>
</DOC>
