<DOC>
<DOCNO> 362469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonspo14.html </URL>
<DATE> 2005/07/19/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Devler Ligi'nde 1. ön eleme turu rövanş maçları bugün ve yarın yapılacak 
</HEADLINE>
<TEXT>

     Avrupa Şampiyonlar Ligi 1. ön eleme turu rövanş karşılaşmaları bugün ve yarın yapılacak maçlarla tamamlanacak. 
     Toplam 24 takımın katıldığı 1. ön eleme turu rövanş karşılaşmalarında bu akşam 6 takım sahada bir üst tura çıkmak için mücadele verecek. 
     1. ön eleme turunda Türkiye'den takım bulunmazken, Şampiyonlar Ligi'ne 2. ön eleme turundan itibaren katılacak olan Trabzonspor'un rakibi de bu karşılaşmalardan sonra belli olacak. 
     İlk maçta Dinamo Minsk ile deplasmanda 1-1 berabere kalan Güney Kıbrıs Rum Kesimi şampiyonu Anorthosis Famagusta, 2. ön eleme turunda bordo-mavililerin rakibi olmaya yakın. 
     Trabzonspor, yarın akşam yapılacak Dinamo Minsk-Anorthosis Famagusta rövanş maçından tur atlayan takımla ilk 26-27 Temmuz'da deplasman, rövanş maçını ise 2-3 Ağustos'ta Trabzon'da yapacak. 
     Geçen yılın Şampiyonlar Ligi şampiyonu FC Liverpool, 3-0 kazandığı maçın rövanşında bu akşam Galler'in Total Network Solutions takımına konuk olacak. 
     Öte yandan Birinci Süper Lig Şampiyonu Fenerbahçe ise lige doğrudan katılacak ve grup müsabakalarında yer alacak. 
     Ligde 1. ön eleme turu ilk maçlarında sonuçlar şöyleydi 
     
     
F91 Dudelange - HSK Zrinjski 0-1. Haka Valkeakoski - Pyunik Yerevan 1-0. Glentoran - Shelbourne 1-2. HB - FBK Kaunas 2-4. HIT Gorica - SK Tiran 2-0. FC Liverpool - Total Network Solutions 3-0. Dinamo Minsk - Anorthosis Famagusta 1-1. Kairat Almatı - Artmedia Petrzalka 2-0. Levadia Tallinn - Dinamo Tiflis 1-0. Neftchi Bakü - FH Hafnarfjoerdur 2-0. Rabotnicki Skopje - Skonto Riga 6-0. Slieama Wanderers - Şerif Tiraspol 1-4 
     
</TEXT>
</DOC>
