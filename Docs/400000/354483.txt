<DOC>
<DOCNO> 354483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur19.html </URL>
<DATE> 2005/06/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yolcu otobüsü devrildi 4 kişi öldü, 36 yaralı 
</HEADLINE>
<TEXT>

     Kastamonu’da bir yolcu otobüsünün devrilmesi sonucu ilk belirlemelere göre 4 kişi öldü, 36 kişi yaralandı. 
     İstanbul’dan Kastamonu’nun Şenpazar İlçesi’ne giden Recep Erçelik’in kullandığı 34 RIL 43 plakalı yolcu otobüsü, Ağlı İlçesi yakınlarında devrildi. 
     Kazada, ilk belirlemelere göre 4 kişi öldü, 36 kişi yaralandı. 
     Yaralılar olay yerine gelen ambulanslarla Kastamonu Şehit Şerifebacı ile Doktor Münif İslamoğlu Devlet Hastanesi’nde tedavi altına alındı. 
     Yetkililer, ölü ve yaralıların kimliklerinin belirlenmesi için çalışmaların sürdürüldüğünü kaydettiler. 
     
     KİMLİKLER BELİRLENDİ 

     Kastamonu’da yolcu otobüsünün devrildiği kazada, ölen 4 kişiden 2’si ile yaralanan 36 kişinin kimlikleri belirlendi. 
     Ağlı İlçesi yakınlarında Recep Erçelik’in kullandığı 34 RIL 43 plakalı yolcu otobüsünün devrildiği kazada, ölen 4 kişiden 2’sinin Salim Debeci 65 ve Nefise Demirci 40 olduğu bildirildi. Kazada ölen diğer 2 kişinin üzerinden kimlik çıkmadığını belirten yetkililer, bu kişilerin cesetlerinin Ağlı Sağlık Ocağı’nda bekletildiğini ifade ettiler. 
     Kastamonu Şerifebacı ve Dr. Münif İslamoğlu Devlet Hastanesi’nde tedavi altına alınan şoför Recep Erçelik’in de aralarında bulunduğu 36 yaralının kimlikleri şöyle 
     Hatice Ülker, Onur Ülker, Seher Coşkun, Furkan Kara, Hamiyet Erdem, Şule Seda Altın, Emin Bacaksız, Ayşe Bacaksız, Neslihan Altın, Hasan Kebeli, Emine Bayraktar, Kezban Demirci, Sadık Bayraktar, Sibel Kabakoğlu, Onur Koç, F.Can Altın, Nihal Demirci, Nezahat Üşümüş, Hüseyin Gün, Mustafa Çelik, Gülizar Türk, Behiye Coşkun, Duygu İlgin, Fatma İlgin, Yağmur İlgin, Mustafa İlgin, Hatice Pekcan, Esma Coşkun, Satı Türk, Şevket Coşkun, Kezban Coşkun, Mehmet Çelik, Murat Eski, Kibar Azanta, Behiye Çelik Yetkililer, yaralıların tedavilerinin devam ettiğini, kazayla ilgili soruşturmanın başlatıldığını kaydettiler. 
     
</TEXT>
</DOC>
