<DOC>
<DOCNO> 352301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonspo38.html </URL>
<DATE> 2005/06/15/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Genç Milli Takımlar Sorumlusu Asım Atmaz Ukrayna'yı da yeneceğiz 
</HEADLINE>
<TEXT>

     Futbol Federasyonu Yönetim Kurulu Üyesi ve Genç Milli Takımlar Sorumlusu Asım Atmaz, milli takımın Dünya Şampiyonası'nda Panama'ya karşı kazandığı galibiyetle umutlandıklarını, Ukrayna'yı da yenebilecek güçte ve inançta olduklarını söyledi. 
     Asım Atmaz, AA muhabirine yaptığı açıklamada, Panama'ya karşı aldıkları galibiyetle Çin'e karşı son dakika golüyle yitirilen maçın yarattığı sıkıntı ve kötü etkinin atıldığını bildirdi. 
     Hollanda'da süren 15. Dünya A Gençler Futbol Şampiyonası'nda Panama'ya karşı 1-0 kazanmalarının futbolcularının morallerini yükselttiğini, bu anlamlı galibiyetin anlamlı ve sevindindirici olduğunu vurgulayan Atmaz, ''Yönetim kurulu olarak biz bu gençlere güveniyoruz. Türk futbolunun geleceği olan bu gençleri desteklemek ve güvenmek zorundayız. Ukrayna'yı da yeneceğimize olan inancım tamdır'' dedi. 
     Çin önünde savunma hataları yaptıklarını ve takımın tutuk olduğunu anlatan Atmaz, sözlerini şöyle sürdürdü 
     ''Panama maçı tamamıyla bizim kontrolümlüz altında geçen bir maçtı. Rakip önünde daha diri, canlı istekli bir gençler topluluğu izledik. İlk maçta yapılan defans hatalarını bu maçta tekrarlanmadık. 
     Ukrayna maçı milli takımımız için final havasında olacak ve kazanmak için gençlerimiz ellerinden geleni yapacaklar. Bu maçta bizi üst tura taşıyacak her türlü sonuca razıyız ancak benim gönlüm kazanmaktan yana. Bu gençler bunu da başaracak. 
     Biz iyi bir takımız ve bu takımın önü çok açık. Şampiyonada bir üst tura çıkacağız ve orada da başarılı olacağız. Herkes Türkiye için güzel birşeyler yapmaya çalışıyor. Bu gençleri alkışlamalıyız. Türk A Milli Futbol Takımı için yeni bir kuşak geliyor.'' 
     
</TEXT>
</DOC>
