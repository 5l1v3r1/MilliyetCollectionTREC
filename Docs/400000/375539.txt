<DOC>
<DOCNO> 375539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sondun13.html </URL>
<DATE> 2005/09/04/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Hizb-ut Tahrir İngiliz üniversitelerine sızdı 
</HEADLINE>
<TEXT>

     İngiliz The Independent gazetesi, radikal dinci Hizb-ut Tahrir örgütünün İngiliz üniversitelerindeki ''zayıf'' Müslüman öğrencileri saflarına katmayı sürdürdüğünü bildirdi. 
     The Independent gazetesinin bugünkü sayısında, Başbakan Tony Blair'in de yasaklamayı istediği ve İngiliz öğrenci birliğince kampüslere girişi yasaklanan Hizb-ut Tahrir örgütünün, başka isimlerle çok sayıda üniversiteye sızdığı belirtildi. 
     Gazetenin haberine göre, Müslüman Öğrenciler Federasyonu yetkilileri, yeni akademik yılın geçen ay sonu başladığını hatırlatarak, radikal dinci örgütün ''zayıf'' Müslüman öğrencileri hedeflediğini kaydettiler. 
     Federasyonun sözcüsü Faysal Hanjra, Müslüman öğrencilerin bu örgüte katılımlarının engellenmesi ve bu gençlerin kurtarılması gerektiğini söyledi. 
     Hizb-ut Tahrir ve El Muhacirin örgütlerinin Temmuz'da Londra'da girişilen bombalı terör eylemleriyle bağlantıları olduğu düşünülüyor. 
     
</TEXT>
</DOC>
