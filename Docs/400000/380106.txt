<DOC>
<DOCNO> 380106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/ekonomi/eko04.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kira artışında sorun var, değerlendiriyoruz' 
</HEADLINE>
<TEXT>


Bakan Abdüllatif Şener, zaman zaman kira artışlarıyla ilgili düzenlemeler yapıldığını belirterek, 'Kira artışları konusunda şik yetler geliyor. Konuyu değerlendiriyoruz' dedi 

ANKARA Milliyet 

Devlet Bakanı ve Başbakan Yardımcısı Abdüllatif Şener, kira artışları konusunda son dönemde şik yetler geldiğini belirterek, "Konuyu değerlendiriyoruz" dedi. 
Basın mensuplarının, "büyüme, mortgage, IMF ve özelleştirme" konusundaki sorularını cevaplayan Şener, yıllık kira artışlarına ilişkin Türkiye'de ve dünyada zaman zaman düzenlemeler yapıldığını hatırlattı. Şener, "Kira artışları konusunda son dönemde şikayetler geliyor. Konuyu değerlendiriyoruz" diye konuştu. 
Piyasada kira kontratlarının, örneğin yüzde 95'nin enflasyona endeksli olması durumunda bir sorundan bahsedilemeyeceğini ifade eden Şener, ancak kontratların genelinde yıllık enflasyonun üzerinde oranların yer alması durumunda bir sorun olduğunun düşünülebileceğini kaydetti. 

'Mortgage kirayı düşürür' 
Şener, konut arzını artıracak olan uzun vadeli, uygun koşulu konut finansman mortgage sisteminin devreye girişinin, kira fiyatlarının düşmesinde çok faydalı olacağını da söyledi. Mortgage tasarısı ile ilgili çalışmaların tamamlandığını ve taslağın Başbakanlığa sevkedilerek imzaya açıldığını açıklayan Şener, taslakla inşaat seviyesindeki konutların da sisteme dahil edildiğini, Hazine garantisinin de taslaktan çıkarıldığını kaydetti. 
Şener, Galataport ve Tüpraş'taki hisse satışına ilişkin soruya karşılık da şöyle konuştu 
"Benim bakanlığımla bağlantılı birimlerin devrede olduğu bir iş değil. Ama Türkiye'nin çıkarına olan şey neyse onun ön planda tutulduğu düşünülebilir. SPK bağlantısı ise, yapılan bir şikayet üzerine SPK 'nın sürdürmüş olduğu incelemeye ilişkindir, o inceleme devam ediyor." 

Garanti, konut kredisi faizini 1.24'e indirdi Garanti Bankası, YTL cinsinden verdiği konut kredisi faizini yüzde 1.24'e indirdi. 
Garanti Bankası Genel Müdür Yardımcısı Fuat Erbil, ekonomideki istikrarlı büyümenin finansman araçlarının uzun vadeli ve esnek yapıya kavuşmasını sağladığını belirterek, "İstikrarlı ortamın devam edeceğine güveniyor, banka kredilerinin konut alımındaki payının artacağına inanıyoruz. 
Garanti olarak müşterilerimize daha da uygun şartlar sunabilmek için çalışmalarımıza devam edeceğiz" dedi. 


</TEXT>
</DOC>
