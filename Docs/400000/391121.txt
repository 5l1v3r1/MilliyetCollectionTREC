<DOC>
<DOCNO> 391121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonspo05.html </URL>
<DATE> 2005/10/31/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Daum Tigana tartışma yaşar... 
</HEADLINE>
<TEXT>

     Daum Birileri futbolumuzu beğenmiyorsa, bu ülkeyi terkederim daha iyi. F.Bahçe ile 2 yıllık sözleşmem var ama Türkiye’de herşey duygusal. 
     Üçüncü sezonunu yaşadığı Fenerbahçe’yi iki yıl üst üste şampiyonluğa taşıyan Christoph Daum, dertli mi dertli. Alman hocanın en büyük şikayeti, başarılara rağmen sürekli eleştirilmesi. Fenerbahçe’de çalışmaktan, Türkiye’de bulunmaktan dolayı son derece mutlu olduğunu dile getiren tecrübeli teknik adam, eleştirilerin haksızca yapıldığı düşüncesinde. Bakın neler söylüyor 
     İnsanlar ne istiyor ben artık bilmiyorum. Yaptığımız iş kolay değil. Futbol bir sonuç oyunudur. Sen sonuçları alıyorsan kimse sana başka bir şey demez. Biz Gaziantep karşısında domine eden taraftık ve 3 puan aldık. Tamam rakip de iyi durdu, kaleci de iyiydi ama biz yine de kazanmayı bildik. İstatistik olarak da üstündük... Eğer bizi hala eleştiriyorlarsa o zaman ben yanlış ülkedeyim. Eğer birisi bizim takımın futbolunu beğenmiyorsa, o zaman bu ülkeyi terkederim daha iyi. 
     
     Daha ne istiyorlar 

     Ne demek yani Schalke karşısında müthiş bir maç çıkaralım, Malatya, Ankaragücü ve son olarak Gaziantep maçlarını kazanalım, yine Schalke’yle oynayacağız ve iyi futbol oynamadığımız için eleştirilelim. Olmaz bu ama. Artık yeter diyorum. Bu kadar yoğun bir programda, bu kadar stres içinde iyi sonuçlar alınıyorsa daha ne istiyorlar Zaten açık söyleyeyim. Artık bu eleştirilere alıştım. Zaten bazen saçmasapan sorular soruluyor. Ama ben biraz olsun ortama uydum. Yoksa şimdiye kadar çoktan Türkiye’yi terketmiştim... 
     
     Sindirerek değişim 

     Milan maçından sonra bir gazetecinin bana sorduğu 87 dakika her şey iyiydi ama son 3 dakikada ne yanlış yaptınız'' sorusu, birileri sanki düğmeye bastı ve Hadi şu Daum’u bir sıkıştırın ve onu bitirin'' gibi geldi bana. Bu yüzden çok sinirlenmiştim ve bazı ağır açıklamaları Beşiktaş maçından sonra herkesle paylaştım. Türkiye, dünyanın en hızlı gelişen ülkeleri arasında yer alıyor. Her şey o kadar çabuk değişiyor ki. Ancak unutulmasın ki, bazı şeyler de rayına oturmalı. Yani sindirerek değişim, sağlam değişimdir. Bu, futbolda da aynı. Futbolda o kadar çok şey değişiyor ki. Ama bazen de herşeyi yerli yerine oturtmak lazım. Bu maalesef hep olmuyor. 
     
     Kim garanti edebilir 

     Fenerbahçe ile 2 yıllık sözleşmem var. Ama Türkiye’de her şey duygusal. Kağıt üzerinde tabii ki, sezon sonunda da buradayım ama, diyorum ya, Türkiye’de her an herşey olabilir. Başka bir ülkede çalışmış olsaydım, mesela İspanya’da Orada bu kazandığım başarılar sonunda bana 4-5 yıllık yeni sözleşme önerirlerdi ve ben de kabul ederdim. Ama burada bu imkansız. Bu konuyu biraz daha açayım. Size soruyorum. Schalke maçını kaybedersek, grubu sonuncu tamamlarsak, ardından ligde çok kritik bir kaç maçta mağlup olursak benim burada kalabileceğimi kim garanti edebilir ki. Bunu söyleyen bence samimi olmaz. O yüzden diyorum futbolda ne olacağını kimse bilmez ama Türkiye’de hiç kimse bilemez... 
     
     Ne olacağı bilinmiyor 

     Zaten kötü sonuçlar alındığında Fenerbahçe benim kalmamı istese bile başka kişiler devreye giriyor. Basın devreye giriyor bu işi başka şekilde yapmak için. Birileri devreye giriyor ve başkanla görüşüp, artık benim gitmem gerektiğini söylüyor. İşte bunu demek istiyorum. Türkiye’de neyin ne olacağıni kimse bilmiyor. Türkiye’de her alanda bazı şeyleri gerçekleştirmek için istikrar lazım. Futbolda da öyle. Bu nedenle yönetimlerin daha uzun görevde kalmaları lazım. Böylece kulübe istikrar gelir ve bunun sonunda da başarı gelir. Beşiktaş’a bakın hep kaos. Çünkü birileri geliyor, herşeyi değiştiriyor. Ama başarı gelmiyor. Almanya’da 20-30 yıllık yönetimler var... 
     
     Kazanmaya çalışacağız 

     Schalke maçı gerçekten de çok zor. Çünkü onlar üst üste 3 maçı kaybetti. Kazanmaktan başka çareleri yok. Hamburg karşısında çok agresif oynadılar ama kazanamadılar. Şimdi bize karşı daha sert oynayacaklar. Çünkü bu maç onların en son şansı. Ama bizim için de bu karşılaşma önemli, dikkatli bir oyun planı ile 3 puanı almaya çalışacağız. 
     
     Hiçbir zaman sıkılmadım 

     Almanya 2006 için birkaç ülke geldi. Ama açık söyleyeyim onlara Öncelik Fenerbahçe’de'' dedim. Daha önce onlara Yılbaşında konuşuruz'' demiştim ama vazgeçtim. Şimdi herşeyimi Fenerbahçe için vereceğim çünkü her zaman yanlış anlaşılıyorum. Artık benim tek hedefim takımımla üçüncü şampiyonluğu yaşamak ve Şampiyonlar Ligi’nde başarılı olmak. Fenerbahçe’de üçüncü senem ama samimi söylüyorum burdan hiç sıkılmadım. Zaten Türkiye’de çalışan biri burada sıkılamaz. İnanın İstanbul’da sıkılmanız imkansız. Burada her an herşey olabiliyor. Ben burayı seviyorum. Ailem de seviyor, hatta Angelica tapıyor. Burada kalmak için gizliden ev bakıyor bize... 
     
     Tigana tartışma yaşar 

     Tigana’yı iyi tanıyorum. Ben Leverkusen’i çalıştırırken, o Monaco’yu çalıştırıyordu. Ne istediğini bilen bir yapıya sahip. Beşiktaş’ı mutlaka iyi sorgulamıştır dostlarına. Ne gibi takviye istediğini de söylemiştir. Geldiğinde sanırım biraz tartışma olacak çünkü istediğini yaptıran bir hoca ama ocak ayına kadar beklemeliler tabii ki. 
     
     İlişkilerimiz çok iyi 

     Aziz Yıldırım ile çok iyi bir ilişkimiz var. 2-3 günde bir Murat Kuş aracılığıyla isteklerini ve benim isteklerimi birbirimizi ulaştırıyoruz. Yüzyüze görüşmüyoruz fazla ama her ikimiz de görevimizi yapıyoruz. Sayın başkan kulübü iyi yönetiyor, ben de takımın iyi sonuç alması için elimden geleni yapıyorum... 

     
</TEXT>
</DOC>
