<DOC>
<DOCNO> 360793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur03.html </URL>
<DATE> 2005/07/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Özince’nin eşi havuz başında kaza geçirdi 
</HEADLINE>
<TEXT>

     Sezer ŞAHİNDAŞ BODRUM Muğla , DHA 

      TATİL için Bodrum’a gelen İş Bankası Genel Müdürü Ersin Özince’nin eşi Hilal Özince, tatil yaptığı otelin havuzun kenarında ayağı kayıp düşerek hastanelik oldu. Sol el bileğinde incinme olduğu belirlenen Hilal Özince tedavisi yapıldıktan sonra taburcu edildi. 
     Bankalar Birliği Başkanı ve İş Bankası Genel Müdürü Ersin Özince eşi Hilal Özince ile birlikte dört gün önce Göltürkbükü Beldesi'ndeki İber Park Otel’e tatile geldi. Ersin Özince dün havuz başında güneşlenirken, havuzdan çıkan eşi Hilal Özince ayağı kayarak yere düştü. Özel Bodrum Hastanesi’ne götürülen Hilal Özince’nin sol el bileğinde incinme olduğu belirlendi. 
     Eşi ile birlikte hastaneye gelen Ersin Özince ise tesadüf sonucu okul arkadaşı Prof. Dr. Erkan Sevinç’in Özel Bodrum Hastanesi başhekimi olduğunu öğrenince, onu ziyaret ederek ekonomi üzerine bir süre sohbet etti. 
     
</TEXT>
</DOC>
