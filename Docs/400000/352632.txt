<DOC>
<DOCNO> 352632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonspo17.html </URL>
<DATE> 2005/06/16/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Beşiktaşlı İbrahim Toraman memleketi Sivas'ta 
</HEADLINE>
<TEXT>

     Beşiktaşlı milli futbolcu İbrahim Toraman Sivas Belediye Başkanı Sami Aydın'ı ziyaret etti. 
     Sivas Belediyesi'nden yapılan yazılı açıklamaya göre, Beşiktaşlı milli futbolcu İbrahim Toraman tatilini geçirdiği memleketi Sivas'ta, Belediye Başkanı Sami Aydın'a ziyarette bulundu. 
     Aydın'la bir süre sohbet eden Toraman, Belediye Başkanı Aydın'a Beşiktaş'ta giydiği 58 numaralı formayı hediye etti. 
     Başkan Aydın ise, Toraman'ın bir Sivaslı olarak Beşiktaş gibi bir kulüpte futbol oynamasının ve 58 numaralı formayı giymesinin kendilerini son derece onurlandığını belirterek, ''İbrahim gerek Beşiktaş'ta gerekse milli takımda şehrimizi ve ülkemizi başarılı bir şekilde temsil etmektedir. Bu formayı gururla kabul ediyor, İbrahim'e futbol yaşantısında başarılar diliyorum'' dedi. 
     
</TEXT>
</DOC>
