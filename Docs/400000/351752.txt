<DOC>
<DOCNO> 351752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun14.html </URL>
<DATE> 2005/06/14/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
ABD’nin gözü Karadeniz petrolünde 
</HEADLINE>
<TEXT>

     Bahadır ÖKTEM DHA 

TRABZON’da incelemelerde bulunan ABD’nin Ankara Büyükelçiliği Ekonomi Bölümü Başkatibi David Youna, Karadeniz’deki petrol arama ve çıkarma çalışmalarına ABD şirketlerinin de talip olduğunu söyledi. 
     Trabzon Sanayici ve İşadamları Derneği’ni ziyaret eden David Youna, başkan Şükrullah Güçmen’den Trabzon ticareti ve ekonomisi hakkında bilgi aldı. Youna, görev alanının enerji kaynakları uzmanlığı olduğunu belirterek, şöyle dedi 
     Karadeniz Bölgesi’nde TPAO'nun yaptığı petrol arama çalışmalarını yakından takip ediyoruz. Petrol arama üssünün olması çok olumlu bir netice. Petrol ve doğalgaz üretimi olursa Türkiye için çok büyük hazine olur. ABD ve Türkiye ilişkileri, Doğu-Batı açısından özellikle de enerji açısından çok önemli. Şimdiden iki ABD petrol şirketi bölgede çalışma yapmayı planlıyor. Yatırım çevresi için çok önemli şeffaf teşvikler yapılır ve kanunlar düzenlenirse yabancı yatırımcılar gelebilir. Karadeniz’de büyük potansiyeller var ve büyük yatırımlar yapılmalı.'' 
     
</TEXT>
</DOC>
