<DOC>
<DOCNO> 358168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonyas10.html </URL>
<DATE> 2005/07/04/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gelin, cep telefonundan 'evet' dedi 
</HEADLINE>
<TEXT>

     Hindistan'da evliliğe hazırlanan bir çift şiddetli yağışlar nedeniyle nikah için aynı şehirde bir araya gelemeyince, imdatlarına cep telefonu yetişti ve gelin cep telefonundan ''evet'' dedi. 
     Gucarat eyaletinden damat Asıfhan Jahurhan, geçen hafta etkili olan şiddetli yağışlar nedeniyle gelinin Bombay'daki evine ulaşamadı. 
     Jahurhan, Gucarat-Bombay arasındaki yolların seller nedeniyle kapandığını, kendisinin ve ailesinin Bombay'a gitme şansı olmayınca da teknolojiyi kullandıklarını söyledi. 
     Bir din adamının kıydığı nikahta, telefonların hoparlör kısmı aktif hale getirilince, ayrı yerlerdeki düğün konukları da gelinle damadın bu mutlu anına şahit oldu. 
     Cep telefonuyla birbirlerine ''evet'' diyerek evlenen genç çift, henüz yolları aşıp bir araya gelebilmiş değil. 
     
</TEXT>
</DOC>
