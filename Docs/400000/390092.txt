<DOC>
<DOCNO> 390092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun26.html </URL>
<DATE> 2005/10/27/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Başbakan Erdoğan AB zirvesinde... 
</HEADLINE>
<TEXT>

     Başbakan Recep Tayyip Erdoğan, dönem başkanı İngiltere tarafından Londra'da düzenlenen Avrupa Birliği zirvesine katıldı. 
     Yerel saatle 12.30'da tarihi Hampton Court Sarayı'na gelen Başbakan Erdoğan'a, Devlet Bakanı ve Başmüzakereci Ali Babacan, Türkiye'nin AB daimi temsilcisi Büyükelçi Oğuz Demiralp ile Türkiye'nin Londra Büyükelçisi Akın Alptuna eşlik etti. 
     Öğle yemeğinde AB liderleriyle bir araya gelecek olan Başbakan Erdoğan, liderlerle birlikte çekilecek aile fotoğrafında da yer alacak. 
     Başbakan Erdoğan'ın yemek sırasında ya da sonra dönem başkanı İngiltere'nin Başbakanı Tony Blair ile kısa bir ikili görüşme yapması öngörülüyor. 
     Erdoğan, AB zirvesi çerçevesindeki temaslarını tamamladıktan sonra Londra'nın merkezindeki oteline dönerek burada bir basın toplantısı düzenleyecek. 
     
</TEXT>
</DOC>
