<DOC>
<DOCNO> 354880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur56.html </URL>
<DATE> 2005/06/23/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Öğretmenlere okul dışında ek ders... 
</HEADLINE>
<TEXT>

     Öğretmenlerin, okulları dışındaki kurum ve kuruluşlar ile yükseköğretim urumlarında da ek ders vermesine ilişkin yasa tasarısı, TBMM Başkanlığı'na sunuldu. 
     Tasarı, ''Milli Eğitim Bakanlığına Bağlı Yüksek ve Orta Dereceli Okullar Öğretmenleri ile İlkokul Öğretmenlerinin Haftalık Ders Saatleri ile Ek Ders Ücretleri Hakkında Kanun''da değişiklik öngörüyor. 
     Buna göre, Milli Eğitim Bakanlığı, kendisine bağlı resmi eğitim kurumlarında görevli yönetici ve öğretmenlere, asli görevlerini aksatmamaları koşuluyla azami ders görevleri dışında olmak üzere Milli Eğitim Bakanlığı, diğer kamu kurum ve kuruluşları ile yüksek öğretim kurumlarında ek ders görevi verebilecek. 
     Tasarıyla, aynı yasanın ''Öğretmenlikte veya milli eğitim hizmetlerinde 25 yılını tamamlayanlara muvafakat etmedikleri takdirde ek ders verilemez'' hükmü de yürürlükten kaldırılıyor. 
     
</TEXT>
</DOC>
