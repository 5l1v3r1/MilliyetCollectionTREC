<DOC>
<DOCNO> 386624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun37.html </URL>
<DATE> 2005/10/14/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Hırvatistan Türkiye'siz bir Avrupa düşünmek zor 
</HEADLINE>
<TEXT>

     Hırvatistan Cumhurbaşkanı Stipe Mesiç, Avrupa Birliği'nin genişleme sürecinin, Rusya ve Türkiye'nin de AB sınırlarına dahil edilene dek sürmesi gerektiğini söyledi. 
     Mesiç, Zagreb'te 12. Orta Avrupa ülkeleri zirvesinde bugün yaptığı konuşmada, ''Avrupa'nın şu veya bu ırmağa göre değil, değerler ve gelenekler birliğine, Avrupa kültürüne göre tanımlamak gerektiğini kabul etmeliyiz. Avrupa Rusya'sız olmaz. Açık konuşayım, Türkiye'siz bir Avrupa düşünmek de zordur'' dedi. 
     İtalyan haber ajansı ANSA'nın Zagreb mahreçli haberine göre Mesiç, konferansta yaptığı konuşmada, Hırvatistan'la da üyelik müzakerelerini başlatan AB yetkililerine duyduğu güveni belirtmesinin ardından, Avrupa kavramının tanıma muhtaç olduğuna değindi. 
     Mesiç, coğrafi kriterlerin bu konuda yeterli olmayacağını kaydederek, ''Mesele, bütünleşmenin nasıl sağlanacağı meselesidir. Bence her şeyden önce Avrupa'nın ne olduğu ve ne olmak istediği netleştirilmeli. Dolayısıyla, sadece siyasi ve coğrafi olmayan bir Avrupa kavramı oluşturulmalıdır'' dedi. 
     
</TEXT>
</DOC>
