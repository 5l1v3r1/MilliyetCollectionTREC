<DOC>
<DOCNO> 389745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun08.html </URL>
<DATE> 2005/10/26/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Bush, Barzani'yi 'Kürdistan bölgesel hükümetinin başkanı' diye sundu 
</HEADLINE>
<TEXT>

     ABD Başkanı George Bush, Irak Kürdistan Demokratik Partisi IKDP lideri Mesud Barzani'yi Beyaz Saray'da ağırladı. Bush, Irak'tan, Kürdistan Bölgesel Hükümeti'nin Başkanı Barzani'yi Oval Ofis'te ağırlamak benim için bir onur.'' dedi. 
     IKDP lideri Mesud Barzani yerel saatle 13.50'de, Kürdistan Bölgesel Hükümeti Başkanı’ sıfatıyla Beyaz Saray'a geldi. Başkan Bush ile Barzani'nin Oval Ofis'te yaptığı görüşme yaklaşık bir saat sürdü. Görüşmenin ardından, Bush ve Barzani ortak basın açıklaması yaptı. Yöresel kıyafetlerle toplantıya katılan Barzani için cesur bir adam’ diyen Bush, Barzani bir tirana karşı ayağa kalktı, çok da uzun olmayan bir zaman önce bu kıyafeti giyseydi Saddam Hüseyin'in adamları tarafından öldürülecekti. Barzani bu kıyafeti burada rahatlıkla giyiyor, çünkü biz özgür bir ülkeyiz. Barzani artık kıyafetini kendi vatanında da giyiyor, çünkü Irak artık özgür.'' diye konuştu. Barzani ile iyi bir görüşme yaptıklarını ifade eden Bush, Başkan Barzani , son anayasada çok yardımcıydı. Ben de kendisine, özgür ve demokratik bir Irak için Amerika'nın Irak halkının yanında olacağı konusunda garanti verdim. Başkan'ın, Irak'ın geleceği konusunda çok açık bir vizyonu var. Bu vizyonda, farklı dinler, farklı geçmişler bir arada barış içinde yaşayabilecek.'' dedi. 
     Barzani ise, Başkan Bush'a teşekkür ederek, Biz özellikle Kürdistan'da ve genel olarak da Irak'ta sizin cesaretiniz ve cesur liderliğinize çok kıymet veriyoruz. Herkesin, Irak'taki gerçekleri gerektiği gibi takdir ettiğini umuyorum. Sizin cesur kararlarınızla, Irak halkı, halkın kanını döken bir diktatörlük rejiminden kurtuldu.'' diye konuştu. 
     
     BARZANİ BUSH'U DESTEKLEYENLER ÇOĞUNLUKTA 

     Irak'ta ölen Amerikan askerlerinin ailelerine başsağlığı dileklerini ileten Barzani, Eğer amacımızdan geri adım atarsak ve kararlı olmazsak, teröristler bizim ve sizin kapınıza dayanacak ve bizimle savaşacaklar. Bu nedenle zaferden başka hiçbir şeyi düşünmemeliyiz. Sizin liderliğinizde, ABD ordusu ve halkının desteğiyle, peşmerge kahramanları, genel olarak Irak halkı ve Kürdistan halkıyla, sonunda başarı kazanacağız.'' diye konuştu. Barzani, demokrasiye ve var olan sürece karşı olanların bulunduğunu belirterk, Ancak Bush'u ve demokrasiyi destekleyenler çoğunluktadır.'' dedi. 
     
</TEXT>
</DOC>
