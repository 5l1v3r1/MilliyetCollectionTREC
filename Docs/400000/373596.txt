<DOC>
<DOCNO> 373596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonspo13.html </URL>
<DATE> 2005/08/28/ </DATE>
<TIME> 20.59 </TIME>
<AUTHOR>  </AUTHOR>
<HEADLINE>
MALATYASPOR 1 - TRABZONSPOR 1 Maç sonucu 
</HEADLINE>
<TEXT>

     Türkcell Süper Ligi'nde yapılan maçta Malatyaspor ile Trabzonspor 1-1 berabere kaldı. Trabzonspor, 90 5. dakikada Fatih'in attığı golle eşitliği yakaladı. 
     
     İlk yarı 

     7. dakikada Yattara'nın sağdan ortasında, kaleciyi geçen topu ceza alanında savunma uzaklaştırdı. Ceza alanı dışında topla buluşan Celalettin'in gelişine vuruşunda, top yandan az farkla auta çıktı. 
     9. dakikada savunmanın arkasına düşen topla buluşan Yattara, ceza alanında kaleciyle karşı karşıya kaldı. Yattara'nın vuruşunda, top kaleciden döndü ve savunma tehlikeyi uzaklaştırdı. 
     20. dakikada ceza alanında topla buluşan Szymkowiak, kaleciyle karşı karşıya kaldı. Kaleci Bora, zamanında kalesini terkederek topa iki hamlede sahip oldu. 
     21. dakikada Toledo'nun pasında ceza alanında topla buluşan Mustafa Özkan'ın vuruşunda, meşin yuvarlak üstten auta çıktı. 
     24. dakikada kazanılan serbest atışta Toledo, topu Bilal'in önüne bıraktı. Bilal'in ortasında, ceza alanında topla buluşan Ömer Erdoğan'ın kafa vuruşunda, top üstten autu boyladı. 
     30. dakikada Szymkowiak'in pasıyla ceza alanına giren Yattara, topu ayağından açınca, kaleci Bora zamanında çıkarak tehlikeyi önledi. 
     42. dakikada ceza alanı çizgisi üzerinde topla buluşan Fatih Tekke'nin vuruşunda, top üstten auta gitti. 
     Kalan dakikalar da gol getirmedi ve ilk yarı golsüz eşitlikle tamamlandı. 
     
</TEXT>
</DOC>
