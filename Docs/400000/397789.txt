<DOC>
<DOCNO> 397789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/guncel/axgun02.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik'e isyan 
</HEADLINE>
<TEXT>


Milli Eğitim Bakanı Çelik'in "Dersi bitirip öğretmenevindeki okey masasına gitmeyi düşünenler var" sözlerine eğitimciler ve muhalefet tepki gösterdi 

ÖNDER YILMAZ, BAHAR ATAKAN Ankara 

Milli Eğitim Bakanı Hüseyin Çelik'in 24 Kasım Öğretmenler Günü'nde "Hep açım derseniz, mesleki saygınlığınız zedelenir. Dersi bitirip öğretmenevindeki okey masasına gitmeyi düşünenler var" sözlerine eğitimciler ve muhalefet ateş püskürdü. 
Çelik'in özür dileyerek istifa etmesini isteyen muhalefet, "beyni kabız" tepkisini gösterdi. 

Çelik'e tepkiler şöyle 
Mustafa Özyurt CHP Bakanlığın başında böyle bir bakanın bulunması talihsizlik. Bu kadar acı şey söylenemez. Ayıptır. Şuur altındaki gerçek düşünceleri dışarı fırlıyor. Prof. Dr. Yakup Kepenek CHP Bu sözler, Türkiye'nin, öğretmenliğin ne anlama geldiğini bilmeyen, anlamayan bir Milli Eğitim Bakanı'na sahip olduğunun açık göstergesi. Öğretmeni baskı altına alırsan, yeterli para vermezsen, ders bitince okuldan gider. Kemal Anadol CHP Karakolda doğru söyler, mahkemede şaşar. Söz verdiler, şimdi yan çiziyorlar. Bakan viziteye çıkma, tebeşir bırakma gibi en masum eylemleri, illegal çalışmanın unsuru olarak görüyor. Mustafa Gazalcı CHP İşveren mantığıyla yaklaştı. Öğretmenleri sürdüğü yetmiyormuş gibi izinsiz iş yapıyorlar izlenimi verdi. Muharrem İnce CHP İstifa etsin. Cumhuriyet tarihinde öğretmenleri bu kadar aşağılayan bir bakan daha olmadı. Geliri iyi ki, öğretmenleri aşağılıyor. Ümmet Kandoğan DYP Öğretmenler gününde, öğretmenleri bu kadar rencide eden bir Milli Eğitim bakanı gelmedi. Öğretmenlerden özür dileyip istifa etmeli. Mehmet Tatar DYP Bu laflar öğretmenlere söylenmez. Öğretmen açtır, maaşı yetmiyor. Özür dilemeli. Süleyman Sarıbaş ANAP Öğretmenleri böyle değerlendiriyorsa bunun siyasi ve hukuki sorumlusu bakandır. İdrak edemiyor, şik yet ediyor. Bakanın beyni kabız. Muzaffer Kurtulmuşoğlu ANAP Hamasi nutuk yerine çalışma ortamları iyileştirilmeli. Sözleri şık değil. 

Sendikalar öfkeli 
Eğitim Bir - Sen Genel Başkanı Ahmet Gündoğdu Açız demiyoruz ama eğitim çalışanları sıkıntı içinde. Açıklamaları sağlıksız. Eğitim - Sen Genel Başkanı Alaaddin Dinçer İnsanları açlığa mahk m edip alay ediyor. Öfkemiz büyüyor. Eylemde öğretmene en ufak fiske vurulursa sorumlusu bakan olur. Eylemi mitinge çeviririz. Anadolu Eğitim - Sen Genel Başkanı Cansel Güven Bakanı affetmiyoruz. Cahil demek istemiyorum ama bilgisiz. Öğretmenlere kol saati yerine kalori sayacı hediye etmeliydiler. 

Kızdıran sözler 

Çelik, "Öğretmenler idareyle anlaşıp zamanlarının çoğunu evde geçiriyor. Bu yüzden üst düzey bürokratların çoğu öğretmenlerle evli" sözleri üzerine CHP'li Ali Kemal Kumkumoğlu, bürokratlara "Hepiniz öğretmenlerle mi evlisiniz " diye sormuş ve "Evet" yanıtı almıştı. 

Bakan Çelik Konuşmamı çarpıttılar 

ANKARA Milliyet 
Öğretmenlerin yasalardaki boşluklardan yararlanarak kanunsuz işler yapmalarının meslekle bağdaşmayacağını söyleyen Milli Eğitim Bakanı Hüseyin Çelik, eğitim meselesine ideolojik değil, pedagojik bakmak gerektiğini belirterek, "Öğretmen yanlış yaparsa tuz kokmuş olur" dedi. 
Öğretmenler Günü dolayısıyla düzenlenen törende konuşan Çelik, "Bana bir muhalefet milletvekili, 'Öğretmenlerimiz yılda bin 816 saat derse giriyorlarmış' dedi. Öğretmenlerin 180 gün çalışıp maaş karşılığı 15 saat derse girdiklerini söyledim. Bazı 'Öğretmenlerimiz çalışma günlerini 2 güne sığdırıyor' dedim. Bu dediğimde gerçekdışı bir şey var mı 'Öğretmenler az çalışıyor' beyanım olmadı. Konuşmamı çarpıtan zihniyeti kınıyorum" diye konuştu. 

Bakan başka, Başbakan başka konuştu 

ANKARA Milliyet 
Başbakan Recep Tayyip Erdoğan, Milli Eğitim Bakanı Hüseyin Çelik'in "Ek ders ücretlerinin artırımı için popülizm adına para vermek yanlış" sözlerine karşın, "Öğretmenlerimizin ekonomik durumlarını düzeltmek en büyük arzumuz. Ek ders ücretleri gündemimizde" dedi. 
Erdoğan, 81 ilin öğretmenlerini kabulünde, "Öğretmenlerin ücretlerinde yaşadığı sıkıntıların farkında olduklarını" belirterek şunları söyledi "Ek ders ücretleriyle ilgili çalışma hükümetimizin gündemindedir. İnşallah ülkemizin gerçekleriyle, öğretmenlerimizin ideallerini buluşturacak bir formül bulacağız. Huzurunuzda söz veriyorum, bu meselenin bizzat takipçisi olacağım." 
Çelik'in ek ders ücretlerinin 3 YTL'den 10 YTL'ye yükseltilmesiyle ilgili yasa taslağı Maliye'den dönmüştü. Maliye Bakanlığı, Çelik'in "Özel okul ücretinde KDV yüzde 8'den 1'e indirilsin" isteğini de uygun bulmamıştı. 



</TEXT>
</DOC>
