<DOC>
<DOCNO> 356899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/yazar/heper.html </URL>
<DATE> 2005/06/30/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Vekile 7 milyar lira yeter 
</HEADLINE>
<TEXT>


186 milletvekilinin kredi kartı bankalar tarafından iptal edildi. 
Niye 
Zamanında ödemelerini yapmıyorlar da ondan. 
Başbakan'ın buna dayanarak "Milletvekilleri zor geçiniyor" dediği söyleniyor. 
Bunu söyleyenler başbakan da olsa yanılıyor. Çünkü kredi borcu, kumar borcundan daha önemlidir ve kumar borcu nasıl ki "namus borcu" ise kredi borcu haydi haydi "namus borcu"dur denilebilir. Oysa bu borcu 40-50 milyar liraya kadar çıkan milletvekilleri olduğu biliniyor. 
AKP Grup Başkan Vekili Sadullah Ergin, "Borçlarını ödeyemedikleri için kredi kartları iptal edilen milletvekillerinden zaman zaman kendilerine yakınmalar geldiğini" söylüyor. 
Ergin, "Birçok vekilin maaşıyla geçindiğini, sadece vekil maaşı ile klasik anlamda vekillik yapmanın ise mümkün olmadığını" belirtiyor. 
Demek ki başka işten kazanan milletvekilleri de var. 
Peki asgari ücretin net 350 milyon olduğu Türkiye'de milletvekilleri ne kadar maaş alıyor 
Net 7 milyar lira. 
AKP Milletvekili Resul Tosun bizim fikrimizde "7 milyar lira maaş alırken, zam istemek olmaz" diyor. 

EVET, yarın yani 1 Temmuz'da gelecek olan zamları saymazsak, bugün milletvekilleri üst düzey kamu personeli maaş sıralamasında 7.004 YTL ile beşinci sırada bulunuyor. Buna göre Cumhurbaşkanı'nın 13.691 YTL'lik maaşını, TBMM Başkanı ve Başbakan 7.245, bakanlar 7.205 YTL ile izliyor. Milletvekili maaşı ise bakan maaşından sonra beşinci sırada yer alıyor. 
Az mı 
Az veya çok, borç takmak için sebep mi 

GEÇENLERDE Meclis Başkanı Arınç da milletvekilleri için konuştu. 
Peki, ne dedi 
Arınç, "280 trilyonluk Meclis bütçesinin 50 trilyonluk bölümünün, yani yaklaşık 6'da birinin sağlık harcamalarına gittiğini" belirterek, "Kendisinden önceki dönemleri sağlık hizmetlerinde israfçılıkla" suçladı. 
Arınç, "Meclis'te adam başına düşen sağlık harcamasının 2 bin dolar olduğuna" dikkat çekti. 
Arınç, faturalardan "dudak uçuklatan" örnekler de verdi "Hatıra olsun diye saklıyorum. Bir arkadaşın alt ve üst çenesinin tamamını implant yaptırdığını söylediğimde diş hekimleri isyan etti. Diş hekimleri implant alt ve üst çenede 3-4 tane olur, o kadar dediler. İki ayda bir gözlük değiştirenler olmuş. 30 kalem ve her kalemden 40 kutu ilaç yazıldığını düşünebiliyor musunuz " 
Bunları yapanlar bazı milletvekilleri, söyleyen, açıklayan da Meclis Başkanı. 
Ama Başkan isim belirtmiyor. Kimseyi mahkemeye vermiyor, dokunulmazlığı kaldırılsın istemiyor. Bu da doğru bir davranış mı 
Bu hesapla bir milletvekilinin maaşı 10 milyar liraya gelecek. 

TERİM'E 
110 milyarı kim verdi "Fatih Terim dönemi" başladı. 
Milli Futbol Takımı'nın başına "baş danışman" olarak 110 milyar lira aylıkla, 5 yıl için Fatih Terim getirildi. 
Terim hocalığını Liverpool-Milan maçında göstermişti, desek yanlış olmaz. 
Anlatanlardan biri olarak Terim maçı adeta bitmeden bitirmişti. 3-0'ı görünce kupayı Liverpool'un alabileceğini aklına bile getirememişti. 
Bu hocaya Türk Milli Takımı nasıl teslim edilir 
Sonra, milletin statlarını kulüplere peşkeş çekenler, 110 milyar lira maaşa nasıl göz yumuyor, diye sormak doğru olur mu 
Bunu yan sütunda maaşlarından söz ettiğimiz milletvekilleri sormalı. 

NEDEN 
Demirel çok kızdı... Demirel yanlış hatırlamıyorsam yeğeni Murat Demirel'in kirli sayılacak işlerine hiç karışmazdı. 
Ama Murat Demirel'in babası, yani kardeşi Şevket Demirel'e sıra gelince Sayın Süleyman Demirel silahlarını kuşandı ve Isparta'ya indi. Onun silahı sözdür. 
"Bu gasptır" dedi. Süleyman Demirel sanki avukat, sanki Şevket Demirel'le ailesel ortak. 
TMSF Başkanı Ertürk ise, "Neden 5 yıl beklediniz " sorusuna yanıt verdi "Kaynak aktarımını ancak son bir yılda tespit ettik." 
Olayda siyasi amaç olduğu da, söyleniyor. Ve AKP itham ediliyor. Allah doğrunun yanındadır... Hukuk da... 

MİLLİ DEĞİL 
Siyaset belgesi "Milli Güvenlik Siyaset Belgesi"nde MGSB ordunun bazı görüşleri yer almadı. 
MGSB her 0-5'li yıllarda yeniden saptanıyor. 
Bu yıl saptamanın zamanında yapılmama nedenini Cumhuriyet manşetten verdi "TSK, irticai unsurlara ve bölücü açılımlara dış tehdit kadar önemli iç tehdit unsurları gözüyle bakarken, hükümetin bu konulara daha yumuşak yaklaştığı görüldü. "Atatürk Milliyetçiliği" bölümüne de yer verilmedi. Türk Silahlı Kuvvetleri TSK ise belgeden çıkarılan "ülkenin bütünlüğü, irtica ve Kıbrıs" konularını gündemde tutacak ve bu unsurların yeniden taslağa alınması gerektiğini vurgulayacak". Daha neler neler... 
İyi ama bu kadar önemli, adeta bir anayasa benzeri metnin hazırlanması yalnız hükümet ve Genelkurmay'a bırakılır mı 
Adı üstünde "Milli Siyaset". İki müessesenin onayıyla bu belgenin "millilik" vasfı kazanması mümkün mü 



</TEXT>
</DOC>
