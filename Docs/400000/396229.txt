<DOC>
<DOCNO> 396229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/siyaset/siy02.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savcılar göreve' 
</HEADLINE>
<TEXT>


Başbakan'ın "Söz hakkı ulemanındır" sözüne tepki gösteren 25 öğretim üyesi, AKP'nin kapatılmasını istedi 

İZMİR DHA 


Ege Üniversitesi Öğretim Üyeleri, türban yasağında Türkiye'yi haklı bulan Avrupa İnsan Hakları Mahkemesi'nin AİHM verdiği kararın ardından, Başbakan Tayyip Erdoğan'ın "Türbanda söz hakkı AİHM'nin değil, ulemanındır" sözlerine tepki göstererek, AKP'nin kapatılması için savcıları göreve çağırdı. 
Cüppeleriyle dün Fen Fakültesi önünde toplanan 25 öğretim üyesi, yağmur altında ortak bir basın açıklaması yaptı. Öğretim üyeleri adına açıklamayı okuyan Fen Fakültesi Öğretim Üyesi Prof. Dr. Kayhan Kantarlı, laik cumhuriyetin kazanımlarından ne pahasına olursa olsun vazgeçmeyeceklerini belirterek, şöyle devam etti "Sessizliğimizden cesaret alanlar, 3 yıldır süren iktidarları döneminde üniversiteler dışındaki kurumlarda örgütlenerek ABD'nin istediği ılımlı islam devleti modeline dönüş için hazırlıklarını tamamlamışlardır. Ancak, bizler şeriat düzenine geçit vermeyeceğiz." 
Prof. Dr. Kantarlı, AKP'nin, şeriat devleti kurma hayallerinin önündeki en büyük engel olarak gördüğü üniversiteleri ele geçirmeyi öncelikli hedef olarak belirlediğine dikkat çekerek, "Üniversitelerdeki gerici kadrolaşmayı önleyen rektörlerin sindirilmesi bunların belli başlılarıdır" diye konuştu. 


</TEXT>
</DOC>
