<DOC>
<DOCNO> 365734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur21.html </URL>
<DATE> 2005/07/30/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
İki aile arasında çıkan kavgada 3 kişi öldü, 4 kişi yaralandı... 
</HEADLINE>
<TEXT>

     Siirt’in Pervari İlçesi’nde iki aile arasında "hayvan sulama sırası" nedeniyle çıkan kavgada, 3 kişi öldü, 4 kişi yaralandı. 
     Edinilen bilgiye göre, Yapraktepe Köyü’nde Kartal ve Özay aileleri arasında hayvan sulama sırası nedeniyle tartışma yaşandı. 
     Tartışmanın kavgaya dönüşmesiyle taraflar arasında uzun namlulu silahlarla çatışma çıktı. 
     Çatışmada, köy muhtarı Mehmet Ali Kartal ve kardeşi Abdulgaffar Kartal ile Lalehan Özay, olay yerinde hayatını kaybetti. 
     Olayda ağır yaralanan Sait, Hasan ve Mehmet Sait Özay ile Şeriban İlter, Van Devlet Hastanesi’nde tedavi altına alındı. 
     Pervari Kaymakamı Alp Aslan, köyde olayın büyümemesi için gerekli güvenlik önlemlerinin alındığını bildirdi. 
     
</TEXT>
</DOC>
