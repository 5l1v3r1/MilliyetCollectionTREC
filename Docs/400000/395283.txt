<DOC>
<DOCNO> 395283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonyas18.html </URL>
<DATE> 2005/11/15/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Sharon Stone estetik cerraha karşı açtığı davadan vazgeçti 
</HEADLINE>
<TEXT>

     Amerikalı kadın oyuncu Sharon Stone, estetikçi cerrah Renato Calabria'ya karşı açtığı davadan vazgeçti. 
     Calabria'nın avukatı Arthur Barens, müvekkiliyle Stone arasındaki sorunun tatlıya bağlandığını, davanın düşürüldüğünü, ünlü sanatçının benzer iddialarla tekrar dava açmayacağını söyledi. 
     Barens, Stone ile davalı arasında varılan anlaşmanın içeriği hakkında ise bilgi vermekten kaçındı. 
     Stone, kendisine estetik operasyon yaptığını iddia eden cerrahı geçen yıl mahkemeye vermiş, cerrahın yalan yere açıklamada bulunmasının kariyerini tehlikeye soktuğunu söylemişti. 
     Calabria'nın yüz gezdirme ameliyatı yaptığını iddia ettiği ''Temel İçgüdü'' filminin starı 47 yaşındaki Stone, 2004 yılının Aralık ayında verdiği dava dilekçesinde, oyunculuk yeteneğini dış görünüşünün önüne koyduğunu, izin alınmadan isminin kullanılması nedeniyle tazminat istediğini belirtmişti. 
     
</TEXT>
</DOC>
