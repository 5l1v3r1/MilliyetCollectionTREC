<DOC>
<DOCNO> 390227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur08.html </URL>
<DATE> 2005/10/27/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Marmaris'te tecavüz bilmecesi Tecavüz haberi yalanlandı 
</HEADLINE>
<TEXT>

     MUSTAFA SARIİPEK, GÜLŞAH GÜYÜK Marmaris Muğla DHA 

İngiliz Daily Mirror Gazetesi'nde yer alan ve Marmaris'te bir otelin güvenlik görevlisinin turist kıza tecavüz ettiği haberi yalanlandı. Olayın zanlısı olarak gösterilen E.Ş. 24 tecavüz bulgularına rastlanmaması nedeniyle serbest bırakılırken, otelin ortaklarından Mustafa Çoban, ailenin tatilini bedavaya getirmek için tecavüz iddiasını ortaya attığını iddia etti. 
     
     İngiliz anne Tecavüze yeltendi 
     Polis kayıtlarına göre İngiliz anne Karen Hill 44 'in 1 Ekim'de, Odamda uyurken kızım ağlayarak geldi. Odaya gelmek üzere asansördeyken E.Ş'nin kendisini öpmeye başladığını, 5. katta asansörü durdurup kendisini personelin kullandığı odada tecavüz etmeye çalıştığını ama edemediğini, kimseye söyleme’ diyerek gönderdiğini söyledi'' diye tutanak tutturdu. 
     Genç kız da ifadesinde, E.Ş. asansörde Seksi’ diyerek yüzüm ve dudaklarımdan öpmeye başladı. 5. katta asansörden indirdi. Az alkollüydüm. 'Personel' yazılı bir yere sokarak duvara dayadı. Tecavüze çalıştı. Sonra üstümden kalktı, kimseye söylemememi istedi'' dedi. 
     Doktor muayenesinde genç kızda tecavüz bulgusuna rastlanmazken, dudakları ile cinsel organında ödemler tespit edildi. Darp olmadığı, E.Ş.'nin de olay sırasında alkolsüz olduğu belirlendi. Savcılık soruşturma sonunda E.Ş'yi serbest bıraktı. 
     
     Başkasıyla cinsel ilişki 
     Otelin ortaklarından Mustafa Çoban, gazetenin iddialarının asılsız olduğunu belirterek, Tecavüze uğradığı söylenen kişi 17 yaşında ve bir çocuğu var. Olaydan birkaç saat önce, otelimizden bir başka kişiyle başka bir otel odasında cinsel ilişkiye girdiği kesinlik kazandı" dedi. 
     Çoban genç kızın bu ilişki dönüşünde otele geldiğinde E.Ş'nin kendisine yardımcı olup odasına çıkardığını belirterek şunları söyledi 
     "Herhangi bir tecavüz olayı olmadığı gibi taciz de yaşanmamış. Olayın polise intikal ettirilmesini biz istedik. Çünkü turizm şirketi operatörü, ailenin herhangi bir isteğini karşılamamız durumunda suçu kabullenmiş olacağımızı belirtti. Polis tutanak tutmaya başlayınca, bayan ağız değiştirip tecavüze uğramayıp taciz edildiğini anlattı. 9 gün daha otelimizde kaldılar." 
     
</TEXT>
</DOC>
