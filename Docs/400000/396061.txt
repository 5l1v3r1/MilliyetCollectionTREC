<DOC>
<DOCNO> 396061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/soneko34.html </URL>
<DATE> 2005/11/18/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Motorin çıkış fiyatlarında indirim yapıldı... 
</HEADLINE>
<TEXT>

     Motorinin rafineri çıkış fiyatları, yarından geçerli olmak üzere indirildi. 
     İndirimin pompa fiyatlarına, yaklaşık yüzde 1.8 civarında yansıması bekleniyor. 
     Alınan bilgiye göre, çıplak rafineri çıkış fiyatı motorinde yaklaşık yüzde 4.1 oranında geriledi. 
     Söz konusu indirim, dağıtım şirketlerini ilgilendiren "vergili" rafineri çıkışında ise yüzde 1.8 civarında gerçekleşti. 
     Buna göre motorinde Tüpraş'ın "çıplak" rafineri çıkışında motorinde 634.60 YTL olan metreküp 1000 litre satış fiyatı 608.70 YTL'ye indi. 
     Motorinin ÖTV, EPDK payı ve KDV eklenerek oluşan, dağıtım şirketlerine "vergili" rafineri çıkış fiyatı ise metreküpte 1000 litre bin 735.31 YTL'den bin 704.75 YTL'ye düştü. 
     Dağıtım şirketlerinin, nakliye ve kar payı ekleyerek oluşturdukları motorin pompa fiyatlarını açıklamaları bekleniyor. 
     Öte yandan bugünden geçerli olmak üzere, fueloilin kalorifer yakıtı çıplak rafineri çıkış fiyatı yüzde 5.4, vergili çıkış fiyatı ise yüzde 2.8 oranında ucuzladı. 
     
</TEXT>
</DOC>
