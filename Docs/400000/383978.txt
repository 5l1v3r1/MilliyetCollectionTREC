<DOC>
<DOCNO> 383978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur14.html </URL>
<DATE> 2005/10/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Onur Air'den Ramazan indirimi... 
</HEADLINE>
<TEXT>

     Onur Air’in Ramazan ayı dolayısıyla bilet ücretlerinde indirim yaptığı bildirildi. 
     Onur Air’den yapılan yazılı açıklamada, havayolu firmasının son bir ayda ikinci büyük indirimini yaptığı kaydedilerek, "69 YTL’den başlayan yeni fiyatlarla Ramazan ayı boyunca birbirinden uzak ailelerin en az bir kez olsun görüşebilmesini sağlamayı amaçlıyoruz" denildi. 
     Onur Air Yönetim Kurulu Başkan Yardımcısı Şahabettin Bolukçu da, Ramazan ayı nedeniyle doluluk oranlarındaki rahatlamanın yolcuya kazandırılması için böyle bir uygulamaya yöneldiklerini belirterek, şöyle dedi 
     "Tanıdık ve akrabaların birbirlerini ziyaret etmek için en çok Ramazan ayını seçtiklerini geçen yıl tespit etmiştik. Bu yıl, yolcularımızı hem daha çok teşvik etmek hem de kolaylık sağlamak için iç hat bilet ücretlerinde tekrar indirime gittik. Yolcularımıza erkenden bayram hediyesi vermek istedik." Onur Air’in Ramazan ayı boyunca uygulayacağı İstanbul çıkış ve varışlı tarifedeki en düşük bilet fiyatları tüm vergiler ve KDV dahil şöyle 
     İzmir 69 YTL Antalya 69 YTL Adana 79 YTL Bodrum 79 YTL Trabzon 86 YTL Erzurum 89 YTL Samsun 89 YTL Kayseri 89 YTL Malatya 89 YTL Gaziantep 89 YTL Diyarbakır 96 YTL Kars 106 YTL 
     
</TEXT>
</DOC>
