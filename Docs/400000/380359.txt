<DOC>
<DOCNO> 380359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur25.html </URL>
<DATE> 2005/09/21/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Gasp ettikleri taksiyle kadını kaçırıp tecavüz ettiler 
</HEADLINE>
<TEXT>

     Ümraniye’de bir kadına tecavüz ettikleri ve 10 ayrı gasp olayı gerçekleştirdikleri iddiasıyla yakalanan 2 kişi tutuklandı. 
     İstanbul Asayiş Şube Müdürlüğü Gasp Büro Amirliği ile Ümraniye İlçe Emniyet Müdürlüğü’ne bağlı ekipler, son 4 ay içinde yaya ve taksici olmak üzere 10 ayrı gasp olayının failleri oldukları belirlenen E.I. 19 ve E.K’yı 21 , bir çay bahçesinde buluştukları sırada düzenlenen operasyonla gözaltına aldı. 
     Yapılan sorgulama sırasında, bu kişilerin gasp ettikleri bir taksiyle mahalleden tanıdıkları Ş.A’yı 34 kaçırarak ormanlık alana götürdükleri ve zanlılardan E.I’nın boğazına jilet dayayarak kadına tecavüz ettiği belirlendi. 
     Zanlıların elinden olay yerinden tesadüfen geçen bir vatandaş tarafından kurtarılan Ş.A, şubeye gelerek E.I. ve E.K’yı teşhis etti. 
     Polisteki işlemleri tamamlandıktan sonra adli makamlara sevk edilen 2 zanlı, tutuklanarak cezaevine konuldu. 
     
</TEXT>
</DOC>
