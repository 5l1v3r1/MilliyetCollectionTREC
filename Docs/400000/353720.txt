<DOC>
<DOCNO> 353720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonspo03.html </URL>
<DATE> 2005/06/20/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş taraftarı artık 'Amin' diyemeyecek, El Amin gitti... 
</HEADLINE>
<TEXT>

     Taraftarların sevgilisi ve basket takımının ABD'li yıldızı, Beşiktaş'a veda etti ve Ukrayna'nın Mariupol ekibiyle anlaştı Son iki sezonda Beşiktaş Erkek Basketbol Takımı’nın formasını giyen ve performansıyla Siyah - Beyazlılar’ın başarılarında büyük pay sahibi olan El Amin, Beşiktaş’tan koptu... Taraftarların sevgilisi haline gelen ABD’li 26 yaşındaki basketbolcu, Ukrayna’nın Azovmash Mariupol takımının sezonluk 700 bin dolarlık önerisine evet'' dedi. Beşiktaş’ta 200 bin dolara oynayan El Amin’in en kısa zamanda eşyalarını toplayıp Türkiye’ye veda edeceği ve önümüzdeki günlerde resmi imzayı atacağı kaydedildi. Bu gelişme Siyah - Beyazlı sporseverleri bir hayli üzerken, gelecek sezon için potada çıtayı yükseltmenin hesaplarını yapan yönetim yeni arayışlara başladı. Oyun kurucu mevkiine takviye düşünen Kara Kartal, öncelikle olarak coach sorununu çözmeyi planlıyor. Önümüzdeki hafta içinde bu konuda da önemli gelişmelerin yaşanabileceği bildirildi. 
     
</TEXT>
</DOC>
