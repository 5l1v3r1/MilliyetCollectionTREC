<DOC>
<DOCNO> 380074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas02.html </URL>
<DATE> 2005/09/20/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
'Kiliseye bağışlanan kirli para temiz sayılır...' 
</HEADLINE>
<TEXT>

     Meksikalı bir din adamı, kilisenin bağışların kaynağını soruşturmasına gerek olmadığını söyledi. Ramon Godinez Flores adlı rahip, "Kiliseye yapılan bağışlar, uyuşturucudan elde edilmiş bile olsa bu sayede temizlenmiş sayılır..." dedi. 
     Basın toplantısında, kilisenin uyuşturucu kaçakçılarının bağışlarını kabul etmesi gerekip gerekmediği konusunda gelen soruya rahip, "Bağışı kimin yaptığına bakmam. Kim olursa olsun bağışı alır, teşekkür ederim. Kişinin niyeti temizse para da temizlenmiş sayılır..." şeklinde yanıt verdi. 
     Meksikalı din adamı, kirli diye parayı yakmak gerekmediğini, onu "dönüştürmenin" esas olduğunu söyledi ve şu ifadeyi kullandı 
     "Günahkar bir kimsenin tövbe edip değişmesi gibi, her türlü para da dönüştürülebilir... Paranın kaynağını araştırmak bizim işimiz değil..." Meksikalı uyuşturucu kaçakçıları, kiliseye karşı cömertlikleriyle tanınıyor. 
     
</TEXT>
</DOC>
