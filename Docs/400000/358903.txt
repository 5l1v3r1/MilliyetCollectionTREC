<DOC>
<DOCNO> 358903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun18.html </URL>
<DATE> 2005/07/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Fischer Sol ittifakla işbirliği yapmayacağız 
</HEADLINE>
<TEXT>

     Almanya Dışişleri Bakanı Joschka Fischer, Demokratik Sosyalizm Partisi PDS ile Çalışma ve Sosyal Adalet Seçim Alternatifi'nin WASG oluşturduğu sol ittifakla işbirliği yapmayacaklarını söyledi. 
     Fischer, Tagesspiegel gazetesine yaptığı açıklamada, olası erken seçimler için sol ittifakla işbirliği konusunda, ''Böyle bir şey mümkün değil'' dedi. 
     WASG'nin lider adayı olan eski Sosyal Demokrat Parti SPD Genel Başkanı Oskar Lafontaine'nin tutumunu eleştiren Fischer, Lafontaine'nin politik stratejisinin yabancı düşmanlığını harekete geçirmek olduğunu savundu. 
     Lafontaine'nin Anayasayı Koruma Dairesi tarafından izlenmesi talebini getiren Hıristiyan Demokrat Birlik Partili CDU Brandenburg Eyaleti İçişleri Bakanı Jörg Schönbohm'un görüşlerine ise katılmadığını ifade eden Fischer, Schönbohm'un ''olay haber'' yaratmaya çalıştığını kaydetti. 
     Fischer, Lafontaine'nin izlenmesinin hiçbir fayda sağlamayacağını, kendisiyle tartışılması gerektiğini belirtti. 
     
</TEXT>
</DOC>
