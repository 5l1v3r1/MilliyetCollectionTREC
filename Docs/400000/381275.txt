<DOC>
<DOCNO> 381275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/guncel/axgun01.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
1247 yeni okul aynı anda açıldı 
</HEADLINE>
<TEXT>


Başbakan, 'Masal Değil Gerçek, 1 Yılda 1001 Okul Açılıyor' isimli törende, 6 ilde yapılan 1247 okulun açılışını uydu aracılığıyla yaptı 

ŞAKİR AYDIN İstanbul 

Eğitimin bir numaralı sorunları olduğunu ifade eden Başbakan Recep Tayyip Erdoğan, "Türkiye'de eğitimde çağın gerektirdiği yüksek standartları, yaygınlığı, etkinliği yakalayamazsak diğer alanlarda da gelişmeyi ve ilerlemeyi sağlayamayız" dedi. 
Milli Eğitim Bakanlığı ve hayırseverlerce yurt genelinde yaptırılan 1247 okulun açılışı, Atatürk Kültür Merkezi'nde "Masal Değil Gerçek, 1 Yılda 1001 Okul Açılıyor" sloganıyla düzenlenen ve uydu aracılığıyla Adana, Bursa, Ankara, Diyarbakır, İzmir ve Trabzon'dan da izlenen törenle gerçekleştirildi. 
Türkiye'yi eğitim, sağlık, adalet ve emniyet olmak üzere 4 ana temel ayak üzerinde yükseltmek için büyük bir aşkla yola çıktıklarını söyleyen Erdoğan, bunların en önemlisinin eğitim olduğunu kaydetti. 
Eğitime ayrılan payın bütçede birinci sırada yer aldığını vurgulayan Erdoğan, "Haydi Kızlar Okula Kampanyası" çerçevesinde her ay ilköğretimde okuyan erkek çocuklarına 18, kız çocuklarına 22, ortaöğretimdeki erkek çocuklarına 28, kız çocuklarına 39 YTL ödeyeceklerini, bunun da anneler adına açılacak hesaba yatırılacağını anımısattı. Konuşmasının ardından Erdoğan, uydu vasıtasıyla bağlantı kurduğu 6 ilin valisinden haklarında bilgi aldığı 1247 okulun açılışını dizüstü bilgisayar aracılığıyla gerçekleştirdi. 

Erdoğan Kafaları basmıyor 

Bahçeşehir Üniversitesi'nin 2005-2006 akademik yılı açılışına Başbakan Erdoğan da katıldı. Şu anda sadece devlet ve vakıf üniversiteleri olduğunu, ancak özel sektör üniversitesi bulunmadığını vurgulayan Erdoğan, sözlerini şöyle sürdürdü 
"Niye özel sektör üniversitesi yok Niye müsaade etmiyorsun Bu ne perhiz, bu ne lahana turşusu. İlköğretim ve lisede özel sektöre yol veriyorsun, üniversitede müsaade etmiyorsun. Eğitimde hizmet alımı yapalım dedik. Önümüz kesildi. Devlet olarak bu konuda yatırımlara gücümüz yetmiyorsa, eğer bu yatırımı yapacak özel sektör varsa ve biz de ondan bu hizmeti alma imk nına sahipsek niye yapmıyoruz Dünya bunu yapıyor. Sağlıkta yaptığımızı eğitimde de yapalım. 'Hayır, olmaz ' Niye olmaz Şurası kafası basmıyor. Hayatta iki koyun gütmemiş, gütmediği ve hayatı yaşamadığı için bunu kavrayamıyor." 


</TEXT>
</DOC>
