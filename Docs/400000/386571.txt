<DOC>
<DOCNO> 386571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yasam/yas03.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol kavgası kanlı bitti 
</HEADLINE>
<TEXT>



İstanbul'da, O-1 Otoyolu Kozyatağı mevkiinde dün saat 11.00 sıralarında yaşanan 'yol verme kavgası', çatışmaya dönüşünce kan aktı. İddialara göre olay şöyle gelişti 34 YJ 0213 plakalı kamyonun sürücüsü Coşkun Karataş 32 ile 34 VT 3435 plakalı otomobilin sürücüsü Avukat Alperen Akdemir, yol verme yüzünden tartıştı. 
Bu tartışmaya, kamyondaki 3 kişi de katıldı. Kamyon yolun sağına çekince, Alperen de otomobilini durdurup indi. Karataş, Erdoğan Denk, Murat Aslaner, Ferhat Aslaner ve Yasin Kaya, ellerindeki bıçak ve sopalarla Akdemir ve Faruk Büyükdoğrucan'a saldırdı. Kamyondan inen grubun otomobilinin camlarını kırıp kendilerine de vurmaya başlaması üzerine, Büyükdoğrucan silahını çekerek ateş açtı. 
Silahtan çıkan mermilerle yaralanan Denk, sol bacağından yaralanan Aslaner 34 ve kalbinden yaralanan Karataş hastaneye kaldırıldı. Karataş, kurtarılamazken, olay yerinden kaçan Akdemir, Maltepe'de polislerce yakalandı. Büyükdoğrucan'ın yolda araçtan indiği anlaşıldı. 


</TEXT>
</DOC>
