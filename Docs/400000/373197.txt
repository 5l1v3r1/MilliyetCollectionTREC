<DOC>
<DOCNO> 373197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur45.html </URL>
<DATE> 2005/08/26/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Kamyon elektrik direğine çarptı, 4 direk devrildi 
</HEADLINE>
<TEXT>

     Osmaniye'de bir kamyon sürücüsü manevra yaparken elektrik direğine çarptı. Çarpmanın etkisiyle teller gerilince 4 elektrik direği Adana-Osmaniye karayoluna devrildi. 
     Alınan bilgiye göre, Paşa E. yönetimindeki 31 PD 245 plakalı kamyon, Musa Şahin Bulvarı Sanayi Sitesi kavşağında, manevra yaparken yüksek gerilim hatlarının geçtiği elektrik direğine çarptı. Çarpmanın etkisiyle tellerin gerilmesi sonucu 4 elektrik direği karayoluna devrildi. 
     Elektrik direklerinin devrildiği sırada kavşaktaki trafik lambasının kırmızı yanması olası faciayı önledi. Devrilen direkler, Adana-Osmaniye karayolunun yaklaşık 2 saat süreyle trafiğe kapanmasına neden oldu. 
     Yetkililer, olay sonrası gözaltına alınan P.E'nin 29 promil alkollü olduğunun tespit edildiğini bildirdiler. 
     
</TEXT>
</DOC>
