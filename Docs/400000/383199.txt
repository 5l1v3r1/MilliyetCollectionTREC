<DOC>
<DOCNO> 383199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur28.html </URL>
<DATE> 2005/10/01/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Kocaeli'nde yolcu kavgası... 
</HEADLINE>
<TEXT>

     Adapazarı-İstanbul hattına yeni giren ve tanıtım amacıyla ücretsiz yolcu taşıyan bir firmaya ait iki midibüs, Kocaeli'nde saldırıya uğradı. 
     AA muhabirinin edindiği bilgiye göre, İzmit Seyahat Firması'na ait Nuri Olgun'un kullandığı 41 NC 239 plakalı midibüs D-100 Karayolu'nun Körfez İlçesi 95 Evler mevkiinde, Ramazan Övenç'in kullandığı 41 NC 237 plakalı midibüs ise İzmit Kandıra Sapağı'nda taşlı-sopalı saldırıya uğradı. 
     Araçların camlarını kırdıktan sonra kaçan saldırganlardan Y.A, Y.B, K.K, E.K, K.A, A.B ve S.A, olaylarda kullandıkları sopalarla yakalandılar. 
     Bu arada, firma yetkilileri, daha önce İzmit- İstanbul arasında yolcu taşıdıklarını, Adapazarı hattına yeni girdikleri için, tanıtım amacıyla ücretsiz yolcu taşıdıklarını belirterek, bu uygulamayı bir süre daha sürdüreceklerini bildirdiler. 
     
</TEXT>
</DOC>
