<DOC>
<DOCNO> 386183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonyas03.html </URL>
<DATE> 2005/10/12/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Rod Stewart'ın da Hollywood Bulvarı’nda bir yıldızı oldu 
</HEADLINE>
<TEXT>

     Ünlü İngiliz şarkıcı Rod Stewart’ın, Hollywood Bulvarı’ndaki Şöhretler Kaldırımı’nda bir yıldızı oldu. 
     Hayranlarının da katıldığı törende konuşan Rock müziğinin yıldızı Stewart, hayatında hiç bu kadar heyecanlı bir gün yaşamadığını söyledi. 
     Ünlü şarkıcıya bu anlamlı gününde hamile manken sevgilisi Penny Lancaster ve CNN televizyonunun ünlü şovmeni Larry King eşlik etti. 
     Londra’da dünyaya gelen Stewart, 40 yıllık müzik kariyerinden önce profesyonel olarak futbol oynadı ve hatta mezar kazıcısı olarak da çalıştı. 
     Stewart’ın bilinen şarkıları arasında "Forever Young" ve "Do Ya Think I’m Sexy " bulunuyor. 
     Rod Stewart, 1960’lı yılların başında folk şarkıcısı Wizz Jones ile çalıştıktan sonra Jeff Beck Grubu’na geçti ve 1968’deki ilk albümü "Truth" ile popüler olmaya başladı. 
     İngiliz rock grubu Faces ile 1970’li yıllarda çalışan Stewart, 1976’da solo müzik çalışmalarına başladı. 
     Stewart, 2004’de çıkarttığı "Stardust... The Great American Songbook Volume III" albümü ile Grammy ödülü kazandı. 
     6 çocuk babası Stewart, bu albümün "Thanks for the Memory... 
     Great American Songbook IV" adlı 4. serisini bu ay çıkarmaya hazırlanıyor. 
     
</TEXT>
</DOC>
