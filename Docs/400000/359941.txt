<DOC>
<DOCNO> 359941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/magazin/axmag01.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
F-1 pilotlarına yaraşır klasikler 
</HEADLINE>
<TEXT>


İstanbul'da yapılacak yarışlarda sürekli kask takacak Formula 1 pilotları, son gün halkı bu klasik otomobillerle selamlayacak 

GÖKHAN KARAKAŞ İstanbul 

İstanbul'da, 19-21 Ağustos günleri arasında yapılacak Formula 1'e katılacak pilotların, final yarışı öncesinde sporseverleri selamlayacağı klasik otomobiller belirlendi. 
Motor Sporları ve Organizasyonu A.Ş. ile Türkiye Klasik Otomobil Kulübü'nün organizasyonu kapsamında, F-1 pilotları klasik otomobillerle pistte tur atacak. Sürekli kask takan pilotların izleyicilerce tanınmasının amaçlandığı etkinlik, 21 Ağustos'ta 12.00-13.00 arasında gerçekleştirilecek. 
Artam Vakfı'na ait Klasik Otomobiller Müzesi'nde tanıtılan üstü açık otomobilleri sahipleri kullanacak. Pilotlar ise yan koltukta oturacak. 

'İstanbul Park' pisti 
İspanyol Fernando Alonso, takımında yarıştığı Renault'nun 1969 modeline binecek. Finlandiyalı pilot Kimi R ikkönen, 1958 model 190 SL Mercedes'le, Rubers Barricehello ise 1963 model Alfa Romeo'yla tura çıkacak. 'İstanbul Park' adı verilen pistte 6 Ağustos'ta da deneme sürüşleri yapılacak. 



</TEXT>
</DOC>
