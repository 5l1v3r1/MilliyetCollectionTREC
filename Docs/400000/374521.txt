<DOC>
<DOCNO> 374521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur35.html </URL>
<DATE> 2005/08/31/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Batman'da bir terörist cesedi daha bulundu 
</HEADLINE>
<TEXT>

     Batman’ın Beşiri İlçesi’nde terör örgütü PKK mensuplarıyla güvenlik güçleri arasındaki çatışma sonrası yapılan arazi arama tarama faaliyetlerinde bir teröristin daha cesedinin bulunduğu, ölü ele geçirilen terörist sayısının 7’ye yükseldiği bildirildi. 
     Batman Valisi Haluk İmga, AA muhabirine yaptığı açıklamada, Batman’ın Beşiri İlçesi’ndeki çatışma sonrasında yapılan arazi arama tarama faaliyetleri sırasında bir teröristin daha cesedine rastlandığını belirtti. 
     Bir teröristin cesedinin daha bulunmasıyla çatışmada ölü ele geçirilen terörist sayısının 7’ye yükseldiğini kaydeden İmga, şöyle konuştu 
     "Beşiri’deki çatışmada arazi arama tarama çalışmaları sırasında ölü bulunan 1 teröristle birlikte toplam 7 terörist ölü olarak ele geçirilmiş oldu. Cesetleri Kadın Doğum ve Çocuk Hastalıkları Hastanesi Morgu’nda bekletilen teröristlerin kimlikleri belirlendi. Kentte durum şu an sakin. Cenazeleri almak isteyen ailelerle birlikte 250-300 kişilik bir grup, Kadın Doğum ve Çocuk Hastalıkları Hastanesi’nin önünde bekliyor." 
     
</TEXT>
</DOC>
