<DOC>
<DOCNO> 385833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo05.html </URL>
<DATE> 2005/10/11/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Galatasaray Kayseri'yi yenerse, ezeli rakiplerini yakalayacak... 
</HEADLINE>
<TEXT>

     Galatasaray, Kayseri’den üç puanla dönerse, lig tarihindeki en iyi başlangıcını yapıp, ezeli rakipleri Beşiktaş ve F.Bahçe'yi yakalayacak. 
     
     Fırsat bu fırsat 

     Eric Gerets’in takımın başına geçmesiyle birlikte daha hücumcu bir kimliğe bürünen ve ilk sekiz haftalık periyotta başarılı bir grafik çizen Galatasaray için haftasonunda oynayacağı Kayseri Erciyesspor maçı büyük önem taşıyor. İlk sekiz haftada elde ettiği yedi galibiyet, bir beraberlikle liderlik koltuğuna oturan Sarı-Kırmızılı ekip, Kayseri’den de kayıpsız dönerse, ilk dokuz haftalık dönemler içerisinde, lig tarihindeki en başarılı performansına ulaşmış olacak. Bu karşılaşmanın bir diğer önemli özelliği de Cim Bom’un, ezeli rakipleri Beşiktaş ve Fenerbahçe’yi de yakalayacak olması... 
     
     Averajla geçebilirler 

     2003-04 sezonundaki performansıyla 9 maç, 8 galibiyet, 1 beraberlik Beşiktaş ve geçen sezonki performansıyla 9 maç, 8 galibiyet, 1 beraberlik Fenerbahçe ilk iki sırada yer alıyor. Beşiktaş’ın daha üstte yer almasının nedeni attığı gollerin Fenerbahçe’den dört 25-21 fazla olması. İki ekibin aynı dönemde yediği gol sayısı ise aynı 6. Bu sezon 22 gol atıp, sekiz gol yiyen Galatasaray, Erciyes deplasmanında farklı bir galibiyet alıp, averajla da olsa Beşiktaş ve Fenerbahçe’yi geçerse, lig tarihinde ilk 9 haftalık dönemde en başarılı takım konumuna ulaşacak. 
     
     Lig tarihinin en iyi başlangıçları 

     

Takım Başarı yüzdesi Beşiktaş 94.4 Fenerbahçe 94.4 GALATASARAY 93.7 Trabzonspor 88.8      
</TEXT>
</DOC>
