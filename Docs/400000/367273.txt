<DOC>
<DOCNO> 367273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun03.html </URL>
<DATE> 2005/08/05/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
Chavez ABD terörist devlet 
</HEADLINE>
<TEXT>

     Venezüella Devlet Başkanı Hugo Chavez, ABD'yi terörist devlet olmakla suçladı. 
     ABD'nin Kolombiyalı militanlara yardım etmek ve Güney Amerika'da istikrarsızlık yaratmakla suçladığı Chavez, iddialara verdiği yanıtta, ''Onlar bizi, silahları kendi ordumuz için değil gerillalar için almakla suçluyor. Onlar terörist devlet, ancak bizi terörist olmakla suçluyorlar'' dedi. 
     Hugo Chavez, Caracas yönetimini, Kolombiyalı militanlara silah vermekle, Bolivya, Ekvador ve başka yerlerdeki yasa dışı gruplara maddi yardım yapmakla suçlayan Amerikan yönetiminin yalan söylediğini kaydetti. 
     Chavez, ''Venezüella petrol gelirlerini demokratik komşularının istikrarının bozulması için kullanıyor'' diyen ABD'nin bu iddialarını kanıtlaması gerektiğini de söyledi. 
     Amerikan Dışişleri Bakanlığı, Venezüella'yı Güney Amerika'daki çeşitli yasa dışı grup ve örgütlere yardım etmekle suçlamıştı. 
     
</TEXT>
</DOC>
