<DOC>
<DOCNO> 367975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun08.html </URL>
<DATE> 2005/08/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Newsweek anketi Bush'un desteği en düşük düzeye indi... 
</HEADLINE>
<TEXT>

     Newsweek dergisince gerçekleştirilen ankete göre, ABD halkının yüzde 61’i, Başkan Bush’un Irak savaşını yürütme tarzını doğru bulmuyor. Destekleyenlerin oranı yüzde 34’de kaldı. Bush’a destek ilk defa yüzde 40’ın altına düştü. 

Amerikan halkı giderek artan bir biçimde Bush yönetiminin Irak savaşını eleştiriyor. Newsweek dergisince gerçekleştirilen bir anket, halkın yüzde 61’i, Irak savaşı konusunda Başkan Bush’a olumsuz not veriyor. Bush’un Irak polikikasını onaylayanların oranı ise, yüzde 34’de kaldı. 
     Newsweek dergisince 2-4 Ağustos günlerinde gerçekleştirilen ankette Başkan Bush’un Irak savaşına ilişkin yaklaşımını onaylayanların oranının, şimdiye kadar en düşük oran olduğuna dikkat çekiliyor. Bush’un Irak savaşı politikasına destek ilk defa yüzde 40’un altına düşüyor. 
     Bir ay önce yapılan buna benzer bir ankette, Bush’a karşı çıkanların oranı yüzde 54, onay verenlerin oranı ise yüzde 41 olarak gerçekleşmişti. 
     Ankete katılanların yarısı, ABD’nin Irak’ta gerilediğine inanıyor. Irak’ta gerekli olduğu sürece Irak’ta çok sayıda Amerikan askerinin kalmasına destek verenlerin oranı ise, yüzde 26’da kaldı. 
     Aynı ankete göre, Bush’un başkan olarak genel performansını onaylanların oranı da yüzde 42’ye geriledi. 
     Öte yandan, anket, Irak savaşının Amerikalılar’ın daha güvenli yaptığı inananların oranının yüzde 28 gibi çok düşük olduğunu de ortaya koydu. 
     Bu arada, Amerikan halkının yüzde 45’i, ABD’deki kentlere karşı büyük terör saldırılarının düzenlenmesi olasılığının yüksek olduğunu düşünüyor. 
     
</TEXT>
</DOC>
