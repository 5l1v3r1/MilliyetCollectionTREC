<DOC>
<DOCNO> 381930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonsiy08.html </URL>
<DATE> 2005/09/27/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
20 yılda 4 bin 972 korucu suç işledi, 853'ü tutuklandı 
</HEADLINE>
<TEXT>

     İçişleri Bakanı Abdülkadir Aksu, koruculuk sisteminin uygulamaya başlamasından bugüne kadar geçen 20 yıl içinde, 4 bin 972 geçici köy korucusunun suç işlediğini, bunlardan 8’ünün tutuklandığını bildirdi. 
     Aksu, 22 ilde 57 bin 757 geçici köy korucusunun görev yaptığını, en çok geçici köy korucusu bulunan ilin Hakkari olduğunu belirtti. 
     Abdülkadir Aksu’nun, CHP İzmir Milletvekili Türkan Miçooğulları’nın soru önergesine verdiği yanıta göre, geçici köy korucuları, aylık ortalama 365 YTL maaş alıyor. 
     Diyarbakır’da 5 bin 187, Şırnak’ta 6 bin 756, Batman’da 2 bin 887, Bingöl’de 2 bin 511, Bitlis’te, 3 bin 730, Mardin’de 3 bin 323, Muş’ta bin 860, Siirt’te 4 bin 661, Van’da 7 bin 320, Hakkari’de 7 bin 614, Tunceli’de 368, Adıyaman’da bin 485, Ağrı’da bin 838, Ardahan’da 91, Elazığ’da 2 bin 83, Gaziantep’te 555, Iğdır’da 362, Kilis’te 33, Kahramanmaraş’ta 2 bin 236, Kars’ta 558, Malatya’da bin 365, Şanlıurfa’da 934 geçici köy korucusu bulunuyor. 
     Koruculuk sisteminin uygulanmaya başlandığı 26 Mart 1985 tarihinden bugüne kadar terör suçlarıyla ilgili 2 bin 384, mala karşı işlenen suçlarla ilgili 934, şahsa karşı suçlarla ilgili bin 234, kaçakçılık suçlarıyla ilgili 420 olmak üzere, toplam 4 bin 972 geçici köy korucusu suç işledi, 8 geçici köy korucusu tutuklandı. 
     
</TEXT>
</DOC>
