<DOC>
<DOCNO> 380969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur25.html </URL>
<DATE> 2005/09/23/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Şırnak'ta 1 terörist daha teslim oldu 
</HEADLINE>
<TEXT>

     Terör örgütü PKK üyesi bir kişinin daha Şırnak’ın Silopi İlçesi’nde güvenlik güçlerine teslim olduğu bildirildi. 
     Alınan bilgiye göre, önceki gün 5 teröristin teslim olduğu Şırnak’ın Silopi İlçesi’nde, bir teröristin daha Habur Sınır Kapısı’na gelerek, Jandarma Komutanlığı ekiplerine teslim olduğu belirtildi. 
     Gözaltına alınan teröristin, Jandarma Komutanlığı’ndaki sorgusunun ardından Savcılığa sevk edildiği kaydedildi. 
     Öte yandan Silopi’nin Görümlü Beldesi yakınlarında teröristlerce yola döşenen mayın, askeri birliklerin geçişinden kısa bir süre önce patladı. 
     Can ve mal kaybının yaşanmadığı patlamanın ardından çevrede geniş güvenlik önlemlerinin alındığı, teröristlerin yakalanması için operasyonların sürdürüldüğü açıklandı. 
     
</TEXT>
</DOC>
