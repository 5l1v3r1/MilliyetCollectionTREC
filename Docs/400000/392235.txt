<DOC>
<DOCNO> 392235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur22.html </URL>
<DATE> 2005/11/04/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Adana'da kadın meselesinden çıkan kavgada 2 kişi yaralandı... 
</HEADLINE>
<TEXT>

     Adana'da, bir kadının kaçırılması meselesinden kaynaklandığı belirtilen silahlı kavgada 2 kişi yaralandı. 
     Alınan bilgiye göre, Ceyhan İlçesi Esentepe Mahallesi'nde oturan Şiho K. 32 , karısı Songül K'nin kaybolmasından sorumlu tuttuğu Can E. 26 ile görüşmek üzere amcasının oğlu Ali K'nin kullandığı 01 TR 564 plakalı otomobille Adana'ya geldi. 
     Merkez Yüreğir İlçesi Asri Mezarlık yakınları Altınova Kavşağı'nda Şiho K. ve Can E. arasında başlayan tartışmanın kavgaya dönüşmesi üzerine silahlı çatışma çıktı. Olayda, tabancayla ayağından yaralanan Şiho K. Numune Hastanesi'ne, çenesinden yaralanan Can E. ise Devlet Hastanesi'ne kaldırıldı. 
     Olayla ilgili olarak Ali K. gözaltına alınırken, Can E'nin yanında bulundukları öne sürülen Seyfi ve Ejder E'nin yakalanmasına çalışıldığı bildirildi. 
     Şiho ve Ali K'nin bulunduğu otomobilde bir adet av tüfeği ele geçirilirken, çok sayıda boş mermi kovanı bulundu. 
     Yetkililer, soruşturmanın sürdüğünü bildirdiler. 
     
</TEXT>
</DOC>
