<DOC>
<DOCNO> 381789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/spor/ydilmen.html </URL>
<DATE> 2005/09/27/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Fener'e güveniyorum 
</HEADLINE>
<TEXT>


Sarı - Lacivertliler, sabırlı ve disiplinli oyununu PSV önünde de tekrarlarsa üç puanı alacak güçte. Grubun diğer maçında ise Schalke, Milan engelini evinde aşabilir 


Şampiyonlar Ligi'nde ev sahibi takımlar bu hafta şanslı gibi görünüyor. Sparta Prag deplasmanından bir puan çıkaran Ajax, eksik ve cezalı oyuncuların çokluğu nedeniyle sıkıntılı günler geçiren Arsenal'i ağırlayacak. Beraberlik ağır basıyor. 
Barcelona saha ve seyirci avantajını kullanarak Udinese'yi geçecek güçte. Ancak İtalyan ekibinin de ilk haftayı farklı bir galibiyetle tamamladığı unutulmamalı. 
Bayern Münih fırtınasını hafta sonu ligde Hamburg kesmeyi başarsa da, Alman ekibi, Brugge karşısında galibiyete kolay ulaşacaktır. Banko 1. 
Bu sezon bir türlü istediği çizgiye gelemeyen Manchester United, Benfica karşısında gruptaki ilk üç puanını alacaktır. Banko 1. 
Fenerbahçe istim üzerinde. Sarı - Lacivertliler, sabırlı ve disiplinli futbolunu yarın geceye taşırsa PSV önünde galibiyete yakın gibi görünüyor. 
Inter cezası nedeniyle Glasgow Rangers önünde seyircisiz oynayacak. Ancak İtalyan ekibi müthiş formu ile kazanacaktır. Banko 1. 
Haftanın beraberlik kokan bir başka karşılaşması. İki İngiliz ekibinin mücadelesinde Liverpool ile Chelsea bence sahadan birer puanla ayrılır. 
Schalke üzerindeki kara bulutları nihayet attı. Milan ise bu sezon deplasmanlarda bir hayli zorlanıyor. Ev sahibi ağır basıyor. 

Rıdvan Dilmen'in kuponu 124 Ajax - Arsenal 0 2.90 125 Barcelona - Udinese 1 1.20 133 M.United - Benfica 1 1.30 232 F.Bahçe - PSV 1 1.85 233 Inter - G.Rangers 1 1.25 234 Liverpool - Chelsea 0 2.90 242 Schalke - Milan 1 2.65 TOPLAM 80.39 



</TEXT>
</DOC>
