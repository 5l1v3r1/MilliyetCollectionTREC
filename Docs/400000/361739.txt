<DOC>
<DOCNO> 361739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur39.html </URL>
<DATE> 2005/07/16/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Marmaris'te polis ve jandarma güvenlik önlemlerini arttırdı... 
</HEADLINE>
<TEXT>

     Kuşadası’ndaki patlamanın ardından önemli turizm merkezi Marmaris’te, polis ve jandarma güvenlik önlemlerini artırdı. 
     Alınan bilgiye göre, Kuşadası’ndaki patlamanın ardından ilçede denetimlerini sıklaştıran Marmaris İlçe Emniyet Müdürlüğü ve İlçe Jandarma Komutanlığı ekipleri, Çetibeli mevkiinde uygulama başlattı. 
     İlçeye giriş yapan tüm araçlar, ekiplerin yanı sıra iki bomba arama köpeği tarafından aranmaya başlandı. 
     Emniyet ve jandarma yetkilileri, ilçede şu ana kadar herhangi bir olumsuz durumun olmadığını, ancak her ihtimale karşı güvenlik önlemlerinin süreceğini bildirdiler. 
     
</TEXT>
</DOC>
