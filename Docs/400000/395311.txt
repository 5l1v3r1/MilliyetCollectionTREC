<DOC>
<DOCNO> 395311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/guncel/gun05.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yücel Aşkın 'jandarma gözetiminde' yatıyor 
</HEADLINE>
<TEXT>


Rektör Prof. Dr. Yücel Aşkın'ın sağlık durumu ciddiyetini koruyor. YÖK Başkanı Teziç, "Ankara'ya getirilmesiyle ilgili girişimde bulunmadık" dedi 

HABER MERKEZİ ANKARA Milliyet 

YYÜ Tıp Fakültesi Başhekimi Doç. Dr. Hüseyin Avni Şahin, hastanede tedavi gören ve jandarma gözetimindeki bir odada yatan Rektör Prof. Dr. Yücel Aşkın'ın sağlık durumunun h l ciddiyetini koruduğunu söyledi. 
Aşkın'ın jandarma eşliğinde hastaneye getirilmesi nedeniyle tedavi gördüğü odanın önünde güvenlik güçlerinin beklediğini dile getiren Şahin, "Rektörün sağlık durumu halen ciddiyetini koruyor, ancak şuuru açık. Gerekli müdahaleler yapılıyor. Rektörümüz halen yoğun bakımda" dedi. 
Aşkın'ın tedavi amacıyla başka bir ile götürülmesinin bu aşamada söz konusu olmadığını kaydeden Şahin, ne zaman taburcu edileceğinin belli olmadığını, bunun tedaviye olumlu cevap verilmesiyle bağlantılı olduğunu bildirdi. 
Yakında anjiyo yapılacağı belirtilen Aşkın'ın başka bir sağlık kuruluşuna nakline, İstanbul Koşuyolu Hastanesi'nden gelen Prof. Dr. Cevat Yakut karar verecek. 

'Karar doktorların' 
YÖK Başkanı Prof. Dr. Erdoğan Teziç, Rektör Prof. Dr. Yücel Aşkın'ın sağlık durumunun ciddiyetini koruduğunu belirterek, "Aşkın'ın Ankara'ya getirilmesiyle ilgili girişimde bulunmadık. Sağlık durumunun kararını verecek olan doktorlardır. Biz karar veremeyiz" dedi. 



</TEXT>
</DOC>
