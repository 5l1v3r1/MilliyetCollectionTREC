<DOC>
<DOCNO> 369409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/guncel/gun02.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Felçli şehit annesinin isyanı 
</HEADLINE>
<TEXT>


Şehit edilen onbaşının cenaze törenine katılanlar, Erdoğan'ın Diyarbakır gezisi öncesi aydınlarla buluşmasına tepki gösterdi 

DHA 

Başbakan Erdoğan'ın Diyarbakır gezisi öncesi aydınlarla buluşması ve Diyarbakır'da Kürt sorunuyla ilgili değerlendirmelerde bulunması Adana'daki şehit cenazesinde tepkilere neden oldu. 
Tunceli'de pusuya düşürülerek şehit edilen 3 askerden Piyade Onbaşı İdris Güler 21 için Adana Sabancı Merkez Camii'nde cenaze töreni düzenlendi. Törene katılanlar PKK aleyhine slogan atarken, Bekir Kahraman, "Şehit burada, aydınlar nerede " diye bağırdı. Kahraman, "Vergilerimiz TSK'ya gitsin. Öcalan vergilerimizle korunmasın, İmralı'da beslenmesin" dedi. Güler'in Tunceli'ye dağıtımının yapıldığını öğrendiğinde felç geçirdiği belirtilen annesi Hanife Güler 47 törene tekerlekli sandalyeyle getirildi. Acılı annenin sinir krizi geçirdiği törenin ardından Güler, Asri Mezarlık'taki Şehitlik'te toprağa verildi. 
Piyade Er Veli Altın için de dün Afyonkarahisar Emirdağ'da tören düzenlendi. 
PKK'nın lanetlendiği törenin ardından Altın, Bademli beldesi mezarlığında toprağa verildi. 

Ölü sayısı 3'e çıktı 
Tunceli'de pusu kuran PKK'lıların açtığı ateş sonucu yaralanan 4 askerden biri olan er Hüseyin Yanık 21 da kurtarılamadı. 


</TEXT>
</DOC>
