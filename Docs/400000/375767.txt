<DOC>
<DOCNO> 375767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonsiy01.html </URL>
<DATE> 2005/09/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
CHP, Fatih Camii avlusundaki gösteriyi Meclis'e taşıdı... 
</HEADLINE>
<TEXT>

     CHP İstanbul Milletvekili Mehmet Sevigen, Fatih Camii avlusunda Cuma namazı sonrası bir grubun yaptığı gösteriyi, TBMM gündemine taşıdı. 
     CHP Genel Sekreter Yardımcısı Sevigen, İçişleri Bakanı Abdülkadir Aksu'nun cevaplandırması istemiyle TBMM Başkanlığı'na sunduğu önergede, ''eylemci gruba güvenlik güçlerinin müdahale etmemesinin, Ankara'dan verilen bir talimatla olup olmadığını'' sordu. 
     Sevigen, önergesinde, 2 Eylül Cuma günü Fatih Camii avlusunda, Atatürk'e hilafeti ortadan kaldırdığı için hakaret eden ve kendini ''Hizb-ut Tahrir Türkiye Vilayeti Resmi Sözcüsü'' olarak tanıtan şahsın kim olduğu sorusunu yöneltti. 
     Eylemci gruba güvenlik güçlerinin müdahale etmemesinin, Ankara'dan verilen bir talimatla olup olmadığını da soran Sevigen, şu soruların yanıtlanmasını istedi 
     ''Daha önceden cami avlusuna kürsü hazırlanıp, mikrofon konulduğuna göre, bu eylemden istihbarat örgütlerinin haberinin olmadığı söylenebilir mi Söylenemeyeceğine göre, istihbarat örgütünden gelen bilgiler neden değerlendirilmemiştir Bu konuda ihmali bulunanlar hakkında işlem yapmayı düşünüyor musunuz 
     Atatürk'e, laik Cumhuriyet'e, Atatürk ilkelerine saldırılıyor, hilafet isteniyor ve bunun karşısında Ankara'dan hiç ses çıkmıyor. Neden Sizce normal mi 
     Bu örgütün Adalet ve Kalkınma Partisi ile herhangi bir ilişkisi, yakınlığı, teması var mı 
     Türkiye yeniden bir kardeş kavgasına sürüklenmek istenirken, bu ve benzeri eylemleri, kalkışmaları 'onlar önemli değildir, abartmamak lazım' diye geçiştirmeye çalışmak, hükümet olma sorumluluğuyla bağdaşmakta mıdır '' 
     
</TEXT>
</DOC>
