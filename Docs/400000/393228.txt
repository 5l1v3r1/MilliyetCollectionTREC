<DOC>
<DOCNO> 393228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/ekonomi/eko05.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasco'nun arsasını Emlak GYO aldı 
</HEADLINE>
<TEXT>


El Kaide'nin finansörü olduğu iddia edilen Nasco Holding'in Zeytinburnu'ndaki fabrikasını 18.8 trilyona Emlak GYO aldı 

TEBERNÜŞ KİREÇCİ 

ABD'nin, El Kaide adlı terör örgütünün destekçisi şirketler arasında olduğunu iddia ettiği, Birleşmiş Milletler'in hazırladığı listede de El Kaide'nin finansörleri arasında sayılan ve bu nedenle 2002'de malvarlıkları dondurulan Nasco Nasreddin Holding'e ait Zeytinburnu'ndaki tekstil fabrikasını Emlak Gayrimenkul Yatırım Ortaklığı GYO aldı. 
Başbakanlık Toplu Konut İdaresi TOKİ Başkanlığı iştiraki olan Emlak GYO fabrika için yapılan açık artırmayı 18 trilyon 800 milyar liralık teklifiyle kazandı. Zeytinburnu İcra Müdürlüğü'nün yaptığı ihalede muhhammen bedel 30 trilyon 624 trilyon lira olarak belirlenmişti. İhalede tek alıcı olan Emlak GYO, Nasco Nasreddin Holding fabrikasının 26 bin 720 metrekarelik arsasını alarak bölgedeki arsa büyüklüğünü 89 bin metrekareye çıkarmış oldu. 

Satışı IFC istedi 
Fabrikanın satışını, yatırımın yüzde 25 ortağı olan Nasco Nasreddin Holding'e 1991 yılında 30 milyon dolar kredi kullandıran ancak alacağını tahsil edemeyen Uluslararası Finans Kuruluşu IFC istemişti. 


</TEXT>
</DOC>
