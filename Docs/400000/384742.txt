<DOC>
<DOCNO> 384742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun27.html </URL>
<DATE> 2005/10/07/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Türkiye ve Hırvatistan diğer Balkan ülkelerine umut oldu 
</HEADLINE>
<TEXT>

     Avrupa Birliği’nin Türkiye ve Hırvatistan ile tam üyelik müzakerelerine resmen başlaması diğer Balkan ülkeleri için de umut oldu. Makedonya Başbakan Yardımcısı Radmila Sekerinska, Türkiye ve Hırvatistan’a yakılan yeşil ışığın Makedonya için de bir işaret olabileceğini belirtti. 
     Sekerinska, AB içinde hala büyük bir şüphecilik bulunduğunu ancak Türkiye ve Hırvatistan’a yakılan yeşil ışığın Makedonya için de iyi bir işaret olduğunu söyledi. 
     Bu durumun, Batı Balkanlar’a genişleme sürecinin devam ettiği yönünde bir mesaj ilettiğini belirten Radmila Sekerinska, ancak her yeni genişleme sürecinin bir öncekinden daha karmaşık bir hal aldığınına dikkat çekti. 
     Bu durumun gerekçesi olarak da AB’nin her geçen gün daha karmaşık bir hal almasını gösteren Sekerinska, "Karmaşık bir yapınız varsa, üyelik süreci de otomatik olarak karmaşıklaşıyor" diye konuştu. 
     
</TEXT>
</DOC>
