<DOC>
<DOCNO> 380745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/siyaset/siy01.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sıkışınca küfrediyor' 
</HEADLINE>
<TEXT>


Başbakan Erdoğan'ın "CHP zihniyeti ancak çöp üretir" sözünü yanıtlayan Baykal, "Başbakan başı sıkışınca CHP'ye küfrediyor" dedi 

TEKİN ATAY, BAHADIR ÖKTEM Trabzon DHA 


CHP Genel Başkanı Deniz Baykal, Rize'nin Hemşin ilçesinde CHP'li belediyenin çöpleri yol kenarına dökmesini eleştiren Erdoğan'ın "CHP zihniyeti ancak çöp üretir" diyen sözüne dün Trabzon'dan cevap verdi. Uluslararası Trabzon Kültür ve Sanat Festivali'ne katılan Baykal, "Onun derdi çöp değil, Hemşin Belediyesi'ni CHP'nin kazanması. Bunu herkes biliyor" dedi ve şöyle devam etti 
"Karadeniz'e gelmenden memnuniyet duyarız, ama bak sen aydınlarla buluştun, 4 - 5 saat çalışma yaptın. Bir yarım saatini ayır da TBMM'ye gel. Bak millet gözünü dikti, orada ne söyleyeceğini bekliyor. Nedir senin terör politikan Bunu bilmek istiyorlar. Kaçtı, buraya geldi. Burada da asabı bozuluyor. Yanlış yaptığı zaman kendini kontrol edemiyor, sağa sola küfrediyor. Başı sıkıştı mı CHP'ye küfrediyor. 6 milyon oy almış bir partiye topyek n CHP zihniyeti diye hakaret etme ihtiyacını niye hissediyorsun Yakışıyor mu Bir başbakana yakışır mı " 


</TEXT>
</DOC>
