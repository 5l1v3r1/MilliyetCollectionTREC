<DOC>
<DOCNO> 383146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonspo05.html </URL>
<DATE> 2005/10/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Tromsolular çıldırdı... 
</HEADLINE>
<TEXT>

     Tromso’nun, G.Saray'ı elemesine Norveçliler de inanamıyor. Taraftarlar çılgınca kutlama yaparken, sonuç delilik’ olarak nitelendirildi. 
     
     Tarihi bir zafer bu’ 
     Futbol her sonuca açık bir oyundur ama, kasaba takımı olan Tromso’nun Galatasaray gibi bir şampiyonu UEFA Kupası’ndan elemesine de, ancak 40 yılda bir rastlanır. Norveçliler de bunu bildiğinden ötürü, tur atladıklarına h l inanamıyorlar ve ortaya çıkan sonucu delilik’ olarak nitelendiriyorlar. 
     UEFA yolcuları arasında Galatasaray’dan büyüğü yok’ diyen gazeteler, artık grupta kimlerle eşleşeceklerinin önemli olmadığını yazdı. 
     Norveç basını da, Tromso’nun Cim Bom’u safdışı bırakmasını Tarihi zafer’ olarak değerlendirdi. 
     
     Fantastik bir oyun’ 
     Vg gazetesi, Şok’ ve Çılgınlık’ başlıklarını atarak, Tromso, bir sansasyonu gerçekleştirerek kendi sahasında aldığı 1-0 galibiyetin rövanşında ihtiyacı olan bir golü deplasmanda buldu. İnanılmaz, fantastik bir oyun anlayışıyla Avrupa’yı şoka uğrattı. Gol, şansa atılmış cinstendi'' yorumunu yaptı. AFTENPOSTEN ise Tarihin en büyük zaferi’, Tromso’da eğlence’ ifadelerine yer verdi. 
     
     Avrupalılar şokta’ 
     Dagbladet gazetesi, Delilik’, Kendileri de, Avrupa da şokta’ diyerek, olayı bir adım daha öteye taşıdı ve iddialı görüş belirtti. UEFA Kupası’nda gruplara kalan takımlar arasında Galatasaray’dan daha büyüğünün olmadığına işaret eden gazete, 2000’in şampiyonunu eledikten sonra, artık grubumuzda karşımıza çıkacak rakiplerin ne önemi var'' değerlendirmesini yaptı. 
     
     Tromso Florya’da 
     Avrupa Fatihi olarak nam salan 2000 yılı UEFA Şampiyonu Galatasaray’ı, henüz birinci turda safdışı bırakan Norveç’in Tromso takımı, dün Florya’da konuktu. İstanbul’dan ayrılmadan önce tesislerde basına ve seyirciye kapalı bir çalışma yapan misafir takım oyuncularının hayli neşeli oldukları gözlerden kaçmadı. Futbolcular, rövanş maçından önce Galatasaray’ı eleme düşüncesinin kendileri için bir rüyadan öte bir şey olmadığını, ama sahada çok çalışarak ve disiplini elden bırakmayarak bu rüyayı gerçeğe çevirdiklerini söylediler. 
     
</TEXT>
</DOC>
