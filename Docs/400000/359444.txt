<DOC>
<DOCNO> 359444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur30.html </URL>
<DATE> 2005/07/08/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Kızı ve torunlarının ölüm haberine dayanamadı 
</HEADLINE>
<TEXT>

     Konya’nın Seydişehir İlçesi’nde meydana gelen trafik kazasında hayatını kaybeden kızı, damadı ve 2 torununun ölüm haberini alan 65 yaşındaki anne Şerife Bağlama, geçirdiği kalp krizi sonucu hayatını kaybetti. 
     Danimarka’dan yaz tatili için ailesiyle birlikte Türkiye’ye geldiği öğrenilen Harun Topçu 35 , dün VU 26352 plakalı otomobiliyle Seydişehir-Antalya Karayolu’nun 12. kilometresinde 10 metrelik uçuruma yuvarlanmış ve kazada kendisiyle birlikte eşi Perihan 35 , oğulları Selahattin 12 ve Enes Topçu 8 , hayatını kaybetmişti. 
     Kızı, damadı ve 2 torununun ölüm haberini alan, Sivas’ın Şarkışla İlçesi’nde yaşayan Şerife Bağlama 65 , bu acıya dayanamayarak kalp krizi geçirdi. Şarkışla Devlet Hastanesi’ne kaldırılan Bağlama, yapılan tüm müdahalelere rağmen kurtarılamadı. Harun, Perihan, Enes ve Selahattin Topçu ile Şerife Bağlama’nın cenazeleri, Şarkışla Büyük Cami’de kılınan namazın ardından, Şarkışla Garipler Mezarlığı’nda toprağa verildi. 
     Cenaze töreninde, Topçu ve Bağlama ailesinin yakınları sinir krizi geçirdi. 
     Cenaze törenine, Şarkışla Kaymakamı Birhan Uslu, Belediye Başkanı H. Ömer Coşar ve çok sayıda vatandaş katıldı. 
     
</TEXT>
</DOC>
