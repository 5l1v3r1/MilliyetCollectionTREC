<DOC>
<DOCNO> 388132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/spor/aspo.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman usulü 
</HEADLINE>
<TEXT>


Luciano'nun golü ile umut veren, Nobre'nin atamadıkları ile delirten maç, ikinci yarı düelloya dönüştü. Lincoln'un iki golü Kadıköy'e kabus gibi çöktü. Nobre'nin beraberlik sayısı, Volkanın ıskası ile Kuranyi'nin şok golü ve Appiah'ın hayat kurtaran vuruşu 90'ı özetledi 

MEHMET DEMİRKOL 


Bu yazı bu maçın hakkını vermeyecek biliyorum. Maç sırasında yazısı yazılabilecek maç değil. Dramatik anları. Golleri, kartları. Bu yazı olmadı. Kusura bakmayın. Ama seyredemeyenler için şunu söyleyebilirim "Çok şey kaçırdınız" 
Fenerbahçe 14. dakikada, klasiğiyle, Alex'in şahane serbest vuruşu ve Luciano'nun kafasıyla golü bulduğunda önünde kocaman bir kontr denizi açılmıştı. Yerleşikken bile açık veren bir savunma ve bütün yatırımlara rağmen gol yollarında sıkıntılı bir hücum hattı. Fenerbahçe'nin önündeki Schalke işte buydu. Bu dakikaya kadar tam 6 kez sol kanadından elini kolunu sallayarak çizgiye inen Kobiashvili ve Daum'un sezon başında ısrarla istediği Krstajic'e sağ kanat da eklendi. Milli oyuncuya, Rafinha da yardım ediyordu. Yani iki stoper dışında tam takım yüklendiler. Fenerbahçe de hemen pozisyonu buldu. 17'de Anelka soldan inip harika bıraktı Nobre'ye. Ama o karşı karşıya da içeri yollayamadı. Lorke Nobre, 41'de bu kez Alex'in harika pasında karşı karşıya da golü kaçırdığında, ne olduğunu ne kendisi ve kaleci Rost da anlamıştır herhalde. Yani Fenerbahçe aslında ihtiyacı olduğu kadar net pozisyonu buluyor, ama beceremiyordu. 

Tuncay hamlesi 
Buna karşılık sert oyunun dozunu yüksek tuttular. İlk yarıda çoğu ceza sahası çevresinde 18 faul yapmaları, Lincoln'un, Sand ve Larsen'in olduğu bir takıma karşı büyük hataydı. Ama Volkan, Luciano ve özellikle Önder'in iyi karşılaması Fener'i ayakta tuttu. 20'de Poulsen'in kafasını çıkaran Volkan'ın bu hareketi tam kurtarıcılıktı. Ama onlara Daum yardım etmedi. Devre arasında gümbür gümbür inen yağmurun ağırlaştırdığı zemine rağmen Nobre'yi ve kırmızı kartın sürekli yanında gezen, çekingenleştikçe orta sahayı oyundan düşüren Aurelio'yu oyunda tutması büyük riskti. Halbuki adres belliydi. Tüm hatlarıyla çıkan, - Kuranyi'nin de girmesiyle iki Almanlı olan - Almanları Anelka'nın dışında bir oyuncuyla daha tehdit etmek gerekiyordu. Bu hem pozisyon zenginliği hem de onların fütursuzluğuna engel olacak bir hamleydi. "Yani Tuncay'ı oyuna sürmek" şarttı. Daum seyretti. Schalke de yapmayı en sevdiği şeyi yaptı. Tam takım yığıldılar. Fenerbahçe nefes alamıyordu. Bağıra bağıra geldi gol 59'da. Onların Alex'i Lincoln önce nefis bir 'ters bakış pas' verdi aldı vurdu 1-1. Fenerbahçe çıkmaya niyetlenince, öyle aksak kaldılar ki, bu kez kontrayı onlar yedi. 3 dakika sonra Lincoln 2'yi buldu. Daum h l bakıyordu olup bitene. Gol takımı iyice düşürdü Çıkamadılar. Tuncay-Marco değişikliği 67'de geldi. Nihayet. Oyunun şekli değişmedi, ama maneviyatı değişti. Bir yüklendi, ikincisinde gol pasını verdi Nobre'ye. O da Daum'un kumarının ikramiyesini verdi 73'de. 
Maç çığrından böyle çıktı. 77'de Volkan kendisinden çoktandır bekleneni yapıp topu ıskaladı. Burada bitmedi. 2 dakika sonra da Appiah bonservisinden bekleneni yapıp, muhteşem golle kalecisini kurtardı. 3-3. Başka ne dram olabilir diye düşünüyordum Alex atıldı. Hani burası tiyatro değil diye bir tezahürat var ya. Dünkü bir maçtan çok, güzel bir piyesti. 

Maçın yıldızı 
Önder oldu 

Fenerbahçe defansında duvar gibi dikildi. Her topa ayağını soktu. Birçok hamle ile tehlikeyi önledi. Sahanın dikkati çeken en önemli ismi oldu. 

Maçın hakemi 
Vasattı 

Lüksemburglu hakem, tribünlerden çok tepki aldı. Bazı faul pozisyonlarında hata da yaptı. Ama ıslıklanacak kadar skora etkili olmadı. 

E GRUBU O G B M A Y P Milan 3 1 2 0 5 3 5 FENERBAHÇE 3 1 1 1 7 6 4 PSV 3 1 1 1 1 3 4 Schalke 3 0 2 1 5 6 2 
1 KASIM 2005 Schalke-Fenerbahçe, PSV Eindhoven -Milan 

YILDIZ TABLOSU 

FENERBAHÇE 1 Volkan 5 30 Serkan 5 19 Önder 8 2 Luciano 6 5 Ümit 5 21 Selçuk 5 15 Aurelio 5 10 Tuncay Dk.67 6 4 Appiah 7 20 Alex 6 39 Anelka 6 11 Nobre 6 

YEDEKLER 
34 Rüştü, 3 Servet, 7 Mehmet, 17 Can, 27 Kemal, 29 Olcan 

SCHALKE 04 1 Rost 5 6 Hamit 6 5 Bordon 5 16 Rodriguez 5 20 Krstajic 5 18 Rafinha 6 10 Lincoln 7 2 Poulsen 6 3 Kobiashvili 5 11 Sand 5 22 Kuranyi Dk.46 6 9 Larsen 5 

YEDEKLER 
13 Heimeroth, 4 Klasener, 8 Ernst, 15 Waldoch, 19 Varela, 25 Bajramovic 

HAKEMLER 
Alain Hamer Lüksemburg , Francis Crelo Lüksemburg , Jean-Philippe Izzo Fransa 

GOLLER 
Luciano Dk.14 , Lincoln Dk.59 ve 62 , Nobre Dk.73 , Kurany Dk.77 , Appiah Dk.79 

KIRMIZI KART 
Alex Dk.87 - Fenerbahçe 

SARI KARTLAR 
Aurelio, Luciano F.Bahçe , Nafinha, Rodriguez, Kobiashvili Schalke 


</TEXT>
</DOC>
