<DOC>
<DOCNO> 375021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun37.html </URL>
<DATE> 2005/09/02/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Avusturya, Türkiye konusunda 'soyutlanmasından' üzüntülü... 
</HEADLINE>
<TEXT>

     Avusturya basını, Viyana'nın Türkiye'nin AB'ye tam üyeliğine ''alternatif'' bulunması girişimi konusunda ''soyutlandığını'' yazdı. 
     Avusturya Dışişleri Bakanı Ursula Plassnik, Galler'in Newport kentindeki AB dışişleri bakanları toplantısı sırasında dün Avusturya gazetelerine yaptığı açıklamada, ''Diğer hükümetlerden açık destek almadık. Skor 24'e 1'' dedi. 
     Sağ görüşlü Die Presse gazetesi, ''Avusturya'nın Ankara ile müzakerelere belli bir alternatif olasılığının dahil edilmesi yönündeki girişiminde yalnız bırakıldığını'' yazdı. 
     Kurier gazetesi de ''Müzakere tarihi yaklaştıkça AB'nin eski hatasına düşerek Ankara ile karşı karşıya kalmamaya çalıştığını'' ifade etti. 
     Kurier gazetesi, Türkiye'nin Rum kesimini tanımayı reddetmesine rağmen müzakerelerin başlatılması perspektifinin ''absürd'' olduğunu öne sürdü. 
     
</TEXT>
</DOC>
