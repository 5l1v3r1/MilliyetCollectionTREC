<DOC>
<DOCNO> 378402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo05.html </URL>
<DATE> 2005/09/14/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Anelka daha ne yapsın 
</HEADLINE>
<TEXT>

     Milan savunmasına zor anlar yaşatan Anelka, aldığı tüm topları olumlu kullandı. Bir de penaltı yaptıran Fransız, sahanın iyilerindendi. 
     Nicolas Anelka... Avrupa’nın en önemli golcüleri arasında gösterilmesine rağmen bir türlü istikrarı sağlayamayan Fransız yıldız, Milan maçından önce teknik direktör Carlo Ancelotti’nin en çekindiği futbolcuydu. İtalyan teknik adam dediğinde de haklı çıktı. Milan savunmasına zor anlar yaşatan Anelka, hemen hemen aldığı tüm topları olumlu kullandı. Çektiği sert şutlarla Dida’nın koruduğu kalede tehlikeler yaratan Sarı-Lacivertli futbolcu, ikinci yarıda çok önemli bir pozisyondan da yararlanamadı. Ancak bir penaltı yaptıran Fransız, böylece hatasını telafi etti. 

     
</TEXT>
</DOC>
