<DOC>
<DOCNO> 363497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur31.html </URL>
<DATE> 2005/07/22/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Korkut Eken güllerle karşılandı, Kürşat Yılmaz İftira atıyorlar’ dedi 
</HEADLINE>
<TEXT>

     
     Neşet KARADAĞ- Murat KİBRİTOĞLU ADANA, DHA 
     
YABANCI ülkelerde çalışan işçilerden toplanan paralarla Konya’da kurulan Endüstri Holding’i yağmaladıkları iddiasıyla haklarında dava açılan, çete lideri olduğu ileri sürülen Kürşat Yılmaz ile emekli Yarbay Korkut Eken’in de aralarında bulunduğu 28’si tutuklu 50 sanığın yargılanmalarına başlandı. 
     DGM’lerin kapanmasından sonra bölgedeki çetelerle ilgili davalara Adana’daki ağır ceza mahkemelerinde bakılması nedeniyle burada yürütülen hazırlık soruşturması sonunda Susurluk davasında mahkum olan emekli Yarbay Korkut Eken, Kürşat Yılmaz, Endüstri Holding’in eski Yönetim Kurulu Başkanı Mustafa Ertekin ve 47 sanık, Çıkar amaçlı suç örgütü kurmak, yönetmek ve örgüte üye olmak, gasp Suç örgütüne yardım ve yataklık’ suçları da olmak üzere 13 ayrı suçlamadan, Adana 7’nci Ağır Ceza Mahkemesi’nde hakim karşısına çıktı. Sanıklar hakkında 6 aydan 12 yıla kadar hapis cezası istendi. İddianamede, Kürşat Yılmaz’ın liderliğini yaptığı çetenin üyeleri Bekir Fuat Duyanoğlu ve Mahmut Tuna ile bağlantılı olduğu ileri sürülen Korkut Eken hakkında, örgüte yardım ve yataklık etmek’ suçundan 1 yıla kadar hapis cezası isteniyor. 
     Bugünkü duruşmaya gelen Korkut Eken, bir grup tarafından adliye girişinde gül atılıp, alkış ve tezahüratlarla karşılandı. Eken, davayla ilgili, Öyle sanıyorum ki bir yanlışlık var'' dedi. 
     Tutuklu yargılanan Kürşat Yılmaz da polislerin düzenlediği komploya kurban gittiğini, kendisine iftira atıldığını öne sürdü. 
     
     KÜRŞAT YILMAZ KIRMIZI IŞIKTA DAHİ GEÇMEDİM 
     Çete reisi olduğu ileri sürülen ve 12 yıl hapis cezası istemiyle yargılanan, Adana F Tipi Cezaevi’nde tutuklu Kürşat Yılmaz, mahkemedeki kimlik tespiti sırasında evli ve 7 çocuk babası, üniversite mezunu olduğunu, turizm ve inşaat işleriyle uğraştığını söyledi. Yılmaz, savunmasında ise, hakkında suçlamaların asılsız olduğunu ileri sürerek şöyle dedi 
     İftiraya kurban gittim. İddianamedeki suçların hiçbirini kabul etmiyorum. 2002 yılında Şartlı Salıverme Yasası'ndan yararlanarak tahliye oldum. O tarihten bu yana kırmızı ışıkta dahi geçmedim. Çünkü, infazım vardı. Beni 10 kez gözaltına aldılar. Arabalarımı aradılar. İşkenceye tabi oldum. Bu yüzden davacı oldum. 2004’te Bodrum’da uyuşturucu ihbarı üzerine misafirlerimle beni gözaltına aldılar. Hayatın hiçbir döneminde uyuşturucu kullanmadım. Kan verdim, uyuşturucu almadığım ortaya çıktı, uyuşturucu almadığıma dair rapor aldım. Bizi gözaltına alan polislerden davacı oldum. Bunlardan dolayı bana iftira atıyorlar. Basında haberler geçtiği için Endüstri Holding’in adını duydum. Yönetim Kurulu başkanını da burada gördüm. Şerefim üzerine yemin ederim.'' 
     
     NEDEN REİS DİYORLAR 
     Çete üyesi oldukları ileri sürülen Ali Oymak, Sultan Süleyman Kavrak ve Fuat Bekir Duyanoğlu’nu tanıdığını belirtip, diğerlerini tanımadığını iddia eden Kürşat Yılmaz, şöyle dedi 
     Fuat 2002’de benim ehliyetim olmadığı için şoförlüğümü yapıyordu. Fethiye’de otelde kaldığım da doğru. Burada, esrar gizlediğimiz iddiasıyla gözaltına aldılar. Yanımda Tuğba hanım da manken Tuğba Özay vardı. Aradılar, suç unsuruna rastlayamadılar. Ben çete, örgüt gibi bir şey kurmadım, çete reisliği yapmadım, iftira atıyorlar. Bu iddialarla mahkeme meşgul ediliyor. Kesinlikle suçlama iftiradır.'' Mahkeme Başkanı’nın Telefon konuşmalarında bazı çete üyelerinin size reis’ diye hitap ettikleri ve sizinle direkt geçen konuşmaları var. Ne diyorsunuz '' sorusuna, Benim hiçbir şeyden haberim yok. Allah şahidimdir. Benim haricimde ne konuşmuşlarsa onlara sorun. Ben ülkücü teşkilat içinde yetiştim. İlçe başkanlığı yaptım. Bana teşkilat içinde reis’ diye hitap edilir. Bana telefonda reis diyen Fatma Tuğba iddianamede adı geçen başka bir Tuğba isimli bayanla görüşmem de kendisi ülkücü olduğu için bir isteği vardı. Onun için aradı'' cevabını verdi. 
     
     EKEN BİR YANLIŞLIK VAR 
     20- 30 kişilik bir grup tarafından kırmızı güller ve tezahüratlarla karşılanan tutuksuz sanık Korkut Eken, gazetecilerin, Çeteye yardım suçlamasıyla yargılanıyorsunuz. Ne diyeceksiniz '' sorusuna, Daha henüz ifade vermedim. Ben dün geldim. Dosyaları da inceledim. Büyük olasılıkla bir yanlışlık ve karıştırılma var. Daha sonra fazla bilgi vereceğim'' dedi. 
     Korkut Eken, Türkiye’deki PKK terörü ve operasyonlar konusundaki soruya, Ben bunu 2 yıl önce söylemiştim. Diliyorum daha kötü günler olmasın'' yanıtını verdi. Eken, Kuşadası’ndaki bombalamanın PKK ile ilgisi olup, olmayacağı sorusuna da Pek alakadar olmuyorum bu işlerle. Görüyorsunuz, hapisten çıkalı 1 yıl oldu, senenin devriyesinde yine mahkemedeyim'' cevabını verdi. Eken, adliye girişinde kendisine gösterilen sevginin nedenini ise bugüne kadar vatan, millet ve bayrak için verdiği mücadeleye bağladı. 
     Geçen Mart ayında Konya, Ankara, İzmir, Afyon ve İstanbul’da düzenlenen operasyonlarda Konya’daki Endüstri Holding’in içini boşalttıkları ve zimmetlerine para geçirdikleri iddia edilen holdingin eski yöneticileri ile bunlara yardım ettikleri öne sürülen 34 kişi yakalanmış, bunlardan 18’i tutuklanmıştı. Devam eden soruşturmada holdingin kasasının boşaltılmasında yardımcı olmakla suçlanan Kürşat Yılmaz'ın liderliğini yaptığı ileri sürülen bir çete de ortaya çıkarılmış, Yılmaz da tutuklanmıştı. Çete üyeleriyle telefon görüşmeleri saptanan emekli Yarbay Korkut Eken hakkında da, Örgüt üyelerine yardım ve yataklık yapmak’ suçlamasıyla dava açılmıştı. 
     Savcılıkça hazırlanan iddianamede, Kürşat Yılmaz’ın çete nitelikli organizasyonları ile dinlenen telefon görüşmelerinden ilginç ayrıntılar yer almış, manken Tuğba Özay’ın çete mensuplarının silahlarını çantasında sakladığı ileri sürülmüştü. İddianamede 13 ayrı suç, 12 ayrı başlık altında anlatılıyor. 
     Suçlamalar bir bir sıralandı 
     YURT dışında çalışan işçilerden paralarla kurulan, merkezi Konya’da bulunan Endüstri Holding’in yağmalandığı, bazı iştiraklerinin bir çete tarafından ucuza kapatıldığı iddiasıyla yürütülen soruşturma kapsamında sanık olarak adı geçen ve manken Tuğba Özay ile Üsküdar’da bir evde yakalanan çete lideri Kürşat Yılmaz’ın, holdingin iştiraklerinin ucuza kapatılmasında etkisi bulunan çetenin lideri olduğu iddia edildi. Soruşturmayı yürüten Cumhuriyet Savcısı Veli Dalgalı’nın hazırladığı 46 sayfalık iddianamede Özay ile Yılmaz’ın sık sık telefon görüşmesi yaptığı anlatıldı. İddianamede ayrıca şu ifadeler yer aldı 
     4 katrilyonluk mermer ocağının sadece 60 milyar karşılığında Kürşat Yılmaz ve adamlarının Endüstri Holding’in eski Yönetim Kurulu Başkanı Mustafa Ertekin’le anlaşarak eline geçmesi. 
     Holding’in parasıyla, Yönetim Kurulu Başkanı ikametgahı olarak bir villa yaptırılması, makam aracı olarak da son model bir Mercedes alınması, holdingin parasıyla alınmasına rağmen Ertekin ve bazı yakınlarının üzerine tescil edilmesi. 
     Mustafa Ertekin’in, çeşitli vasıtalarla Sedat Peker’in Konya’daki temsilcisi olduğu iddia edilen Saraylı Mehmet’ lakaplı Seyit Mehmet Yüksel ile ilişki kurarak kendisini holdingin diğer yöneticilerine karşı güçlü göstererek gözdağı vermeye çalışması. Ertekin’in bu ilişki karşılığında Holdinge ait Kanal 1 televizyonu, İpek Bisküvi ve Mobella Tekstil ve İplik isimli firmaların Peker’in adamlarınca ele geçirilmesine zemin hazırlaması. 
     Eken’in ihale takibi işleriyle ilgilendiği ve bu konuda fikir vererek örgüte yardım ettiği, sık sık Fuat Bekir Duyanoğlu ve Mahmut Tuna ile takip ettikleri ihalelere ilişkin telefon görüşmesi yapması. Ayrıca, Duyanoğlu ile Denizli Belediyesi’nin açtığı yol ihalesi ile Marmaris ve Bodrum’da yapılan ihaleler hakkında görüşmeler yapmaları, ihaleyi almadıkları takdirde iptal ettireceklerinden söz etmeleri. 
     Hilton Oteli’nin güvenlik müdürünün değişmesiyle buranın güvenlik işini ele geçirmek için harekete geçilmesi. 
     Ertekin Arkamda MİT ve JİTEM var 
     İDDİANAMEDE, örgüte yardım etmek ve gasp suçlarından cezalandırılması istenen ve halen Adana F Tipi Cezaevi’nde tutuklu bulunan Endüstri Holding’in eski Yönetim Kurulu Başkanı Mustafa Ertekin’in, holdingin yönetimini ele geçirmek için Kürşat Yılmaz’ın sağ kolu’ olduğu öne sürülen Ali Oymak ile anlaştıktan sonra, holdingin yönetim kurulu üyelerini sindirmek için bu ilişkiyi kullandığı ve hatta Ali Oymak’ın da yanında olduğu bir anda, Ben MİT’e ve JİTEM’e büyük miktarda para yedirdim, JİTEM ve MİT arkamızda, müdahale edilirse size ve ailenize sıkılacak'' diyerek holdingin yönetiminde olan Osman Şanlı ve Süleyman Bademci’yi tehdit ettiği ileri sürüldü. 
     
     ÖZAL’IN BACANAĞI DA ÖRGÜTÜN PENÇESİNDE 
     İddianamenin örgütün çek ve senet tahsilatının anlatıldığı bölümünde kamuoyunun yakından tanıdığı, Örgütün lider yardımcısı’ olarak gösterilen Mahmut Tuna örgütün başka üyesini arayarak eski Bakanlardan ve eski Cumhurbaşkanı Turgut Özal’ın kardeşi, Yusuf Bozkurt Özal’ın bacanağına ait olduğunu iddia edilen senetlerin tahsil edilmek üzere kendisine getirildiğini söyleyerek, Hamit Tatari bana senet verdi, çok zengin, trilyoner. 3 tane senet verdi. Bu senetler Yusuf Bozkurt Özal var onun bacanağının. Çocuk işi değil bu senetler, 600-700-800 milyarlık iş'' dediği öne sürüldü. 
     
     TUBA ÖZAY FAKTÖRÜ 
     Kürşat Yılmaz ile evinde yakalandığı manken Tuğba Özay arasındaki gönül ilişkisi iddianamede yer alan telefon konuşmasında da yeraldı. Bu birliktelikten sonra Kürşat Yılmaz’ın bazı huylarının değiştiği ve adamlarının gönül ilişkilerine de bazı kurallar koyduğu, bir adamının Tuğba Özay ile yaptığı bir telefon konuşmasıyla ortaya çıktı. 
     İddianamede, örgüt üyelerinin zor durumda kaldıkları durumda üzerlerindeki silahı Tuba Özay’ın çantasına koydukları ve bu konunun telefon dinlemeleriyle tespit edildiği ortaya çıktı. Kürşat Yılmaz’ın sevgilisi Tuğba Özay’ın korumalığını yaptığı ileri sürülen Necati Kalkan’ın zorda kaldığı durumda telefonda görüştüğü Bekir Fuat Duyanoğlu’ndan aldığı talimat üzerine üzerindeki tabancayı Tuğba Özay’ın çantasına koyduğu öne sürüldü. 
     
     RÜŞVET VEREREK BANKADAN KREDİ ÇEKTİLER 
     İddianamede, örgütün çeşitli işlerini finanse etmek için Şekerbank’ın Konya İhsaniye Şubesi’nden kredi kullandığı ve bu krediyi de şubenin müdür vekili olan Nevin Kaya sayesinde usulsüz olarak aldıkları belirtildi. Örgüte yardım etmek suçundan cezalandırılması istenen Nevin Kaya’nın örgütün üyelerinden Hüdaverdi Şahin ile bağlantılı olduğu ve çeşitli zamanlarda örgüt üyelerine usulsüz kredi kullandırdığı ve bunun karşılığında da otomobil, cep telefonu gibi hediyelerin yanı sıra çekilen krediden pay aldığı ifade edildi. 
     
</TEXT>
</DOC>
