<DOC>
<DOCNO> 362361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun33.html </URL>
<DATE> 2005/07/19/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Devlet Başkan Yardımcısı, ilk iş olarak kendi partisini feshetti 
</HEADLINE>
<TEXT>

     Sudan'da 21 yıl süren iç savaşta ''Sudan Halk Kurtuluş Hareketi''nin SHKH lideri olan ve 9 Temmuz'da yemin ederek Devlet Başkan Yardımcılığı görevine başlayan John Sarang, ilk önemli icraatında asi güney bölgesinin ''SHKH'' partisini feshetti. 
     Sarang, güneyin 10 ilinde kendi yöneticilerini de görevden alarak yerlerine geçiş dönemi için atamalar yaptı. 
     İlk önemli icraatı duyuran resmi Omdurman Radyosu'nun spikeri, eski yıllardakinin aksine Sarang hakkında ''saygılı ifadeler'' kullandı. 
     Devlet Başkanı Ömer Hasan El Beşir de Sarang ile birlikte 9 Temmuz'da yemin ederek, açılan barış yolunun yeni geçici anayasasını da resmen teyit etmişti. 
     39 milyon nüfuslu ülkenin geçiş dönemi anayasasınca hükümette ve mecliste sandalyelerin yüzde 52'si iktidardaki Müslüman Ulusal Birlik Partisi'nin, yüzde 28'i, ''animist doğa güçlerine tapınma ve Hıristiyan'' güneyi temsil eden Devlet Başkan Yardımcısı Sarang'ın yönetimindeki SHKH'nın, geri kalan yüzde 20 de kuzey ve güneyin muhalefet partilerince paylaşılıyor. 
     
</TEXT>
</DOC>
