<DOC>
<DOCNO> 367429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur21.html </URL>
<DATE> 2005/08/05/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
"Komiserim" dedi, dolandırdı 
</HEADLINE>
<TEXT>

     
     REYHANLI Hatay , DHA 
     
HATAY’ın Reyhanlı İlçesi’nde kendisini komiser olarak tanıtan bir kişi, telefon bayiinden 2 cep telefonu dolandırdı. 
     Atatürk Caddesi’ndeki Ayka Telefon Bayii’ne gelen ve kimliği saptanamayan 30 yaşlarındaki zanlı, kendisini ilçeye yeni atanan komiser olarak tanıtarak 2 cep telefonu satın aldı. Telefonların parasını Emniyet Müdürlüğü’nde ödeyeceğini belirten zanlı, iş yeri sahibi Ayhan Karaca’dan yanına bir kişi vermesini istedi. İşyerinde çalışan Mehmet Tokay ile birlikte Emniyet Müdürlüğü’ne giden zanlı, işçiye Sen yukarı çık, polis Osman parayı ödeyecek'' diyerek üst kata gönderdi. Mehmet Tokay, yukarıda Osman adında bir polis memurunun olmadığını öğrenince aşağıya indi ancak, telefonları alan kişiyi göremeyince dolandırıldıklarını anladı. 
     Şikayet üzerine kendisini komiser olarak tanıtan dolandırıcının yakalanması için soruşturma başlatıldı. 
     
</TEXT>
</DOC>
