<DOC>
<DOCNO> 385963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/spor/aspo.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbimiz seninle 
</HEADLINE>
<TEXT>


Türkiye yine tarihi maçlarından birine çıkıyor. Rakip bu kez Arnavutluk. Yenersek, play - off hakkını elde edeceğiz, Dünya Kupası ümitlerimizi sürdüreceğiz. 70 milyon tek yürek olduk, Ay - Yıldız'dan gelecek müjdeyi beklemeye koyulduk 

ERHAN TELLİ 


Bayrak elimizde 

Arnavutluk'a kart cezası nedeniyle gidemeyen Hakan Şükür, Milli Takım'ın uzak uzaktan da olsa verecekleri desteği hissedeceğini ve zaferle döneceğini söyledi 


2006 Almanya serüveni boyunca şüphesiz en çok konuşulan isim Hakan Şükür oldu. Canından çok sevdiği Ay - Yıldızlı formaya hasret kaldığı günlerde, hayalini kurduğu Dünya Kupası düşlerine, Fatih Terim'in göreve gelmesiyle bir kez daha kavuşma fırsatı buldu.. Önce Danimarka, ardından Ukrayna maçlarında yeniden o kutsal formayı giydi... Ama Ukrayna'da gördüğü sarı kart, belki de onu, en çok ihtiyaç duyduğumuz bu önemli mücadelede milli takımdan ayrı bıraktı... 
Hakan, 2006 Almanya finalleri için umut dolu mesajlar gönderdi, "Orada olamasam da bütün kalbimle yanınızdayım. Haydi arkadaşlar " dedi. Tecrübeli golcü, "Fatih hocanın gelişi ile birlikte müthiş bir elektrik oldu. Çok kritik maçlardan bence önemli sonuçlarla çıktık. Arkadaşlarıma öncelikle sabırlı olmalarını tavsiye ediyorum. Sabırlı olmak bu tip maçlarda çok önemli. Buradaki insanların dualarını ve düşünceleri hissederek, bu duygularla, inanıyorum ki oradan kazanıp dönecekler" diye konuştu. 

Olsen sinirleri bozdu 

Fatih Terim, Arnavut bir gazetecinin "Olsen, Briegel'den söz almış" sözlerine kızdı, "Teknik adamlar daha sağlıklı, lider gibi konuşmalı. Meslektaşımda bunları göremiyorum. Olsen'den inciler devam ediyor" dedi 

BİLAL MEŞE 

Milli Takımlar Teknik Direktörü Fatih Terim dün düzenlediği basın toplantısında, Danimarka Teknik Direktörü Morten Olsen'e çattı. 
Terim, Arnavut bir gazetecinin, "Morten Olsen, Hans Peter Briegel ile telefonla konuşmuş ve bu maç için söz almış. Bu konuda ne diyorsunuz " sorusuna, "Bizim Danimarka maçından sonra başlayan Morten Olsen'den inciler devam ediyor. Teknik adamların daha sağlıklı, lider gibi konuşması gerekir. Sevgili meslektaşımda bunu pek göremiyoruz. Biz Arnavutların nasıl insanlar olduklarını biliyoruz. Arnavutların karakter yapısını dile getirmek bile onlara hakaret olur. Kimseden bir şey beklemiyoruz. Türkiye, Arnavutluk'u yenemezse zaten play - off'a kalmasın" karşılığını verdi. 
Favori gözükmelerinin normal olduğunu belirten Fatih Terim, "Oyuncularımın sahaya sakin çıkmaları için psikologlar çalışıyor. Oyuncularda bir an önce gol bulma isteği olacak, ancak paniğe girmek bizim aleyhimize olur. Panik olmaması için elimizden geleni yapacağız" diye konuştu. 
Terim, Arnavut bir gazetecinin sorusu üzerine futbolcularının ve kendisinin oruç tutmadığını söyledi, "Müslümanlıkta bu işin kazası da olduğuna göre, iyi Müslümanlar önce işlerini iyi yaparlar, boş günlerinde bu kazayı ifa ederler. Oyuncularım da iyi Müslümanlar. Buna ben de dahilim" dedi. 
Tecrübeli hoca yine "Bu sizin için yaşam maçı mı Kaybederseniz görevinizden ayrılmanız gerekebilir mi" sorusuna da, "Hayat devam ediyor. Niye 'yaşam maçı' olsun. Benim görevim 2010'a kadar. Siz tam bilmiyorsunuz. Tanıyanlar Fatih Terim'i iyi tanıyor. Fatih Terim 3-5 maç için gelir mi " karşılığını verdi. 

Son prova 

A Milli Takım, Arnavutluk maçının son provasını dün akşam karşılaşmanın oynanacağı stadda gerçekleştirdi. Yazılı ve görsel medyaya sadece 15 dakika açık olan çalışmada Teknik Direktör Fatih Terim, Arnavutluk maçının oyun stratejisi, taktiği ve sahaya süreceği on birin detayları üzerinde durdu.Terim'in, Arnavutluk'u kanat akınlarıyla vurmayı planladığı öğrenildi. Ay - Yıldızlı ekipte Gökhan Zan dışında sakat ve eksik futbolcu bulunmuyor. Bu arada Tiran'daki Turgut Özal Koleji öğrencileri Terim ve futbolculara idman öncesi çiçek verdi 

Nuri'ye övgü 

UEFA'nın resmi internet sitesi uefa.com'da "Nuri'nin durdurulamaz yükselişi" başlıklı yazıda, genç yetenekten büyük övgüyle söz edildi. Nuri'nin, Avrupa Şampiyonası'nın yıldızı olduktan sonra B.Dortmund ile Bundesliga'da forma giyen en genç futbolcu unvanını aldığını vurgulayan site, yaşından beklenmeyecek bir olgunlukla Peru'daki Dünya Şampiyonası'nda da takımının liderliğini üstlendiğini belirtti. Milli takımdaki ilk golünü yetiştiği Almanya'ya atmasının ayrı bir önemi olduğu belirtilirken, Nuri'nin Türkiye'yi tercih ederek vatan sevgisini gösterdiğine de dikkat çekildi. 

Zemin korkuttu 

Arnavutluk maçının oynanacağı Kemal Stafa Stadı'nın kötü zemini Milli Takım'da sıkıntı yarattı. Teknik Direktör Fatih Terim, dün sabah Tiran'da yardımcılarına sahayı inceletti. Yaklaşık yarım saat süren kontrolden sonra Mehmet Özdilek, Oğuz Çetin ve Müfit Erkasap, tecrübeli hocaya olumsuz bir rapor verdiler. Raporda, "Zemin bir hayli bozuk ve düz değil. Bu faktör teknik kapasitesi yüksek ekibimiz için büyük handikap" ifadeleri yer aldı. 

ARNAVUTLUK 
LIKA 
BEKİRİ 
HAS 
ALİAJ 
CANA 
LALA 
JUPİ 
DURO 
SKELA 
HAXHİ 
BOGDANİ 
TARE 
MYRTAJ 

TÜRKİYE 
VOLKAN 
HAMİT ALTINTOP 
İ.TORAMAN 
ALPAY 
ÜMİT ÖZAT 
OKAN 
SELÇUK 
HUSEYIN 
YILDIRAY 
TÜMER 
HALİL ALTINTOP 

Kazakistan-Danimarka 

Danimarka, son sıradaki Kazakistan ile deplasmanda karşılaşacak. Vikingler'in, Play-Off'a kalabilmesi için Kazakistan'ı yenmesi ve Türkiye'nin de Arnavutluk'ta puan kaybetmesi gerekiyor. Alma Ata'daki karşılaşma TSİ 19.00'da başlayacak. Yunanistan da aynı saatte Gürcistan'ı ağırlayacak. 

415. randevu 

Milli Takım bugüne kadar oynadığı 414 maçta, 141 galibiyet, 95 beraberlik alırken, 178 kez de rakiplerine yenildi. Türkiye, Arnavutluk ile bundan önce 8 kez karşı karşıya geldi. Bu maçların üçünü kazandı, üçünde yenildi, iki maç beraberlikle bitti. Ay - Yıldızlı ekip Tiran'da bundan önce oynadığı üç maçta da galibiyet elde edemedi. 

2. GRUP PUAN DURUMU Takımlar O G B M A Y P Ukrayna 12 7 4 1 18 7 25 TÜRKİYE 11 5 5 1 22 9 20 Danimarka 11 5 4 2 22 11 19 Yunanistan 11 5 3 3 14 9 18 Arnavutluk 11 4 1 6 11 19 13 Gürcistan 11 2 4 5 14 24 10 Kazakistan 11 0 1 10 5 27 1 


</TEXT>
</DOC>
