<DOC>
<DOCNO> 373059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun46.html </URL>
<DATE> 2005/08/26/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
FBI'dan "Hacker Operasyonu" açıklaması... 
</HEADLINE>
<TEXT>

     Amerikan federal soruşturma bürosu FBI, yaklaşık iki hafta önce internet üzerinden yayılan Zotob ve Mytob virüslerini yazmak ve yaymakla suçlanan biri Türk, diğeri Fas vatandaşı iki kişiyle ilgili açıklama yaptı. 
     FBI yetkilisi Louis Reigel, yayımladığı basın açıklamasında, Faslı Farid Essebar ve Türk vatandaşı Atilla E.’nin, bilgisayar solucanı tipi bu iki virüsü yazıp yaydıklarının sanıldığını belirtti. 
     Her iki virüs, CNN, New York Times, ABD News dahil 100’den fazla Amerikan şirketinin bilgisayarlarında sorun yaratmıştı. 
     Reigel, açıklamasında, birlikte davranıldığında nelerin başarılabileceğinin ortaya konduğunu, etkin bir işbirliği sayesinde bu sorunun kısa süre içerisinde çözümlendiğini belirtti. 
     
</TEXT>
</DOC>
