<DOC>
<DOCNO> 365425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonsiy23.html </URL>
<DATE> 2005/07/29/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Anavatan Partisi Genel Başkanı Mumcu Konya'da... 
</HEADLINE>
<TEXT>

     Anavatan Partisi Genel Başkanı Erkan Mumcu, Türkiye’de esnafın yaşama gücünü kaybettiğini ileri sürdü. 
     Mumcu, Konya’da Esnaf ve Sanatkarlar Odaları Birliği Başkanı Bekir Duvarcı’yı ziyareti sırasında, Türkiye’de sanatkarlığın gerilediğini söyledi. 
     Mesleklerin tanımı ile standartlarının belirlenmemesi ve yanlış kur politikası uygulanması nedeniyle adeta esnafın elinin kolunun bağlandığını savunan Mumcu, "İşi bilmeyen kişilere iş yapma imkanı veriliyor. İşi bilenlere de standardı dışında istihdam doğuyor. Durum böyle olunca işsizlik artıyor" dedi. 
     Türkiye’de esnafın yaşam gücünü kaybettiğini ileri süren Mumcu, şöyle konuştu 
     "Toplu alım-satım merkezleri kendi çapında örgütlenmiş. Dünyanın hiçbir yerinde merkezde hiper marketler bulunmazken iğneden ipliğe kadar her şeyin bulunduğu bu marketler Türkiye’de kent merkezinde açılabiliyor. Çözüm, sadece bu büyük marketlerin kent merkezinden çıkarılmasıyla olmaz. Devletin, sanayi mallarının satıcısı konumunda bulunan esnafın geleceğini, güvence altına alması gerekir. Yerli sanayi yok olursa istihdamda bozulur. Türkiye’de esnaf yaşama gücünü kaybediyor." Türkiye’de kamyoncuların zor durumda olduğunu ve kamyoncu esnafından çeşitli 25 verginin alındığını iddia eden Mumcu, "Dünyanın yükünü taşıyorlar. Türkiye’nin en mağdur kesimi kamyonculardır. 
     Türkiye’de tonlarca yükü taşıyan insanlara bu kadar mı zulüm yapılır 
     Çareyi biliyor olmak lazım. Burada söylediklerimiz bir yere ulaşsın. 
     Türkiye’de bir an önce yanlış kur politikasından vazgeçilmeli. Yoksa vatandaş son nefesini verecek" diye konuştu. 
     Toplantının ardından parti üyeleri ile birlikte esnafı gezen Mumcu, bir vatandaşın DYP’yle birleşin önerisi üzerine, "Milletin hayrına olan her şeyin yanında varım" dedi. 
     
</TEXT>
</DOC>
