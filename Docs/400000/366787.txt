<DOC>
<DOCNO> 366787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur16.html </URL>
<DATE> 2005/08/03/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Motosiklete çarpıp kaçtı 2 ölü 
</HEADLINE>
<TEXT>

     Hatay’ın Altınözü İlçesi’nde, bir aracın çarptığı motosikletteki 2 kişi öldü. Kaza yerinden aracıyla kaçan sürücünün yakalanması için çalışma başlatıldı. 
     AA muhabirinin edindiği bilgiye göre, Altınözü İlçesi’ne bağlı Yarseli Köyü yolunda, henüz plakası ve sürücüsü tespit edilemeyen bir araç, Mehmet Oğuz’un kullandığı motosiklete çarptı. 
     Mehmet Oğuz 19 kaza yerinde öldü. Motosiklette bulunan ve ağır yaralanan Cüneyt Korkmaz 19 ise yoldan geçen vatandaşlar tarafından Antakya Devlet Hastanesi’ne kaldırıldı. Korkmaz, hastanedeki müdahalelere rağmen kurtarılamadı. 
     Kazayla ilgili soruşturmanın başlatıldığını belirten yetkililer, motosiklete çarparak 2 kişinin ölümüne neden olan aracın belirlenerek, sürücüsünün yakalanması için çalışmaların sürdürüldüğünü kaydettiler. 
     
</TEXT>
</DOC>
