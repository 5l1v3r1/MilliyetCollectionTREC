<DOC>
<DOCNO> 372965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/siyaset/axsiy01.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baydemir'e soruşturma 
</HEADLINE>
<TEXT>


Diyarbakır Belediye Başkanı için, PKK'lılara ambulans tahsis etmekten soruşturma izni verildi 

FERİT ASLAN Diyarbakır DHA 


İçişleri Bakanlığı, Diyarbakır Büyükşehir Belediye Başkanı Osman Baydemir, Başkan Vekili Yusuf Akgün, Genel Sekreter Ahmet Zirek ve beş daire başkanı için soruşturma izni verdi. 
Başmüfetişler, öldürülen PKK'lılar için ambulans tahsis edilmesi, Öcalan'ın doğum gününde ağaç diken DEHAP'lılara otobüs verilmesi ve memurların yerine işçi çalıştırılmasıyla ilgili iddiaları araştırarak raporlarını İçişleri Bakanlığı'na gönderdi. Bakanlık da soruşturma izni verdi. Belediye yetkilileri, iznin iptali için Danıştay'a başvurdu. 
Zirek, "Ambulans talep edenin kimliğine bakmayız. Ambulans vermek, cenazenin defnini sağlamak belediyelerin görevi. İsteyene otobüs tahsis ederiz. Öcalan'ın doğum günü olup olmadığını bilemeyiz" diye konuştu. 



</TEXT>
</DOC>
