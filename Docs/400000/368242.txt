<DOC>
<DOCNO> 368242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/yas01.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gut hastalığı ile nasıl başa çıkılır 
</HEADLINE>
<TEXT>


Vücutta ürik asit fazlalığı sonucu ortaya çıkan ve pek çok organda soruna yol açabilen 'Gut'a karşı diyetinize dikkat etmelisiniz 

TAYLAN KÜMELİ bir kibrit kutusu lezzet 

Ürik asit, normalde sağlıklı bir insanın kanında çeşitli kimyasal süreçler sonucunda ortaya çıkan bir yıkım ürünüdür. 
Ürik asit fazlalığı sonucunda 'Gut Hastalığı' Podagra, damla hastalığı ve nikris olarak da bilinen meydana gelebilmektedir. Bunun yanı sıra fazla miktardaki ürik asit, dolaşım sisteminde, damarlarda, kalpte, böbreklerde ve daha pek çok organda birikip sorunlara sebep olabilmektedir. 

Nasıl ortaya çıkar 
Zamanla eklem sıvılarında ürik asit kristaller birikmeye başlar ve Gut ataklarına neden olur. 
Genellikle her seferinde diz, dirsek ve el bileği gibi bir eklemi etkileyen bu ataklar daha çok ayak başparmağı ekleminde dayanılması oldukça zor ağrı, şişlik ve kızarma ile ortaya çıkmaktadır. Hastanın bu dönemde aspirin ve benzeri ilaçları alması son derece yanlıştır, çünkü aspirin ürik asitin vücuttan atılımını yavaşlatır. 
Gut hastalığı çoğunlukla 40 yaş üstü erkeklerde görülmektedir. Kadınlarda ise çok nadiren menapoz sonrası gelişebilmektedir. 

Tedavi için öneriler 
Gut hastalığının tedavisinde diyet , ilaç ve çok nadiren de cerrahi tedavi uygulanmaktadır. Tedavi için önerilenler şöyle sıralanabilir 
Günde 2-3 litre su içilmelidir.Aşırı kilolular kilo vermelidir.Bol pürin içeren sakatat, konserve balık, deniz ürünleri, et suları alınmamalıdır. Beyaz etler ve sığır eti az miktarda alınabilir.Ispanak, kuşkonmaz, mantar ve karnabahardan uzak durulmalıdır.Alkol kesinlikle zararlıdır. Çay, kahve ve kakao az miktarda alınabilir. Baklagiller için de bir uzmana danışılmalıdır.İlaçlar ile kan ürik asit seviyelerinde tehlikeli yükselme önlenebilir. 

Haftanın öğüdü 
Pürin İçeren Besinler 
Düşük miktarda pürin içeren besinler 100 gramları 0-15 mg pürin içerir Süt ve türevleri, peynir, yumurta, ekmek, tahıllar, sebze ve meyveler.Orta miktarda pürin içeren besinler 100 gramları 50-150 mg pürin içerir Et, tavuk, balık, kuru baklagiller, mantar, ıspanak, karnabahar, kuşkonmaz.Fazla miktarda pürin içeren besinler 100 gramları 150-300 mg pürin içerir Sakatatlar, av etleri, havyar, ançüez, küçük balıklar. 

Haftanın besini 
Mantar 
A, C, D vitaminlerinden zengin, 100 gramında 20-40 kalori bulunan mantar protein açısından da zengindir. Posa oranı da yüksek olan mantar barsakların çalışmasını sağlar. İçerdiği 'Lentinian' adı verilen maddenin tümörleri azalttığı bilinmektedir. Bağışıklık sistemini güçlendirir, beyin kanamaları, damar sertliği, enfeksiyonlara karşı koruyucu, kolesterolü düşürücü özelliği vardır. Yağ oranı yok denecek kadar düşük olan ve kesinlikle kolesterol içermeyen mantarlar, sağlıklı diyet listelerinde kullanılmalıdır. 


</TEXT>
</DOC>
