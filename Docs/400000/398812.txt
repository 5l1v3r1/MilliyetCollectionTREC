<DOC>
<DOCNO> 398812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/guncel/agun.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemlerin figüranları 
</HEADLINE>
<TEXT>


Çocuklar, son zamanlarda PKK eylemlerinde ellerinde pankartlarla, türban eylemlerinde ellerinde Kuran'larla ön saflara sürülüyorlar. Ancak uzmanlar, "Çocuk militanlaşır, katı ve önyargılı bir bireye dönüşür" diyerek uyarıyor 

Ümran Avcı - İstanbul 

Son dönemde meydanlardan gazete sayfaları ve ekranlara yansıyan görüntüler terör örgütü PKK'dan türban eylemlerine, siyasi parti gösterilerinden olaylı gecekondu yıkımlarına kadar her alanda çocukların öne sürüldüğünü ortaya koyuyor. 
Kapkaç çeteleri ve yuvalardaki skandallar nedeniyle durumları tartışılan çocuklar, bir süredir PKK eylemlerinde ellerinde pankartlarla, türban eylemlerinde, ellerinde Kuran'larla kaçak yapıları yıkmaya çalışan dozerlerin paletleri önünde küçücük bedenleriyle eylemdeler. 
Okulda, oyunda olmaları gerekirken, "büyüklerin sözünü" dinleyerek ellerinde pankart, taş, sopa ve sapanlarla meydanlara sürülen çocuklar son olarak hafta sonunda inanılması güç görüntülerle yansıdılar ekranlara. 

Çocuklar çatıştı 
Mersin'de önceki gün PKK'nın kuruluş yıldönümü bahanesiyle yapılan eylemlere 7-15 yaş grubundaki çocuklar da katıldı. Yaklaşık 200 gösterici PKK lehine slogan atıp çöp bidonlarıyla trafiği durdururken panzerle önlem alan polis göstericilere müdahale etmedi. Ancak bu sırada Siteler Karakolu yanında toplanan başka bir çocuk grubu, PKK yanlısı eyleme tepki göstererek göstericilere taş attı. Bu sırada gerginliğe müdahale eden polis, kanunsuz eylem yapan gruptaki çocuklara taş atan çocuklara sakız dağıttı. Dağıtım sırasında izdiham yaşandı. 
Gösteri yapan birçok grubun sokaklara yönelttiği çocukların kullanıldığı diğer bazı eylemler de şunlar 
26.11.2005 Konya'da Halk Eğitim Dayanışma ve Araştırma Derneği'nce düzenlenen başörtüsü eyleminde, bazılarına çarşaf giydirilen, başlarına Arapça bantlar geçirilen çocuklar, ellerindeki Kuran'larla türbana özgürlük istediler.13.07.2005 İstanbul-Küçükçekmece'de kaçak binaları tahliye tebligatı alan Bayramtepeliler, yollara Filistin'dekilere benzer barikatlar kurdu. Halk yasadışı eylemde barikatları 'taşlı sopalı' çocuklara emanet etti. 18.02.2005 İstanbul Üniversitesi önünde toplanan bir grup Mazlum-Der üyesi kadın türban yasağını protesto ederken henüz 2-3 yaşındaki bazı kız çocuklarına türban takıldı.02.01.2005 Mardin-Kızıltepe'de terörist oldukları iddiasıyla polis operasyonunda öldürülen baba-oğul Ahmet ve Uğur Kaymaz için kefenli protesto eylemi yapıldı. Eylemde yine küçük yaşta çocuklar vardı.29.03.2004 İstanbul-Levent'teki İsrail Başkonsolosluğu önünde "Irak'ta Savaşa Hayır Koordinasyonu" tarafından düzenlenen eylemde de çocuklar vardı.02.05.2003 İstanbul-Beyoğlu'nda ABD Konsolosluğu yanındaki meydanda "Savaşa Hayır Koordinasyonu"nun düzenlediği eylemde çocuklara Öcalan lehine slogan attırıldı. 18.01.2003 Savaş karşıtlarının Ankara'da ABD'nin Irak politikasını protesto ettiği eylemde çocuklar da pankartlarla yürüdü.25.02.2003 Mazlum-Der üyelerinin çocukları, savaş karşıtı gösteri yaptı. Çocuklar harçlıklarını kumbaraya doldurup derneğin il binasına bıraktı. 

Çocuk aileden alınabilir 

Avukat Fatma Başar İstanbul Barosu Çocuk Hakları Komisyonu Başkanı İzinsiz toplantılara çocukların götürülmesi istismara giriyor. Buna her türlü yaptırım uygulanabilir. Yeni Çocukları Koruma Kanunu'na göre, tekrarlayan durumlarda aileyle bir kere görüşülüyor. Eğer istismar büyükse tekrarlamasına da gerek yok, çocuk aileden alınabilir de. Çocuğa yakışmayan, çocuğun anlamadığı, sağlığını tehlikeye sokacak bir durumda mahkeme kararıyla çocuk aileden alınabilir. Çocuğun başına bir şey gelirse, aile hakkında ceza davası da açılabilir. Konu çocuklarla ilgili olunca herkes şik yet edebiliyor. Hatta etmesi gerekiyor. Eğer çocuğun istismar edildiğine kanaat getiriyorsa savcılığa suç duyurusunda bulunur. Mahkemeye gidip gitmeyeceğine savcı, ceza alıp almayacaklarına da h kim karar verir. 

Militanlaşır, önyargılı olur 

Prof. Dr. Aysel Ekşi International Hospital Çocuk ve Adolesan Psikiyatrı Düşünme ve gerçekleri değerlendirme yeteneği henüz tam gelişmediği için çocuk duygusaldır. Aklıyla değil duygularıyla hareket eder ve olaylardan çabuk etkilenir. Onu, heyecan verici bu gibi olaylar için kullanmak kolaydır. Bu tip olayların etkisi çocuktan çocuğa ve yaşa, içinde bulunulan koşullara göre değişir. Henüz neden-sonuç ilişkisini kuramadığı için yapılanları ve bunu uygulayanları benimser. Giderek militanlaşır, katı ve önyargılı bir bireye dönüşür. Ülkemizde dinci çevrelerin küçük yaşlardaki çocuklar için Kuran kursu açmalarında ısrar etmelerinin nedeni de bu olsa gerektir. Çocukların bu tip kampanyalarda kullanılması, çocuk için çok korkutucu olabilir. Örneğin Kızıltepe'de öldürülen baba ve oğul için kefenle yapılan protesto eylemine katılan bir çocuk örselenebilir bu, çocukta uyku bozuklukları, fobi, anksiyeteye yol açabilir. Olayları gözleyen çocuklarda da 'travma sonrası stres bozukluğu' denilen ciddi bozukluklar gelişebilir. 



BURASI İSTANBUL BAKIRKÖY 



6 Aralık 2004'te DEHAP'ın Ahmet Kaymaz ve oğlu Uğur'un öldürülmesini protesto için düzenlediği gösteriye 100'e yakın çocuk getirildi. 



BURASI MARDİN KIZILTEPE 


Tarih 22 Aralık 2004. Cumhuriyet Meydanı'nda Ahmet ve Uğur Kaymaz için yapılan eylemde ellerinde pankartlarla zafer işareti yapan çocuklar 9-10 yaşlarındaydı. 



BURASI İSTANBUL FATİH 


Tarih 02.09.2005. Yasadışı Hizb-ut Tahrir örgütü lehine kadınlar eylem yaptı. Bazı anneler çocuklarını eyleme pusetle taşırken, eyleme getirilen 3-7 yaş grubundaki çocuklar da dikkat çekti. 



BURASI MERSİN 

Polisten sakız ödülü 


Mersin'de önceki gün PKK'nın kuruluş yıldönümü bahanesiyle yapılan eylemlere 7-15 yaş grubundaki çocuklar da katıldı. Polis göstericilere müdahale etmedi. Ancak bu sırada başka bir çocuk grubu, PKK yanlısı eyleme tepki göstererek göstericilere taş attı. Polis de onları sakız dağıtarak ödüllendirdi 




</TEXT>
</DOC>
