<DOC>
<DOCNO> 394775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko31.html </URL>
<DATE> 2005/11/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Koç Holding Tüpraş'ta Shell'in payı azalabilir 
</HEADLINE>
<TEXT>

     Koç Holding, Tüpraş'ın özelleştirilmesi ihalesine ilişkin olarak, Ortak Girişim Grubu'nda yüzde 10 hisseyle yer alan Shell ile devam eden çalışmalarda, Shell'in hisse oranını azaltmasının da ihtimal dahilinde olduğunu açıkladı. 
     Koç Holding'ten, basında yer alan bir habere ilişkin olarak İMKB'ye gönderilen açıklamada, Tüpraş özelleştirme ihalesinin Koç Shell Ortak Girişim Grubu tarafından kazanıldığı ve bankalarla projenin finansmanına ilişkin görüşmelerin devam ettiği belirtildi. 
     Açıklamada, şunlar kaydedildi 
     ''Ortak Girişim Grubu'nda yüzde 10 hisse ile yer alan Shell ile devam eden çalışmalarda, Shell'in hisse nispetini azaltması da ihtimal dahilinde olup, hisse oranının nihai olarak ne olacağı konusunda kesin bir karar yoktur.'' Finans sektöründe, iki banka markası ile devam edilip edilmeyeceği konusundaki çalışmaların devam ettiği ve henüz bu konuda alınmış nihai bir karar bulunmadığı ifade edilen açıklamada, Koç Allianz'daki ortaklık yapısı ile ilgili olarak ise herhangi bir çalışma olmadığı ifade edildi. 
     
</TEXT>
</DOC>
