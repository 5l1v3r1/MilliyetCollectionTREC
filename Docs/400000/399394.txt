<DOC>
<DOCNO> 399394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur15.html </URL>
<DATE> 2005/11/30/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Sandalyeye oturma kavgası 3'ü ağır, 5 yaralı 
</HEADLINE>
<TEXT>

     Bolu Organize Sanayi Bölgesi’ndeki bir tekstil fabrikası işçisi, yemekhanede sandalyeye oturmasına izin vermeyen kişi ile kavgayı önlemeye çalışan 4 kişiyi bıçakla yaraladı. 
     AA muhabirinin aldığı bilgiye göre, işçi Kenan Yerlikaya 19 , akşam yemeğinde, yemekhanede, Mustafa Kahraman’ın 24 yanındaki sandalyeye oturmak istedi. 
     Kahraman, sandalyede oturan biri olduğunu söyleyerek, Yerlikaya’nın sandalyeye oturmasına izin vermedi. 
     Bunun üzerine, Yerlikaya ve Kahraman, tartışmaya başladı. 
     Tartışmanın büyümesi üzerine, yemekhanedeki işçiler müdahale ederek olayın büyümesini önledi. 
     Yerlikaya ve Kahraman, iş çıkışında servis bekledikleri sırada konuyu yeniden tartışmaya başladı. Yerlikaya, servis bekleyen Kahraman’ın yanına gelerek yemekhanede neden böyle davrandığını sordu. Kahraman ile Yerlikaya, birbirlerine bağırmaya başladı. Tartışmanın büyümesi üzerine, Yerlikaya, Kahraman’ı bıçakla yaraladı. 
     Yerlikaya, olaya müdahale eden fabrika çalışanlarından Ergün Bakır’ı 24 karnından, Fatih Kılkaya’yı 21 bacağından, Sedat Tutulmaz’ı elinden ve Levent Gürer’i 26 de karnından bıçakladı. 
     Yaralanan Mustafa Kahraman, Ergün Bakır, Fatih Kılkaya ve Sedat Tutulmaz, 112 Acil Servis ekiplerince Köroğlu Devlet Hastanesi’ne kaldırıldı. Levent Güler, İzzet Baysal Devlet Hastanesi’nde tedavi altına alındı. Ergün Bakır, Köroğlu Devlet Hastanesi’nde yapılan ilk müdahalenin ardından durumu ağır olduğu için İzzet Baysal Devlet Hastanesi’ne sevk edildi. Mustafa Kahraman ve Levent Güler’in de sağlık durumlarının ciddi olduğu bildirildi. 
     Olayın ardından kaçan Kenan Yerlikaya, jandarma ekiplerince yakalandı. 
     
</TEXT>
</DOC>
