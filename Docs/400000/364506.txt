<DOC>
<DOCNO> 364506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonyas06.html </URL>
<DATE> 2005/07/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İlkokula kayıt yaptırırken evli olduğu ortaya çıktı 
</HEADLINE>
<TEXT>

     Murat KİBRİTOĞLU ADANA, DHA 
     

      KAHRAMANMARAŞ’ta babasının ilköğretim okuluna yazdırmak için nüfus kayıt örneği aldığı 6 yaşındaki Hasan Ferhat Ardili’nin, kayıtlarda evli olduğu ortaya çıktı. 
     4 çocuk babası 42 yaşındaki Adnan Menderes Ardili, en küçük çocuğu olan Hasan Ferhat’ı önceki hafta, okul kaydını yaptırmak için Mimar Sinan İlköğretim Okulu’na götürdü. Baba Ardili, aralarında Nüfus Müdürlüğü’nden aldığı nüfus kayıt örneğinin de bulunduğu kayıt evrakını teslim ettiği okul yetkilisinin, gülerek, Evlileri ilköğretim okuluna kayıt etmiyoruz" demesi ile yanlışlığı farkettiğini söyledi. Önce, yetkilinin şaka yaptığını zannettiğini belirten baba Ardili, kontrol ettiğinde nüfus kayıt örneğinde ve nüfus cüzdanındaki medeni hali’ bölümünde oğlunun evli’ yazıldığını görünce çok şaşırdığını söyledi. 
     
     KİMLİĞİNİ YENİLEMİŞ, AMA... 
     Oğlunun nüfuz cüzdanını geçtiğimiz Mart ayında yenilediğini, ancak Medeni hali’ bölümünde yazan Evli’ ibaresinin gözünden kaçtığını anlatan Adnan Menderes Ardili, Oğlum 1999 yılında doğduğu zaman evli olarak kayıt yapılmış. Nüfus cüzdanına da evli yazılmış. Eskidiği için bir kez nüfus cüzdanını yeniledik. Buna rağmen bu yanlışlığı ne Nüfus Müdürlüğü görevlileri, ne de biz fark etmedik. Meğer doğduktan sonra ilk kayıtlarda da evli gösterilmiş. Okul kaydı sırasında görevli fark etmese biz de öğrenemeyecektik. Belki de medeni hali bölümü, evlilik çağına geldiğinde dikkatimizi çekecekti'' dedi. 
     Oğlunun okula kaydını yaptırdıktan sonra yanlışlığın düzeltilmesi için Nüfus ve Vatandaşlar İşleri Müdürlüğü’ne başvuran Ardili, Bana mahkemeye başvurmam gerektiği söylendi. En kısa sürede mahkemeye başvurup yanlışlığı düzelteceğim'' dedi. Hasan Ferhat Ardili de, arkadaşlarının da kendisiyle dalga geçtiğinden yakınıp, Ben hiç evlenmeyeceğim'' dedi. 
     Öte yandan, Nüfus ve Vatandaşlık İşleri Müdürlüğü yetkilileri, ilk kayıt sırasında bu hatanın yapılmış olabileceğini, düzeltilmesinin ancak mahkeme kararıyla mümkün olduğunu belirterek, Mahkeme kararı olmadıkça, kişisel durum sicilinde düzeltme yapılamaz. Bunun için ailenin bulundukları yerdeki asliye hukuk mahkemelerine müracaat etmeleri gerekir'' bilgisini verdi. 
     
</TEXT>
</DOC>
