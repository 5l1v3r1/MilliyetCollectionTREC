<DOC>
<DOCNO> 355142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonsiy13.html </URL>
<DATE> 2005/06/24/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Org. Büyükanıt'tan elçilere yanıt 
</HEADLINE>
<TEXT>

     Başbakan Erdoğan'ın AB Büyükelçileri ile yediği yemekte "Güneydoğu"daki operasyonlardan duyulan rahatsızlığın gündeme getirilmesine" Kara Kuvvetleri Komutanı Orgeneral Yaşar Büyükanıt'tan yanıt geldi. Org. Büyükanıt, Atina'daki Türk gazetecilerle yaptığı sohbette, PKK da gündeme geldi. 
     "PKK'ya operasyonlar dursun" şeklinde içte ve dışta duyulan seslerden "çok rahatsız olduklarını" vurgulayan Büyükanıt, "Dağda piknik yapmıyoruz" dedi. 
     PKK'ya karşı silahlı kuvvetlerin "mücadeleye kararlı olduğunun" altını çizen Büyükanıt, Türkiye'nin patlayıcı madde deposu olmaya başladığını kaydederek, "Teröristlerin çantalarında, ekmek taşır gibi, C4 var. Bu çok ciddi bir tehdit" diye konuştu. 
     Büyükanıt şöyle devam etti "Operasyonlar dursun, genel af ilan edilsin, Öcalan affedilsin. Türkiye'de aklı başında kimse bu isteme 'evet' diyemez. Binlerce şehidimizin kemiği sızlar. Operasyon yapıyorsak, o operasyonu yapma ihtiyacı var demektir." 

     
</TEXT>
</DOC>
