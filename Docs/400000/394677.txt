<DOC>
<DOCNO> 394677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/yasam/yas05.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO askerlerini kızlar gasp ettirdi 
</HEADLINE>
<TEXT>


İstanbul'da barda tanıştıkları kızlarla parka giden NATO askerlerinin cep telefonları ile paraları gasp edildi 

ELVAN EZBER 

Beyoğlu'nda eğlenmeye giden NATO askerleri gaspçıların saldırısına uğradı. Askerlerin para, kredi kartı ve cep telefonlarını çalan zanlılardan üçü yakalandı. 3. Kolordu Komutanlığı'nda kalan ABD'li James Mosser ve Larry Allen, 15 Ekim'de eğlenmek için Beyoğlu'na gitti. İki asker barda tanıştıkları Işıl ve Ş. adlı kızlarla saat 03.30'ta Taksim Gezi Parkı'nda bir banka oturdu. Bu sırada üç erkek ortaya çıkarak bıçakla askerleri tehdit edip cep telefonu, kredi kartı ve paralarını gasp etti. Sonra da üç gaspçı kızlarla beraber kaçtı. 
Askerlerin şik yetinin ardından polis, bölgenin sabıkalıları üzerinde araştırma başlattı. Allen ve Mosser'in de verdiği bilgi ve çizdirdiği eşkaller doğrultusunda zanlıların kimliği belirlendi. 

Polis, 'Çivi'yi arıyor 
Daha sonra soruşturmayı ele alan Asayiş Şube Müdürlüğü ekipleri, önceki gün düzenledikleri operasyonda İbrahim Şenduryılmaz 20 , Aktan Bayar 21 ve 15 yaşındaki Ş.Ö.'yü gözaltına aldı. Zanlılar askerlerce teşhis edildi. Beyoğlu Adliyesi'ne çıkarılan Şenduryılmaz ve Bayar tutuklanarak cezaevine gönderildi. Firarda bulunan "Çivi" lakaplı İbrahim ile Işıl adlı kızın yakalanması için çalışmalar sürüyor. 


</TEXT>
</DOC>
