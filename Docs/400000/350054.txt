<DOC>
<DOCNO> 350054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo17.html </URL>
<DATE> 2005/06/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Tümer Metin "İlhan Mansız için aracı oldum" 
</HEADLINE>
<TEXT>

     Ulaş SAĞ İZMİR,8 DHA 

BEŞİKTAŞ'ın yıldız futbolcusu Tümer Metin, Hertha Berlin'le sözleşmesi sona eren yakın arkadaşı İlhan Mansız'ın yeniden siyah beyazlı takıma dönmesi için aracı olduğunu söyledi. 
     Tümer Metin, tatilini geçirdiği İzmir'de bir cafenin açılışına katıldı. Werder Bremen'de oynayan Ümit Davala ve Galatasaray'ın eski futbolcusu Vedat'ın da bulunduğu açılışta gazetecilerin sorularını yanıtlayan Tümer, arkadaşı İlhan Mansız'la ilgili şöyle konuştu 
     İlhan'ın Hertha Berlin'le sözleşmesi sona erdi. Bonservisi elinde. Sık sık telefonla görüşüyoruz. Son konuşmamızda Beşiktaş'a gelmeye hazırım deyince teknik direktörümüz Rıza Çalımbay'ı arayarak durumu ilettim. Bundan sonrası yönetim, teknik kadro ve İlhan arasındaki mesele. Umarım transferi gerçekleşir.'' Tatilinin 27 Haziran'a kadar süreceğini belirten Tümer, yorucu geçen sezonun yorgunluğunu üzerinden attığını söyledi. Geçen yıl lige kötü başlamanın handikabını yaşadıklarını hatırlatan Tümer, sözlerini şöyle sürdürdü 
     İlk 8 haftada sadece 6 puan almamız pilimizi bitirdi. Ancak 2'nci yarının en çok puan toplayan takımı olduk. Antrenör değişikliğinden sonra grafiğimiz giderek yükseldi. Bu sezonda başımızda olan Rıza Çalımbay, takımı daha iyi tanıyor. Yeni transferlerle kadromuz daha da güçlenecek. Beşiktaşlılar adına çok daha iyi bir sezon geçeceğini ümit ediyorum.'' Ligi sakatlık yaşamadan tamamlamış olmasının çok önemli olduğuna da değinen Tümer, artık siyah beyazlı formayla çok büyük başarılara imza atmak istediğini vurgularken şunları söyledi 
     Futbolcunun en büyük talihsizliği sakatlık. Geçen yıl bunu neredeyse hiç yaşamadım. Umarım gelecek yıl da sağlıklı geçer. Kişisel hedefim, büyük başarılar kazanan, yer aldığı tüm yarışmalarda kupaları müzesine götüren Beşiktaş takımının önemli bir parçası olmak.'' 

     
</TEXT>
</DOC>
