<DOC>
<DOCNO> 361690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonspo17.html </URL>
<DATE> 2005/07/16/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Galatasaray, yurt dışı kampından döndü... 
</HEADLINE>
<TEXT>

     Galatasaray, 2005-2005 futbol sezonu öncesi yurt dışı kamp çalışmalarını tamamlayarak, İstanbul'a döndü. 
     Sarı-kırmızılılar öğle saatlerinde İstanbul Atatürk Havalimanı'na geldi. 
     Burada gazetecilerin sorularını yanıtlayan genç oyuncu Sabri, kampı en iyi şekilde değerlendirdiklerini belirterek, Teknik Direktör Eric Gerets'ten çok şey öğrendiklerini ve takımın önümüzdeki sezonda başarılı olacağına inandığını ifade etti. Saidou da, kampın kendisi için başarılı geçtiğini dile getirerek, Galatasaray'ın yeni sezonda performansını yükselterek başarıya ulaşacağını kaydetti. 
     Galatasaray, Hollanda'da yaptığı 15 günlük kamp süresince, Hollanda, Almanya ve Belçika'da oynadığı hazırlık maçlarında FC UDI 19'u 3-1, FC Panningen'i 12-1, BV Borussia Dortmund'u 1-0, Mülheim Galatasaray'ı 5-0, FC Heusden'i de 10-0 yenerken, Roda'ya 3-2 yenildi. 
     Bugün ve yarını izinli geçirecek olan sarı-kırmızılılar, yeni sezon hazırlıklarını 18 Temmuz Pazartesi günü akşam yapacağı idmanla sürdürecek. 
     
</TEXT>
</DOC>
