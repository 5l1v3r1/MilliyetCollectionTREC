<DOC>
<DOCNO> 352373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonyas25.html </URL>
<DATE> 2005/06/15/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Kürtaj yapan doktor, ceninleri yedi .. 
</HEADLINE>
<TEXT>

     ABD'nin Kansas City şehrinde, kürtaj yapan Krishna Rajanna adlı bir doktorun, ceninleri yediği iddia edildi. 
     ''WorldNetDaily.com'' internet sitesinde yer alan habere göre, Dr. Rajanna'nın kürtajla aldığı ceninleri buzdolabında kağıt tabaklarda sakladığı belirtilerek, bir görgü tanığı Rajanna'nın bir cenini pişirerek öğlen yemeğinde yediğini gördüğünü öne sürdü. 
     Dr. Rajanna'nın çalışanlarından biri, doktoru bir cenini mikro-dalga fırında pişirdikten sonra öğlen yemeğine katarken gördüğünü ve bu olayın başka şahitlerinin de bulunduğunu söyledi. Dr. Rajanna ise bu iddiaları reddetti. 
     Kliniği hijyen koşullarından yoksun olduğu belirtilen Dr. Rajanna'nın, hakkındaki iddialara rağmen kürtajlardan elde ettiği ceninleri yiyecek ve içecekleriyle birlikte buzdolabında saklamaya devam ettiği kaydedildi. Hiçbir asgari hijyen koşuluna uymayan kliniğin ruhsatının, yerel yetkililerce iptal edildiği bildirildi. 
     Dr. Rajanna ise 10 yıldır aynı klinikte kürtaj yaptığını ve bugüne kadar hiçbir hastasından şikayet almadığını savundu. 
     Habere göre, Dr. Rajanna, ruhsat iptal kararını bölge mahkemesine götürerek temyiz edeceğini de söyledi. 
     
</TEXT>
</DOC>
