<DOC>
<DOCNO> 387762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur45.html </URL>
<DATE> 2005/10/18/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
TRT Genel Müdür Müşaviri gözaltına alındı 
</HEADLINE>
<TEXT>

     TRT Genel Müdür Müşaviri Muammer Göz, yolsuzluk iddiasıyla savcılık talimatı üzerine Ankara Emniyet Müdürlüğü Kaçakçılık ve Organize Şube Müdürlüğü ekipleri tarafından gözaltına alındı. 
     Emniyet yetkililerinden alınan bilgiye göre, TRT’de yayınlanan bir dizi ile ilgili yolsuzluk yapıldığı iddiaları üzerine, TRT müfettişleri tarafından hazırlanan rapor doğrultusunda Ankara Cumhuriyet savcılığı soruşturma başlattı. 
     Cumhuriyet Savcısı’nın talimatı üzerine, TRT Genel Müdürlük Müşaviri Muammer Göz, Ankara’daki evinde Kaçakçılık ve Organize Suçlar Şube Müdürlüğü ekipleri tarafından gözaltına alındı. Göz’ün İzmir’de bulunan ofisinde de eş zamanlı arama yapıldı. 
     Konuyla ilgili soruşturmanın sürdürüldüğü ve soruşturma kapsamında yeni gözaltılar olabileceği kaydedildi. 
     
</TEXT>
</DOC>
