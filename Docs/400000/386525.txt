<DOC>
<DOCNO> 386525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/guncel/gun01.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelge düzeltilecek 
</HEADLINE>
<TEXT>


Polisin üniversite öğrencileri üzerinde "uygunsuz hal" takibi yapması talimatını içeren genelge düzeltilerek "uygunsuz hal" nitelemesine açıklık getirilecek 

ANKARA Milliyet 

İçişleri Bakanlığı, polisin üniversite öğrencileri üzerinde "uygunsuz hal" takibi yapması yönünde talimat içeren genelgeyi yeniden düzenleme kararı aldı. Bakanlık, yeni genelgeyle "uygunsuz hal" nitelemesine açıklık getirecek. 
Üniversite öğrencilerini terör örgütlerinden korumak amacıyla alınacak önlemleri içeren ancak bir bölümünde yer alan, bar, pavyon, diskotek, otel gibi eğlence yerlerinde uygunsuz halde görülen öğrencilerin polis tarafından rektörlüklere bildirilmesi talimatına yer verilen genelge tartışma yarattı. Milliyet'in duyurduğu genelgeye imza atan İçişleri Bakanı Abdülkadir Aksu, bürokratlara "uygunsuz hal" nitelemesinde soru işaretine yol açmayacak şekilde düzeltilmesi talimatını verdi. Terörle Mücadele Daire Başkanlığı'nca hazırlanarak illerdeki terörle mücadele şubelerine gönderilen genelgedeki "uygunsuz hal" ifadesinin açığa kavuşturulması için yeni bir genelge hazırlığına başladı. 

Aksu İyi niyetliydi 
Aksu, yanlış anlama olduğunu savunarak, "İyi niyetli hazırlanmış bir genelgedir. O paragrafın nasıl anlaşılması gerektiğini anlatan yeni genelge hazırlanıyor" dedi. Aksu, "Anlatmak istediğimiz tümüyle uyuşturucu madde kullanım halidir. Bu genelgede genel şekliyle yapılmış. Net tanımlama yapılacak" yanıtını verdi. 
İçişleri yetkilileri de AA'ya genelgenin ağustosta geçen yıl ve bu yıl meydana gelen şiddet içerikli öğrenci olaylarının incelenmesinin ardından düzenlendiğini kaydetti. Yetkililer, genelgenin üniversitelerde meydana gelecek olaylardan kaynaklanacak problemlerin çözümüne yardımcı olmak, öğrencilerin illegal örgütlere katılmasını önlemek, uyuşturucu kullanma ihtimalini ortadan kaldırmak, fakülte ve yüksekokullarla yurtlarda huzurlu ve güvenli barınma ortamı sağlamak amacıyla çıkarıldığını belirtti. Genelgeyle terör örgütlerinin öğrencileri oluşumlarına dahil etmek amacıyla düzenledikleri her türlü organizasyondan ve kötü alışkanlıklara iten yerlerden uzak tutulmalarının hedeflendiğini ifade eden yetkililer, öğrencilerin gittikleri umuma açık yerlerle derneklerin amaçları doğrultusunda çalışıp çalışmadıklarının kontrol edilmesi gerektiğini savundu. 

Genelgeye akademik çevrelerden tepki 

İSTANBUL Milliyet 
İçişleri Bakanlığı'nın yeniden düzenlemeye karar verdiği genelge üniversite camiasından da tepki gördü. 
Prof. Dr. Türkan Saylan YÖK Üyesi Okuyunca utandım. 18 yaşını bitirmiş herkes özgürdür. Eğlence yerlerini tarayıp, öğrencileri ensesine yapışıp, ihbar ettiren çağdışı uygulama geri teper. Prof. Dr. Mustafa Akaydın Akdeniz Üniversitesi Rektörü Uygunsuz durumdan ne kastedildiğini hiç anlayamadım. Bizim işimiz bu değil. Prof. Dr. Haluk Baylas Ege Üniversitesi Rektör Yardımcısı Bireysel özgürlüklerin kısıtlamalarla çözülebileceğine inanmıyorum. Prof. Dr. Alper Akınoğlu Çukurova Üniversitesi Rektörü Uygunsuz halin ne olduğu belli değil. 18 yaşını geçen kişilerin yasal hakları neyse öğrencinin hakkı da odur. Prof. Dr. Yücel Aşkın Yüzüncü Yıl Üniversitesi Rektörü Gençleri kötü alışkanlıklara iten yerler varsa, önce buraları kapatmakta fayda var. Kız ve erkek öğrenci el ele tutuşurken mi, yoksa beyaz zehir alırken mi uygunsuz haldir 

'Uygunsuz olanı kim belirleyecek ' 

SALİHA ÇOLAK Ankara 
İçişleri Bakanlığı'nın genelgesine milletvekillerinin tepkileri şöyle 
Mustafa Özyurt CHP Her isteyen her istediğini aklına estiğince yapamaz. Uygunsuzu kim belirleyecek Kimine göre sigara, kimine göre esrar içmek uygunsuzdur. Yakup Kepenek CHP Neyin uygunsuz olduğu konusunda sübjektif değerlendirmeler yapılacaktır. Neyin suç olduğu yasalarda belli. Ersönmez Yarbay AKP Uygunsuz davranışların sıralandığı ek genelge çıkarılmazsa herkes kendi kafa yapısı ve ideolojisi doğrultusunda uygun olmayan davranışlar belirler. Musa Uzunkaya AKP Emniyet'in, genel ahlak kurallarına dair, toplumu rencide edici, 'birilerinin hürriyetinin başladığı yerde diğerlerinin hürriyeti biter' anlayışı içinde yasal ve ahlaki önlem alması mümkün. Saffet Arıkan Bedük DYP Genel Başkan Yardımcısı Gençlerin potansiyel tehlike olarak görülmesi yanlış. Gençlerin el ele gezmesi, sarmaş dolaş oturması toplumu rencide etmez. Burhan Kuzu AKP Terör örgütlerinin gençleri İstanbul'da eğlence yerlerinde tuzağa düşürüp örgüt elemanı yaptığı biliniyor. Bu, öğrencinin özel hayatına karışmak, eğlencesine müdahale değil. 

</TEXT>
</DOC>
