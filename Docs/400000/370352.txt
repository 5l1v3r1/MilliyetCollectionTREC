<DOC>
<DOCNO> 370352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur10.html </URL>
<DATE> 2005/08/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Aşkevi baskınında dayak yiyen genç kadın "Bakireyim, ilişkiye girmedim" 
</HEADLINE>
<TEXT>

     Şenol ÇAKIR- İsmail AKDUMAN- Murat SANDIKÇI SAMSUN, DHA 

      SAMSUN'da, kendisinden boşanmak davası açan 6 yıllık eşi Mustafa Taner Özman'ı, yazlık villada sevgilisi Ö.A. ile basıp kurşun yağmuruna tutarak öldüren Elmas Özman savcılık ifadesinde, eşinin kendisini sık sık dövdüğünü, iki kez burnunu kırdığını söyledi. Elmas Özman, Kırılan burnuma estetik yaptırmıştım. Daha 15 gün önce yine dövdü ve estetikli burnumu kırdı'' dedi. Elmas Özman, olay günü sevgilisiyle bastığı eşinin boğazını sıkıp kendisini öldürmeye çalıştığını da iddia etti ve Bu yüzden ona kurşun yağdırdım'' dedi. Eşinin tabancasından çıkan kurşunlara can veren Mustafa Taner Özman'ın 3 ay önce, eşinin yakınları tarafından dövüldüğü ve Can güvenliğim’ yok diyerek dövüldükten sonra çektirdiği fotoğrafı delilg österin savcılığa şikayet dilekçesi verdiği ortaya çıktı. 
     Samsun'un Kurupelit Beldesi'ndeki yazlık evde geçen cuma günü meydana gelen olayda, kendisi gibi ikinci evliliğini yapan 6 yıllık eşi Mustafa Taner Özman'ı, sevgilisi olduğu öne sürülen Ö.A. ile yata odasında yarıçıplak basan ve ruhsatsız tabancayla kurşun yağdıran Elmas Özman'ın, eşinden sık sık dayak yediği ortaya çıktı. Olayın ardından polis tarafından gözaltına alınıp sorgulanan, sevkedildiği mahkemece tutuklanan Elmas Özman'ın savcıya verdiği ifadesinde, eşi Mustafa Taner Özman'ı başka kadınlarla birlikte olduğu iddiasıyla sık sık tartıştığını anlattı. 
     Elmas Özman, Yine böyle bir olay nedeniyle kendisiyle tartışmıştık. Beni yumrukladı ve burnum kırıldı. Bu yüzden burnuma estetik yaptırdım. Ancak daha 15 gün önce de yine beni yumrukladı ve estetikli burnumu kırdı. Savcılığa bu nedenle 2 kez suç duyurusunda bulundum'' dedi. 
     Olay gününü de anlatan Elmas Özman, Eve girdiğimde, gördüğüm manzara karşısında şoke oldum. Kendisine Bu kadınla mı beni aldatıyorsun ’ diye bağırdım. Kendisi birden oturduğu yerden kalktı ve boğazıma sarılıp sıkarak Öldürürüm seni’ diye bağırdı. Boğuşma sırasında yatak odasında bulunan çekmecedeki silahla ona ateş ettim'' dedi. Elmas Özman, olay sırasında pencereden kaçan Ö.A.'yı ise darp ettiğini, ancak olanları tam olarak hatırlamadığını söyledi. 
     
     ÖLDÜRÜLMEDEN ÖNCE EŞİNİN YAKINLARI DÖVMÜŞ 
     Öte yandan, sevgilisi Ö.A.'yla basılıp, eşi Elmas Özman tarafından öldürülen Mustafa Taner Özman'ın da 3 ay önce, eşinin yakınları tarafından dövüldüğü ortaya çıktı. 15 Mayıs tarihinde eşi Elmas Özman'ın annesi Nuriye Kaya, kızkardeşi Emine Kaya, kardeşi Ali Kaya ve yakınları Alican Yıldız tarafından sopa ve demirlerle dövüldüğünü, ölümle tehdit edildiğini ileri süren Mustafa Taner Özman, Cumhuriyet Savcılığı'na, dövüldükten sonra çektirdiği fotoğrafla birlikte bir dilekçe verip şikayetçi oldu. 
     Can güvenliğim yok. Gereğinin yapılmasını istiyorum'' diyen Mustafa Taner Özman, Cumhuriyet Savcılığı'na verdiği dilekçede dövülme gerekçesini ise boşanmak istediği eşi Elmas Özman'ın kendisinden 100'ncı Yıl Bulvarı'ndaki oturduğu daireyi istediğini ileri sürdü. 
     
     İKİNCİ KEZ DÖVÜLDÜ 
     Bu olayın ardından Mustafa Taner Özman, 18 Temmuz 2005 tarihinde ikinci kez Cumhuriyet Savcılığı'na yine dayak yediğini ileri sürerek dilekçe verdi. Özman bu dilekçesinde de Eşimin yakınları beni ikinci kez dövdü. Can güvenliğim yok. Gereğinin yapılmasını istiyorum'' dedi. 
     
     Ö.A. BAKİREYİM İLİŞKİYE GİRMEDİM 
     Bu arada eşi Mustafa Taner Özman'ı öldüren Elmas Özman'ın başında poselen vazo kırıp sopayla dövdüğü sevgili Ö.A. ise olayın yargıya intikal ettiğini ve konuşmayacağını söyledi. 
     Ancak cinayet davasında ’zanlı’ olarak tutuksuz yargılanacak Ö.A.'nın polis ifadesinde, Mustafa Taner Özman ile cinsel ilişkiye girmediğini ve bakire olduğunu söylediği iddia edildi. Ö.A., yakınlarına da Elmas Özman'ın kendisini dövdüğü için şikayetçi olduğunu belirttiği öğrenildi. 
     
</TEXT>
</DOC>
