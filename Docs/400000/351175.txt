<DOC>
<DOCNO> 351175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/guncel/gun09.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kahvaltıda Caz' konserleri başlıyor 
</HEADLINE>
<TEXT>


KÜLTÜR SANAT SERVİSİ 

Hakan Erdoğan Productions tarafından düzenlenen "Kahvaltıda Caz" etkinliği, bugün başlıyor. Bu yıl üçüncü kez cazseverleri Sakıp Sabancı Müzesi Atlı Köşk'te buluşturacak etkinlik, yurtiçinden ve dışından pek çok caz yorumcusunun katılımıyla 28 Ağustos'a kadar gerçekleştirilecek. 
"Kahvaltıda Caz"ın bugünkü davetlilere özel açılış konserinde Kahvaltıda Caz Beşlisi sahneye çıkacak. Etkinlikte Atilla Dorsay DJ'liğin yanı sıra sunuculuk da yapacak. Ayın açılış konseri dışındaki etkinlikleri ise halka açık olacak. 
19 Haziran'da Kerem Görsev Üçlüsü-Tufan Ünalp ve DJ kabininde gazetemizin Yayın Danışmanı Nurcan Akad, 26 Haziran'da Ricky Ford Orkestrası ile DJ Sevin Okyay dinlenebilecek. Sakıp Sabancı Müzesi, Emirgan Atlı Köşk'te her pazar saat 11.00-14.30 arasında düzenlenecek Kahvaltıda Caz konserlerinin biletleri Biletix'ten temin edilebiliyor. 


</TEXT>
</DOC>
