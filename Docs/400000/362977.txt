<DOC>
<DOCNO> 362977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/yasam/yas02.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nursena Koç aşiretin gözetiminde 
</HEADLINE>
<TEXT>


Korucu Mustafa Taş'la kaçan Nursena, töre kurbanı olmaması için AKP'li Zeydan'ın oğluna emanet edildi 

HAMİT ERKUT, ERKAN ÇABANOĞLU Hakk ri DHA 

Hakk ri'nin Yüksekova ilçesinde, geçici köy korucusu Mustafa Taş ve 4 arkadaşı tarafından kaçırılıp Durankaya beldesindeki bir eve götürülen 17 yaşındaki Nursena Koç, Hürriyet'te yer alan haberlerin ardından jandarma tarafından Taş'la birlikte Yüksekova Cumhuriyet Savcılığı'na götürüldü. 
Evine gitmek istemediğini söyleyen Koç, daha sonra Çocuk Muhakemeleri Usulü Kanunu'nun 10. ve 14. maddeleri gereği, koruyucu aile sıfatıyla AKP Hakk ri Milletvekili Mustafa Zeydan'ın oğlu Belediye Meclisi üyesi Abdullah Zeydan ve ailesinin gözetimine verildi. Koç, 18 yaşına gireceği 1 Ekim 2005 tarihine kadar Zeydan'ın himayesinde kalacak. 

'Metin'le evlenirim' 
Koç, Zeydan'ın evinde yaptığı açıklamada Taş'la kendi isteğiyle kaçtığını ifade ederek, "Beni ailemden defalarca istedi, ancak babam vermedi. Annemle savcılıkta beni eve götürmek istedi, 'Kiminle istersen onunla evlendireceğiz' dedi ama ben kabul etmedim. Ben Metin'i istiyorum, 18 yaşına bastığımda Metin'le evleneceğim. Ben iki ailenin barışmasını istiyorum. Kırgınlığın ortadan kalkacağına inanıyorum" dedi. 
Pinyanişi Aşireti liderlerinden mllitvekili Zeydan'ın oğlu Abdullah Zeydan da "Babası vermeyince anlaşıp kaçmışlar. Gönül ister ki iki aile arasında kırgınlık olmasın. Nursena telli duvaklı gelin olsun. Ben ailelerden kızlarını sevdiği erkeklere vermelerini istiyorum. Ailelerin barışması için büyüklerimiz devreye girecektir. Nursena'nın ailesi gelsin, evlatlarını bağırlarına bassın. Biz iki aileyi barıştırdıktan sonra gençlere güzel bir düğün yapacağız" diye konuştu. 


</TEXT>
</DOC>
