<DOC>
<DOCNO> 386457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur27.html </URL>
<DATE> 2005/10/13/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Evlere uyuşturucu servisinde polise yakalandı 
</HEADLINE>
<TEXT>

     Fatih KARAÇALI ADANA, DHA 

ADANA’da cep telefonundan sipariş kabul edip, evlere uyuşturucu servisi yaptığı ileri sürülen 20 yaşındaki Ergin Doğan, kendilerini alıcı gibi tanıtan polislere yakalandı. 
     Bir istihbaratı değerlendiren polis, Ergin Doğan’ın cep telefonuyla uyuşturucu siparişi alıp, bildirilen adrese götürerek teslim ettiğini öğrendi. Doğan’ın cep telefonu numarasını öğrenen polis, alıcı görünümünde bu kişiyle irtibat kurup, bulundukları yerin adresini mesajla bildirdi, uyuşturucu siparişi verdi. 
     Doğan, uyuşturucuyu teslim için Yeşilyuva Mahallesi’ndeki eve gittiğinde içeride bekleyen polislerle karşılaştı. Ergin Doğan’ın üzerinden ve evinden 1’er gramlık paketler halinde 13 gram eroin ile 34 ecstasy hap ele geçti. Hapların tanesini 15 YTL’den, eroinin gramını ise 50 YTL’den sattığını söyleyen Doğan, çıkarıldığı mahkemece uyuşturucu madde satmak’ suçundan tutuklandı. Zanlının, sorgusunda uyuşturucu satmadığını belirterek, Ben uyuşturucu bağımlısıyım, kimseye satmadım. Eroini ve hapları da kullanmak için bulunduruyordum'' dediği öğrenildi. 
     
</TEXT>
</DOC>
