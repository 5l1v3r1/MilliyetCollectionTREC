<DOC>
<DOCNO> 387354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonsiy13.html </URL>
<DATE> 2005/10/17/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Brüksel, Ankara'dan sonra ikinci başkent gibi 
</HEADLINE>
<TEXT>

     Türkiye ile AB arasında tam üyelik müzakerelerinin başlamasının ardından Brüksel, Türkiye’nin ikinci başkenti oldu. 
     Türkiye’nin 3 Ekim’de AB’ye tam üyelik müzakerelerine başlaması Brüksel’i adeta Türkiye’nin ikinci başkenti konumuna getirdi. AB Haber’e göre, iki başkent arasındaki resmi ziyaretlerin yanı sıra Türkiye’den ve KKTC’den çok sayıda sivil toplum örgütü de Brüksel’de temsilcilik açmaya başladı. 
     Brüksel’de son dönemde temsilcilik açan sivil toplum örgütlerinin başında KADER, Doğu Akdeniz Üniversitesi, TÜSEV, KKTO bulunuyor. 
     AB’nin başkentinde temsilciliği bulunun diğer sivil toplum örgütlerinin arasında TUSİAD, TİSK, TOBB, İKV, Arı Hareket, TUGİAD, DİSK, TÜRK-İŞ, Türk Sendikaları Birliği ve TÜBİTAK yer alıyor. 
     Müzakerelerin aktif olarak başlamasıyla, Brüksel’de temsilcilik açan sivil toplum örgütlerinin sayısında da bir artış yaşanması bekleniyor. 
     
</TEXT>
</DOC>
