<DOC>
<DOCNO> 390940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/ekonomi/eko03.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
YASED Neden sadece Dubaililer var 
</HEADLINE>
<TEXT>


EKONOMİ SERVİSİ 

Yabancı Sermaye Derneği YASED Başkanı Şaban Erdikler, Dubai Towers İstanbul projesi için "Baştan itibaren proje sadece bir kişiyle görüşülerek yapılmasına karar verilmişse, bunun sebeplerinin anlatılması lazım" dedi. Erdikler, "Böyle bir arsa üzerine böyle bir proje geliştirilecekse ve başka kişilere de teklif verme imk nı tanınmadıysa, bana göre bu noksandır" diye konuştu. 
Arsa payı olarak belediyenin ortaklık oranının yüzde 20 olduğunu hatırlatan Erdikler, bu oranı düşük bulduğunu söyledi. Projede Dubaililerin olmasının eleştiri unsuru olmaması gerektiğini söyleyen Erdikler, "Amerikalı, Çinli de olabilirdi. Ama kim olursa olsun açık, saydam bir projenin hayata geçirilmesi gerekiyordu" dedi. 

'Kuleturka' önerisi 
Bu arada Ankara Ticaret Odası ATO Başkanı Sinan Aygün, İstanbul Büyükşehir Belediye Başkanı Kadir Topbaş'a bir mektup yazarak, "Dubai Prensi'ne ihtiyacımız yok. Kuleturka yapacak yerli girişimciler de var" dedi. ATO, belediyeye yüzde 20 yerine yüzde 50 hisse verme teklifinde bulundu. 


</TEXT>
</DOC>
