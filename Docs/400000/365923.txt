<DOC>
<DOCNO> 365923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur30.html </URL>
<DATE> 2005/07/31/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Kaş açıklarında 4.0 şiddetinde deprem 
</HEADLINE>
<TEXT>

     Antalya'nın Kaş İlçesi açıklarında, 4.0 büyüklüğünde deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, saat 18.54'te, Akdeniz'de, merkez üssü Kaş açıkları olan 4.0 büyüklüğünde deprem kaydedildi. 
     
     ANKARA'DAKİ DEPREMİN ARTÇILARI SÜRÜYOR 

     Öte yandan, Ankara'nın Bala İlçesi'nde saat 00.45'te meydana gelen 5.3 büyüklüğündeki depremin artçı sarsıntıları sürüyor. 
     Bala'da saat 18.23'te 4.2, 18.37'de 3.4, 18.39'da 3.2, 19.08'de 3.3 ve 20.34'te 3.0 büyüklüğünde artçı sarsıntılar meydana geldi. 
     
     Olumsuzluk yaşanmadı 

     Antalya'nın Kaş İlçesi açıklarında meydana gelen hafif şiddetteki depremin, bölgede hissedilmediği bildirildi. 
     Kaş Kaymakamlığı görevini de yürüten Kale Kaymakamı Mustafa Masatlı, AA muhabirine yaptığı açıklamada, depremin bölgede hissedilmediğini ve herhangi bir olumsuzluğun yaşanmadığını söyledi. 
     Masatlı, "Kaymakam arkadaşımız yıllık izinde olduğu için, Kaş Kaymakamlığı görevini de yürütüyorum. Bu nedenle Kaş İlçesi'nde bulunuyorum. İlçe açıklarındaki depremi hissetmedik" dedi. 
     
</TEXT>
</DOC>
