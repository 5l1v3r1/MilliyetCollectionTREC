<DOC>
<DOCNO> 371279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur25.html </URL>
<DATE> 2005/08/19/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yeşil kartlı hastadan "bıçak parası" aldığı iddia edilen doktor tutukandı 
</HEADLINE>
<TEXT>

     Bursa’da, yeşil kartlı hastasından ameliyat karşılığı para aldığı iddia edilen doktor, tutuklandı. 
     Alınan bilgiye göre, bir süre önce karnında ur bulunduğu gerekçesiyle Ali Osman Sönmez Onkoloji Hastanesi’nde, Dr. S.T. 
     tarafından ameliyat edilen kadın hasta, gerekli olan ikinci operasyon için doktorun kendisinden "bıçak parası" istediğini öne sürerek, savcılığa başvurdu. Hastanın, seri numaraları alınan paraları muayenehanesinde doktora vermesiyle harekete geçen güvenlik güçlerinin, paraları doktorun çekmecesinde bulduğu bildirildi. Gözaltına alınan S.T’nin, parayı muayenehanesinde gerçekleştireceği kolonoskopi işlemi için aldığını belirterek, hakkındaki suçlamaları reddettiği öğrenildi. Dr. S.T, sorgulamasının ardından, "İrtikap" suçundan sevk edildiği mahkemece tutuklandı. 
     
</TEXT>
</DOC>
