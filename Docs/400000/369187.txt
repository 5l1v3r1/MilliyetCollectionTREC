<DOC>
<DOCNO> 369187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/yazar/pulur.html </URL>
<DATE> 2005/08/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Köşe dönmek... 
</HEADLINE>
<TEXT>


MEĞER biz, köşe dönmek deyimini başka anlamda kullanıyormuşuz... 
Biz hızlı üçk ğıtçıların kısa zamanda mal, mülk, servet hatta itibar sahibi olmasını "köşe dönmek"le tarif ediyoruz. 
Oysa geçen gün rastladık, "köşe dönmek" deyimi bize İngilizlerden gelmiş, en çok da "Özal dönemi"nde yaygınlaşmış... 
Oysa, İngilizler "to turn the corner" deyimini bizim kullandığımız anlamda "köşe dönmek" gibi kullanmazlarmış... 
Ya nasıl kullanırlarmış 
Bir adam hastalanırsa ve de umut kesildiği sırada iyileşirse İngilizler böyle derlermiş, ya da adamın işleri kötü gitmiş, tam iflas edecek, birden kurtulmuş... 
İşte, köşe dönmek buymuş... 

BİZDE ise her çeşit rezilliğin, başta rüşvetin doğal sonucu "köşe dönmek"tir. 
"Kır şişeyi, dön köşeyi " 
"Tak fişi, bitir işi " 
Rüşvet yeni bir olgu değildir. Fuzuli, "Selam verdim, rüşvet değildir deyu almadılar" derken, bize miras kalan bu illeti anlatmıştır. 

RÜŞVETİN önlenemeyeceğini kabul edip, "Bari biraz insaflı olsunlar " diyenler de vardır. 
Sultan Aziz'in başmabeyincisi Mustafa Nuri Paşa yazar 
"Rüşvet kaldırılamaz. Hiç olmazsa insaflı olmalıdır ki, sahibine hayır getirsin, verene de yıkım olmasın..." 
Bir örnek de verir... Kanuni'nin damadı ve sadrazamı, Osmanlı tarihinin en büyük rüşveti yiyicisi Rüstem Paşa, rüşvet almadan hiç kimseyi bir yere tayin etmezmiş... 
Bir gün Erzurum beylerbeyi, tayin için 5 bin altın takdim edince, "Yooo " demiş, "Erzurum'un bu miktara tahammülü yoktur, 3 bin altın yeter " 
Bazı devlet adamları da gerçekten rüşvete karşıdırlar, üstelik bol bol da nutuk atarlar rüşvetin kökünü kazıyacağız cinsinden... 

BAZI devlet adamları da rüşvete karşı gösteri yaparlar, samimidirler de... 
Birinci Cihan Savaşı içinde İstanbul halkı süpürge tohumlarından yapılmış ekmeği yerken, Talat Paşa'nın konağına bir gün bembeyaz, hastalara verilen ekmekler gelir. Talat Paşa akşam yemeğinde bu has ekmekleri sofrada görünce nereden geldiğini öğrenir, İaşe Bakanı İsmail Hakkı Paşa göndermiştir. Talat Paşa hemen ekmekleri paket yaptırır, geldiği yere gönderir, sonra eşine döner 
"Biliyor musun, bu ekmeklerin içinde bir madde var ki, insanın yüzünde simsiyah lekeler bırakır, hani yüz karası deriz ya İşte o lekeler, halk süpürge tohumu yerken, bunları ziftlenebilenlerin alınlarındadır. Millet bu lekeleri görür." 
Her İttihatçı gibi Talat Paşa da hayalcidir, milletin o lekeleri göreceğini sanır oysa milletin itibarı, -ne yazık ki- alınlarında o lekeleri bol miktarda taşıyanlaradır... 

İLKOKUL beşinci sınıfta öğretmen, çocuklara yılbaşı için ortak Milli Piyango bileti alır... 
Çocuklara sorar 
"Büyük ikramiye çıkarsa ne yapacaksınız " 
Herkesin bir dileği vardır 
"Ev alırım öğretmenim " 
"Araba alırım öğretmenim " 
"Geziye çıkarız öğretmenim " 
Bir öğrencin cevabı sınıfta bomba gibi patlar 
"Rüşvet verir. Anadolu lisesi giriş sınavını kazanırım " 
Cumhurbaşkanlarının "Benim memurum işini bilir " dediği bir ülkede öğrencinin cevabı yadırganabilir mi 



</TEXT>
</DOC>
