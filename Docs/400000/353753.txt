<DOC>
<DOCNO> 353753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur12.html </URL>
<DATE> 2005/06/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İşte özel üniversite ücretleri... 
</HEADLINE>
<TEXT>

     Vakıf üniversitelerinin lisans programlarının yıllık ücretleri 10 bin YTL’den başlayıp 26 bin 500 YTL’ye kadar yükseliyor. 
     Vakıf üniversitelerinde okumak isteyen öğrencilerin velilerinin neredeyse küçük bir serveti gözden çıkarmaları gerekiyor. Bu üniversitelerde bir lisans programında okumak isteyen adayların, hazırlık sınıfı ile lisans programının eğitim-öğretim süresini de göz önünde bulundurmaları gerekiyor. Diş hekimliği, eczacılık gibi bazı bölümlerin 5, tıp fakültesinin de 6 yıl olan eğitim-öğretim süresi, maliyeti daha da yükseltiyor. Ayrıca, diş hekimliği, tıp, mühendislik gibi dallarda öğrenim görmek, diğer alanlara göre daha fazla harcamayı gözden çıkarmayı gerektiriyor. 
     Vakıf üniversitelerinin, 2005-2006 yılı öğretim ücretleri şöyle 
     KDV hariç fiyat belirleyenler için yüzde 8 eklenecek . 
     BAHÇEŞEHİR ÜNİVERSİTESİ İngilizce hazırlık programı ve tüm lisans programları için yıllık ücret peşin KDV hariç 12 bin 500 YTL, 9 eşit taksitte ise KDV hariç toplam 14 bin 175 YTL. 
     BAŞKENT ÜNİVERSİTESİ Bütün programların yıllık ücreti KDV dahil 6 bin 480 ABD Doları. Ücretin ilk yarısı eğitim-öğretim yılının başında, kalanı ikinci dönemin başında, o günkü kur üzerinden belirlenerek ödenecek. 
     BİLKENT ÜNİVERSİTESİ Bütün programların yıllık ücreti KDV hariç 13 bin YTL. Ücretin yarısı eğitim-öğretim yılının başında, kalanı ikinci dönemin başında ödenecek. Kayıtlı öğrencilerin sonraki yıllarda ödeyecekleri eğitim ücretleri bir önceki yıla göre tüketici fiyatlarındaki artış ile sınırlı tutulacak. 
     ÇANKAYA ÜNİVERSİTESİ Tüm programlar, meslek yüksekokulu ve hazırlık sınıfının ücreti KDV hariç 5 bin 800 ABD Doları. 
     DOĞUŞ ÜNİVERSİTESİ İngilizce lisans programlarının ücreti KDV dahil 13 bin 800 YTL, Türkçe lisans programlarının ücreti KDV dahil 12 bin 600 YTL, İngilizce Hazırlık Sınıfı’nın ücreti KDV dahil 11 bin 400 YTL. Ücretin ilk taksiti kesin kayıt sırasında, kalan kısmı 5 eşit taksite bölünerek kasım, aralık, şubat, mart ve nisan aylarının ilk haftası içinde ödenecek. Ücretin tamamını akademik yıl başında ödeyenlere yüzde 10 indirim yapılacak. 
     İSTANBUL BİLGİ ÜNİVERSİTESİ Tüm fakülteler, meslek yüksekokuluna bağlı tüm programlar ve İngilizce Hazırlık Programı için KDV dahil 15 bin 900 YTL. Ücretler Eylül 2005 ve Haziran 2006 arasında 10 eşit taksitte ödenecek. Ücreti kayıt sırasında peşin ödeyenlere yüzde 12.5 oranında indirim yapılacak. 
     İSTANBUL KÜLTÜR ÜNİVERSİTESİ Mühendislik-Mimarlık Fakültesi bölümleri için KDV hariç 12 bin 750 YTL, Hukuk Fakültesi ile Sanat ve Tasarım Fakültesi bölümleri için KDV hariç 12 bin 500 YTL, İktisadi ve İdari Bilimler Fakültesi ve Fen-Edebiyat Fakültesi’nin bölümleri ile İngilizce hazırlık için KDV hariç 12 bin YTL. Meslek yüksekokulları KDV hariç 7 bin YTL. Ücretin dörtte biri peşin, kalanı ekim, kasım, aralık, şubat, mart ve nisan aylarında eşit taksitlerde ödenecek. Peşin ödemede yüzde 10 indirim yapılacak. 
     KADİR HAS ÜNİVERSİTESİ Fen Edebiyat Fakültesi, İletişim Fakültesi KDV hariç 10 bin YTL, Mühendislik Fakültesi ile İktisadi ve İdari Bilimler Fakültesi KDV hariç 12 bin 500 YTL, Hukuk Fakültesi ve Güzel Sanatlar Fakültesi KDV hariç 13 bin YTL, Sosyal Bilimler Meslek Yüksekokulu ve Teknik Bilimler Meslek Yüksekokulu KDV hariç 6 bin YTL. İngilizce hazırlık KDV hariç 10 bin YTL. Ücretin dörtte biri peşin, kalanı 6 taksitte ödenecek. Peşin ödemede yüzde 8 oranında indirim yapılacak. 
     YEDİTEPE ÜNİVERSİTESİ Diş Hekimliği Fakültesi’nin ücreti 26 bin 500 YTL, Tıp Fakültesi 21 bin 500 YTL, Mühendislik-Mimarlık, Eczacılık fakülteleri 16 bin 500 YTL, Fen-Edebiyat, Güzel Sanatlar, İktisadi ve İdari Bilimler, İletişim, Ticari Bilimler ve Hukuk fakülteleri, Yabancı Diller Yüksekokulu ve yabancı dil hazırlık programları 13 bin YTL, eğitim fakültesi 9 bin 500 YTL. Ücretin dörtte biri peşin kalanı 6 taksitte alınacak. 
     ATILIM ÜNİVERSİTESİ Ücretler 4 yıllık bölümler ve hazırlık sınıfı KDV dahil 7 bin 500 ABD Doları. Ücretin ilk yarısı kayıt sırasında, kalanı ikinci dönem başlamadan o günkü kur üzerinden hesaplanarak alınacak. 
     BEYKENT ÜNİVERSİTESİ Ayazağa’daki yabancı dil hazırlık sınıfı KDV hariç 8 bin 300 YTL, Beylikdüzü-Beykent Merkez Kampusü’ndeki yabancı dil hazırlık sınıfı KDV hariç 7 bin 600 YTL. Mühendislik-Mimarlık Fakültesi ve Güzel Sanatlar Fakültesi KDV hariç 11 bin 500 YTL İktisadi ve İdari Bilimler Fakültesi ile Fen-Edebiyat Fakültesi’ne bağlı bölümler ve Yabancı Diller Yüksekokulu’na bağlı eğitim veren Uluslararası Lojistik ve Taşımacılık Bölümü KDV hariç 10 bin 500 YTL. Meslek Yüksekokulu’na bağlı önlisans programları KDV hariç 3 bin 950 YTL. Ödemeler 10 eşit taksitle yapılacak. Peşin ödemelerde yüzde 10 indirim uygulanacak. 
     TOBB EKONOMİ VE TEKNOLOJİ ÜNİVERSİTESİ Bütün bölümler ve programlar KDV dahil 11 bin YTL. Ücret, iki eşit taksitte dönem başlarında ödenecek. 
     HALİÇ ÜNİVERSİTESİ Hemşirelik Yüksekokulu KDV hariç 4 bin 500 YTL, İngilizce hazırlık sınıfı, Konservatuvar Türk Musikisi ve Tiyatro Bölümleri, Fen-Edebiyat Fakültesi Amerikan Kültürü ve Edebiyatı Bölümü KDV hariç 7 bin 500 YTL, Psikoloji, Moleküler Biyoloji ve Genetik bölümleri KDV hariç 10 bin YTL, Mühendislik Fakültesi İç Mimarlık ve Mimarlık bölümleri KDV hariç 11 bin YTL, Bilgisayar Mühendisliği ve Elektronik ve Haberleşme Mühendisliği bölümleri KDV 12 bin YTL, İşletme Türkçe ve Turizm İşletmeciliği bölümleri KDV hariç 10 bin YTL, İşletme İngilizce , Uluslararası Ticaret ve İşletmecilik bölümleri KDV hariç 11 bin YTL, Güzel Sanatlar Fakültesi Grafik Tasarımı bölümü KDV hariç 10 bin YTL, Endüstri Ürünleri Tasarımı bölümü KDV hariç 11 bin YTL. Ücretlerin dörtte biri güz, dörtte biri bahar yarıyılı başlarında verilmek şartıyla yıllık 6 taksitte ödenebilecek. 
     IŞIK ÜNİVERSİTESİ Tüm programlar KDV hariç 13 bin 600 YTL. Ücretin yarısı güz, diğer yarısı bahar döneminde kayıt başlangıcında ödenecek. 
     KOÇ ÜNİVERSİTESİ Tüm programlar KDV dahil 13 bin 500 ABD doları. Ücretler iki taksitte, kayıtların başladığı ilk günkü kur üzerinden hesaplanarak verilecek. 
     MALTEPE ÜNİVERSİTESİ Tıp Fakültesi KDV hariç 18 bin YTL Hukuk, Mühendislik, Mimarlık, İletişim, İktisadi ve İdari Bilimler ve Güzel Sanatlar Fakülteleri ile Fen-Edebiyat Fakültesi’nin Psikoloji bölümü KDV hariç 13 bin 200 YTL. Fen-Edebiyat Fakültesi’nin Matematik ve Felsefe bölümleri ile Eğitim Fakültesi KDV hariç 10 bin 800 YTL. Tüm bölümlerin hazırlık sınıfları KDV hariç 10 bin 200 YTL, Meslek Yüksekokulu KDV hariç 7 bin 200 YTL. 
     SABANCI ÜNİVERSİTESİ Tüm Programlar KDV dahil 19 bin 500 YTL. Ücretin ilk yarısı ilk yarıyıl kayıtları sırasında, diğer yarısı ikinci dönem kayıtları sırasında ödenecek. 
     İZMİR EKONOMİ ÜNİVERSİTESİ Tüm lisans programları KDV hariç 6 bin ABD Doları. Meslek Yüksekokulu KDV hariç 6 bin YTL. 
     FATİH ÜNİVERSİTESİ Mühendislik Fakültesi ile İktisadi ve İdari Bilimler Fakültesi’nin İngilizce eğitim veren bölümleri KDV hariç 6 bin 850 ABD Doları, bu fakültelerin Türkçe eğitim veren bölümleri KDV hariç 5 bin 850 ABD Doları, hazırlık sınıfları KDV hariç 5 bin 800 ABD Doları, Fen-Edebiyat Fakültesi’nin bütün bölümleri KDV hariç 4 bin 500 ABD Doları, meslek yüksekokulları KDV hariç 3 bin ABD Doları. Ücretler 8 taksitte ödenecek. 
     İSTANBUL TİCARET ÜNİVERSİTESİ Lisans programları ve İngilizce hazırlık KDV dahil 9 bin 500 YTL, Meslek Yüksekokulu KDV dahil 5 bin 750 YTL. Ücreti, lisans öğrencileri 6 taksitte, ön lisans öğrencileri 9 taksitte ödeyecekler. 
     UFUK ÜNİVERSİTESİ Tıp Fakültesi KDV hariç 7 bin 500 ABD Doları, diğer tüm fakülteler ile İngilizce hazırlık KDV hariç 6 bin 250 ABD Doları. Ücret, iki eşit taksitte, dönem başlarında kayıt sırasında ödenecek. 
     YAŞAR ÜNİVERSİTESİ Tüm fakülteler ve İngilizce hazırlık KDV hariç 9 bin YTL. Meslek Yüksekokulu KDV hariç 6 bin YTL. Ücret, iki eşit taksitte dönem başlarında kayıt sırasında ödenecek. 
     OKAN ÜNİVERSİTESİ Hazırlık sınıfı ve tüm lisans programları için KDV hariç 10 bin 850 YTL. Ücretin dörtte biri peşin, kalanı 7 Aralık 2005, 7 Şubat 2006 ve 7 Nisan 2006’da ödenecek. 


     
</TEXT>
</DOC>
