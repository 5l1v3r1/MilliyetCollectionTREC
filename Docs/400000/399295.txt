<DOC>
<DOCNO> 399295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/soneko43.html </URL>
<DATE> 2005/11/30/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
TMSF'den Hazine'ye 1 milyar dolarlık ödeme... 
</HEADLINE>
<TEXT>

     Tasarruf Mevduatı Sigorta Fonu TMSF , bankacılık sisteminin yeniden yapılandırılmasının finansmanı çerçevesinde TMSF'ye ikrazen ihraç edilen Özel Tertip Devlet İç Borçlanma Senetlerinden DİBS doğan Hazine alacakları ödemesi kapsamında bugün, Hazine'ye 1 milyar dolar karşılığı ödeme yaptı. 
     TMSF'den yapılan açıklamaya göre, 2004 ve 2005 yılı içinde imzalanan protokoller, daha önceki dönemde imzalanan protokollerin revizyonu ve artan tahsilat performansı sayesinde TMSF tarafından Hazine'ye Mayıs, Haziran ve Ekim ayları içerisinde aktarım yapıldığı anımsatılarak, ''2005 yılının ilk 11 ayında Hazine'ye aktardığı kaynak miktarı 4 milyar 356 milyon YTL yaklaşık 3 milyar 250 milyon dolar seviyesine yükseldi'' denildi. 
     Açıklamada, TMSF'nin artan tahsilat performansı ve Fon kaynaklarının verimli kullanılmasıyla Hazine'ye yapılacak ödemelerin önümüzdeki dönemde artarak devam edeceği bildirildi. 
     
</TEXT>
</DOC>
