<DOC>
<DOCNO> 368110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo42.html </URL>
<DATE> 2005/08/08/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Şampiyonlar yurda döndü... 
</HEADLINE>
<TEXT>

     Avrupa şampiyonu olan Yıldız Milli Basketbol Takımı yurda döndü. 
     Şampiyon gençler, Atatürk Havalimanı’nda Basketbol Federasyonu Başkanı Turgay Demirel, milli takım oyuncularından İbrahim Kutluay, Kerem ve Mirsad Türkcan ile aileleri tarafından çiçeklerle karşılandı. 
     Turgay Demirel, şampiyonluğun kendilerini çok mutlu ettiğini belirterek, "Çünkü yıllardan beri bu altyapı programlarına çok yoğun yatırım yapıyoruz. Son üç senede, üç gümüş, bir bronz madalya kazandık. Bu kez ’şeytanın bacağını kırdık’ diyebiliriz. Altın madalya kazandılar. 2010 Dünya Basketbol Şampiyonası’na hazırladığımız jenerasyonun için de fevkalade mutluyuz" dedi. A Milli Basketbol Takımı’ndan oyuncuların da karşılamaya gelmesini değerlendiren Demirel, "Hep beraber gençlerimizin başarısını takdirle karşıladığımızı göstermek, onların performansını, başarısını paylaşmak için" diye konuştu. 
     
</TEXT>
</DOC>
