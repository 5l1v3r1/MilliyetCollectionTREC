<DOC>
<DOCNO> 382638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonspo28.html </URL>
<DATE> 2005/09/29/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
MALMÖ FF 1 - BEŞİKTAŞ 4 MAÇ SONUCU 
</HEADLINE>
<TEXT>

     Futbolda, UEFA Kupası 1. tur rövanş maçında Beşiktaş, İsveç ekibi Malmö ile deplasmanda yaptığı maçı 4-1 kazandı. 
     
     İlk yarı 

     Beşiktaş karşılaşmaya kontrollü başladı. Siyah-beyazlılar, rakibine oranla daha fazla golü düşünürken, Youla ile bu amacına 2 kez ulaştı. Art arda gelen goller sonrasında Beşiktaşlı futbolcular topu daha çok kendi yarı alanında tutarak, rakibi kendi üzerine çekmeye çalıştı. 
     Ev sahibi İsveç temsilcisi Malmö ise maça defansif bir oyun anlayışıyla başladı. İlk maçtaki 1-0'lık skoru koruma çabasındaki Malmö, art arda gelen goller sonrasında Beşiktaş yarı alanında daha fazla gözükse de bu devrede istediği gole ulaşamadı. 
     13. dakikada ceza alanı içinde topla buluşan Çağdaş'ın sert şutunda top kaleci Asper'den döndü. 
     28. dakikada Kleberson'un sol taraftan ceza alanı içine yerden yaptığı ortada Youla, topu bekletmeden düzgün bir vuruş yaparak ağlara gönderdi 0-1 
     34. dakikada Ahmet Hassan'dan aldığı pasla ceza alanı önünde buluşan Ali Güneş, rakip defansın arkasına attığı topa kendisi hareketlendi. Bu futbolcu daha sonra kaleci Asper'i de geçerek, topu kaleye gönderdi. Kale çizgisi üzerinde Youla meşin yuvarlağa dokunarak, kendisinin ve Beşiktaş'ın ikinci golünü attı 0-2 
     Karşılaşmanın ilk yarısı Beşiktaş'ın 2-0 üstünlüğüyle tamamlandı. 
     
     İkinci yarı 

     52. dakikada Ahmet Hassan'ın defansın arkasına attığı pasta topla buluşan Youla, ceza alanı içine girer girmez çok sert vurdu, meşun yuvarlak 3. kaz Malmö ağlarına gitti 0-3 
     55. dakikada Bech'in ceza alanı içerisine gönderdiği topa Alves yükselerek kafayı vurdu. Meşin yuvarlağı kaleci Cordoba iki hamlede kontrol etti. 
     60. dakikada Alves'in sağ taraftan kullandığı serbest atışta top direğe de çarparak Beşiktaş filelerine gitti 1-3 
     90. dakikada Kleberson'un sağ taraftan ceza alanı içerisine yaptığı ortada Tümer topun gelişine bekletmeden çok sert vurdu, kaleci Asper'e de çarpan top filelerle buluştu 1-4 
     Karşılaşma, Beşiktaş'ın 4-1 üstünlüğüyle sona erdi. 
     
</TEXT>
</DOC>
