<DOC>
<DOCNO> 364284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/spor/yguven.html </URL>
<DATE> 2005/07/26/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Terör'ün 'ikinci' bayramı 
</HEADLINE>
<TEXT>


Global terör son bombalarını Londra'ya bırakınca Inter takımı Londra kampını iptal etti... 
Londra Belediye Başkanı da çıktı dedi ki 
"Şu anda teröristler bayram ediyordur". 
Çok haklı... Terörün hedefi bu... İnsanları güvensiz kılmak. 
Yapılacak en akıllıca iş, mümkün olduğu kadar korkuları bastırmak. 
Yalnız, sayın Belediye Başkanı'nın şunu da unutmaması lazım 
Inter'in, Londra kampını iptal etmesi teröristlerin ikinci bayramı... Birincisi, İngiliz polisi Jean Charles de Menezes'in kafasına beş kurşun sıktığında yaşanmış olmalı. Hani şu masum Brezilyalı elektrik teknisyeni. 
Biraz esmer tenli ve acelecilerin infaz edildiği bir kent artık Londra. Hele alnı terliyorsa insanın. Hele üşümüş ve kalın giyinmişse... Hele metrodaysa... Sıkın kafasına 
İşte böyle bir kabus terör. 
Şu yaşananlardan nefret etmemek elde değil. İngilizler'i de anlıyoruz elbet. Lakin "zamanında" bizi kimse anlamamıştı. 
Nice deplasman takımı İstanbul'a gelmemek için "terör" bahanesine oynamaktan kaçınmamıştı. 
O zamanlar da biz bağırıyorduk Londra Belediye Başkanı gibi 
"Yapmayın, etmeyin... Terörün ekmeğine yağ sürmeyin". 
Acaba bizim ne demek istediğimizi anlamaları için başlarına mı gelmesi lazımdı 

Bu ne biçim ödül 

Cumartesi günü Melih Aşık ağabey yazdı da öğrenebildik Akçaabat Sebatspor kalecisi Hakan Olgun'un "2004 yılı Dürüstlük ve Yolsuzlukla Mücadele Ödülü" aldığını... 
Belki ben spor sayfalarını daha dikkatli okuduğum için rastlamadım bu habere, belki de taşra baskılarına konmadı. 
Neyse, ayrıntılar yine Melih Ağabey'den... 
Ödül töreni gecesinde spor camiasından tek kişi yokmuş törende. Ödülü Hakan'a vermesi için Levent Bıçakcı, İlhan Cavcav ve Celal Doğan'a rica etmişler, hepsinin işleri çıkmış. 
Ödülü futbolda Hakan'a layık gören Toplumsal Saydamlık Hareketi Derneği'nin Başkanı Erciş Kurtuluş, "artık futbol camiasından kimse bana dürüstlükten söz etmesin" şeklinde özetlemiş durumu. 
Daha önce yazmıştım, Hakan, şike olarak teklif edilen parayı almamakla suç işlemişti "yürürlükte olan futbol orman kanunlarına göre"... 
Yok edilememişti ama, yokmuş gibi davranılması gerekiyordu. 
Nereden çıkmıştı bu ödül şimdi Yoksa bu Erciş Kurtuluş da futbolumuzun dibine dinamit koymaya çalışanlardan mıydı Kendisi bizim kulübün başkanı kadar "saydam" mıydı bakalım 
"Erciş şaşırma, sabrımızı taşırma" 
Çok acı ama, bu vartaları böyle atlatırız biz. 
"Şike, teşvik gibi kirliliklere bulaşmamış spor adamımız mı kalmadı, yoksa futbolun alacakaranlığındakiler çok güçlü de Hakan'ın yanında görünmek mi istemiyor hiç kimse" diye düşünmeyiz. 
Fazla saydamlık iyi değildir, insanın içini gösterir... 
Biz buradan Hakan'ı kutluyoruz, Melih Ağabey'e teşekkür ediyoruz. Sayın Erciş Kurtuluş'a sabırlar diliyoruz. 

Anelka oyunu 

Anelka konusunda "ince kıyım" ve "lezzetli" bir oyun sergilenmekte son günlerde .. 
Newcastle United Teknik Direktörü Souness, eski göz ağrısı Galatasaray'ı avantajlı kılmak için Anelka'ya kanca atmış mesela. 
Cim Bomlu Souness, bunu hep yaparmış... Adamın en büyük amacı Fenerbahçe'yi zayıflatmakmış. 
Hem sonra, "Anelka ne yapmış ki geçen sezon" .. Bir iki maçta 15 - 20 dakika. 
Fena mı olurmuş yani iki haneli milyon Eurolar almak 
Bu lafların, yorumların, tespitlerin hedefi belli. 
Fenerbahçe yönetiminin tribün tepkisi almadan Anelka'yı göndermek için yazdığı senaryolar bunlar. 
Bazı yorumcular da yolu süpürüyorlar. 
Keyifli bir oyun. Senaryo, casting iyi. Dialoglar şahane. 
Üstelik kapalı gişe ve her halükarda kazançlı. 
Anelka giderse "k rdayız", gitmezse "peşinden koşulan bir futbolcuyu bırakmadık, çok k rdayız"... 
Hem geçen sezon bekleneni veremeyen Anelka'nın da böyle bir imaj tazelemeye ihtiyacı vardı doğrusu. Kimin fikriyse kutlarız. 

Volkan, Appiah mı olacak 

Fenerbahçe'nin "müzmin yedek" kalecisi Volkan'a kim kızabilir ki, isyan ettiği için 
"Kendimi hiçbir zaman Fenerbahçe'nin kalecisi olarak hissedemedim" diyor... Hatta bu sırada dili sürçüyor veya bilinçaltı devreye girip ona "kendimi hiçbir zaman Fenerbahçe'nin futbolcusu olarak hissedemedim" dedirtiyor. 
Siz olsanız hissedebilir misiniz 
Bu genç yeteneği raporlarıyla kırbaçlayan ve hem mesleğinden hem de Fenerbahçe'den soğutmaya çalışanlar utansın. 
Ne demek yedek kaleci 
Birinci kaleci sakatlanırsa, hastalanırsa, kart görür oynayamazsa kaleye geçecek adam. Yani "teorik" olarak o kalede oynayabilecek bir şahsiyet. 
Yedek kalecinin oynama koşullarına, as kalecinin transfer aksaklığı da dahil olmalı değil mi 
Patlar tabi 
Ama hayır Fenerbahçe'de öyle değil. 
Volkan kulübede ihtiyarlayacak, Fenerbahçe her sezon bir Rüştü bunalımı yaşayacak. Bazen "gitti - gidecek - gitmiyor", bu sefer de geldi - gelecek - gelemeyecek hikayesi. 
Biz yazmaktan bıktık... Volkan da patlar tabi. 
Peki bu ne biçim yedekliktir ki, ona asla sıra gelmemesi için insanüstü bir gayret gösterilir, hatta milyonlarca Euro para bile gözden çıkarılabilir 
Nedir Volkan Sebze halindeki çürük domates mi 
Veya Rüştü... Volkan'ın yaşındayken ondan beş misli mi yetenekliydi 
Sonunda Volkan'dan yeni bir Appiah öyküsü yaratacak Fenerbahçe. Ancak bonservisi için çil çil Euroları döktüğü zaman kıymete binecek herhalde. 


</TEXT>
</DOC>
