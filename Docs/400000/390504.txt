<DOC>
<DOCNO> 390504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo25.html </URL>
<DATE> 2005/10/28/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Fenerbahçe'de hedef galibiyet serisini sürdürmek... İşte muhtemel 11 
</HEADLINE>
<TEXT>

     Turkcell Süper Ligi'nde yarın sahasında Gaziantepspor'u konuk edecek Fenerbahçe, rakibini yenerek ligdeki galibiyet serisini 9 maça çıkarmayı hedefliyor. 
     Ligde sezonun ilk 2 haftasında aldığı beraberliklerin ardından, üstüste yaptığı 8 maçı da kazanan sarı-lacivertliler, yarınki mücadeleden de 3 puanla ayrılarak seriyi 9'a çıkarmak istiyor. 
     Galibiyet serisine ligin 3. haftasında deplasmanda Çaykur Rizespor maçıyla başlayan 2-1 Fenerbahçe, ligde son olarak geçen hafta yine deplasmanda Malatyaspor'u 3-0 yendi. 
     Sarı-lacivertliler, Gaziantepspor maçının hazırlıklarını, bugün basına kapalı yapacağı antrenmanla tamamlayacak. 
     Bu arada teknik direktör Christoph Daum'un, Ankaragücü ile yapılan Türkiye Kupası maçındaki kadroda değişiklikler yapması bekleniyor. 
     Sarı-lacivertlilerin yarınki maçta sahaya çıkması beklenen muhtemel 11 şöyle 
     Volkan, Serkan, Önder, Luciano, Ümit, Mehmet, Aurelio, Appiah, Alex, Tuncay, Anelka. 
     Öte yandan Fenerbahçe'de, 3'er sarı kartları bulunan Luciano ve Aurelio, sarı kart cezası sınırında bulunuyor. 
     Fenerbahçe Şükrü Saracoğlu Stadı'nda saat 20.00'de başlayacak ve hakem Cem Papila'nın yöneteceği karşılaşma, Digitürk Lig TV'den naklen yayınlanacak. 
     
</TEXT>
</DOC>
