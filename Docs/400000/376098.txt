<DOC>
<DOCNO> 376098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonsiy14.html </URL>
<DATE> 2005/09/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Baykal, Bülent Ersoy hakkında 300 bin YTL'lik dava açtı 
</HEADLINE>
<TEXT>

     CHP Genel Başkanı Deniz Baykal, geçen ay kendisiyle ilgili ortaya atılan iddiaların "kuyruklu, hatta hormonlu yalan" olduğunu belirterek, Bülent Ersoy hakkında 300 bin YTL’lik manevi tazminat davası açtığını söyledi. 
     Baykal, parti genel merkezinde düzenlediği basın toplantısında, kendisine yönelik iddialara ilişkin değerlendirmelerde bulundu. 
     Ağustos ayının ortalarından itibaren, Türkiye’nin, "üretilmiş skandal olayı" ile karşı karşıya bırakılmak istendiğini savunan Baykal, olayın bir dizi film gibi aşama aşama, dalga dalga köpürtülerek gündeme taşındığını söyledi. 
     Aile gazeteleri ve televizyonlarının, 70 milyonu "bu üretilmiş skandal ve olmayan ayrıntılar ile bilgilendirdiğini" ifade eden Baykal, özel yaşamının medya kuşatmasına tabi tutulduğunu, en özel anlarını 70 milyon ile paylaşmak durumunda kaldığını anlattı. 
     Baykal, "15 gün boyunca bu yayınlar niçin yapıldı Nerede o manşetler Çok çarpıcı televizyon anonsları... Nerede bunlar " diye sordu. 
     Olayın, "başında neyse, şimdi de kendisi açısından aynı" olduğunu dile getiren Baykal, ortada bir skandal yaratma ihtiyacının bulunduğunu öne sürdü. Baykal, Türkiye’nin bu skandalı benimseme noktasına çekilmek istendiğini belirterek, "Bu kadar iddia ortaya atılacak, sonra unutulacak. Hiçbir şey olmamış gibi davranılacak. 
     Bunun altında ne yatıyor " dedi. 
     
     "HAYATIMIN EN BÜYÜK ÖDÜLÜ" 

     Baykal, olayın ilk aşamasından itibaren savunma yapma ihtiyacı duymadığını, bu aşamadan sonra da bunun söz konusu olmayacağını söyledi. 
     "Sistemli, yaygın ve planlı olarak hazırlanan" bu kampanyayı vatandaşların ciddiye almadığını, önemsemediğini kaydeden Baykal, vatandaşların, bu iddiaların kendisiyle ilgili olduğuna ihtimal vermediğini, sergilenen tavrı yadırgadıklarını ve ayıpladıklarını vurguladı. Baykal, vatandaşlardan dayanışma ve destek mesajları aldığını anlatarak, destek gönderenlere, bu saygın tavır nedeniyle şükranlarını iletti. 
     Türkiye’nin, bu senaryoyu, skandalı elinin tersiyle çevirdiğini belirten Baykal, vatandaşların desteğinin hayatının en büyük ödülü olduğunu, bunu, "halkın kendisine verdiği bir madalya gibi" göğsünde taşıdığını söyledi. 
     S34 b b b b centerfont size '4' color ' 0A69C9'b b font center b b 
</TEXT>
</DOC>
