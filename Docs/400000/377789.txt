<DOC>
<DOCNO> 377789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonsiy18.html </URL>
<DATE> 2005/09/12/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
MHP BÖlücüler ayaklanma provaları yapıyor 
</HEADLINE>
<TEXT>

     MHP Genel Başkan Yardımcısı Mehmet Şandır, "Doğu ve Güneydoğu Anadolu’nun bir çok şehrinde bölücüler ayaklanma provaları yapıyor" uyarısı yaptı. 
     Şandır, yazılı açıklama yaparak, dün Bingöl’de yaşanan ve 5 askerin şehit olduğu terör örgütü saldırısına atıfta bulundu. Şandır, "Doğu ve Güneydoğu Anadolu’nun bir çok şehrinde bölücüler ayaklanma provaları yapıyor. Bölücü terör örgütleri ve yandaşları, PKK bayrakları ile Apo’ya özgürlük mitingleri tertipliyorlar, toplama kalabalıklarla yüzlerce kilometre katederek her şehirde gövde gösterisinde bulunuyorlar" dedi. 
     Tüm yaşananlardan hükümetin sorumlu olduğunu ifade eden Şandır, hükümetin Eve Dönüş Yasası, Kürt Sorununu kabul etmekle buna zemin hazırladığı iddiasında bulundu. Şandır açıklamasında şunları kaydetti 
     "Tüm siyasi parti genel başkanları ve devlet yöneticilei neden sağduyu çağrısı yapma gereği duyuyor, hükümet görevini yapsa, terörü durdursa, bölücülere karşı gerekli tedbiri almış olsa, vatandaş can ve mal güvenliğinden emin olsa, niye sokağa dökülsün. Bölücü terör yandaşlarının tahriklerine AKP Hükümeti neden engel olmuyor 
     Vatandaşın mal ve can güvenliğini neden temin etmiyor Polis neden seyirci." Mehmet Şandır, hükümetin Terörle Mücadele Yasası’nı birkez değiştirmesine karşın ikinci kez değiştirme çabasına da tepki göstererek, "Türkiye’yi kim yönetiyor, kanunlar kimin isteğiyle çıkarılıyor, milletin isteğiyle mi PKK’nın talepleri doğrultusunda mı" diye sordu. 
     
</TEXT>
</DOC>
