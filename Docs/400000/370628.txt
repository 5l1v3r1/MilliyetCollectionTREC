<DOC>
<DOCNO> 370628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo11.html </URL>
<DATE> 2005/08/17/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kim daha iyi 
</HEADLINE>
<TEXT>

     BBC TÜRKÇE 

Futbol otoritelerinin dünyanın gelmiş geçmiş en iyi iki oyuncusu olarak gösterdiği Maradona ve Pele bir televizyon programında buluştu. 
     Pele, Maradona'nın sunuculuğunu yaptığı yeni sohbet programının ilk bölümünün konuğu oldu. Geçmişte aralarında gerginlik olduğu bilinen iki yıldız, programda hayli samimiydi. Şimdiye kadar çok az bir araya gelen ikili, birbirlerine ülkelerinin -Arjantin ve Brezilya'nın- formalarını verdi. 
     
     Pele gitar çaldı, Maradona tango söyledi 

     İki eski futbolcu karşılıklı olarak kafalarında top sektirerek, hünerlerinden örnekler sergiledi. 
     Ayrıca Pele gitar çalıp, bestelediği bir şarkıyı söyledi. Maradona da buna, futbolu konu alan bir tangoyu söyleyerek yanıt verdi. 
     
     Maradona cevapladı 

     Televizyon programının ardından düzenlenen basın toplantısında Brezilyalı bir gazeteci, Maradona'ya kendisinin mi yoksa Pele'nin mi daha iyi futbolcu olduğunu sordu. 
     Maradona'nın yanıtı diplomatikti 
     "Annem benim daha iyi bir futbolcu olduğumu söylüyor. Pele'nin annesine göreyse, onun oğlu daha iyiydi." 
     
</TEXT>
</DOC>
