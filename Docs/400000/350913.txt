<DOC>
<DOCNO> 350913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/siyaset/siy01.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Akıllarda sadece bir atsineği kaldı' 
</HEADLINE>
<TEXT>


DYP lideri Ağar, Erdoğan'ın ABD gezisine gerekli altyapı hazırlığı yapmadan çıktığını belirtti 

ANKARA Milliyet 


DYP Genel Başkanı Mehmet Ağar, Başbakan Recep Tayyip Erdoğan'ın ABD gezisinden akıllarda kalanın bir atsineği olduğunu söyledi. 
Ağar, TBMM'deki basın toplantısında Erdoğan'ın daha ABD'ye ulaşmadan, CHP'nin de aralarında bulunduğu bazı çevreleri anti - Amerikancı olmakla suçladığını anımsattı. Ağar, Erdoğan'ın geziye gerekli altyapı hazırlanmadan çıktığını savunarak, "Koskoca ABD seyahatinden akılda bir tek atsineği kalmıştır" dedi. 
Basında, Erdoğan - George Bush zirvesinin yapıldığı salonda bir atsineğinin "ortalığı karıştırdığı" iddiaları yer almış, iddialar doğrulanamamıştı. 
Erdoğan'ın CNN'e yaptığı açıklamada "kendi ülkesini şik yet eden Başbakan" konumuna düştüğünü belirten Ağar, şunları söyledi "Halkın görev verdiği bir Başbakan, aczinden dolayı Amerikan televizyonlarına ağlamaktadır. Ülkesini şik yet eden bir Başbakan'a cumhuriyet tarihinde ilk kez rastlıyoruz." 


</TEXT>
</DOC>
