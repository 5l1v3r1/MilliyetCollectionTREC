<DOC>
<DOCNO> 380530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun37.html </URL>
<DATE> 2005/09/22/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Kamiya "Taliban zayıfladı, ancak saldırıları sürecek" 
</HEADLINE>
<TEXT>

     Afganistan’da ABD liderliğindeki koalisyon güçlerinin iki numaralı ismi General Jason Kamiya, Taliban’ın zayıfladığını, ancak önümüzdeki haftalarda saldırılarını sürdüreceğini belirtti. 
     General Kamiya, Bagram’daki Amerikan üssünde yaptığı açıklamada, "Talibanın yok olduğu söylenemez. Seçim sürecinin sonuna kadar, örneğin adaylara saldırı düzenleme şeklinde, saldırılarını sürdürecekler ve kıştan sonra önümüzdeki ilkbaharda yeniden aktif olarak faaliyete geçecekler" dedi. 
     Kamiya, bununla birlikte Talibanın parlamento seçimlerini önlemeyi başaramadığını ve saldırılarını koordine edebilecek durumda görünmediğini kaydetti. 
     Yeniden yapılanmanın yetersizliği ile hükümetin halkla yeterince ilgilenmediği duygusunun Talibanın varlığını sürdürmesine katkıda bulunduğu uyarısında bulunan Jason Kamiya, sağlam bir devlet yapısı, sağlam kurumlar ile iyi bir idarenin oluşturulması gerektiğini belirtti. 
     
</TEXT>
</DOC>
