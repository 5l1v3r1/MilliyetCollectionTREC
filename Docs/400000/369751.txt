<DOC>
<DOCNO> 369751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo03.html </URL>
<DATE> 2005/08/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Aziz Yıldırım yerinde duramadı... 
</HEADLINE>
<TEXT>

     Maç seyircisiz olunca, takımı destekleme görevi yöneticilere düştü. Başkan Yıldırım futbolcuları pres yapmaları yolunda uyarıp motive etti. Boş tribünler önünde oynanan maçta sahadaki Fenerbahçe’ye destek yönetim kurulu üyelerinden geldi. Kardeşi Ali Yıldırım ile birlikte mücadeleyi locadan izleyen Başkan Aziz Yıldırım’ın sık sık, Hadi oğlum Mehmet, aferin Serkan aferin, Serkan yürü oğlum, Hadi Mehmet beee, Hadi oğlum bastır'' diye bağırdığı duyuldu. Amatör Şubeler Sorumlusu Mahmut Uslu ise Fenerbahçeli yöneticilerin en fazla konuşanıydı. 
     
     Bu nasıl iştir hoca’ 

     Sürekli hakemleri eleştiren Uslu’nun sağa sola yaptığı uyarılar ise şöyleydi Ofsayt hakem'', Tabii bu düdükleri çalmaması lazım değil mi'', Biraz daha yavaşlat oyunu hoca'', Tuncay sakin ol'', Hadi zararı yok çocuklar, bastırın'', Hoca 5 dakikada bir top oynuyorlar, bu nasıl bir iş'', Yeter artık, topu nerelere götürüyorlar hoca'', Ayıp değil mi maçı üç dakika uzatmak'', Yahu önünde oluyor, görmüyor musun yan hakem.'' 
     
     Tezahüratlar hoparlörden 

     Seyircisiz oynama cezası kaldırılsın, tartışmaları süredursun, dün akşam Fenerbahçe 3 yıl aradan sonra yine boş tribünler önündeydi. 2002-2003 sezonunun 9. haftasında Adanaspor karşısında taraftarının desteğinden yoksun kalan Sarı - Lacivertliler’e, maç öncesinde hoparlörlerden verilen seyirci tezahüratları ile destek olunmaya çalışıldı. Başlama düdüğünden önce stat önüne gelen bir grup taraftar, cezayı protesto ederken, maçı sadece 463 kişi izledi. 
     
</TEXT>
</DOC>
