<DOC>
<DOCNO> 357529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/guncel/gun03.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öykünün hakkını veren bir isimdi' 
</HEADLINE>
<TEXT>


92 yaşında hayatını kaybeden Salim Şengil'in ardından yazar dostları ve 55 yıllık hayat arkadaşı, büyük öykü ustasını anlattı 


Türk yazını bir ustasını kaybetti. Modern Türk öykücülüğünün gelişmesinde büyük payı olan yazar ve yayımcı Salim Şengil, önceki gün Zincirlikuyu Mezarlığı'nda defnedildi. 
Salim Şengil, 1913'te doğdu. 1947-1957 yılları arasında Ankara'da çıkardığı Seçilmiş Hik yeler dergisi, Türk edebiyatına 1950 kuşağından çok sayıda öykücü kazandırdı. Şengil, 1957-1963 yılları arasında Dost dergisini ve Dost Yayınları'nı kurdu. Öyküleri arasında "Kafasını Törpüleyen Adam", "Es Be Süleyman Es", "Güzel Bir Oyun", "Penceredeki Işık" bulunuyor. 

Nezihe Meriç Yazar, eşi Biz ikimiz, 55 yıl, birbirimizden hiç ayrılmayarak, birbirimizi hiç kırmadan, severek, birbirimize dayanarak, bize bahşedilen aşk, sevgi, dostluk, arkadaşlık denen cevheri zedelemeden, bilgili olmakla bilge olmayı anlamayan, dıştan bakıp ahmahça söz üretenleri boş vererek, gülüp geçerek ne güzel yaşadık insanca yaşamanın büyüsüne, erdemine gölge düşürmeden... Sonunda bir ünlem Şimdi ben oturup bu güzellikleri yazarak, bir kez daha yaşamaya çalışacağım. İkinci ünlemi çekene dek. Başka ne yapabilirim ki. 
Erdal Öz Yazar-yayımcı Bizim '50 kuşağı Salim Şengil'in Seçilmiş Hik yeler dergisinde boy göstermiştir. Pek çok yazarın ilk kitabı da oradan çıkmıştır. Toprağına yıldız yağsın diyorum. 
Nazlı Eray Yazar Türk edebiyatında çok renkli bir yelpaze açmıştı. Ölümü büyük bir çınarın gidişi gibi. 
Erendiz Atasü Yazar Edebiyatımızın değerli bir yazarıydı. Öykünün hakkını veren bir isimdi. Aynı zamanda çok değerli bir dergiciydi. Gerçekten büyük bir kayıp. 
Ayla Kutlu Yazar Türk edebiyatına yayımcı olarak büyük hizmetler verdi. Bir hik yeleme ustasıydı. Cumhuriyetin ikinci kuşağı diyebileceğimiz kuşağın çok renkli yüzlerinden birisiydi. Hepimizin başı sağ olsun. 
Ahmet Oktay Sanat eleştirmeni Biz dostlarının Salim Amca diye çağırdıkları Şengil, sadece atılganlığıyla tanınmış bir yayımcı değil, aynı zamanda edebiyatın karınca kaderince bir emektarıydı. Her şeyin görselleştiği, yazınsal değerlerin ikincilleştiği postmodern günlerde yeri kolaylıkla doldurulmayacak ve de hep anımsanacaktır. 
Atilla Dorsay Sinema yazarı Seçilmiş Hik yeler adlı dergiyle benim ve birkaç kuşağın edebiyat zevkini oluşturan ve birçok hik yeyi tanıtan bir yayımcıydı. Hik yeciliği de çok önemliydi. 
Erhan Bener Yazar Varlık dergisi için Yaşar Nabi Nayır neyse, Seçilmiş Hik yeler dergisi için de Şengil odur. Önemli yazarların ilk yapıtları bu dergide yayımlandı. Şengil'in kendi yazarlık öyküsü dışında insan olarak da unutulmayacak bir yeri var. Çok iyi ve yumuşak bir insandı. 


</TEXT>
</DOC>
