<DOC>
<DOCNO> 358872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/yazar/asik.html </URL>
<DATE> 2005/07/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Büyük buluşma 
</HEADLINE>
<TEXT>


24 Temmuz Pazar günü, İsviçre'nin Lozan kentinde... 82 yıl önce Lozan Antlaşması'nın imzalandığı binanın önünde... Rauf Denktaş'ın, Sina Akşin, Kemal Alemdaroğlu, Nur Serter, Alpaslan Işıklı, Ercan Enç, Zekeriya Beyaz, Semih Koray, Kadri Yamaç gibi üniversite hocalarının... AKP'li Vahit Erdem, Sadık Yakut... CHP'li Halil Akyüz gibi milletvekillerinin... Doğu Perincek, Yaşar Nuri Öztürk, Yaşar Okuyan, Mehmet Gül gibi politikacıların... Vural Savaş, Kazım Kolcuoğlu, Veli Devecioğlu gibi hukukçuların... Kemal Özden gibi işadamı, Tamer Levent, Haslet Soyöz gibi sanatçıların yer aldığı yüzlerce isim... Avrupa'nın çeşitli kentlerinden gelecek yurttaşlarımızla birleşecek ve kitlesel bir basın toplantısının ardından yürüyüşe geçerek bütün dünyaya "Sevr dayatmasını kabul etmeyiz. Lozan'ı tartıştırmayız" diye haykıracak. Yürüyüşü Zürich ve Lozan'da yapılacak iki panel izleyecek. 
Cumhurbaşkanı A. Necdet Sezer ile eski Cumhurbaşkanı Süleyman Demirel'in desteklerini de alan "Lozan 2005" için THY'den kiralanan uçak hemen doldu, şimdi ikincisinin kiralanması çalışmaları sürüyor. Öyle görünüyor ki, o da kısa süre içinde dolmuş olacak. Daha geniş bilgi almak isteyenler için "Lozan 2005" komitesinin elektronik posta adresi www.lozan2005.org 

Telekom bu şartlarla satılırsa, "Türk lokumu" yerine artık "Türk Telekomu" deyimi kullanılır 
Akif Kökçe 

İstanbul'un suçu Büyükşehir Belediyesi'nin Dünya Mimarlar Kongresi için hazırlattığı İstanbul Kent Rehberi'nde, "Cumhuriyet'in ilanı, kentin tarihi statü ve prestijini zayıflattı" deniyor... 
İstanbul'da Cumhuriyet aleyhtarı bir zihniyet işbaşında. Bu zihniyet 12 yıldır kent yönetiminde. Kentin rüşvet karşılığı pazarlanmış veya talan edilmiş varoşları Afganistan'ı andırıyor. H l biraz yağmur yağınca kenti sular seller basıyor. Cumhuriyet İstanbul'unu kartpostallarda izliyoruz. Hiç bu talan edilmiş İstanbul'a benziyor mu 

ABD'nin Irak'ta uyguladığı zulmü görmüyor dünya... 
ABD yoksa çuval mı geçirmiş kafasına dünyanın da .. 
Yaşar Hadi Önder 

Siyah Pamukbank Pamukbank geçen kasım ayında Halkbank'a devredildi. Personel de Halkbank'a geçti. Ancak personelin statüsü ve geleceği bir türlü belli olmadı. Pamukbank'tan gelenler, Halkbank çalışanlarının neredeyse yarısı kadar ücret alıyor. Aynı işi yapıyor. Pamukbank kökenli personel 8 aydır, "Statünüz bugün belli olacak, yarın hallolacak" diye uyutuluyor. Personel buna tepki olarak bir siyah eyleme girişti. Dün memurlar ya vücutlarına siyah bir şey bağladı. Ya da siyah giyindi. Acaba siyah renk genel müdürlüğün dikkatini çekti mi 

Mülakat sanığı Türkiye'de halen 8 bin dolayında yargıç ve savcı görev yapıyor. Bu alanda önemli bir açık var. Hükümet, açığı kapatmak için önümüzdeki günlerde sınav açacak ve 4 bin yeni yargıç ile savcı alacak. Peki nasıl, hangi yöntemle mi alacak Önce ÖSS türü bir yazılı sınav yapılacak. Bunu kazananlar daha sonra mülakata alınacak. Onda da başarılı olanlar yargıç ve savcı olarak atanacak.. 
Ne var ki, daha önceki yargıç sınavlarında nelerin olup bittiği malum... Konu sütunlarımıza da yansımıştı. Yazılı sınavı birinci, ikinci bitirenler mülakatta elenmişti. O yüzden CHP sınav sistemine itiraz ediyor... 
Meclis Adalet Komisyonu üyesi, CHP Antalya Milletvekili Feridun Baloğlu diyor ki 
- ÖSS türü yazılı sınava hiçbir itirazımız yok. Ardından gelen mülakata da... İtirazımız, geçen gün Meclis'ten geçen H kimler ve Savcılar Yasası'nda mülakatın nasıl ve kimler tarafından yapılacağının kesin şekilde belirtilmemiş olması... Biz, mülakatı yapacak heyette Yargıtay'dan, Danıştay'dan, Barolar Birliği'nden, YÖK'ten, vs. birer temsilci olmasını istedik. Ki böylece kadrolaşma iddialarının önü kesilsin... Ancak AKP bu önerimizi kabul etmedi. Mülakat heyetinin nasıl ve kimlerden oluşacağı şu anda belli değil. Önümüzdeki günlerde Adalet Bakanlığı'nın çıkaracağı yönetmelikle belirlenecek. Kuşkumuz ve korkumuz, kadrolaşma amacıyla bu heyetlerin iktidarın rahatlıkla baskı altına alabileceği bürokratlardan oluşturulması... Ve sınavın partizanca olması... Yargıtay da bundan kuşkulu... 
Başka bir merak... Geçen ekim ayında açılan sınavda 400 yargıcın işe alınacağı söylenmiş ama sayı 322'de kalmış, Sayın Adalet Bakanı Çiçek, "Yargıç olacak nitelikte mezun bulunmadığı için sayıyı tamamlayamadık" demişti. 
Birkaç ay önce 400 nitelikli yargıç adayı bulamayan Adalet Bakanlığı, şimdi 4000 kişiyi nereden bulacak acaba 

Hükümet, doping cezası alan atlara da af getirmiş. 
Tabii, pek çok kesim af furyasından istifade ederken 'Altılı Ganyan'cıları es geçmek adalete uymazdı... 
Haldun Ertem 




</TEXT>
</DOC>
