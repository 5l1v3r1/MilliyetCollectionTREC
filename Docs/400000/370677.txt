<DOC>
<DOCNO> 370677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur10.html </URL>
<DATE> 2005/08/17/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Üstgeçidi kullanmayınca canından oldu 
</HEADLINE>
<TEXT>

     Kemal KAĞAN BURSA, DHA 

      BURSA’da, üst geçidi kullanmak yerine anayoldan karşıya geçmek isteyen yaşındaki Ali Tahtakaya, Yalova yönüne giden bir TIR'ın çarpması sonucu yaşamını yitirdi. 
     Merkez Osmangasi İlçesi’ne bağlı Yeni Yalova Yolu Beşyol Kavşağı’nda bugün saat 05.00 sıralarında meydana gelen kaza iddiaya göre şöyle gelişti. Sokaklarda yaşadığı belirtilen Ali Tahtakaya, yolun karşısına geçmek için 15 metre ilerideki üst geçidi kullanmak yerine, caddeden yürümeyi tercih etti. Bu sırada Yalova giden 42 yaşındaki Zülfikar İsaoğlu’nun kullandığı 16 DM 918 plakalı TIR, Tahtakaya’ya çarptı. Kanlar içinde yere yığılan Tahtakaya, olay yerinde yaşamını yitirdi. 
     Kazayla ilgili soruşturmaya Bursa Cumhuriyet Savcılığı’nca başlandı. Gözaltına alınan sürücü, Dikkatsizlik ve tedbirsizlik sonucu ölüme neden olmak’ suçundan adliyeye çıkartılacak. 
     
</TEXT>
</DOC>
