<DOC>
<DOCNO> 364600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/yazar/altan.html </URL>
<DATE> 2005/07/27/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Teröroloji, tortellini ve okul çocukları... 
</HEADLINE>
<TEXT>


"Biz-onlar" ayrımının ötesinde, ortak bir çağı paylaşma çabasının kalem emekçileri nasıl olduysa oldu, hepimiz bir anda terör uzmanlığına soyunduk... 
Siyasal sınır tanımaz görünen kanlı eylemler, yerel nutukları aşan evrensel bir bütünleşmenin de, deparını gerçekleştirdi sanki... 

"Terör" sözcüğü ilk kez nerede nasıl kullanıldı bilmiyorum. 
2. Dünya Savaşı sırasında ne Londra'nın, ne Berlin'in tepesinde patlayan bombalar terör eylemi sayılıyordu ne de Pearl Harbor baskınıyla, Hiroşima ve Nagasaki'de patlayan atom bombaları... 

Soğuk Savaş yıllarında, Amerikan sineması gizli ajanların, atom bombası yapımında kullanılan uranyum ve plütonyum gibi maddeleri ele geçirme girişimlerindeki şiddet eylemleri üstünde de yoğunlaşmaya başlamıştı gerçi... 
Gerçi Arap petrolcülerine karşı da planlanan şiddet eylemlerini konu almış diziler yapılıyordu Amerikan sinemasında ama onların hiçbiri, bugünkü "terör"ün içeriğiyle boyutlarını yansıtmıyordu. 
Yansıtmıyordu, çünkü siyasal amacıyla, parasal amacı belli olan şiddet eylemleriydi Amerikan sinemasının konu olarak ele aldığı kanlı eylemler... 

Bugünkü evrensel terörün, "k firlere karşı İslami cihat" yakıştırması dışında ne siyasal amacı tam belli, ne de parasal avantası... 
Belli olan sadece "İslami" bir koku taşıdığı... 
Oysa evrensel terör de, milyarlarca dolarlık bir harcamayla sulanmada... Hiçbir gizli merkez, salt "şan olsun" diye ortalıkta Azrail tırpanı dolaştırmak için milyarlarca doları savurmaz havaya... 

Terör örgütlerinin güncel harcamaları bir yana iletişim ve ulaşım harcamalarıyla, kullandıkları bomba ve silahların da derinlerdeki kaynakları gerçekten biliniyor mu acaba 
Ve kimler ne kazanıyorlar acaba, başkentlerle turistik yöreleri kana bulayan terör eylemlerine milyarlarca dolar harcamaktan 

Yeni bir dönemin kanlı mı kanlı rüzg rlarını estiren, evrensel bir terör dalgasının içindeyiz... 
Evrensel terör dalgasının ise, en belirgin etiketi "İslami" kokulu olması... 
Dünya haritası üstünde İslami kesimin gerek politik, gerek ekonomik, gerek psiko-sosyolojik özelliklerine gelince 
1- Hıristiyan kesimden kendilerini "onlar-biz" diye ayırmaları... 
2- Kitlelerin büyük oranda mesleksiz oluşu ve servet sahibi olmanın tek yolunun siyasal iktidar sahipliği olması... 
3- Açık deniz ticaretinden yoksun olmaları... 
4- Siyasal iktidarların, dış politikalarında kendilerini, "ağabey bir devlet"e göre ayarlamaları... 
5- Ulusal gelir biriminin çok düşük ve dağılımının da berbat olması... 
6- Kadın-erkek eşitsizliği ve cinsel denklem tablolarında aşırı bir açlık ve tatminsizlik... 
7- Okuma-yazma düzeylerinin dışında kalmış olmaları... 
8- Tarihsel bir özeleştiriyle, ekonomik bir saydamlaşmayı reddetmeleri... 
9- Evrensel hukuk kavramlarını, tanımlarını yapmaya yanaşmadan, kendi siyasal koşullanmalarına göre kullanmaları... 
10- G vurlara karşı kazanılmış zaferlerle, kendilerini avutmaya çalışmaları... 

Şiddet eylemlerinin Osmanlı tarihindeki kökleri ise tam bir anarşi görünümü sergilemekte... 
36 padişahtan 14'ünün neden devrildiği, teker teker incelendiğinde, öncelikle sürekli bir yeniçeri başkaldırısı... 
Aynı zamanda halk edebiyatında da yankısını bulan "Celali isyanları"... 
Patrona Halil, Kabakçı Mustafa gibi medrese ayaklanmaları... 
III. Selim'le birlikte başlayan "yeni bir düzen" aranışının getirdiği bin bir çalkantı... 
Mısır Valisi Kavalalı Mehmet Ali Paşa'nın ayaklanması ve II. Mahmut'u, Hünk r İskelesi Antlaşması'yla Romonof Rusya'sına sığınmaya mecbur etmesi... 
1. Jön Türk hareketleri... 
2. Jön Türk hareketleri... 
Osmanlı tarihindeki şiddet eylemleri, kuyruk kuyruğa eklendiğinde bugünkü terör eylemleri, bir avuç leblebi gibi kalır vallahi... 

Siyasal iktidarların propagandasına göre ayarlanan "resmi tarih" aşırı biçimde hamasetçiliğe abanıyordu... 
Hamasetçilik ise her sorunun kaba kuvvetle çözümlenebileceği koşullanmasını perdahlar bireylerde de, sürekli... 
Toprak ağaları, aşiret beyleri, tarikat şeyhleri yapılanmasının bile tam aşılamamış olduğu objektif bir tarih bilincinden yoksum, bütçesindeki dağılımın dahi aşırı yamuk, ekonomik röntgeni saydam olmayan bir ülkede sevdiği kızı alamayan şık delikanlı da silaha sarılır, aşırı pahalı arabalarda gözü kalan varoş çocuğu da... 

Siyasal coğrafya tiryakileriyle yerel politikacıların kendilerini doğal coğrafyayla Kozmos diyalektiğinin dışında sandıklarında olmadık garip depremlerle de karşılaşmaları kaçınılmaz olmaya başlar... 
İtalyan mutfağının beyaz soslu, sevimli, değişik bir makarna spesyalitesi olan tortellini siyasal sınır tanımıyor... 
Yapay uydular sayesinde izleyicisi milyarlara çıkan futbol da... 
Ulaşımdaki hızlanma sonucu, deniz, göl ve ırmak kıyılarıyla dağları da paylaşmaya başlayan turistler de... 
Şimdi artık evrensel terörizm de, evrensel korunma örgütlenmeleriyle "onlar-biz" ayrımlarını rendeleyip gidecek... 

Bu arada her fakülte, kendi mezunlarının dünyanın nerelerinde ne tür faaliyetler göstererek, ne kazandıklarının da listelerini yayımlasa... 
Her öğrenci bilse, fakülte diplomasını aldığında ülkenin ve dünyanın nerelerinde ne yapacağını ve ne kazanacağını... 
Çocuklar da rahat etse, annelerle babalar da ve hatta dedeler de... 

Kendilerinin nasıl geçindiğini hiç mi hiç açıklamayan siyasetçilerle, iri kıyım bürokratlar modası geçmiş hamasi plakları döndüredursunlar... 
Siyasetçi yalanlarının bedellerini de, günahsız yere ödeyenler ödeyedursun... 
Ve varmayan da varmasın "yazı bahçelerindeki" görkemli dorukların beyinsel ve gönülsel lezzetine... 

Bu arada Kalamış kıyılarındaki dost bir lokantada sınır tanımayan tortellini ile sınır tanımayan bir kadeh kianti'yi de, ıskalamamak gerekir öyle değil mi 



</TEXT>
</DOC>
