<DOC>
<DOCNO> 374633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yasam/yas20.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA TURU 
</HEADLINE>
<TEXT>



Ozon tabakası artık incelmiyor 

DIŞ HABERLER SERVİSİ 
ABD'li araştırmacılar, zararlı ultraviyole ışınlarının dünyaya ulaşmasını engelleyen ozon tabakasındaki incelmenin durduğunu, ancak tabakanın eski kalınlığına kavuşmasının yıllar süreceğini belirttiler. 
Jeofizik Araştırmaları Merkezi raporuna göre, h l normal kalınlığının altında olmasına rağmen ozon tabakası dünyanın bazı bölgelerinde kalınlaşmaya başladı. Bu umut veren gelişmeyi ozonun incelmesine sebep olan kimyasalların kullanılmasını kısıtlayan uluslararası anlaşmalara borçlu olduğumuzu belirten bilim adamları, uydu görüntülerinin de iyileşmenin kanıtı olduğunu ifade ettiler. Ancak tüm bu olumlu gelişmelere rağmen tabaka, h l kansere sebep olan ultraviyole ışınlarını engelleyemeyecek kadar ince. 

Çin'de sel 28 cana mal oldu 

Çin'de aşırı yağışların yol açtığı seller nedeniyle 28 kişi öldü. Hubey eyaletindeki Şiyan kentinde 14 Ağustos'tan beri süren yağışların birçok eve zarar verdiği, ulaşımı engellediği, elektrik ve iletişim hatlarının hasar gördüğü açıklandı. 28 kişinin öldüğü sellerde 4 kişi de kayboldu. 

Japonya'da 6.1'lik deprem 

Japonya'nın kuzeydoğusunda Richter ölçeğine göre 6.1 büyüklüğünde bir deprem meydana geldi. Türkiye saati ile 21.11'de meydana gelen deprem özellikle Honşu adasında hissedildi. Okyanusta meydana gelen depremin merkez üssünün Sendai kentinin yaklaşık 210 kilometre kuzeydoğusu olduğu belirtildi. Büyüklüğüne rağmen depremde ölen ya da yaralanan olmadı, maddi hasar da meydana gelmedi. 


</TEXT>
</DOC>
