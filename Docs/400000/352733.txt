<DOC>
<DOCNO> 352733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas14.html </URL>
<DATE> 2005/06/16/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Yaşlılıkta iyi arkadaş aileden daha önemli 
</HEADLINE>
<TEXT>

     Yaşlılıkta iyi arkadaşlara sahip olmanın, uzun bir yaşam için yakın aile ilişkilerinden daha önemli olduğu ortaya çıktı. 
     Avustralyalı bilimadamlarının, yaşları 70 ve üstünde olan 1500 kişi üzerinde yaptığı araştırma, yaşlıların çocukları ve akrabalarıyla sık sık görüşmelerinin uzun yaşam üzerinde çok az etkisinin olduğunu gösterdi. 
     Sonuçları ''British Journal of Epidemiology and Community Health'' dergisinde yayınlanan araştırmada, yaşlıların arkadaşları ve sırdaşlarıyla güçlü bağlarının, yaşam sürelerini uzattığı görüldü. 
     Araştırmacılar, arkadaşlardan sağlıklı yaşam konusunda daha fazla etkilenilmesi ve arkadaşlığın kişinin ruh halinde olumlu yönde etkisi olmasının, yaşam süresinin uzamasına yol açan faktörler olabileceğini söylediler. 
     Araştırmanın, yaşlılıkta eğlence, sosyal aktivite ve yakın ilişkilerin sağlıklı kalmayı sağladığı yönündeki bulguları desteklediği belirtildi. 
     
</TEXT>
</DOC>
