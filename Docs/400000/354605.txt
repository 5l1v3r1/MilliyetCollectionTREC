<DOC>
<DOCNO> 354605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/siyaset/axsiy01.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzenini danışmanı yaptı 
</HEADLINE>
<TEXT>


Devlet Bakanı Nimet Çubukçu, göreve geldikten hemen sonra, 'Çok güveniyorum' dediği dayısının oğlu Musa Acar'ı iki danışman koltuğundan birine oturttu 

ELÇİN ERGÜN Ankara 


Başbakan Recep Tayyip Erdoğan'ın 2 Haziran'da Güldal Akşit'in yerine Devlet Bakanlığı'na getirdiği Nimet Çubukçu'nun ilk icraatı, ekibini belirlemek oldu. 
Sosyal Hizmetler Çocuk Esirgeme Kurumu'ndan SHÇEK sorumlu Çubukçu, iki danışman koltuğundan birine dayısının oğlu Musa Acar'ı oturttu. 
TCDD'de başmüfettişlik görevinde bulunan Acar, geçen hafta Başbakanlık'taki görevine başladı. TCDD'deki kadrosu devam eden Acar'ın adı, Aile Araştırma Kurumu Genel Müdürlüğü için de geçiyor. Çubukçu'nun, kuzeni için "Kendisine çok güveniyorum" dediği ifade ediliyor. 

Kabinede ilk değil 
Kabinede birçok bakanın yakınları önemli görevlere getirildi. Bunlar arasında, Başbakan Yardımcısı Abdüllatif Şener'in TÜGSAŞ Denetim Kurulu Başkanlığı'na getirilen abisi, Sanayi ve Ticaret Bakanı Ali Coşkun'un Aycell Yönetim Kurulu Üyeliği'ne getirilen oğlu da var. 


</TEXT>
</DOC>
