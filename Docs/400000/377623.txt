<DOC>
<DOCNO> 377623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/guncel/gun03.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de 54 gözaltı 
</HEADLINE>
<TEXT>


İSTANBUL, ANKARA Milliyet, MERSİN, İZMİR DHA 


78'liler Girişimi ile çeşitli sivil toplum kuruluşları, 12 Eylül darbesini Kadıköy'de düzenlenen gösteriyle protesto etti. Polis, basın açıklamasının ardından yasadışı sloganlar atılması üzerine yaklaşık 250 kişilik gruba müdahale etti. Göstericilere biber gazı sıkan polis, 20'si kadın 54 kişiyi gözaltına aldı.Ankara'da yaklaşık 3000 kişinin katıldığı mitingde, Hava Kuvvetleri Komutanı Orgeneral Faruk Cömert'in öldürülen kardeşi Bedrettin Cömert'in de aralarında bulunduğu, 12 Eylül 1980 öncesi ve sonrası meydana gelen olaylarda yaşamını yitirenlerle, PKK'nın canlı bomba eylemcilerinin fotoğrafları taşındı. Bölücü terör örgütü PKK'nın kurucu isimlerinin posterleri de açıldı.Mersin'deki mitingde ise polis, savcı Doğan Öz ve gazeteci - yazar Onat Kutlar'ın da aralarında bulunduğu 25 kişinin fotoğraflarının kaldırılmasını istedi. Ancak gerginlik üzerine polis kararından vazgeçti. Metropol İş Merkezi önünde ellerinde Türk bayrakları ile tekbir getirerek slogan atan ülkücülere, mitinge katılanlar sloganlarla yanıt verdi.İzmir'de 60 sivil toplum kuruluşunun desteklediği protesto mitingine 2000 kişi katıldı. Eyleme katılmayan DİSK'in Başkanı Süleyman Çelebi, "Yüzyılın en büyük darbecisi" ilan edilirken, 10 yıldızlı bir general şapkası gönderildi. 

</TEXT>
</DOC>
