<DOC>
<DOCNO> 383545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun44.html </URL>
<DATE> 2005/10/03/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kretschmer Müzakereler için çözüm bulunacağına inanıyorum 
</HEADLINE>
<TEXT>

     AB Komisyonu'nun Türkiye Delegasyonu Başkanı Hansjörg Kretschmer, Türkiye'nin AB'ye katılım müzakerelerinin en kısa sürede başlamasına yönelik bir çözüm bulunacağı ümidinde olduğunu söyledi. 
     Hansjörg Kretschmer, AB ile müzakerelerin başlaması konusunda, AB ile Türkiye arasındaki müzakerelerin bir an önce başlamasını ümit ettiklerini kaydetti. 
     Türkiye'nin, müzakerelerin başlamasına yönelik resmi kriterleri karşıladığını, bu konuda hiçbir ülkenin karşı bir düşüncede olmadığını belirten Hansjörg Kretschmer, şu anda görüşülen konunun ise Müzakere Çerçeve Belgesi olduğunu bildirdi. 
     
     MÜZAKERELERİN BAŞLAMASININ ÖNEMİ... 

     AB ile müzakerelerin başlamasının önemini vurgulayan Kretschmer, müzakerelerin başlamasının, Türkiye'nin AB'ye tam üyelik yolundaki en önemli adım olacağını söyledi. 
     Müzakere başlıkları ve müzakere sürecindeki konuların, daha sonra ele alınacak olmaları nedeniyle şu aşamada önceliği olmayan konular olduğunu belirten Kretschmer, şu anda en önemli konunun müzakerelerin bir an önce başlaması olduğunu ifade etti. 
     
</TEXT>
</DOC>
