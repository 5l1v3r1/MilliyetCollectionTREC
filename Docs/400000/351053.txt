<DOC>
<DOCNO> 351053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo03.html </URL>
<DATE> 2005/06/11/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fenerbahçe'de Volkan formaya göz koydu... 
</HEADLINE>
<TEXT>

     Kaleci Volkan, yöneticilere ve teknik heyete seslenerek, bana güvenin. Devamlı oynarsam neler yapabileceğimi herkese gösteririm dedi. 
     
     Konya maçı kazaydı’ 
     Rüştü Reçber’in geçen sezon Barcelona’dan kiralanmasıyla kendini bir anda ikinci kaleci olarak yedek kulübesinde bulan Volkan Demirel, yöneticilere ve teknik heyete seslenerek, Bana güvenin. Devamlı oynarsam neler yapabileceğimi herkese gösteririm. Beni, sezonun son maçında Konyaspor karşısındaki performansımla değerlendirmeyin. Şampiyonluk kutlamaları arasına sıkışan bir 90 dakikaydı ve herkes gibi ben de yeterince konsantrasyon sağlayamadım'' dedi. 
     
     Hep böyle gitmez’ 
     Sarı-Lacivertli takımda oynamadan Milli Takım’a çağrıldığının altını çizen genç file bekçisi, konuşmasına şöyle devam etti Bu şartlar altında Ay - Yıldızlı kadroya çağrılmam bile bence büyük bir olay. Böylesine bir büyük kulüpte yedek kulübesinde oturmak da bir şereftir. Bunun için kimseyi suçlamıyorum, kızgınlığım yok. Ancak yeni sezonda bu durumu değiştireceğim. Böyle gelmiş, böyle gider’ demeyip, çok çalışarak kaleyi ele geçireceğim.'' 
     
</TEXT>
</DOC>
