<DOC>
<DOCNO> 364722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonsiy03.html </URL>
<DATE> 2005/07/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Erdoğan Doğduğunuz topraklara yatırım yapın 
</HEADLINE>
<TEXT>

     Başbakan Recep Tayyip Erdoğan, Çankırı'nın Çerkeş İlçesi'nde Hey Grup tarafından yaptırılan tekstil fabrikasının açılışına katıldı. 
     Başbakan Erdoğan'a, Devlet Bakanları Kürşad Tüzmen ve Mehmet Aydın, Sağlık Bakanı Recep Akdağ eşlik etti. Erdoğan açılışta yaptığı konuşmada, Hey Grup Yönetim Kurulu Başkanı Aynur Bektaş'a memleketi Çerkeş'e yaptığı yatırımdan dolayı teşekkür ederek, Bunun adı vefadır, biz sadece bayan girişimcilerden değil, beyefendilerden doğdukları memleketlere yatırım yapmalarını bekliyoruz. Gelin doğduğunuz topraklara yatırım yapın. Atalarınızın bu topraklarına, vefa borcunuzu ödeyin, gittiğim heryerde bunu söylüyorum. Çıkarttığımız teşvik yasasıyla, bugüne kadar 160 bin kişi iş sahibi olmuştur, bundan dolayı da ant ediyoruz.'' dedi. Türkiye'nin artık bir zenginlik yaşadığını belirten Başbakan Erdoğan, Bu zenginlik girişim ruhtur, girişim heyecandır. Faaliyet dışı gelir dönemi bitmiştir. O dönem yok, eskidendi o. Şimdi ter akıtacaksın. Yan gelip yatarak, faizle kazanma dönemi bitmiştir. Bu ülkede kim taş üstüne taş koyarsa başımızın üstünde yeri vardır ve önündeki engelleri kaldırmak boynumuzun borcudur. Burada yine sesleniyorum, doğduğunuz topraklara, atanızın topraklarına yatırım yapın. Bu topraklara borcunuzu ödeyin. Bu topraklar bereketlidir, bir koyan bin alır. ''diye konuştu. 
     Başbakan Erdoğan, tekstil fabrikasının açılışını yaptıktan sonra, beraberindeki heyetle birlikte Ankara'ya döndü. 
     
</TEXT>
</DOC>
