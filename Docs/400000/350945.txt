<DOC>
<DOCNO> 350945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/spo20.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri Bizi Gözetliyor - Futbol dünyası 
</HEADLINE>
<TEXT>


YAKAN TOP Nilay YILMAZ 


"Birilerini gözetleme" yarışması düzenledik ve futbol dünyasının önde gelenlerini bir eve kapattık. Acaba kim ne yapardı Kimler oyları toplardı 
Levent Bıçakcı O kadar pasif bir tutum sergilerdi ki ilk haftada elenirdi. 
Aziz Yıldırım Kendine bir grup kurar, ev içindeki diğer insanlarla o kadar kavga ederdi ki her hafta birinci olurdu. 
Özhan Canaydın Onun da grubu olur ama hiç konuşmadığı için oyları sürekli düşerdi, hatta karşı grubu güçlendirirdi. 
Yıldırım Demirören Eve birçok eşya getirirdi, daha sonra da onlardan kurtulmak için uğraşırdı. Dışardan gelen telefonlara göre hareket ederdi. 
Erman Toroğlu Her hafta yarışmacılar onun elenmesini isterdi ama agresifliği sayesinde halkın oylarıyla koruma altına alınırdı. 
Ergun Gürsoy Grup liderinin tersine aklına gelen her konuda yorum yapıp herkesle kavga ettiği için halktan oyları toplardı. 
Daum O, dahilikleriyle kendi grubunu çökertirdi. 
Fatih Terim Evden çıktıktan sonra hızlı bir biçimde grubu aleyhine çalışmalara başlardı. 
Sinan Engin Onu evden Demirören gönderirdi ama o aynı kimlikle hiçbir sabah programını kaçırmazdı 
Hıncal Uluç Yarışmacı olmazdı ama bütün sabah programlarına katılarak yorum yapardı. 
Ersun Yanal Birçok eleştiri almasına rağmen asla kendinden ödün vermezdi. Belki de bu yüzden evden gönderilirdi. 
Hakan Şükür İlk yarışmayı kazandıktan sonra hepsine katılmak isterdi ama bu formata uygun olmazdı. 
Gerets Diskalifiye edilen Hagi'nin yerine eve girerdi. Ama tartışma esnasında rakibine tükürdüğü için o da diskalifiye edilirdi. 
Rüştü Bir hafta birinci, bir hafta sonuncu olurdu. Ne yapacağına kendi de şaşırırdı. 
Reha Muhtar Yarışmanın sunucusu olarak reyting uğruna çaktırmadan kavgalara çanak tutardı. 
Nihat Özdemir Aziz Yıldırım'ın Anadolu'dan aldığı 30 milyon SMS'nin organizatörü olurdu. 

Bizim futbolumuz mahallede topun peşinden koşmaktı. Şimdiki gibi paranın peşinden değil. 
Fuat Saka 


Haberiniz var mı 

Bazen sahada olmak yerine kulübede oturan yedekler, beklenmedik şeyler yapabilir ve teknik direktörlerinin yerden yere vurulmasına neden olabilir. Joe Payne, yedek bir orta saha oyuncusuydu. Bristol Rovers'a karşı 13 Nisan 1936 günü oynadıkları maçta sonradan oyuna alınmasına rağmen, tam 10 gol atmayı başarmıştı. Maç ise 12-0 bitmişti. 



Herkes yapar 
Nedir teknik direktörlük Atla deve değil herhalde. 
Tolunay Kafkas - Futbol Zamanı, Samanyolu TV 

O, geçen seneydi 
Fenerbahçe, şampiyonluk kutlamasından çıkmış, Malatya'dan 4 yemiş. 
Hıncal Uluç - 90 Dakika, NTV 

Bravo sana 
Taraftar Dünyanın en iyi teknik direktörlerinden Vicente del Bosque geldi, 10 hafta sonunda bırakmak zorunda kaldı. Gitti. 
Reha Muhtar 10 hafta mı Kaç hafta uğraştım ya Deli misin, ne 10 haftası ya 18, 20, 24... Gitmek bilmedi adam ya Ne kadar uğraştım gitsin diye 
Futbol Ateşi, ATV 

Hay maşallah 
Galatasaray'ın en büyük, en iyi transferi ben olucam. 
Ümit Karan 

Haşa 
Ben hakemin hangi takımı tuttuğunu açıklayacak kadar sapık mıyım 
MHK Başkanı Ufuk Özerten 

Şükürsever 2 
Benim 10 tane Milli Takımım olsa Hakan Şükür'ü onunda da oynatırım. 
Ömer Güvenç - Akşam 

Şükürsever 1 
Bre Ersun hoca, Hakan Şükür'ün resmini koysan bir kafa topunu alırdın. 
Ümit Aktan - Türkiye 

O da başarı 
Özhan Canaydın yönetiminin istikrarlı bir yönü var. Efsane isimler Fatih Terim ve Hagi'yi söndürmeyi başardı. 
Hıncal Uluç - Pas Fotomaç 

Şükürsever 3 
Hakan'sız bir Milli Takım'la başarıyı düşleyip anıt olmayı denedin, inat ettin ama kaybettin. 
Levent Tüzemen - Sabah 


</TEXT>
</DOC>
