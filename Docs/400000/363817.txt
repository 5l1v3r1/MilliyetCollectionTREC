<DOC>
<DOCNO> 363817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/yazar/asik.html </URL>
<DATE> 2005/07/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İnalcık gözüyle... 
</HEADLINE>
<TEXT>


Padişah Vahdettin hain miydi tartışmasında acaba ünlü tarihçimiz Halil İnalcık'ın görüşü nedir "Doğu - Batı Makaleler" adlı kitapta, onun şu satırları çarpıyor gözümüze 
- Padişah, doğal olarak Osmanlı hanedanı için ölüm - kalım sorunu olan hilafet politikasını benimseyecekti. Anadolu'daki direnci bu politika doğrultusunda kullanmak istiyordu. Ama saray, Mustafa Kemal'in Anadolu'daki direnci, milli devlet doğrultusunda kullanma azminde olduğunu görünce, Kuvayı Milliyecileri hain ilan etti. Sevres Antlaşması'yla galip devletlerin gerçek yüzü ortaya çıktıktan sonra da sarayın hilafet politikasında direnmesi ve Anadolu hükümetine karşı durması bir hıyanet olarak saptanmıştır. Böylece Anadolu'da TBMM'nin toplanması ve milli devletin temelinin atılması, yalnız hanedan çıkarlarına bağlı kalan Vahdettin'i hain durumuna düşürüyordu. 

Eğer Mustafa Kemal ve Kuvayı Milliyeciler yenilseydi, Türkiye bugün Sevr Antlaşması gereği Anadolu'nun üçte birine sıkışmış, güdük bir ülke olacaktı. Anadolu hareketi Sevr'i yırttı, işgalcileri dize getirdi, özgürlük bayrağını Lozan'a dikti. 
Lozan'ın 82. yılındayız. Batı ittifakı, Atatürk'ün yarattığı Cumhuriyet'i, Sevr koşullarına döndürmek hevesinden vazgeçmiş değil. Vahdettin tartışması o değirmene su taşıyor. 

İlköğretim müfettişlerinin Kuran kurslarını denetleme yetkisi kaldırılmış. 
Kaçak Kuran kurslarını teşvik edenler, yasal Kuran kurslarını niye denetlesin ki .. 
Haldun Ertem 

Kutupta tartışma Temel'le İdris, Güney Kutbu'nda bir barda hem kafayı çekiyor hem tartışıyorlar. Bir ara İdris barmenin yanına gitmiş 
- Sizin burada siyah kadın bulunur mu 
Hayır, demiş barmen. Tartışma devam etmiş. Temel yeniden barmene gelmiş 
- Sizin burada beyaz kadın bulunur mu 
Hayır, demiş garson. Temel, İdris'in yanına gitmiş 
- Benim dediğim doğru demiş, dün gece karanlıkta sarılıp öptüğümüz penguenmiş... 

Politikanın türlü tarifi vardır. 
Bize en uygunu şudur 
"Zenginleri fakirlere, fakirleri zenginlere karşı koruyormuş numarası yaparak zenginlerden para, fakirlerden oy dolandırma sanatıdır. 

Öğretmen tatili İzmir Gümüldür'de Tarım Bakanlığı personelinin yararlandığı dinlenme tesisinin, önce Özelleştirme İdaresi'ne bağlanıp peşinden Diyanet İşleri Başkanlığı'na verildiğini yazmıştık. CHP Milletvekili Mustafa Gazalcı, dün yeni bir satışı açıkladı... 
İzmir - Seferihisar'da, 450 yatak kapasiteli öğretmen dinlenme tesisleri de, MC - Mert İnşaat Turizm firmasına 3.5 trilyona satılmıştır... 
3.5 trilyon nedir Bir villa parası bile değil... Hiçbir deliği kapatmaz. Öğretmenler yaz tatilinden olduklarıyla kalır. 
Tarım Bakanlığı mensupları ve öğretmenler tatil yapmasa da olur. Ama Diyanet mensupları yapmalıdır. Ondan al, kendi adamına ver. Yolsuzluk hep kanunsuz olmaz. Kanuni yolsuzluk da olur. Bu odur. 

"Her aptal kendini övecek başka bir aptal bulabilir." 
Moliere 

Yurttaş Fedon... Şarkıcı Fedon'dan söz etmiştik... Ünlü sanatçı, yılın büyük bölümünü Bodrum'da geçiren gönüllü mavi sürgünlerden... Bu arada Türkiye'de Rum, Yunanistan'da da Türk olmaktan dolayı epey sıkıntı yaşıyor. Geçenlerde Torba'daki evinden mavi - beyaz koca motosikletiyle sahile inerken biri Fedon'un motoruna takılmış 
-Yunan bayrağı gibi yapmışsın 
Fedon yanıtı yapıştırmış 
- Ulan burası Bodrum, bak camilerin minareleri bile mavi-beyaz 
Sonra efk rlanıyor, motosikletini işaret ediyor 
- Şuraya bak, motorun arkasında kocaman Türk bayrağı dalgalanıyor. Onu görmüyor, motorun rengine takılıyor. 

Fedon, böyle insanların yaptıklarını "aleni hıyarlık" olarak tanımlayarak karşı cenahtan bir tutam takdim ediyor. 1990'ların başında Yunanistan'ın o zamanki İstanbul Başkonsolosu, Fedon'u makamına davet edip soruyor 
- Fedon Bey, nedir bu Türk olmak meselesi Bana biraz bilgi verir misiniz 
- Ben Türk'üm... Şehit torunuyum. Türk ordusunda 27 ay askerlik yaptım. 
Yunan diplomatı şaşırıyor, bir soru daha soruyor 
- Bir savaş çıksa, ne yaparsınız 
- Önce seni vururum 
- Tamam Fedon Bey, görüşme bitmiştir. 

Fedon, 27 aylık askerliğin sırrını da anlatıyor 
- Amasya'da askerdim. Renkli film yıkayıp basıyorum. Alayın gözbebeğiyim. Bir teğmen, 'Benden çok izin yapıyorsun, Ö. koduğum g vuru' deyince tepem attı, bi kafa, ağız burun dümdüz.... 
- Sonra ne oldu 
- Askeri mahkemeye çıktık, Türk askerine hakaret ettiği için o ceza aldı. Ben aşırı tahrikten beraat ettim. Sadece disiplin cezası aldım. 3 ay fazla askerlik yaptım o kadar... 

Fedon, Yunanistan'a gittiğinde kendisinin TRT logolu televizyon bantlarını gösterip iğneliyor 
- Bakın köşede TRT yazıyor, Fedon söylüyor... Siz de kendi devlet televizyonunuzda bir Batı Trakyalı sanatçı çıkarsanız ne olur Bir tane sanatçı yok mu oradan çıkan 



</TEXT>
</DOC>
