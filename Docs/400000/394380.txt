<DOC>
<DOCNO> 394380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo13.html </URL>
<DATE> 2005/11/12/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Beşiktaş'ta Gaziantepspor maçının hazırlıkları sürüyor... 
</HEADLINE>
<TEXT>

     Beşiktaş, Gaziantepspor ile gelecek hafta yapacağı lig maçının hazırlıklarını sürdürüyor. 
     Günü tek antrenmanla geçiren siyah-beyazlılar, PAF takımı oyuncularının da katılımıyla idman maçı yaptı. Karşılaşmayı, yeşil takımı 3-1 yenen kırmızı takım kazandı. 
     Cordoba, Koray, Ali Tandoğan, Mustafa, Çağdaş, İbrahim Üzülmez, Rıza Şen, Soner Ergençay, Kleberson, Ahmet Dursun ve Veysel'in oluşturduğu kırmızı takım, Murat, Ali Güneş, Gökhan Çalışır, Erdem Özkurt, Adem, Hakan, Güven, Pancu, İbrahim Akın, Ailton ve Youla'dan kurulu yeşil takımı 3-1 yendi. 
     Teknik direktör Jean Tigana'nın, takımın son durumunu görmek için yaptırdığı karşılamaya hızlı başlayan kırmızı takım, 3. dakikada Ahmet Dursun'un attığı golle 1-0 öne geçti. Youla'nın düşürülmesiyle kazanılan penaltıyı Pancu gole çevirdi ve yeşil takım durumu 1-1'e getirdi. 
     Kulüp yönetim kurulu üyeleri Sinan Vardar, İlhan Durusoy, idari menajer Mehmet Ekşi ve futbol direktörü Gordon Milne'in de izlediği karşılaşmada, kırmızı takımın 2. golünü PAF takımı oyuncusu Rıza Şen kaydetti. Karşılaşmanın ilk yarısı bu skorla sona ererken, oyuna ikinci yarıda katılan PAF takımından Nail Tilbaç, 85. dakikada perdeyi kapatan golü kaydetti ve kırmızı takım mücadeleden 3-1 galip ayrıldı. 
     
</TEXT>
</DOC>
