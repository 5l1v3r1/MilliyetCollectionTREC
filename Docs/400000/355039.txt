<DOC>
<DOCNO> 355039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun17.html </URL>
<DATE> 2005/06/24/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bu kez faka bastı Gaf kralı Berlusconi'den 'playboy cazibesi' krizi 
</HEADLINE>
<TEXT>

     BBC 

''Bir karar almaya çalışırken, her türlü silahınızı kullanmanız gerekir. Bu nedenle, cumhurbaşkanını ikna etmek için uzak geçmişimdeki eski playboy yeteneklerimi cilaladım.'' İtalya Başbakanı Silvio Berlusconi'nin Finlandiya'nın kadın cumhurbaşkanı tarja Halonen'i ikna etmek için kullandığı bu söz, iki ülke arasında diplomatik krize neden oldu. Finlandiya hükümeti, konuyla ilgili olarak İtalya'nın Helsinki'deki büyükelçisini dışişleri bakanlığına çağırdı. 
     Avrupa Gıda Güvenliği Kurumu'nun merkezinin Finlandiya yerine İtalya'nın Parma kentinde kurulması, İtalyanlar için bir başarı anlamına geliyordu. 
     Her iki ülke, kurumun merkezinin nerede olacağı konusunda, yıllardır mücadele ediyordu. 
     
     Özür kabahatten büyük mü 

     Fransız Haber Ajansı'na göre, 2001 yılında, Berlusconi'nin Avrupa Birliği'ne, Finlandiya'nın kuruma evsahipliği yapmayı haketmediğini, Finlilerin, yerel bir İtalyan yemeğini bilmemesini gerekçe göstererek savunması, Helsinki'yi kızdırmıştı. 
     Fin basınında yer alan haberlere göre, Berlusconi, kurumun salı günü yapılan açılış töreninde, ''Ben Finlandiya'ya gittim ve Fin yemeklerine tahammül etmek zorunda kaldım. Dolayısıyla kesinlikle karşılaştrıma yapma yetkim var'' dedi. 
     Berlusconi, daha sonra da, ''Bugün Avrupa Komisyonu Başkanı Jose Manuel Barroso, Fin tarzı tütsülü Ren geyiği eti yerine culatello yerel bir tür domuz eti tadabilir'' diye de devam etti. 
     İtalyan başbakan, sonunda da, Finlileri, gıda kurumunun Parma'da kurulması için ikna etmek için de, ''playboy cazibesi''ni kullandığını söyledi. 
     

İŞTE UNUTULMAZ GAFLAR İtalya'da Nazi toplama kampları konusunda film yapan bir adam biliyorum. Seni gardiyan rolü için önersem iyi olur. Avrupa Parlamentosu Alman Milletvekili Martin Schulz'a İtalya'da yatırım yapmanın bir nedeni de, güzel sekreterlerimizin olması. Süper kızlar.... New York Borsası'nda Eğer bir başka uygarlıkla, İslamla karşı karşıya gelme anlamına gelse bile, Batı halkları fethe devam edecek. 11 Eylül'den sonra      
     FİN BAŞBAKAN SPAGETTTİ'Yİ SEVERİM AMA... 

     Finlandiya'da yayımlanan Helsingin Sanomat gazetesinin haberine göre, Berlusconi'nin diplomatik kriz yaratan sözleri şöyle 
     ''Bir karar almaya çalışırken, her türlü silahınızı kullanmanız gerekir. Bu nedenle, cumhurbaşkanını ikna etmek için uzak geçmişimdeki eski playboy yeteneklerimi cilaladım.'' Berlusconi'nin bu sözleri hem İtalya'da hem de Finlandiya'da tepki yarattı. 
     Berlusconi'nin Sözcüsü, İtalyan Başbakanı'nın neşeli bir ortamda dostluk sergilemek amacıyla güzel şeyler söylediğini söylerken, Finlandiya Başbakanı Matthi Vanhanen de, ''Konu kapandı, İtalyan yemekleriyle bir sorunum yok. Spagetttiyi severim, ama acı olmadıkça'' dedi. 
     
</TEXT>
</DOC>
