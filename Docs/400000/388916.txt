<DOC>
<DOCNO> 388916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/gun11.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
48 şirketin faaliyeti durduruldu 
</HEADLINE>
<TEXT>


Yapı denetim firmaları arasında, incelemeleri gereken inşaatın yerini dahi bilmeyenlerin olduğu anlaşıldı 

GÜLÇİN ÜSTÜN Ankara 

Ege Denizi'nde son günlerde art arda yaşanan depremler bina güvenliğini yeniden gündeme getirdi. Ancak Bayındırlık ve İsk n Bakanlığı'nın binaların depreme dayanıklılığını incelemekle yükümlü yapı denetim firmalarına yaptığı habersiz denetimlerde, aralarında incelemekle yükümlü olduğu inşaatın yerini dahi bilmeyen firmaların bulunduğu 48 şirketin faaliyeti durduruldu. 

600 iş denetlendi 
Yapı İşleri Genel Müdürlüğü, yapıların olası bir afete karşı sağlamlığını denetleyen 19 ildeki 466 yapı denetim firmasının 600 işini denetledi. 
Rapora göre 600 işten 112'si Teftiş Kurulu'na havale edildi. İncelemeye alınan firmalardan 48'inin yasalara aykırı işlem yaptığı gerekçesiyle faaliyetlerinin 12 aya kadar durdurulması kararlaştırıldı. 
Bir dairenin denetimini 2 bin 395 YTL'ye, apartman denetimini 30 bin 450 YTL'ye yapan şirketlerin denetlemesi gereken inşaatın yerini bilmediği, yapı denetçisi ve kontrol elemanlarını da istihdam etmediği ortaya çıktı. 

49 firmaya uyarı 
19 ilde yapılan inceleme ve soruşturma sonucu hatalı iş ve işlemleri tespit edilerek kusuru bulunan 49 firmaya da uyarı cezası verildi. Yapı Denetimi Kanunu çerçevesinde sadece 19 ilde bulunan yapılar denetleniyor. Bu illerde ise toplam nüfusun yüzde 50'si yaşıyor. Başbakanlık'ta bekleyen Yapı Denetimi Kanun Taslağı'nda denetimlerin Türkiye geneline yaygınlaştırılması öngörülüyor. 


</TEXT>
</DOC>
