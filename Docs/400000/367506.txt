<DOC>
<DOCNO> 367506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun19.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar yine kan gölü 14 ölü, 43 yaralı 
</HEADLINE>
<TEXT>


HABER MERKEZİ 

Yaz mesaisine devam eden trafik canavarı dün yine yolları kan gölüne çevirdi. Yurdun değişik bölgelerinde meydana gelen kazalarda 14 kişi hayatını kaybetti, 43 kişi de yaralandı. İlk kaza Kırklareli'nin Lüleburgaz ilçesi yakınlarında meydana geldi. Bir minibüsle kamyonun çarpışması sonucu 5 kişi öldü, 7 kişi yaralandı. Konya'da bir otomobilin kamyonetle çarpışması sonucu Rukiye 70 , Ayşe 36 ve Osman Balcı 6 hayatını kaybetti, yaralanan 1 kişi ise tedavi altına alındı. Mersin'de, otoyolda iki TIR'ın çarpışması sonucu biri çocuk 4 kişi yanarak feci şekilde hayatını kaybetti. Kazada 5 kişi de yaralandı. Bolu'da geç saatlerde yaşanan kazada ise aşırı hız ve dikkatsizlik sonucu önündeki kamyona çarpan yolcu otobüsü şarampole yuvarlandı. Yaralanan 30 kişi Gerede, Bolu ve Ankara'daki hastanelerde tedavi altına alındı. 


</TEXT>
</DOC>
