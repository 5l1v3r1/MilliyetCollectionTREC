<DOC>
<DOCNO> 367816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sondun20.html </URL>
<DATE> 2005/08/07/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rumlar çileden çıktı Washington'dan KKTC'ye destek heyeti... 
</HEADLINE>
<TEXT>

     ANKA 

ABD Kongresi’nden bir heyetin KKTC’yi ziyaret edeceği, adaya Ercan Havaalanı’ndan gireceği bilgileri, Rumları çileden çıkarttı. Rum Yönetimi, ziyareti önlemek için Washington nezdinde yoğun girişimlerde bulunuyor. 
     ABD Kongresi’nden bir heyetin KKTC’yi ziyaret edeceği, adaya Ercan Havaalanı’ndan gireceği bilgileri, Rumları kızdırdı. 
     Rum Yönetimi, bir Kongre heyetinin KKTC’deki Ercan Havaalanı’ndan adaya girme planını bozmak üzere bir süreden beri Washington nezdinde yoğun girişimlerde bulunuyor. Rum Yönetimi, ayrıca AB’deki Rum lobisini harekete geçirmek için de çaba gösteyor. 
     Ancak, Rumların tepkisine karşı ziyaretin gerçekleşeceği ifade ediliyor. Rum Yönetimi, şimdiden plananan ziyareti "yasa dışı" olarak ilan etti. 
     KKTC’yi ziyaret edecek ABD heyetinde Kongre üyelerinin yanısıra yardımcılarının da bulunacağı ifade ediliyor. 
     Rum Yönetimi’nin Annan Planı referandumunda halkı "hayır" oyu kullanmaya çağırması, plana büyük destek veren Washington’u çok rahatsız etti. 
     Bush Yönetimi, referandumdan sonra, KKTC Yönetimi ile görüşmeler ve siyasi temaslar yaparken KKTC’ye Ercan Havaalanı üzerinden Şubat ayında bir ABD’li şirketler heyetinin, Mayıs ayında ise bir Kongre heyetinin gitmesini de sağladı. 

     
</TEXT>
</DOC>
