<DOC>
<DOCNO> 353076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur53.html </URL>
<DATE> 2005/06/17/ </DATE>
<TIME> 21.10 </TIME>
<AUTHOR>  </AUTHOR>
<HEADLINE>
Recep Bilginer vefat etti... 
</HEADLINE>
<TEXT>

     Gazeteci ve tiyatro yazarı Recep Bilginer Ankara’da kalp krizinden vefat etti. 
     1922 yılında Adana’da dünyaya gelen Recep Bilginer, Konya 
     Lisesi’ni bitirdi. İstanbul Gazetecilik Enstitüsü’nde okuyan Bilginer, gazetecilik mesleğine 1944 yılında Vatan Gazetesi’nde başladı. 
     Edebiyata şiirle başlayan Bilginer, bir süre İstanbul Şehir Meclisi’nde görev aldı. Ardından Akın ve Tasvir gazeteleri ile Düşünce ve Yeni Çağ adlı dergileri çıkardı. 
     Daha sonra tarihsel konulu oyunlar yazmaya başlayan Bilginer’in pek çok oyunu İstanbul Şehir Tiyatrosu ile Devlet Tiyatroları tarafından sahneye konuldu. Sanatçı, Yunus Emre İlme Hizmet Vakfı Ödülü ile Türk Dil Kurumu Oyun Ödülü sahibiydi. 
     Recep Bilginer’in tanınmış yapıtları arasında "İsyancılar", "Sarı Naciye", "Yunus Emre", "Mevlana", "Politikada Bir Sarıçizmeli", "Hapisliğim", "İnsan Bir Düşüncedir", "Hapiste Bir Gazeteci", "Zenginler Hükümeti", "Soruların Gündeminde", "Unutulmasınlar Diye" yer alıyor. 
     
</TEXT>
</DOC>
