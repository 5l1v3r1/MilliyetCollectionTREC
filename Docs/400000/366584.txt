<DOC>
<DOCNO> 366584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/siyaset/axsiy02.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
10 dosya masada 
</HEADLINE>
<TEXT>


Yüksek Askeri Ş ra'nın 2. gününde terfilerle beraber, 10 TSK personeli hakkındaki dosyalar da görüşüldü. YAŞ, çalışmalarını bugün tamamlayacak 

ANKARA Milliyet 


Yüksek Askeri Ş ra YAŞ ikinci gün çalışmalarını Başbakan Recep Tayyip Erdoğan başkanlığında dün öğleden sonra tamamladı. Ş ra'da, TSK'da görevli general, amiral ve albaylardan bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin durumları ele alındı. 
30 Ağustos itibarıyla emekliliğe sevk edilmesi kararlaştırılan Hava Kuvvetleri Komutanı Orgeneral İbrahim Fırtına da, kuvvet kararg hının sosyal tesislerinde üyelere bir öğle yemeği verdi. 
Ş ra'nın asker üyeleri 1,5 saat süren yemekten sonra Genelkurmay Başkanlığı Kararg hı'na geçti. Yemeğin ardından Başbakanlığa giden Erdoğan, 45 dakika sonra toplantının öğleden sonraki bölümüne katılmak üzere Genelkurmay Başkanlığı'na geldi. Toplantı saat 16.00'da noktalandı. 
YAŞ, çalışmalarını bugün tamamlayacak. Yüksek Askeri Ş ra'da alınan kararlar, yarın sabah Cumhurbaşkanı Ahmet Necdet Sezer'in onaylamasının ardından kamuoyuna açıklanacak. 

Terfiler görüşüldü 
Ş ra çalışmaları kapsamında, rütbe bekleme süresini tamamlayan Kara Kuvvetleri Komutanlığı'nda 60, Hava Kuvvetleri Komutanlığı'nda 23, Deniz Kuvvetleri'nde 18, Jandarma Genel Komutanlığı'nda 9 general ve amiralin durumları ele alındı. Ş ra sonunda 3 kuvvet komutanlığı ile Jandarma Genel Komutanlığı'nda 45 general ve amiral kadrosuzluktan emekliye ayrılacak, 40 generalin ise rütbe bekleme süreleri birer yıl uzatılacak. TSK'da 45 albay da generalliğe terfi edecek. 
10 TSK personelinin disiplinsizlikleri ile ilgili ihraç dosyaları da Ş ra'da ele alındı. 10 isim arasında irticai faaliyetlere karıştığı tespit edilenlerin de yer aldığı kaydedildi. 

Tolon, Ankara'ya yerleşecek 

BARKIN ŞIK Ankara 

YAPTIĞI sert açıklamaları siyasetin merkezi başkentte büyük yankılar uyandıran 1. Ordu Komutanı Orgeneral Hurşit Tolon sağda , 30 Ağustos'ta emekliye ayrılmasının ardından Ankara'ya yerleşecek. Yüksek Askeri Şura'da YAŞ orgenerallikteki 4 yıllık görev süresinin dolması nedeniyle emekliye sevk edilen Tolon, 2001'de Genelkurmay Lojistik Başkanlığı görevinden orgeneralliğe terfi etmesinin ardından Ege Ordu Komutanlığı'na atanmıştı. Burada 3 yıl görev yapan Tolon, geçen yıl da 1. Ordu Komutanlığı'na getirilmişti. Orgeneralliği boyunca Ankara dışında görev yapan Tolon'un, gündeme ilişkin yaptığı sert çıkışlar yankı uyandırmıştı. 


</TEXT>
</DOC>
