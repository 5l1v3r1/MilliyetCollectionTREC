<DOC>
<DOCNO> 368877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun13.html </URL>
<DATE> 2005/08/11/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hindistan'da ineklere mikroçip takılıyor 
</HEADLINE>
<TEXT>

     Hindistan'ın başkenti Yeni Delhi'de yetkililer, caddelerde başıboş dolaşmalarını önlemek için kutsal sayılan ineklere mikroçip takmaya başladı. 
     Delhi Yüksek Mahkemesi, sivil yetkilileri, ineklerin cadde ve sokaklarda serbestçe dolaşmasını önlemek için gerekli tedbirleri almamakla suçlamış ve yetkililere başıboş inek getirene 2 bin rupi 60 YTL ödemeleri talimatı vermişti. 
     Delhi belediyesinden bir veterinerlik yetkilisi, ''Mikroçip sayesinde inekleri izleyip nerede bulunduklarını saptayabileceğiz ve başıboş dolaşan inek problemini çözmeye çalışacağız'' dedi. 
     Mikroçiplerin ineklerin sindirim sistemi bölgesine yerleştirileceği belirtildi. 
     Hindistan'ın başkenti ve çevresinde 35 bin inek ve manda bulunuyor. Kutsal sayıldıkları için bu hayvanların trafiğin ortasında gezinmesine ve kaldırımlarda oturmasına ses çıkarılmıyordu. 
     Mahkeme kararı çıkmasından beri Yeni Delhi'deki sığır çiftliklerinin dolduğu, insanlar ödül alabilmek için trafikte ineklerin peşinde koşturduğu belirtiliyor. Ödül avcılarının kovaladığı bir ineğin çarpması yüzünden bir kadının kolunu kırdığı da gelen haberler arasında. 
     
</TEXT>
</DOC>
