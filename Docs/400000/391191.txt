<DOC>
<DOCNO> 391191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur32.html </URL>
<DATE> 2005/10/31/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Teröristler boru hattına döşedikleri bombayı patlattı 
</HEADLINE>
<TEXT>

     Mardin’in Nusaybin İlçesi’nde, teröristlerin, BOTAŞ petrol boru hattına döşedikleri patlayıcıyı, uzaktan kumandayla patlattıkları belirlendi. 
     Edinilen bilgiye göre, Nusaybin’in Taşköy mevkiinden geçen BOTAŞ’a ait petrol boru hattına, terör örgütü PKK mensuplarınca dün akşam saatlerinde düzenlenen saldırı sonucu çıkan yangın, kontrol altına alınarak söndürüldü. Soğutma çalışmaları devam ediyor. 
     Teröristlerin, BOTAŞ’a ait petrol boru hattına patlayıcıları önceden yerleştirdikleri ve uzaktan kumandayla patlattıkları belirlendi. Meydana gelen zararla ilgili tespit çalışmalarına başlandı. 
     Kaçan teröristlerin yakalanması amacıyla bölgede düzenlenen operasyon sürüyor. 
     
</TEXT>
</DOC>
