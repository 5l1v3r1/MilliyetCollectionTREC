<DOC>
<DOCNO> 369892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun12.html </URL>
<DATE> 2005/08/15/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Mısır'da minibüste patlama 
</HEADLINE>
<TEXT>

     Mısır'ın Sina yarımadasının kuzeyinde bulunan El Gora kampındaki askeri havaalanında meydana gelen patlamada, ilk belirlemelere göre 2 kişi yaralandı. 
     Mısırlı güvenlik görevlileri, patlamanın, 1979 Mısır-İsrail barış anlaşmasının güvenlikle ilgili hükümlerinin uygulanmasını denetleyen Çokuluslu Güç ve Gözlemciler'e MFO ait havalanında meydana geldiğini söyledi. 
     Adının açıklanmasını istemeyen yetkililer, patlamada, MFO üyelerinin havaalanından ayrılmakta olduğu bir aracın ağır hasar gördüğünü belirtti. 
     Patlamanın nedeni ve yaralıların milliyeti henüz bilinmiyor. Havaalanı, Gazze Şeridi sınırının 15 kilometre kadar uzağında bulunuyor. 
     
     VALİ PATLAMA, TERÖR SALDIRISI 

     El Gora kampındaki askeri havaalanında meydana gelen ve 2 kişinin yaralanmasına neden olan patlamanın "terör saldırısı" olduğu bildirildi. 
     Kuzey Sina valisi Ahmed Abdülhamid, basına yaptığı açıklamada, Sina'daki barış güçlerine ait araç geçtiği sırada teröristlerin bir bombayı patlattığını belirtti. 
     Abdülhamid, patlamada yaralanan 2 askerin Kanada vatandaşı olduğunu da söyledi. 
     
</TEXT>
</DOC>
