<DOC>
<DOCNO> 355977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur15.html </URL>
<DATE> 2005/06/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Tatile çıkacaklara iyi haber, hava sıcaklığı artıyor 
</HEADLINE>
<TEXT>

     MİLLİYET İNTERNET 

Temmuz ayına birkaç gün kala yağmurlu günler nihayet bitiyor, havalar ısınmaya başlıyor. 
     Avrupa'yı bir süredir kasıp kavuran bayıltan sıcaklar bu haftadan itibaren Türkiye'yi etkisi altına alıyor. 
     Güney bölgelerimiz yaz güneşine teslim olurken yurt genelinde bütün merkezlerde hava sıcaklığı 30 dereceyi buluyor. İstanbul'da parçalı bulutlu hava hava perşembe günü açıyor. Ankara çarşamba günü, Erzurum ise perşembe günü sağanak yağışlı. 
     Meteoroloji'den alınan bilgiye göre, hava sıcaklığı tüm yurtta artıyor. Sıcaklıklar İstanbul ve Ankara'da 30, İzmir'de 34, Adana'da 33, Antalya'da 35 ve Erzurum'da 23 dereceye yükselecek. 
     YARIN Trakya'da sağanak yağış bekleniyor, güney bölgelerimiz açık, diğer yerler parçalı bulutlu. 
     ÇARŞAMBA günü öğleden sonra Bolu-Ankara-Eskişehir çevresi ile Doğu Karadeniz'in iç kesimlerinde sağanak yağış geçişleri görülecek. Güney bölgelerimiz yaz mevsimini yaşamaya devam ediyor, diğer bölgeler yine parçalı bulutlu. 
     PERŞEMBE günü ise yalnızca Doğu Karadeniz ve Erzurum çevresi sağanak yağış alıyor. Diğer bölgelerimizde herhangi bir değişiklik yok... 

     
</TEXT>
</DOC>
