<DOC>
<DOCNO> 381529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun30.html </URL>
<DATE> 2005/09/26/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Madonna'nın eşinden büyük gaf 
</HEADLINE>
<TEXT>

     Madonna'nın eşi Guy Ritchie, canlı televizyon yayınında ünlü şarkıcının tam adını unutunca büyük sıkıntı yaşadı. 
     Bir Fransız televizyon kanalında yayımlanan ''Herkes bunu konuşuyor'' adlı sohbet programına katılan 37 yaşındaki Ritchie, ayrıca düğünleri sırasında Madonna'nın ne giydiğini hatırlayamadı. 
     Canlı yayında Madonna'nın tam adı sorulunca kekelemeye başlayan Guy Ritchie, bir başka konuğun ''Louise Ciccone'' diye hatırlatması üzerine, bunu sadece başıyla onaylamak zorunda kaldı. 
     Guy Ritchie, ardından, Madonna'nın 5 yıl önceki düğün sırasında giydiği kıyafetin Fransız moda tasarımcısı Hutchins'e ait olduğunu söyleyince, iyice köşeye sıkıştı. 
     Madonna'nın düğün kıyafeti aslında ünlü şarkıcı Paul McCartney'nin kızı Stella McCartney'ye ait bir tasarımdı. 
     Ritchie, programın sonunda sunucu Thierry Ardisson'a, ''Başıma büyük iş açtınız'' dedi. 
     
</TEXT>
</DOC>
