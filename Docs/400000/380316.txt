<DOC>
<DOCNO> 380316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonspo16.html </URL>
<DATE> 2005/09/21/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Çalımbay görüşme odasında 
</HEADLINE>
<TEXT>

     Beşiktaş, Ankaraspor ile oynayacağı lig maçının hazırlıklarını bugün yaptığı antrenmanla sürdürdü. 
     Sabah saatlerinde Başkan Yıldırım Demirören ve asbaşkan Kıvanç Oktay tesislere gedi. İkili ile Çalımbay'ın tesislerde bir süre kulüp başkanı Yıldırım Demirören ile görüştüğü öğrenildi. 
     Teknik direktör Rıza Çalımbay, bu nedenle antrenmana yarım saat geç katıldı. 
     Daha sonra siyah-beyazlıların çalışmasını kulüp başkanı Demirören ve asbaşkan Kıvanç Oktay da izledi. 
     Beşiktaş'ta yaşanan çöküşü durdurmak için yönetimin öncelikli olarak bir menajer atamak istediği konuşuluyor. Bu görev için de Sinan Engin ve Feyyaz Uçar'ın isimleri geçiyor. 
     
     MARKAJ ÇALIŞTILAR 

     Teknik direktör Rıza Çalımbay yönetiminde, BJK Nevzat Demir Tesisleri'nde gerçekleştirilen ve yaklaşık 1.5 saat süren idmana kondisyon çalışması ile başlayan siyah-beyazlılar, daha sonra 2 gruba ayrılıp istasyon çalışması yaptı. 
     Çalımbay, idmanın son bölümünde futbolcularını ikiye ayırıp, bire bir, ikiye iki ve üçe üç çift kale maçlarda adam adama markaj çalışması yaptırdı. Çalımbay, bu çalışma sırasında özellikle savunma oyuncularını uyararak dikkatli olmalarını ve hata yapmamalarını istedi. 
     
     TÜMER KORKUTTU 

     Antrenman sırasında Tümer, sağ dizinden hafif bir sakatlık geçirdi. 
     Sakatlığına rağmen antrenmanı tamamlayan Tümer'in dizine idman bitiminde buz tedavisi uygulandı. Kulüp doktoru Ayhan Optur, Tümer'in durumunun yapılacak kontrolden sonra netlik kazanacağını söyledi. 
     Antrenmana, çocuğu olacağı için Romanya'da bulunan Pancu ile burnunda kırık olan Youla katılmazken, sakatlıkları süren Mustafa Doğan, Ailton ve Koray tesislerde tedavi oldu. Sakatlığı geçen İbrahim Toraman ise takımla birlikte çalıştı. 
     Ailton ve Koray'ın bu akşam yapılacak ikinci antrenmana katılacakları bildirilirken, Mustafa'nın ise sakatlığının sürdüğü ve Ankaraspor karşısında da forma giyemeyeceği bildirildi. 
     
     BAŞKAN DEMİRÖREN DE İZLEDİ 

     
</TEXT>
</DOC>
