<DOC>
<DOCNO> 386473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur43.html </URL>
<DATE> 2005/10/13/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Derslere alkollü girdiği iddia edilen öğretmen hakkında soruşturma 
</HEADLINE>
<TEXT>

     Ardahan’da derslere alkollü girdiği iddia edilen ve geçen dönem belediye başkanlığı da yapan öğretmen Teoman Güngör hakkında soruşturma açıldı. 
     AA muhabirinin aldığı bilgiye göre, Teoman Göngör hakkında, görev yaptığı 23 Şubat İlköğretim Okulu’nda derslere alkollü girdiği ve eğitimi engellediği iddiasıyla İl Milli Eğitim Müdürlüğü’ne şikayette bulunuldu. 
     Bunun üzerine Güngör hakkında, Milli Eğitim Teftiş Kurul’nca soruşturma açılarak, Güngör’ün ifadesi alındı. 
     Güngör, AA muhabirine yaptığı açıklamada, iddiaların gerçeği yansıtmadığı belirterek, kendisine iftira atıldığını söyledi. 
     Derslerde öğrencilere verimli olabilmek için her zaman çaba gösterdiğini belirten Güngör, şunları kaydetti 
     "Beni çekemeyen bazı siyasiler var. Şikayetçi olan tarafın onlar olduğunu düşünüyorum. Bu iftiralarla bir yere varamazlar. Beni sadece öğrencilerim ve öğretmen meslektaşlarım değil, Ardahan halkı çok iyi biliyor. Ben şu an öğretmenim ve görevimi severek yapmaya çalışıyorum." 23 Şubat İlköğretim Okulu Müdürü İbrahim Keçeciler ise Güngör’ün 
     öğretmen ve öğrenciler tarafından çok sevilen biri oluğunu belirterek, açılan soruşturmaya bir anlam veremediğini ifade etti. 
     
</TEXT>
</DOC>
