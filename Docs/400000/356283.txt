<DOC>
<DOCNO> 356283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo07.html </URL>
<DATE> 2005/06/28/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Cimbom Rui Costa'da sona yaklaştı... 
</HEADLINE>
<TEXT>

     Rui Costa'nın transferi konusunda Milan Başkanvekili Galliani, "Bizim açımızdan sorun yok. Siz futbolcuyla anlaşın" dedi. 
     Galatasaraylı yöneticilerin önceki gece Milan Başkanvekili Galliani ile görüştüğü ve Rui Costa’nın bonservisi için anlaşma sağladığı öğrenildi. Galliani’nin, Bizim açımızdan sorun yok. Siz futbolcuyla anlaşın'' dediği bildirildi. Sarı-Kırmızılılar, İtalyan kulübüyle varılan anlaşmadan Rui Costa’nın menacerini de haberdar ederken, Cim Bom’da tüm planların Portekizli yıldızı cuma günü İstanbul’a getirmek üzere yapıldığı ifade edildi. Kulübe yakın çevreler Rui Costa transferini çözebilmek için Fatih Terim’in de devrede olduğunu iddia ettiler. 
     
</TEXT>
</DOC>
