<DOC>
<DOCNO> 390185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy23.html </URL>
<DATE> 2005/10/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Eğitim-Sen hakkındaki kapatma davası düştü 
</HEADLINE>
<TEXT>

     Ankara 2. İş Mahkemesi, Eğitim-Sen hakkında açılan kapatma davasında, kapatmaya konu olan "anadilde öğrenim" ifadesinin sendika tüzüğünden çıkarılması nedeniyle, ’sendika hakkında "kapatılmama" kararı aldı. 
     Yargıtay Hukuk Genel Kurulu’nun, mahkemenin kapatma istemini reddetmesini esastan bozması üzerine üçüncü kez yargılama yapılan Ankara 2. İş Mahkemesi’ndeki davanın duruşmasına Eğitim-Sen Genel Başkanı Alaattin Dinçer ve sendika yöneticileriyle çok sayıda avukat katıldı. 
     Eğitim-Sen’in avukatı Kazım Genç, Yargıtay Hukuk Genel Kurulu’nun bozma kararından sonra, temmuz ayındaki genel kurulda sendikanın tüzüğündeki "anadilde öğrenim" ifadesinin kaldırıldığını ve bu nedenle kapatma davasının dayanağı kalmadığını söyledi. 
     Genç, sendikanın kapatılmamasına karar verilmesini talep etti. 
     Yargıç Kudret Kurt, sendika tüzüğündeki "anadilde öğrenim" ifadesi çıkarıldığından, sendikanın kapatılmasına yer olmadığına karar verdi. 
     
</TEXT>
</DOC>
