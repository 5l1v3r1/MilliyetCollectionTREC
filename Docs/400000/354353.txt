<DOC>
<DOCNO> 354353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun62.html </URL>
<DATE> 2005/06/22/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
İsviçre'de tren seferleri yavaş yavaş başladı... 
</HEADLINE>
<TEXT>

     İsviçre’de demiryollarındaki elektrik arızasının ardından üç saatten fazla bir süre tamamen felce uğrayan tren seferlerinin yeniden yavaş yavaş başladığı bildirildi. 
     Federal Demiryolları Sözcüsü Jean-Philippe Schmidt, tren seferlerinin "yeniden yavaş yavaş " başladığını belirterek, yeni bir arızanın olabileceği kaygısıyla tüm seferleri aynı anda başlatmayacaklarını belirtti. Sözcü, yarın sabahtan önce durumun normale dönmesinin beklenmediğini, ancak "bu akşam herkesin evine gidebilmesi için gereken çabayı göstereceklerini" kaydetti. 
     Nedeni anlaşılamayan bir elektrik arızası nedeniyle ülke çapında tren seferleri durmuş ve bazıları 1 saat süreyle olmak üzere yaklaşık 100 bin yolcu trenlerde mahsur kalmıştı. 
     
</TEXT>
</DOC>
