<DOC>
<DOCNO> 382751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/spor/spo20.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'yle uğraşan çarpılıyor 
</HEADLINE>
<TEXT>


YAKAN TOP Nilay YILMAZ 


Bir gün, dertli bir Beşiktaşlı ile mutlu bir Fenerbahçeli sohbet ediyormuş. Bakın neler konuşmuşlar 
B Bu sene de sezon başında gümledik. 
F Yapacak bir şey yok. Kadro geniş, teknik direktörünüz kadroya hakim olamıyor. Seyirci kendi işiyle uğraşacağına Tahkim'le Federasyon'la uğraşıyor... 
B Kimse sizin kadar bağırmıyor, abartma. Ben bu sene ümitliydim. Oynanan futbol pek zevk vermez ama maçları kazanırız diye düşünüyordum. 
F Çok zor. İki hafta içinde Galatasaray'ın başına gelecekleri de seyret. 
B Siz şampiyon olacaksınız yani yine. 
F Eee, herhalde. 
B Süpersiniz siz ya 
F Trabzonspor'da Atay Aktuğ ve Şenol Güneş, Fener'le uğraştı başlarına gelene bak... Giray Bulak, Ümit'le uğraştı 5 maç ceza aldırdı, başına gelene bak. Beşiktaş, Fener'le uğraştı "Fenerasyon" dedi "tahkim" dedi, başına gelene bak. Uğraşmayın bizle, işinize bakın. Belki o zaman bir şeyler olur... 
B Size dokunanı Allah çarpıyor yani 
F Yok Futbol dışında işlerle uğraşanları, futbol çarpıyor. Ne dediler "1 Ailton, 2 Anelka edermiş". Ne dediler "Appiah'a 8 milyon Euro verilirmiş mi "... 
B Futbol dışında işlerle uğraşan sizsiniz. Aziz Başkanınız bile öyle dedi. Sonradan "yanlış anlaşıldım" deyip kıvırdı. 
F Ne dediler "Alex küçük adam, Brezilya milli takımında bile yok." Her maç en az iki penaltımız verilmiyor, Fenerbahçe'yi şampiyon yapmamak için ellerinden geleni yapıyorlar. Stat kapatılıyor, oyuncular 3-5 maç ceza alıyor... 
B Sütten çıkmış ak kaşık mı sanıyorsunuz siz kendinizi 
F Biz oyunumuza bakıyoruz. Bizim önümüzü kesmeye çalışıyorlar. 
B Ona rağmen akın akın geliyorsunuz yani 
F Ne oluyor, kim durdurabiliyor Avrupa'yı da sallayacağız. 
B Merakla bekliyoruz. 
F Bu oyunu oynasın Fenerbahçe, Şampiyonlar Ligi'nin yıldızı olacağız. 
B Yine fazla havalandınız. Şımardınız. Tipik Fenerbahçeli ruh hali işte. Ben onu bilir, onu söylerim. 

Bir futbolcu kendi yarattığı kültürle, kaslarının, duygularının efendisi olabilirse, futbol denen vahşi ormanın da efendisi olur. O taktirde de, ne o ormanın cazip renkli zehirli çiçekleri, ne de parçalamaktan başka bir şey düşünmeyen görünmez düşmanları size bir şey yapabilir. 
Bixente Lizarazu 


Haberiniz var mı 

Süper Lig'de 2004-2005 sezonunda, futbolcuları kırmızı görmeyen takım olmadı. Toplam 87 kırmızı ve 1246 da sarı kartın gösterildiği 2004-05 sezonunda, 'en centilmen takım' olarak dikkat çeken Denizlispor'da futbolcular yalnızca 1 kırmızı ve 60 sarı kartla cezalandırıldı. Futbolcularına toplam 10 kırmızı, 71 de sarı kart çıkan Beşiktaş ise 'en hırçın' takım olarak dikkat çekti. Geçen sezon bir karşılaşmada en fazla sarı kartı, 8 ile 30. haftadaki Büyükşehir Belediyesi Ankaraspor maçında Konyasporlu oyuncular gördü. 

Maçın Kare Ası 

Fenerbahçe'nin PSV Eindhoven'i 3-0 yenmesinin ardından gazete tirajlarının arttığı söyleniyor. Maçla ilgili yorumlardan sizin için Kare As yaptık 
Hulki İlgün Muhteşemsin Fenerbahçe - Fanatik Yıllar önce PSV'nin stadına gittiğimde şaşırıp kalmıştım. "Ah be Bir gün Fenerbahçemiz'in de böyle bir stadı olsa, ortalığın tozunu atarız" demiştim. Cenab-ı Hakkım, Fenerbahçeli ve sevgili kulunum ya, "Al sana muhteşem Saracoğlu Stadı" dedi ve Sarı Kanaryalar'ın PSV'yi bu stadyumun yemyeşil çimlerine gömüp, mağlup ettiğini görmeyi nasip eyledi bana. Binlerce kez şükürler olsun. 
Ercan Saatçi Başarı formülü - Hürriyet Alex ve Anelka narkossuz bir ameliyat gerçekleştirdiler. Serkan'ın da becerileriyle, ameliyat ağrısız sızısız 3-0 ile mutlu bir şekilde bitti. 
Erdoğan Şenay İşte bu Fenerbahçe - Milliyet Hesselink'in iki sarı kart sonrası sahadan erken çıkışı ayrı bir avantajdı tabii Sarı - Lacivertli renkler için... Ama ne olacak yani, Avrupa maçlarında hep Fenerbahçe şanssız olmaya mahkum mu yaşayacaktı Varsın şans biraz da bizim takımlara gülümsesin canım... 
Gürcan Bilgiç Ve tabular yıkıldı - Sabah Yıllardır bugünleri özlemiş, böyle yazmaya susamışız. Sadece biz değil, oyuncular da susamış. Bu Fener'i kana kana içelim. 

Küçük bir tespit 

Geldiğinden beri gönderilmeye uğraşılan bir teknik direktör. PSV galibiyetinden sonra ilk defa dün alkışlandı tüm spor camiası tarafından. Bu konu üzerine küçük ama önemli bir tespitimiz var. Hepsini yazsak, sayfamız yetmeyecekti o yüzden her sezon şampiyonluğun adayı olarak gösterilen Beşiktaş, Galatasaray ve Trabzonspor'un başına gelenleri yazmakla yetinmek zorunda kaldık 
2003-2004 
MEDYA DAUM GiTSİN 
Samet Aybaba gitti. 
2003-2004 
MEDYA DAUM GİTSİN 
Fatih Terim gitti. 
2003-2004 
MEDYA DAUM GİTSİN 
Mircea Lucescu gitti. 
2004-2005 
MEDYA DAUM GiTSİN 
Vicente Del Bosque gitti. 
2004-2005 
MEDYA DAUM GiTSiN 
Ziya Doğan gitti. 
2004-2005 
MEDYA DAUM GİTSİN 
George Hagi gitti. 
2005-2006 
MEDYA DAUM GİTSİN 
Şenol Güneş gitti. 
2005-2006 
MEDYA DAUM GITSIN 
Rıza Çalımbay gitti-gidiyor. 



Futbolcu dövmede mi 
Beşiktaş camiasının yetiştirmiş olduğu en iyi hoca Samet Aybaba'dır. 
Sinan Engin - Ve Gool, TV 8 

Kavga etmesinler sonra 
Hadi Alex'ten alalım, golün yarısını Anelka'ya verelim. 
Sabri Ugan - Star 

Sen neymişsin yahu 
Benim sahadaki varlığım Türk futbolunda önemli stoperlerin çıkmasına neden oldu. Beni tutmaya çalışan oyuncuların ortaya çıkmasıyla bir ekol yarattığımı düşünüyorum. 
Hakan Şükür - Sabah 

Tü tü tü tü 
Elemterefiş kem gözlere şiş. 
Hulki İlgün - Fanatik 

Özlü söz 13 
Doğruyu söyle, canımı ye ... 
Ali Sami Alkış - Star 

Şair olsana 
Anelka, 
Topla dans etti adeta. 
Sabri Ugan - Star 

Ben de anlamadım Abi 
Sen çok iyi bir form yakaladın Hasan. Samsunspor'a da oynadığın sürece süperdin. Necati'ye de harika bir gol attırdın. Bu öfke neden. 
Turgay Şeren - Akşam 

Ağzından bal damlıyor 
Fenerbahçe, Şampiyonlar Ligi'nde gruptan lider çıkar, Fenerbahçe'nin artık Avrupa'nın büyük takımlarından bir farkı yok. 
Ali Şen - Ve Gool, TV 8 

Nasıl gol atılır diye izliyorlarmış 
En çok sinirlendiğim, bir karış boyundaki Jaba'nın nispet yapar gibi kafayla gol atması. Cordoba kalesini boşaltıp tarlaya girdi. Jaba da bomboş kafayı çaktı. Cordoba yok, Jaba'yi marke eden yok, oh oh oh Bravo doğrusu 
Sanlı Sarıalioğlu - Vatan 

Tombaladan değil herhalde 
Nerden çıktı bu Alex 
Turgay Renklikurt - Akşam 

Oooooooo 
Hem Ailton hem de Kleberson, esas sorunları olan uyum ve dil problemini aştıkları zaman bizim için daha büyük güç olacaklar. 
Rıza Çalımbay 



</TEXT>
</DOC>
