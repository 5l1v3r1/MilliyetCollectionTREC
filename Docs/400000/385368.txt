<DOC>
<DOCNO> 385368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/siyaset/axsiy02.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben Müslüman değil miyim ' 
</HEADLINE>
<TEXT>


Koç, 'Sakal-ı Şerif olayı'yla ilgili olarak, "Arkadaşlar getirmiş. Kimseye hürmetsizlik etmiyorum" dedi. 

İZMİR, AYDIN AA 


Kültür ve Turizm Bakanı Atilla Koç dün memleketi Aydın'da çeşitli açılışlara katıldı. Koç, İzmir Adnan Menderes Havalimanı'nda Aydın Valisi Mustafa Malay, bürokratlar ve Adalet ve Kalkınma Partisi üyeleri tarafından karşılandı. 

Korumalar engelledi 
Kendisini Aydın'a götürecek minibüse binen Koç, Hz. Muhammed'in kutsal emanetlerinden Sakal-ı Şerif'i görmek için İstanbul Atatürk Havalimanı'na getirtmesiyle ilgili soruya gülümseyerek "Ben Müslüman değil miyim " yanıtını verdi. 
Bu sırada kapıyı kapatan korumalar, Kültür Bakanı Koç'a başka soru sorulmasını engelledi. 
Bakan Koç Aydın'da da basın mensuplarının aynı yöndeki sorusunu şöyle yanıtladı 

'Hürmetsizlik yok' 
"Sakal-ı Şerif kutuları ile ilgili bir tatbikatımız olacak. Kutsal emanetlerdeki ve Türkiye'deki diğer Sakal-ı Şeriflerin saklama ve sunum düzenlemeleri hakkında bazı serzenişler duyduk. Onu düzeltmek için 'çalışalım' dedik. Bürokrat arkadaşlarımız da biz Siirt'e giderken, havaalanına getirmiş. Ben kimseye hürmetsizlik etmiyorum." 
Avrupa Birliği ile ilgili sürecin başladığını da ifade eden Kültür Bakanı Koç şunları söyledi 
"Gören göz için gün ışımıştır. Gören göz için Avrupa 'aha' yanımızdadır." 




</TEXT>
</DOC>
