<DOC>
<DOCNO> 393509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur05.html </URL>
<DATE> 2005/11/09/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
"Sarhoş futbolcuyla şampiyon olacağımıza küme düşeriz" 
</HEADLINE>
<TEXT>

     
     Hakan DEĞİRMENCİ ARAKLI Trabzon , DHA 
     
GEÇEN hafta takımı Çorum deplasmanına giderken, kafileyi taşıyan otobüste alkollü futbolcu bulunduğunu öğrenen Araklıspor Başkanı Fatih Çebi, araştırma sonucu 4 oyuncuyu kadro dışı bıraktı. Oyuncularını Federasyon’ a şikayete hazırlanan Çebi, Sarhoş futbolcuyla şampiyon olmaktansa küme düşeriz daha iyi'' dedi. 
     Kulüp Başkanı Fatih Çebi, Araklıspor’un Türkiye 3'üncü Ligi 2'nci Grup'taki 9'uncu hafta maçı için Çorum deplasmanına çıktığı sırada veda konuşması yapmak amacıyla otobüse girdiğini anlattı. Çebi, Araklıspor’a bizden başka kimse sahip çıkmıyordu. Ayrılmak istedim ama futbolcularımın morali bozulmasın diye Çorum deplasmanına giderken otobüse bindim. Görevi bırakmayı düşündüğümü, onlara güvendiğimi anlattım. Bu sırada içlerinden bazılarının sarhoş gibi hareket ettikleri dikkatimi çekti. Kafile başkanı Salih Kansız da aynı şeyi söyledi. Bunun üzerine sarhoş olan Uğur’ u, yani takımın o andaki kaptanını otobüsten indirdim. O da, 3 arkadaşıyla birlikte içtiklerini söyledi. Bunun üzerine 4’ünü birden otobüsten attık ve kadro dışı bıraktık'' dedi. 
     Olayın gelişimi ardından ligde 3'üncü sırada bulunan Trabzon Araklıspor, Çorum deplasmanına aslarından yoksun çıktı ve karşılaşmayı 2-0 kaybetti. Kulüpteki görevine devam ettiğini belirten Başkan Fatih Çebi şöyle konuştu 
     Ben olduğum sürece futbolcular Uğur Aydın Orta saha , Erdem Çebi Defans , Suat Tüzünoğlu Orta saha ve Tacettin Verep Kaleci bu kulübe giremeyecek. Gidersem yönetim ne yapar bilmiyorum ama şu anda görevimin başındayım. Onlar burada kalırlarsa futbol hayatları biter. Gitmek isterlerse aldıkları parayı verirler, bonservis bedelini de getirir devre arasında giderler. Onları kesinlikle takıma oynatmayacağım. Süper Genç Takımımız var. Oraya vereceğim. İdmanlara çıksınlar. Bunu bir hak olarak değil, mecburiyet şeklinde onlara bildiriyorum. Çünkü idmana gelmedikleri takdirde noter çağırtıp tutanak yaptıracağım. Gelmedikleri her idman için bin YTL ceza hazırlatacağım. Federasyona da olayı yarın bildiriyorum. Gerekli tüm belge, şahit ve kanıtları Türkiye Futbol Federasyonu’na gönderiyorum.'' Başken Çebi, Türk futbolu ve Araklı camiasının böyle sporculara ihtiyacı olmadığını dile getirirken, Onlarla şampiyon olacağımıza küme düşelim. Ama Araklıspor şartlar ne olursa olsun ayakta kalacak, onlar da cezalarını çekecektir. Nasıl Çorum’a giderken 14 kişi devam ettik kalan maçlarda da oyuncu bulamazsam gider camiden adam toplar sahaya çıkarırım. Vizyon, etiket.. Bunlar masalmış. Oynatacak 11 kişiyi bulunca iş yürür. Biz kulüp ve ilçe lekelenmesin diye uğraşıyoruz'' dedi. 
     Suçlanan futbolculardan takımın ikinci kaptanı olan Uğur Aydın ise, suçsuz yere karalandıklarını belirterek, Komploya kurban gittik. Bu kulüpte bizi çekemeyenler vardı, onların oyununa geldik. Bizi oyunlarına alet ettiler. Biz ekmeğini bu işten kazanan insanlarız. İnsanlara güven olmuyor'' diye konuştu. Takımın teknik direktörü Fatih Turan da, futbolcuları kaybetmeyi de, cezalandırılmalarını da istemediklerini belirtirken, Gençlik hatası yapmışlardır. Yönetim affederse onlarla çalışmaya devam ederiz. Şu anda kadro dışı oldukları için aramızda değiller'' dedi. 
     Uğur Aydın, sezon başında Araklıspor’dan önce Akçaabat Sebatspor’a gitmiş ancak, burada tutunamayarak serbest bırakılmıştı. Takımda kadrodışı bırakılan diğer 3 oyuncu da her hafta takımdaki kadroda yer alıyordu. 
     
</TEXT>
</DOC>
