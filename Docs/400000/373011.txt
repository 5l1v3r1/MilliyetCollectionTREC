<DOC>
<DOCNO> 373011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/yazar/pulur.html </URL>
<DATE> 2005/08/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Haliç Konferansı, Boğaziçi Konferansı... 
</HEADLINE>
<TEXT>


ERTELENEN Ermeni soykırımı konusunun tartışılacağı konferansın, tekrarının perde arkasında Başbakan Tayyip Erdoğan varmış... 
Çünkü Başbakan, 3 Ekim'den, yani Türkiye'nin Avrupa'ya alınıp alınmayacağına karar verilecek olan toplantıdan önce, bu konferansın yapılmasının iyi olacağını Boğaziçi Üniversitesi Rektörü Ayşe Soysal'a söylemiş... 

NEDİR Başbakan'ın amacı 
Konferans ertelenince Avrupa'dan tepki gelmişti ya, şimdi konferans tekrarlanınca tam üyelik görüşmelerinden önce, Avrupa'ya hava basacağız, "Bakın bizde ne kadar özgürlük var " diyeceğiz, "Türkler, soykırım yaptılar " diyecek kadar. 
Varsın, Adalet Bakanı Cemil Çiçek, ertelenen ilk konferans için "Türk milletini arkadan hançerliyorlar " demiş olsun. 

BİZ bu konferansı tekrar yapınca, Avrupa bize hayran olacak, "Şu Türkler pek yaman " diyecek, hemen kapılarını açıp "Tam üyelik beratını" boynumuza asacaklar... 
Şairin dediği gibi, "İnsan, bu lemde hayal ettiği müddetçe yaşar " 

AKLIMIZA, tarihe "Tersane Konferansı" diye geçen konferans geldi. 
İstanbul Konferansı da denilen bu konferansın bugünkü konferansla ilgisi ne 
Önce ansiklopediye bakalım "Tersane Konferansı"nı nasıl anlatıyor 
1856, Paris Antlaşması'nda imzaları bulunan devlet elçi ve delegelerinin katıldığı toplantı 23 aralık 1876'da Haliç Tersanesi'ndeki Bahriye Bakanlığı'nda başlar. 
Avrupa her zamanki gibi Türklere karşı tezg h kurmuş, oyun oynamaktadır. Bulgar ayaklanması ve Selanik olayları Avrupa kamuoyunu rahatsız etmiştir. Ruslar da himayelerinde olan Sırpların, Karadağ'da Türklere yenilmelerini hazmedememiştir. Babıali'ye bir ültimatom verirler, İngilizler, Rusların bu çıkışından Doğu'daki çıkarlarının zedeleneceğinden tedirgindirler." 

KONFERANS açılır, başkanlığa Dışişleri Bakanı Saffet Paşa seçilir, tam konferans başlamak üzereyken top sesleri gümbür gümbür gümbürder, herkes telaşa kapılır, pencerelere koşarken, Saffet Paşa yabancıları sakinleştirmeye çalışır 
"İkinci Meşrutiyet ilan edilmiş, Anayasa yürürlüğe girmiştir, top sesleriyle bu kutlanmaktadır." 
Başbakan Mithat Paşa'nın mesajı açıktır 
"Siz bizden reform istemiyor muydunuz, işte İkinci Meşrutiyet'i ilan ettik, Anayasa'yı çıkardık " 
Saf Mithat Paşa saf 

AVRUPALILAR yerlerine otururlar, konferans devam eder, akşam Dışişleri Bakanı Saffet Paşa Babıali'ye gider, Mithat Paşa heyecanla sorar, kim bilir Avrupalılar ne kadar memnun olmuşlardır 
"Ne dediler " 
Saffet Paşa'nın cevabı hiç beklenmedik bir cevaptır 
"Ne desinler efendim, güldüler " 

AVRUPALILARIN Türklere karşı tavrı kolay kolay değişmez. Başbakan Erdoğan'ın Ermeni Konferansı'nı tekrarlatarak Mithat Paşa gibi takdir beklemesine inşallah adamlar gülmezler... 
Şair der ki 
"Tarihi tekerrür diye tarif ediyorlar, 
Ders alınsaydı, hiç tekerrür eder miydi " 

DİPNOTU- Dışişleri Bakanlığı Basın Müşavirliği, Bülent Ersoy'un hapis cezasını paraya çeviren kanunun 1988'de çıktığını, İçişleri Bakanı Sayın Abdülkadir Aksu'nun da 1989 yılında Özal Hükümeti'nde yer aldığını açıkladı. 



</TEXT>
</DOC>
