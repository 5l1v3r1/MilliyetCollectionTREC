<DOC>
<DOCNO> 364237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/guncel/axgun01.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mal varlığına el konulmayacak 
</HEADLINE>
<TEXT>


Savcının, Van Yüzüncü Yıl Üniversitesi YYÜ Rektörü Prof. Dr. Yücel Aşkın'ın mal varlığına el konulması yönündeki talebi, nöbetçi mahkeme tarafından reddedildi 


Cumhuriyet Savcısı Sezgin Kanmaz'ın, Yüzüncü Yıl Üniversitesi YYÜ Rektörü Prof. Dr. Yücel Aşkın'ın mal varlığına el konulması yönündeki talebi nöbetçi mahkemece reddedildi. Alınan bilgiye göre, YYÜ Rektörü Aşkın hakkındaki soruşturmayı yürüten Cumhuriyet Savcısı Kanmaz, geçen hafta Aşkın'ın mal varlığına el konulması yönünde mahkemeye talepte bulunmuştu. Savcı Kanmaz'ın talebinin görüşüldüğü nöbetçi mahkeme, Aşkın'ın mal varlığına el konulması talebinin reddine karar verdi. İspanyol Expansion firmasının Türkiye temsilcisi Mehmet Ayran'ın serbest bırakılması ve Aşkın'ın mal varlığına el konulması talebinin reddedilmesinden sonra, Kanmaz'ın itirazda bulunacağı öğrenildi. 
Rektör Aşkın'ı savunmak üzere eski Türkiye Barolar Birliği TBB Başkanı Teoman Evren da Van'a gelerek çalışmalara başladı. 

İşte Rektör'ün mal varlığı 
Yüzüncü Yıl Üniversitesi'nden YYÜ yapılan açıklamada, Rektör Aşkın'ın mal varlığı şöyle sıralandı Ankara Eryaman ve İstanbul Değirmendere'de değerleri 60 bin YTL 60 milyar lira olan iki kooperatif evi, 33 bin YTL değerinde 2004 model bir minibüs, Van İş Bankası'nda 11 bin 379 Dolar döviz hesabı ve 211 YTL 211 milyon TL vadesiz maaş hesabı, Van Cumhuriyet Savcılığı'nca el konulan eski eser koleksiyonu, bazı antika eşyalar ve tablolar ile ruhsatlı bir tabanca." Açıklamada, Prof. Aşkın'ın yaklaşık 40, eşi Oya Aşkın'ın ise 36 yıl devlet hizmeti yaptıkları da belirtildi. 


</TEXT>
</DOC>
