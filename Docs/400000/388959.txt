<DOC>
<DOCNO> 388959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/yazar/cemal.html </URL>
<DATE> 2005/10/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hayata dair... 
</HEADLINE>
<TEXT>


Dostlarla birlikteyim. 
Hayata dair düşünüyorum. 
Dostlardan biri de Zülfü Livaneli. Neredeyse kırk yıl öncesine gidiyor dostluğumuz, Trabzon yıllarına. Coşkulu Karadeniz'e rüzg rlı tepelerden bakıp hayallerimizi yaşattığımız yıllar... 
Zülfü'yü dinliyorum. 
Hayata dair söylüyor 

Bir karanlık, bir aydınlık 
Geçip gider günlerimiz 
Bir hayale uzanır da 
Değmez olur ellerimiz 

Dostlarla birlikteyim. 
Biri de Ömer Uluç. 
Yıllar önce New York'ta bir akşam vakti Chelsea'de dolaşmıştık. Chelsea Oteli'nin duvarlarını süsleyen resimleri, heykelleri anlatmıştı Ömer 
"Şöminenin üstündeki şu resim Amerikalı ressam Larry Rivers'ın. Yüz bin dolardan aşağı değil." 
Chelsea Oteli deli bir yerdir. 
Neden deli olduğunu, böylesi deli ortamlarda zamanın nasıl hızlandığını konuşmuştuk Ömer'le. Bir de alkolü fazla kaçırıp otel odasında ölü bulunan Gal'li ozan Dylan Thomas nedense aklımıza takılmıştı. 
Otel'in yanındaki barda sürekli Beatles çalıyordu gece yarısı. Paul McCartney'nin yumuşak sesi 
"Para bana aşkı satın alamaz " 
Barda seyredecek o kadar güzel şeyler vardı ki. Ama Okay haklı çıkmıştı. Ömer neredeyse bütün gece Chelsea Oteli'nde intihar etmiş sanatçılardan, onların acıklı yaşantılarından söz edip durmuştu. 
Şimdi Ömer Uluç'u dinliyorum. 
Kendi sanatını anlatıyor 
"Robert Morgan bir Amerikalı Batılı, New York'lu. Diyor ki, 'Ömer Uluç'ta sezgi, yapıya ve dile karşı kullanılıyor. Sürekli bir buluş peşinde...' Duymak istediğim tek şey bu..." 
Dostlarla birlikteyim bugün. 
Biri de Refik Durbaş. 
Yıllar geçmiş. 
1970'lerin ilk yarısı. 
Cağaloğlu'nda, Cumhuriyet gazetesinin mürettiphanesinde sevgili Refik'le geçirdiğimiz kurşun kokulu geceleri hatırlıyorum. 
Yazıları, haberleri şıkır şıkır dizen entertiplerin sıcak kurşun potalarında pişirdiğimiz istavritin tadını, Necdet Usta'nın ince belli çay bardaklarında tezg h altından, "Hasan oğlum, çek bir fırt " diye uzattığı Yeni Rakı'nın keyfini çıkardığımız geceleri hiç unutmadım. 
Artık Cumhuriyet orada değil. 
Başka yerlere gitti. 
Refik Durbaş'ı dinliyorum 

Ömrüm 
dümeni kırık bir yelkenli 
Rüzg rı 
Galata Kulesi'nden esmekte 
Anılar 
Galata Kulesi misali durmakta 
Ömür 
rüzg r misali geçmekte... 

Bugün dostlarla birlikteyim. 
Mutluyum. 
Hayata dair düşünüyorum. 
Ve Zülfü Livaneli'yi dinliyorum. Hayata dair söylüyor, hem de çok güzel söylüyor 

Hoşçakalın der gibidir 
Ufka giden kırlangıçlar 
Ayrılığın ilk çizgisi 
O umutlu başlangıçlar 

O umutlu başlangıçlar hiç bitmesin Zülfü Hayat umut etmeden geçmiyor. Hayallerimizi tıpkı Trabzon günlerinde olduğu gibi yaşatabilelim. Önümüzde, hep geçmişten daha fazlası kalsın... 
Sevgili dostlar, iyi ki varsınız 
Hepinize iyi pazarlar 

Hayata Dair, Zülfü Livaneli, Doğan Müzik 
"Heves kuşu durmaz döner", Ömer Uluç'un kitap-yapıtı, Yapı Kredi Yayınları. 
Göz Bebeğim İstanbul, Yazı Şiir Refik Durbaş, Fotoğraflar Şemsi Güner, Boyut Kitapları 



</TEXT>
</DOC>
