<DOC>
<DOCNO> 396306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/soneko07.html </URL>
<DATE> 2005/11/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta, ABD Doları, Kanada Doları dışındaki önde gelen para birimleri karşısında değer kazanırken, altın fiyatları da yükseldi. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ PAZARTESİ CUMA Japon Yeni 118.42 119.26 İsviçre Frangı 1.3107 1.3215 Kanada Doları 1.1926 1.1913 
     Londra döviz piyasasında pazartesi 1.1741 dolarda kapanan avro, cuma kapanışta 1.1706 dolara geriledi. 
     Aynı borsada haftaya 1.7452 dolarda giren İngiliz Sterlini ise cuma kapanışta 1.7127 dolara geriledi. 
     
     ALTIN FİYATLARI 
     Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA PAZARTESİ CUMA Londra 469.75 484.70 Zürih 469.85 486.25 Hong Kong 470.55 488.45 
     Londra Borsası'nda pazartesi 7.46 dolarda kapanan gümüşün ons fiyatı da cuma kapanışta 7.73 dolara yükseldi. 
     
     MENKUL KIYMET PİYASALARI 
     New York Borsası'ndaki endeksler, petrol fiyatlarındaki düşüş nedeniyle haftayı yükselişle kapattılar. 
     Dow Jones Endeksi, hafta içinde yüzde 0.75 oranında değer kazanarak, son dört yılın en iyi endeks değeri olan 10,766.33 puandan haftayı tamamladı. 
     The S P 500 endeksi yüzde 1.1 oranında değer kazanarak 1,248.27 puandan, teknoloji şirketlerinin barometresi Nasdaq Endeksi de, yüzde 1.12 oranında değer artışıyla, puandan haftayı 2.227,07 puandan kapattılar. 
     Avrupa'nın önde gelen borsalarından Londra Borsası'nın temel göstergesi FTSE 100 Endeksi, hafta içinde 33.8 puan değer kazanarak haftayı 5,498.9 puanda kapattı. 
     Frankfurt borsası'ndaki DAX endeksi, hafta içinde ortalama 32.75 puan değer kazanarak 5,123.5 puandan haftayı kapattı. 
     Paris Menkul Kıymetler Borsası'ndaki CAC-40 endeksi ise 19.74 puanlık ortalama değer kazancıyla, haftayı 4,556.23 puandan kapattı. 
     Tokyo Borsası'nda da Nikkei Endeksi, Toyoto şirketinin önderlik ettiği hisse senetlerinin değer kazanması sonucu, son beş yılın en yüksek değerinden haftayı kapattı. Nikkei Endeksi, 468.06 puan değer kazanarak, Cuma günü kapanışta 14,623.12 puan oldu. 
     
     PETROL FİYATLARI GERİLEDİ... 
     Ham petrol fiyatları, havaların iyi gitmesi ve stokların yeterli olması nedeniyle hafta içinde ortalama yüzde 4 oranında düşüş gösterdi. 
     ABD ham petrolünün Aralık ayı varil teslim fiyatı 20 sent azalarak 56.14 dolara geriledi. 
     Brent türü Kuzey Denizi ham petrolünün varil fiyatı da 54.88 dolar düzeyinden işlem görüyor. 
     Analistler, Ağustos ayında 70 doları geçen ham petrolün, bundan böyle düşüş hızının yavaşlayacağını çünkü kış mevsimine girildiğini vurguluyorlar. 
     Öte yandan, Güney Kore'nin Pusan kentinde sona eren Asya Pasifik Ekonomik İşbirliği Forumu'nda APEC , üye ülkeler, petrol fiyatlarının istikrara kavuşturulmasına yönelik işbirliği yapma konusunda anlaştılar. 
     
</TEXT>
</DOC>
