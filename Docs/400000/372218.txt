<DOC>
<DOCNO> 372218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo22.html </URL>
<DATE> 2005/08/23/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Newcastle Anelka defterini kapattı... 
</HEADLINE>
<TEXT>

     
     Mehmet ÇİFTÇİ İSPANYA, DHA 



     FENERBAHÇE’nin beklemesinden sıkılan İngiliz kulübü Newcastle, Nicholas Anelka’nın yerine İspanyol Albert Luque ve Portekizli Boa Morteu’yu transfer edeceğini açıkladı. 
     Fenerbahçe’yi aylardır meşgul eden Anelka’nın Newscastle’a transfer olacağı söylentileri İngiliz kulübü tarafından tamamen kapatıldı. Newscastle, Anelka’nın yerine Deportivo’nun forvet oyuncusu Albert Luque ile el sıkıştı. Bu açıklama Luque’nin menajeri Francis Martin ve Deportivolu yöneticiler tarafından da doğrulandı. Francis Martin, La Voz radyosuna yaptığı açıklamada, Newscastle’ın Luque’ye Fenerbahçeli Anelka’ya yaptığı teklifi getirdiğini ve bu rakamın Avrupa’da çok az kulübe nasip olduğunu söyledi. 
     Newscastle’ın Luque’nin transferi için Deportivo kulübüne 13 milyon Euro ödemesi bekleniyor. Luque ise her sezon için 3 milyon Euro kazanacak. Newscastle ayrıca Fulham kulübü ile Portekizli Boa Morteu transferi için her konuda anlaşmaya vardı. Bu iki oyuncunun bu hafta içinde İngiltere’de resmi sözleşmelere imza atması bekleniyor. 
     Newscastle Fenerbahçe’ye Anelka için 13 milyon Euro’luk bir teklif yaptığı belirtiliyordu. İngiliz kulübü Anelka’ya ise her yıl 3 milyon Euro ödemeye hazırdı. Fenerbahçe yönetimi, Anelka için 5.2 milyon sterlin bonservis bedeli ödemişti. 

     
</TEXT>
</DOC>
