<DOC>
<DOCNO> 362115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo05.html </URL>
<DATE> 2005/07/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Aslan’a sürpriz aday Mauro Cantoro... 
</HEADLINE>
<TEXT>

     Galatasaray'ın Pires’te olumsuz bir gelişme yaşanması halinde Arjantinli Mauro Cantoro’ya yöneleceği öğrenildi. 
     
     Basel de onu istiyor 

     Arsenal’den Pires’i almak için büyük çaba sarfeden Galatasaray Yönetimi’nin, bu transferde olumsuz bir gelişme yaşanması halinde Wisla Krakow’da forma giyen Arjantinli Mauro Cantoro’ya yöneleceği öğrenildi. Wisla’dan ayrılmak isteyen 29 yaşındaki oyuncuya İsviçre’nin Basel ekibinin de talip olduğu ifade edilirken, Cim Bom’un Polonya kulübüyle bir ön görüşme yaptığı belirlendi. 
     
     Kim fazla para öderse 

     Cantoro da Polonya basınına verdiği demeçte, Basel çok iyi takım, Galatasaray’ı ise Avrupa’da herkes tanıyor. Ancak kulübüme ve bana daha çok para veren takımı tercih edeceğim'' diye konuştu. 4 sezondur Wisla Krakow takımında görev yapan başarılı orta saha oyuncusunun transferinin 1 hafta içinde netlik kazanacağı belirtildi. 
     
</TEXT>
</DOC>
