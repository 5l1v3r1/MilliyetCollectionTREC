<DOC>
<DOCNO> 389263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonspo03.html </URL>
<DATE> 2005/10/24/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ta Olsen olmadı, rota Fransa 
</HEADLINE>
<TEXT>

     Beşiktaş'ta, Olsen defteri kapandı. Bugün Paris’e geçecek olan Yıldırım Demirören, gündemdeki hocalarla görüşüp son kararını verecek... 
     
     Olsen olmadı 
     Yeni teknik direktör arayışları için Brüksel’de bulunan Beşiktaş Başkanı Yıldırım Demirören ile Genel Sekreter Kenan Öner, bu ülkede yaptıkları görüşmelerden sonuç alamadı. Danimarka Milli Takımı’nın patronu Morten Olsen’le masaya oturan Siyah-Beyazlılar, Sözleşmem sürüyor. Ancak devre arasında gelirim'' yanıtı üzerine tecrübeli çalıştırıcıdan vazgeçti. Demirören ve Öner, Hitzfeld ile Rehhagel’le de anlaşamadı. 
     
     Tigani Santini 
     Yaşanan gelişmeler üzerine Başkan Yıldırım Demirören, B planını uygulamaya koydu. Bugün Paris’e geçecek olan Demirören Tigana, Santini, Trossier, Metsi ve Tardelli ile temasa geçecek. Yapılacak görüşmelerin ardından İstanbul’a dönecek olan kafile, salı günü son kararını verecek. Öte yandan Gordon Milne’in Kevin Keegan’a sıcak bakmadığı, Newcastle’da birlikte çalıştığı Bobby Robson’ı takımın başında görmek istediği öğrenildi. 
     
     Görüşmeler sürüyor’ 
     Fanatik Gazetesi’ne bir açıklamada bulunan Beşiktaş Başkanı Yıldırım Demirören, Teknik direktör konusunda henüz karar aşamasına gelmedik. Birçok teknik adam ile görüştük ve temaslarımız sürüyor. Geniş bir listemiz var. Bu seçenekler arasında en iyisini belirleyip, hafta içinde son kararı vereceğiz. Beşiktaş’ı, kaliteli, kariyerli, ağırlığı olan ve bize sadece saha içinde değil transferlerde de yardım edecek bir teknik direktöre emanet edeceğiz'' dedi. 
     
</TEXT>
</DOC>
