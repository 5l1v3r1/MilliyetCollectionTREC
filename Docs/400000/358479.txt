<DOC>
<DOCNO> 358479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonyas19.html </URL>
<DATE> 2005/07/05/ </DATE>
<TIME> 23.35 </TIME>
<AUTHOR>  </AUTHOR>
<HEADLINE>
Uluslararası İstanbul Caz Festivali’nin açılışı yapıldı... 
</HEADLINE>
<TEXT>

     İstanbul Kültür ve Sanat Vakfı’nca İKSV 12’ncisi düzenlenen Uluslararası İstanbul Caz Festivali’nin açılışında trompetçi Muvaffak "Maffy" Falay’a "Yaşam Boyu Başarı Ödülü" verildi. 
     Esma Sultan Yalısı’ndaki açılış programında, festivale sponsor olan kişi ve kurumlara plaketleri sunuldu. 
     Gecede daha sonra Türkiye’den çıkmış en büyük caz müzisyenlerinden biri olan trompetçi Muvaffak "Maffy" Falay’a "Yaşam Boyu Başarı Ödülü" takdim edildi. Falay ödülü İKSV Başkanı Şakir Eczacıbaşı’nın elinden aldı. 
     Gecede daha sonra TRT Hafif Müzik ve Caz Orkestrası bir konser verdi. 
     İstanbul Caz Festivali, 40’ın üzerinde topluluk ile 200’den fazla yerli ve yabancı müzisyeni ağırlayacak. 
     Konserler Cemil Topuzlu Açıkhava Tiyatrosu ve Babylon’un yanı sıra Sepetçiler Kasrı, Ortaköy Meydanı, Boğaziçi Üniversitesi Garanti Kültür Merkezi Ayhan Şahenk Salonu, Ses Tiyatrosu ve Kanlıca’daki A’jia’da yapılacak. 
     
</TEXT>
</DOC>
