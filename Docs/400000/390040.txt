<DOC>
<DOCNO> 390040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yasam/axyas02.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
H kime 'vuracağım' dedi duruşma çıkışı öldürdü 
</HEADLINE>
<TEXT>


Kapalıçarşı'daki 'tuvalet sırası kavgasında' 3 kardeşi öldürülen Münir Karataş, ilk duruşmada verdiği cinayet sözünü tuttu 

OSMAN KARA ESRA ALUS İstanbul 

İstanbul Kapalıçarşı'da çıkan 'tuvalet sırası kavgasında' 3 kardeşi öldürülen ve duruşmada, "Onları bırakırsanız ben yaşatmam" diyen Münir Karataş, kararın Yargıtay'dan dönmesinden sonra görülen ilk duruşma çıkışında sanıklardan birini öldürdü. 

'Adaletin önünde söz' 
Münir Karataş, Kapalıçarşı'da 2 yıl önce tuvalet sırası yüzünden başlayan ve kardeşleri İdris 40 , Salih 25 ve Zekeriya Karataş'ın 14 ölümüyle biten kavgayla ilgili davanın 8 Nisan 2004'te görülen duruşmasındaki sözleriyle dikkatleri üzerine çekti. 
Tahliyesi istenen sanıklardan İsmet Doyranlı'nın, kardeşine tokat atarak olayı büyüttüğünü iddia eden Karataş, "Serbest bırakırsanız da ben onu yaşatmayacağım. Adaletin önünde söz veriyorum" demişti. 

Polisi de yaraladı 
Sonuçta, Ahmet Kızmaz 7 yıl, 8 ay, 10 gün ağır, tutuksuz sanık İsmet Doyranlı da 1 ay 20 gün hapis cezasına çarptırıldı. Doyranlı, tutuklu yargılandığı süre cezasından düşürülerek serbest kaldı. 
Dün yeniden görülmeye başlanan duruşmaya Tekin Karataş ve Doyranlı katıldı. Davanın tutuksuz sanığı Karataş, saat 13.00 sıralarında adliyeden çıkışta Doyranlı'yı taksiye bineceği sırada tek kurşunla ensesinden vurdu. Ağır yaralanan 2 çocuk babası Doyranlı, kaldırıldığı hastanede öldü. 
"Dur" ihtarına uymayan Münir Karataş, bir polisi de elinden yaraladı, ancak kovalama sonucu yakalanıp gözaltına alındı. 




</TEXT>
</DOC>
