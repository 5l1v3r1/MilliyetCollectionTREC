<DOC>
<DOCNO> 385629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/ekonomi/eko01.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetim kesesinden kadrolaşma 
</HEADLINE>
<TEXT>


Devlet, son üç yılda usulsüz atama ve görevden almalar sonucu en fazla Sosyal Hizmetler ve Çocuk Esirgeme Kurumu'nda mahkeme masrafı ödedi. Fatura 361 bin 976 YTL 

BÜLENT SARIOĞLU Ankara 

Usulsüz atama ve görevden alma işlemleri sonucu kamunun ödediği mahkeme masraflarında Sosyal Hizmetler ve Çocuk Esirgeme Kurumu SHÇEK ilk sırada yer aldı. Devlet Bakanı Nimet Çubukçu, atama işlemlerine ilişkin yargılamalar konusunda SHÇEK'in 361 bin 976 YTL ödeme yaptığını bildirdi. 
CHP Antalya Milletvekili Feridun Baloğlu, Kasım 2002'den itibaren tüm kamu kurumlarında müşavirlik gibi istisnai kadrolar ile üst düzey görevlere yapılan atamalar ve kadrolaşmanın yargı faturasını araştırdı. Son üç yılda 41 kurumda bin 973 üst düzey atama yapıldığı bildirildi. 

97 vekil bürokrat 
Başbakan Yardımcısı Mehmet Ali Şahin de CHP Konya Milletvekili Atilla Kart'ın soru önergesine verdiği yanıtta, 58. ve 59. hükümetler döneminde 86 bürokratın atamasının Cumhurbaşkanı'nca veto edildiğini açıkladı. Şahin, görevini vekaleten yürüten bürokrat sayısının 97 olduğunu bildirdi. Bu rakamlar, hükümetin veto edileceğini düşündüğü bazı bürokratları, Çankaya Köşkü'ne kararname bile göndermeden vekaleten göreve başlattığını gösterdi. Vekil bürokratlarla çalışmayı sürdürecekleri mesajı veren Şahin şöyle dedi 
"Bürokratların başarısızlığı hükümetimizin başarısızlığı demektir. Bu düşünceden hareketle hükümet olmanın sorumluluğu ve bilinci çerçevesinde en ehil ve güvenilir insanların görevlendirilmesi gerekir. Biz de bunu yapıyoruz. Vekil bürokratların, asaleten atanacaklarda aranan şartları ve bunun dışında arzu edilen mesleki hassasiyetleri de taşıdıkları kuşkusuzdur." 

Masraf bilançosu büyük Ancak kurumlardan gelen bilgilere göre, son üç yılda atanan personel sayısı, dava sayısı ve yargı maliyeti süren davalar hariç şöyle 
Başbakanlık 153 atama. 23 dava. Bin 890 YTL. MİT İstisnai kadro ataması yok. Unvan yükselmesiyle 57 personel atandı. Dava yok. MGK Genel Sekreterliği 1 atama. Dava yok. SHÇEK 3 genel müdür yardımcısı, 11 daire başkanı atandı. 6 dava. 361 bin 976 YTL. TOKİ 33 atama. 2 dava. 101 YTL.Dışişleri Bakanlığı 112 atama. Dava yok.Adalet Bakanlığı 24 atama. Bin 800 YTL.Enerji ve Tabii Kaynaklar Bakanlığı 249 atama. 63 dava. 30 iade kararı. 23 dava sürüyor. 78 bin 628 YTL. Milli Savunma Bakanlığı Atama yok. İçişleri Bakanlığı 62 atama. 2 dava. 3 bin 252 YTL. Maliye Bakanlığı 173 atama. 13 dava. 3 lehte, 4 aleyhte karar. Bin 758 YTL. Milli Eğitim Bakanlığı 88 atama. Bin 973 YTL. Bayındırlık ve İskan Bakanlığı 127 atama. 44 dava. 15 bin 185 YTL.Sağlık 46 atama. Ulaştırma Bakanlığı 37 atama. 6 dava. 132 YTL. Tarım ve Köyişleri Bakanlığı 105 atama. 99 dava. 41 işe iade kararı. 19 dava sürüyor. 2 bin 255 YTL. Kültür ve Turizm Bakanlığı 103 atama. 55 dava. 33 iade kararı. 11 bin 554 YTL. Çevre ve Orman Bakanlığı 120 atama. 36 dava. 26 göreve iade kararı. Çalışma ve Sosyal Güvenlik Bakanlığı 61 atama. Sanayi ve Ticaret Bakanlığı 61 atama, 26 görevden alma. 15 dava. Şeker Fabrikaları Müdürlüğü 19 atama. 5 dava. Bin 33 YTL. KOSGEB 104 atama. 4 bin 378 YTL. Türk Patent Enstitüsü 7 atama. Sümer Halıcılık 3 atama. Milli Prodüktivite Merkezi 54 atama. Türk Akreditasyon Kurumu 2 atama. Rekabet Kurumu 5 atama. DPT 31 atama. 1 dava. BDDK 30 atama. 1 dava. Tütün Kurumu 5 atama. TMSF 18 atama. GAP İdaresi 1 atama. 1 dava. 251 YTL. Türkiye Kalkınma Bankası 12 atama. 658 YTL. Vakıflar Genel Müdürlüğü 5 atama. 4 dava. 8 bin 37 YTL. Diyanet İşleri Başkanlığı 15 atama. DİE 15 atama. 2 dava. 259 YTL. TİKA 4 atama. Sosyal Yardımlaşma Müdürlüğü 4 atama. TRT 28 atama. 3 göreve iade. RTÜK 11 atama. Hazine 34 atama. 1 dava. Gümrük Müsteşarlığı 48 atama. 2 dava. Bin 893 YTL. 

</TEXT>
</DOC>
