<DOC>
<DOCNO> 362354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun26.html </URL>
<DATE> 2005/07/19/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Londra saldırılarıyla ilgili Pakistan'da bazı militanlar gözaltında... 
</HEADLINE>
<TEXT>

     Pakistan polisi, Londra'da düzenlenen bombalı intihar saldırılarıyla bağlantıları olabileceği şüphesiyle bazı aşırı dinci militanları gözaltında tuttuğunu bildirdi. 
     Doğudaki Lahor kenti Emniyet Müdürü Tarık Salim, Londra'daki saldırılarla bağlantıları olduğundan şüphelenilen ''birkaç'' militanı gözaltında tuttuklarını açıkladı. 
     Salim, kaç kişinin gözaltında olduğu ya da bunların hangi grupla bağlantıları olduğu hakkında ayrıntı vermedi. 
     Bazı polis yetkilileri ise gözaltındakilerin, iki yasadışı grubun üyeleri olduğunu söylediler. 
     Londra'daki saldırıların faiileri olduğu sanılan 4 intihar saldırganından üçünün Pakistan, birinin Jamaika asıllı İngilizler oldukları açıklanmıştı. 
     Pakistanlı bir mülteci kuruluşu yetkilisi dün, Pakistan asıllı 3 intihar saldırganının geçen yıl ülkeyi ziyaret ettiğinin belirlendiğini, bu kişilerin ziyaretleri sırasındaki temaslarıyla ilgili ayrıntıların güvenlik birimleri tarafından araştırıldığını kaydetmişti. 
     
</TEXT>
</DOC>
