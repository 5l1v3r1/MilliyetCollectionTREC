<DOC>
<DOCNO> 397164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/gun04.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in hatası Japonları üzdü 
</HEADLINE>
<TEXT>


Eski TBMM Başkanı Kaya Erdem'e hediye edilen Uzakdoğu saati sorun oldu. TBMM'yi gezen Japon heyeti, Çin Halk Cumhuriyeti'nin hediyesi gibi görünen saatin kendi hediyeleri olduğunu söyledi 

SALİHA ÇOLAK Ankara 

TBMM'de muhalefet kulisindeki, çeşitli ülkelerin parlamento ve hükümet temsilcileriyle 23 Nisan Çocuk Bayramı dolayısıyla gelen yabancı heyetlerin Meclis başkanlarına verdiği hediyelerin yer aldığı küçük müze, Meclis'i ziyarete gelen Japon kadınları üzdü. 

Devamsız olur mu 
Japonya'nın Türkiye Büyükelçisi'nin eşi Makato Ade'nin de aralarında bulunduğu kadınlar, müzede bulunan tahterevalli şeklindeki bir saatin altında, "Çin Halk Cumhuriyeti" yazdığını görünce tepki gösterdi. 
Türk - Japon Kadınları Dostluk ve Kültür Derneği, Ankara'da yaşayan Japon işadamları ve diplomatların eşlerinin isteği üzerine bir Meclis turu organize etti. Dernek Başkanı Avukat Nur Karakoç başkanlığındaki Japon kadınlar, milletvekillerinin "kaç gün çalıştığı"nı merak ettiler. İş yaşamlarındaki disiplinleriyle tanınan Japonlar, en çok milletvekillerinin devamsızlık yapmasına şaşırdı. 
550 milletvekilinin 184'ünün toplantı için yeterli olduğunu, 138 oyla karar alınabildiğini öğrenen Japon kadınlar, milletvekili devamsızlığına nasıl izin verilebildiğini sordular. 

Hata düzeltilmemiş 
Japon kadınlar, küçük müzede Çin Halk Cumhuriyeti hediyesi olarak görünen tahterevalli şeklindeki orijinal saati görünce çok şaşırdı. 
TBMM Başkanlığı'nın 5 yıl önce bu saatin Çin'in değil Japonların hediyesi olduğu konusunda uyarıldığını bildiren dernek yöneticileri, Japonların hatanın h l düzeltilmemiş olmasına çok üzüldüklerini, bu kez yazıyla uyarı yapacaklarını söyledi. 



</TEXT>
</DOC>
