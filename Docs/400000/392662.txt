<DOC>
<DOCNO> 392662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/siyaset/siy06.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rektör Aşkın irticaya engeldi' 
</HEADLINE>
<TEXT>



Bayram tatilini Samsun'un Bafra ilçesinde geçiren eski Adalet Bakanı Hikmet Sami Türk, dün yaptığı açıklamada Van Yüzüncü Yıl Üniversitesi Rektörü Prof. Dr. Yücel Aşkın'ın tutuklanması ve Samsun 19 Mayıs Üniversitesi Rektörü Prof. Dr. Ferit Bernay hakkında soruşturma açılmasını eleştirdi. Aşkın'nın üniversitedeki irticai hareketlere engel olmak istediği için tutuklandığını öne süren Türk, "Bu olay şunu gösteriyor ki, AKP öğretim kurumlarını baskı altına almak ve onları sindirmek istiyor" dedi. Olayın yargıya intikal ettiğini belirten Türk, yargıya güvenilmesi ve nihai kararın beklenmesi gerektiğini söyledi. Türk, Aşkın'a yönelik suçlamaların göreviyle ilgili olduğunu ve konunun öncelikle YÖK tarafından değerlendiril-mesi gerektiğini belirtti. 



</TEXT>
</DOC>
