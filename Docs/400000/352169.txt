<DOC>
<DOCNO> 352169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun59.html </URL>
<DATE> 2005/06/15/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Şili'de depremde yaklaşık 10 bin ev yıkıldı yada zarar gördü... 
</HEADLINE>
<TEXT>

     Şili’de önceki gün meydana gelen şiddetli depremde 9235 evin yıkıldığı ya da zarar gördüğü bildirildi. 
     Yetkililer, Şili’nin kuzeyini sallayan 7.9 büyüklüğündeki depremde ölenlerin sayısınınsa 11’e yükseldiğini belirtti. 
     Depremde And dağlarındaki köylerin büyük zarar gördüğünü ifade eden yetkililer, Devlet Başkanı Ricardo Lagos’un bugün depremden etkilenen toplulukları ziyaret ettiğini kaydetti. 
     Kriz Merkezi başkanı Alberto Maturana, 544 evin tamamen yıkıldığını, bazıları ağır 8691 evinse hasar gördüğünü söyledi. 
     Yetkililer, halen 835 kişinin okul ve kamu binalarında kaldığını, binlerce kişininse yağmalanacağı korkusuyla zarar gören evlerinde oturduğunu bildirdi. 
     Şili hükümetinin 70 bin kişinin yaşadığı deprem bölgesine her türlü yardımı yaptığı belirtildi. 
     Lagos, deprem nedeniyle Avrupa ziyaretini erteleyerek depremin merkez üssüne 115 kilometre mesafedeki sahil kenti İquiique’ye gelmişti. 
     İquiique’de durumun giderek normale döndüğü, iç kesimlerdeki köylere yardımda ise zorluk çekildiği kaydediliyor. 
     
</TEXT>
</DOC>
