<DOC>
<DOCNO> 381285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/siyaset/siy01.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kendinizi küçük düşürmeyin' 
</HEADLINE>
<TEXT>


Konferansın "Sorunlara Toplu Bakış" başlıklı birinci oturumunda, konuşmacılarla bazı dinleyiciler arasında sözlü tartışma yaşandı. Prof. Ahmet İnsel, bağırarak tepki gösteren Fatma Sarıkaya'ya müdahale etmek zorunda kaldı 


Bilgi Üniversitesi Rektörü Prof. Dr. Aydın Uğur'un "Bilgi Üniversitesi bakımından mesele, ifade özgürlüğü, bilimsel faaliyet özgürlüğüdür" sözlerine Turkish Forum adlı grubun üyesi olduğunu belirten Fatma Sarıkaya, "Özerklik yetmedi mi " diye tepki gösterdi. 
Sarıkaya tepkilerini soru - cevap bölümünde de sürdürünce oturumu yöneten Prof. Dr. Ahmet İnsel, "Hanımefendi, kendinizi küçük düşürmeyin" diye müdahale etti. 
Dinleyiciler arasındaki Başbakanlık Devlet Arşivleri Genel Müdür Yardımcısı Mustafa Budak da, "Türkiye'de resmi söylem ölümleri ink r etmiyor. Siz Müslüman kayıplarla ilgili de söz edecek misiniz " sorusunu yöneltti. Doç. Dr. Halil Berktay, şu iddiaları gündeme getirdi 
"1915'te devletin emriyle yapılan tehcirde başka bir şey bulunuyor. Devletin korumakla yükümlü olduğu tebaasının bir bölümü üzerinde hükümlü olduğu kanuni himayeyi kaldırması ve 'Bunlar meşru avdır' demesi olayıdır. 'Av sezonu açılmıştır' demesi olayıdır." 
Budak'ın böyle bir şey olmadığını vurgulaması üzerine Berktay, şöyle devam etti 
"Burada konuşmacı benim. Cevabı beğenmiyorsunuz. 'Türk ve Müslüman kayıplarından ne haber' haletiruhiyesi öyle bir noktaya geldi ki, Yahudi soykırımında 6 milyon Avrupalı Yahudi öldü. Almanya, 2. Dünya Savaşı sırasında 7.5 milyon kayıp verdi. Soykırım tartışmaları sırasında Alman tarihçilerin 'Alman kayıplarından ne haber' dediğini duydunuz mu " 



</TEXT>
</DOC>
