<DOC>
<DOCNO> 359793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/spo23.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milimetrik zafer 
</HEADLINE>
<TEXT>



Fransa Bisiklet Turu'nun Pforzheim - Gerardmer arası koşulan toplam 231.5 kilometre uzunluğundaki sekizinci etabını Pieter Weening kazandı. Turun ilk ciddi tırmanma etabı niteliğindeki yarışta Hollandalı bisikletçi, Alman Andreas Kloeden'i son anda geçti. Foto finişle birinci ilan edilen Weening'in rakibi Kloeden'in sadece 9 milimetre önünde bitiş çizgisini geçtiği açıklandı. Bu iki pedalın 27 saniye gerisinde kalan İspanyol Alejandro Valverde üçüncü oldu. Etap boyunca temkinli giden genel klasman lideri Lance Armstrong da yarışı peloton grubu içinde bitirdi. Son altı yılın şampiyonu olan ABD'li bisikletçi en yakın rakibi Alman Jens Voigt ile aradaki farkı 1 dakikaya çıkardı. Turun 171 kilometrelik Gerardmer - Mulhouse arası bugün koşulduktan sonra yarın bisikletçiler dinlenecek. 


</TEXT>
</DOC>
