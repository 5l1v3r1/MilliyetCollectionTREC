<DOC>
<DOCNO> 368901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sondun38.html </URL>
<DATE> 2005/08/11/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Saddam'ın baş yardımcılarından Tarık Aziz'i ailesi ziyaret edebilecek... 
</HEADLINE>
<TEXT>

     Irak’ın devrik devlet başkanı Saddam Hüseyin’in baş yardımcılarından Tarık Aziz’i ailesinin ziyaret etmesine izin verildi. 
     Aziz’in avukatı Bedi İzzet Arif, ilk kez, aile bireylerinin müvekkilini ziyaret etmesine izin verildiğini belirterek, bunu kabul ettikleri için Amerikalı ve Iraklı yetkililere teşekkür etti. 
     Arif, bugün Aziz’in yurtdışındaki ailesine telefon edebildiğini ve ziyaret için bir zamana karar verildiğini de söyledi. 
     Aziz’in eşi, kızı, ablası ve torunlarının müvekkilini ziyarete geleceğini ve aileden yaklaşık 6 kişinin ziyaretine izin verildiğini söyleyen Arif, ziyaret tarihine ilişkin kesin bilgi vermedi ancak bunun 20 Ağustos civarında olabileceğini belirtti. 
     Amerikan güçlerinin gözaltında tuttuğu Tarık Aziz, Saddam rejimindeki rolüyle bağlantılı olarak suçlanıyor. 
     Aziz’in avukatı Arif, önceki gün yaptığı açıklamada, müvekkilinin herhangi bir duruşmada Saddam aleyhine ifade vermeyeceğini söylemişti. 
     
</TEXT>
</DOC>
