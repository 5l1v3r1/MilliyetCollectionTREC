<DOC>
<DOCNO> 384019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/dunya/adun.html </URL>
<DATE> 2005/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'İş bundan sonra' 
</HEADLINE>
<TEXT>


AKP Meclis Grubu'nda konuşan Başbakan, müzakere süreci için 'Başarımız Maldiv'den hissedildi. Zorlu süreçler yaşandı. Ancak uygulamada daha fazla yorulacağız' dedi 

ANKARA Milliyet 


Başbakan Recep Tayyip Erdoğan, Müzakere Çerçeve Belgesi'nde MÇB Rum Yönetimi'ne NATO dahil tüm uluslararası kuruluşlara üyelik yolunu açabileceği ileri sürülen 7. maddede zorlu görüşmelerin olduğunu söyledi. "Türkiye, NATO başta olmak üzere, üye olduğu tüm uluslararası örgütlerde kendi özgür iradesiyle hareket edecektir" diyen Erdoğan, veto hakkının saklı kaldığı mesajını verdi. 
Başbakan Erdoğan'ın, dün alkışlarla sık sık kesilen AKP Grubu'ndaki konuşmasında verdiği mesajlar şöyle 

'Dik duruşla başardık' 
AB ile müzakerelere başlayan Türkiye, geleceği için son derece önemli bir kavşaktan alnının akıyla döndü. Bu diplomatik başarının yankısı sadece Avrupa'da değil, Asya'dan Maldiv Adaları'na, Maldiv Adaları'ndan Amerika'ya kadar hissedildi. Dik duruşumuz bir kez daha semeresini vermiş, duvar aşılmıştır. Zaman zaman sinirleri yıpratan, gerçekten bizleri çok ama çok yoran anlar oldu, zorlu süreçler yaşandı. Asıl iş bundan sonra başlıyor. Uygulamada daha fazla yorulacağız. 

'Veto hakkımız duruyor 
AB sürecinde 17 Aralık'taki kazanımların gerisine düşmedik. Yol haritası olan MÇB'nin belirlenmesinde yanlışa düşülmesine 'evet' diyemezdik. Belgenin 2. maddesinde, müzakerelerin ortak hedefinin katılım, yani tam üyelik olduğu açık bir şekilde ifade edilmiştir. Belgenin 7. maddesi de uzun müzakerelere konu olmuştur. Türkiye, NATO başta olmak üzere üye olduğu tüm uluslararası örgütlerde kendi özgür iradesiyle hareket edecektir. 
AB sürecinde milli menfaatlerimize halel getirildiği iddiası, boş iddiadan ve siyasi karalamadan öte bir anlam ifade etmez. Daha önce AB müktesebatına ve Ulusal Program'a imza koyanların, bugün bu yolculuğu veya bu programı ink r etmelerini anlamakta zorlanıyorum. Bu onurlu bir duruş değildir. Altında imzan var. Oraya kimliğini, kişiliğini koymuşsun. Ama şimdi kalkıyorsun, bunu ink r ediyorsun. Bu kendini ink rdır. Onlara gönül verenlere de sesleniyorum bu oyunlara gelmeyin. 

Arınç Vakur duruşla kazandık 

ANKARA Milliyet 

Başbakan Recep Tayyip Erdoğan, TBMM Başkanı Bülent Arınç'ı ziyaret ederek, AB süreciyle ilgili teşekkür ve yeni yasama yılıyla ilgili kutlama dileklerini iletti. 
Erdoğan, görüşmeye Maliye Bakanı Kemal Unakıtan, TBMM Dışişleri Komisyonu Başkanı Mehmet Dülger ve grup başkan vekilleriyle gitti. 
AB'yle müzakerelere başlanması nedeniyle Erdoğan'ı kutlayan Arınç, "Vakur, şuurlu bir şekilde bu süreç takip edilmiştir. Bu bir diplomasi başarısıysa, son 3 yıldan beri diplomaside çok atak şekilde çalışmanın sonuçlarını alıyoruz. Dik, milli, vakur duruşumuz Türkiye'ye çok şeyler kazandırdı" dedi. Başbakan Erdoğan da, "Bugün Türkiye için tarihi bir dönüm noktasıdır. Müzakere sürecinin de birçok zorlukları olacak, çok çok sıkıntılı günlerimiz olacak" dedi, aynı tavır ve milletin onurlu duruşuyla süreci devam ettireceklerini söyledi. Erdoğan, "Spekülasyonlara aldırış etmeyeceğiz. Artık Türkiye rayına girmiştir. Piyasalar adeta patlama yaşıyor. Bu başarı, bu zafer milletimizin ortak zaferidir, parlamentomuzun ortak zaferidir" ifadesini kullandı. 


</TEXT>
</DOC>
