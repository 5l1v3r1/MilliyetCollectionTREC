<DOC>
<DOCNO> 399048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sontur05.html </URL>
<DATE> 2005/11/29/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Minibüste hırsız dehşeti 1 ölü 
</HEADLINE>
<TEXT>

     
     Serhat ALAATTİNOĞLU İSTANBUL, DHA 
     
ŞİRİNEVLER- Mahmutbey yolunda minibüs içerisinde hırsızlık yaptığı öne sürülen kişi fark edilince silahıyla rastgeye ateş ederek 1 kişinin ölümüne neden oldu. 
     Halil Yıldırım cep telefonunu Şirinevler’de tamir için bıraktığı bir dükkandan aldıktan sonra eve gitmek üzere minibüse bindi. Yolcu dolu minibüste bir kişi yolculardan hırsızlık yapmak isterken fark edildi. Çıkan arbede sonucu bu kişi minibüsten atıldı. Bu sırada belindeki tabancayı çıkaran kişi, minibüste rastgele ateş etmeye başladı. Kurşunlardan biri 3 çocuk babası Halil Yıldırım’ın başına isabet etti. Yıldırım, minibüsle Balkan Hastanesi'ne daha sonra da Çapa Tıp Fakültesi Hastanesi'ne götürüldü. Ancak, kurtarılamadı. Yıldırım’ın kardeşi Cumali Yıldırım, Eve gelirken bir hırsız farkedilince silahıyla rastgele ateş ederek kardeşimi vurmuş, minibüsçü, yaralı kardeşimi en yakın hastaneye götürmüş ama hastane kabul etmediği için başka yere götürmüş. Orada ilk müdahale yapılsa, kurtulabilirdi. Minibüs içinde 30 kişi olduğu halde kimse tanık olarak ifade vermedi'' dedi. 
     İstanbul’da can güvenliğinin kalmadığını savunan Cumali Yıldırım suçluların bir an önce bulunmasını istedi. Yıldırım’ın Adli Tıp’tan alınan cenazesi Kahramanmaraş’ın Göksun İlçesi Taşoluk Beldesi'ne gönderildi. Polis kaçan saldırganı aramaya başladı. 
     
</TEXT>
</DOC>
