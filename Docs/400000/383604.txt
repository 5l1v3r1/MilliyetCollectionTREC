<DOC>
<DOCNO> 383604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonsiy13.html </URL>
<DATE> 2005/10/03/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Alman Büyükelçi AB kararı çıkacak, beklememiz gerekiyor 
</HEADLINE>
<TEXT>

     Almanya’nın Ankara Büyükelçisi Wolf Ruthart Born, Türkiye’nin AB müzakereleri ile ilgili olarak Lüksemburg’da yapılan görüşmelerin sonucunun beklenmesi gerektiğini söyledi. Born, "Şu anda top bakanların elinde. Bakanlar ile başbakan arasında yoğun bir trafik var. Bütün kanallardan çaba gösteriliyor. Sabırlı olmamız gerekiyor" dedi. 
     Büyükelçi Born, Almanya’nın Ulusal Günü dolayısıyla Alman Büyükelçiliği’nde düzenlenen resepsiyonda gazetecilerin sorularını yanıtladı. Born, Lüksemburg’da sürdürülen görüşmelerle ilgili olarak, "Bütün kanallardan herkes çaba gösteriyor. Karar Lüksemburg’dan çıkacak. Beklememiz gerekiyor" şeklinde konuştu. 
     Türkiye’nin ve Almanya’nın bir aile gibi olduğunu, aralarında "benzersiz" bir ilişkinin bulunduğunu ifade eden Born, "Beklememiz gerekiyor. Şu anda top bakanların elinde. Bakanlar ile Başbakan arasında yoğun bir trafik var" dedi. 
     Sabırlı olmak gerektiğini de vurgulayan Born, kendisinin de çok iyimser bir insan olduğunu da dikkati çekti. 
     
</TEXT>
</DOC>
