<DOC>
<DOCNO> 372320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/ekonomi/aeko.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazar boncuklu 'çelik' adamlar 
</HEADLINE>
<TEXT>


Türkiye'de yerleşik şirketlerin Erdemir ihalesine katılmak için bir araya gelerek oluşturdukları Ereğli Ortak Girişim Grubu, şirketi peşin alabileceklerini açıkladı. Logosunda nazar boncuğu olan EOGG, Erdemir'den sonra civar ülkelerdeki fabrikaları da almayı hedefliyor 

EKONOMİ SERVİSİ 

Türkiye'nin tek entegre yassı çelik fabrikası Erdemir'in özelleştirilme ihalesi yaklaştıkça taliplerin kendini tanıtma ve planlarını anlatma çabası hızlanıyor. Dün de Erdemir'in 13 talibinden biri olan, Türkiye'de yerleşik şirketlerin oluşturduğu, Türkiye Odalar ve Borsalar Birliği TOBB koordinasyonundaki Ereğli Ortak Girişim Grubu EOGG , iddialı hedeflerini açıkladı. TOBB Başkanı Rifat Hisarcıklıoğlu, "Her türlü kaynağı ortaya koyarak Türk firmaları olarak Erdemir'i almakta iddialıyız" derken EOGG İcra Kurulu Üyesi Metin Kalkavan, ihaleyi alırlarsa bedeli peşin ödeyebilecek güçte olduklarını bildirdi. 
Hisarcıklıoğlu, Erdemir'in otomotiv sektörü başta olmak üzere Türk sanayiinin gelişmesi için güvenilir tek yerel tedarikçi olduğunu belirterek, şunları kaydetti 

'Yurtdışına açılacağız' 
"Öncelikle Erdemir'i önümüzdeki 10 yıl içinde demir - çelik sanayiinde yaşanması beklenen konsolidasyonun önemli oyuncularından biri haline getirmeyi hedefledik. Erdemir halen 5 milyon tonluk ham çelik üretim kapasitesiyle Avrupa'nın dokuzuncu büyük üreticisidir. Biz Erdemir'i çok uluslu firmaların küçük bir parçası haline getirmek yerine, 10 yıl içinde yatırım projelerini tamamlayarak, Avrupa'nın ilk 5, dünyanın ise 10 büyük üreticisi arasına sokmayı hedefliyoruz." 
Bu hedefe sadece yatırım yaparak mevcut üretim kapasitesini artırma yoluyla ulaşmayacaklarını belirten Hisarcıklıoğlu, "Global oyuncu olmanın gerektirdiği şekilde diğer çelik fabrikalarına da talip olarak yapacağız. Diğer bir ifadeyle sadece Türkiye piyasasıyla sınırlı kalmayacağız. Başta yakın çevremizdekiler olmak üzere diğer ülkelerin piyasalarına açılarak, Erdemir'i bölge merkezi yapmak önemli hedeflerimizden biri" diye konuştu. 
Hisarcıklıoğlu, yapılacak yatırımlarla Erdemir'in 2015'te 15 milyon ton kapasite ve 15 milyar dolar ciroya ulaşarak Türkiye'nin en büyük sanayi gruplarının başında geleceğini belirtti. 

'Yabancı düşmanı değiliz' 
Hisarcıklıoğlu, Erdemir'in "yabancıya gitmemesi için yerli sermayede kalsın diye ucuza satılsın alalım" şeklinde bir yaklaşım içinde olmadıklarını kaydederek, EOGG üyesi firmaların da yabancı ortaklarının olduğunu hatırlattı ve "Erdemir'e kim daha iyi sahip çıkarsa, yeni yatırımlarla bir dünya şirketine çevirecekse ve Türkiye ekonomisine azami katkı sağlayacaksa o grup almalıdır. Biz bundan dolayı oluşmuş bir grubuz. Yabancı sermaye düşmanlığı yapmıyoruz" dedi. 



1 milyon doları olan ortak olabilir Toplantıda EOGG'nin halen 34 üyesi bulunduğu ancak ihale tarihine kadar yeni katılımlara açık olunduğu belirtildi. Verilen bilgilere göre EOGG'ye en az 1 milyon dolar, en fazla da 50 milyon dolarlık sermayeyle katılınabiliyor. Ana sözleşmeye göre hiçbir ortağın yüzde 9'dan fazla hissesinin olmayacak ve kimse hakim duruma gelemeyecek. EOGG İcra Kurulu Üyesi Bülent Demircioğlu, grubun tüm ortaklara eşit mesafede, katılımcı ve hesap verir bir yapıda olacağını, kararlarda uzlaşmanın esas alınacağını kaydetti. 

'Peşin öderiz' 
EOGG'nin finansal gücü ve imk nları üzerine sorulan soruları yanıtlayan EOGG İcra Kurulu Üyesi Metin Kalkavan, "Yapılan finans görüşmelerine göre bu ortaklık grubunun ihalede belirecek rakama göre tamamını peşin ödeme gücü de var, bir kısmı için finansman sağlama gücü de var. Yerli, yabancı bankalarımızdan çok ciddi ölçüde destek görüyoruz" diye konuştu. İhaleyi almaları halinde grubun şirketleşmeye döneceğini ve ihale şartnamesinin buna elverdiğini kaydeden Kalkavan, teminatın da şirketlerden toplanacak nakitle verileceğini söyledi. 
Rifat Hisarcıklıoğlu, Ortak Girişim Grubu'nun ihtiyaç duyması halinde, özellikle de ihale sürecinde ilave destek gerekmesi durumunda, TOBB'un maddi destek sağlamaya hazır olduğunu belirtti. Hisarcıklıoğlu, ancak bu durumda doğrudan ortaklık süresinin üç yıl ile sınırlandırılacağını kaydetti. 

'Avrupa Birliği, yatırımı sınırladı' Dünya çelik sektörünün bir konsolidasyon içinde olduğunu belirten EOGG Basın Sözcüsü Ali Kibar, bu süreçte Erdemir'in konsolide olan değil, konsolide eden şirket olması gerektiğinin altını çizdi. Kibar, çelikteki konsolidasyonun amacının rekabeti azaltıp fiyatları ve k rları yukarı çekmek olduğunu belirterek, "Türkiye gibi belli sektörlerde ihracat üssü haline gelmiş bir ülke için konsolidasyon, bu ürünleri kullanan sektörlerde büyümeyi ve rekabet gücünü baltalayan bir tehdit olabilir" dedi. 
Kibar, Türkiye'nin AB ile imzaladığı anlaşmalar çerçevesinde Erdemir'i alan şirket dışında yerel sanayicilerin bu tür bir yatırımı ekonomik olarak yapma şansının bulunmadığını ve bunun Erdemir ürünlerine artan oranlarda ihtiyaç gösteren yerel sanayiciler için büyük bir risk olduğunu anlattı. 

EOGG şirketleri Almet Metal Atakaş-Şahin AUER Bayraktarlar Holding Borusan Holding Çağ Çelik ÇEBİTAŞ ÇEMTAŞ Diler Holding Emek Boru Makine FİBA Holding Furtrans Denizcilik HATKO İçdaş Karadeniz Örme Kardemir Kıran Denizcilik Kibar Holding Koçoğlu İnşaat Kroman Marmara Metal Metal Saç MNG Holding ODC Firmalar Grubu Solmaz Gümrük Müş. ŞA-RA Enerji Tezcan Galvaniz Tosyalı Holding Turkon Holding Uğur Soğutma VİLMEKS Yardımcılar Holding Yıldırım Dış Tic. Yolbulan Çelik Sanayi 

İZLENİM 
Mavi ışıkla, tempolu müzikle geldiler EBRU SUNGUR 
Ereğli Ortak Girişim Grubu'nun EOGG toplantısı içeriğinin yanı sıra organizasyonuyla da ilgi ve heyecan uyandırdı. Seçilen müzikten aydınlatmaya, gerek EOGG üyesi gerekse basın mensuplarının katılımlarının fazlalığına kadar uzun süre akıllardan silinmeyecek bir toplantı yaşandı. Toplantıdan notlar şöyle 
Danışmanlığını Garanti Yatırım'ın yürüttüğü EOGG'nin toplantısının yine bir Doğuş Grubu iştiraki olan Hyatt Regency otelinde yapılması dikkat çekti. Toplantının yapıldığı salon, EOGG'nin logosuyla uyumlu olarak mavi ışıklarla aydınlatılmıştı. Toplantı başlamadan önce ney sesinin baskın olarak hissedildiği, Türk ezgileri içeren enstrümantal müzik yayını yapıldı. Toplantı başlarken ise tempolu bir müzik eşliğinde, oturma düzenine göre tek sıra halinde katılımcılar salondan içeri girdi. O sırada yaratılan atmosferin heyecanı basın mensuplarına da yansıdı ve bazı gazeteciler katılımcıları alkışladı. Toplantıyı izleyen basın mensubu sayısının fazlalığı da dikkat çekti, salonda 100'e yakın basın mensubu vardı. TOBB Başkanı Rifat Hisarcıklıoğlu, EOGG'nin logosunda neden nazar boncuğu bulunduğunun sorulması üzerine, "Erdemir bizim göz bebeğimiz. Göz bebeğimize de nazar değmesin istiyoruz" dedi.Hisarcıklıoğlu, Ortak Girişim Grubu'nun potansiyeline ilişkin bir soruya, "Bir laf vardır, can boğazdan gelir diye... Can Türk sanayisi ise boğaz da Erdemir'dir" yanıtını verdi. EOGG'ye Koç Grubu'nun da davet edildiği ancak grup yüzde 51 pay istediği için bir araya gelinemediği iddiaları üzerine Hisarcıklıoğlu, "Ben bütün gruplarla görüştüm. Kimse hakim ortak olmayacak ama kapımız herkese açık" dedi. EOGG üyelere, Erdemir'i gezerken neden az soru sordukları ve işçi tepkisiyle karşılaşıp karşılaşmadıkları yönündeki sorulara, "Az soru sorduk, çünkü Erdemir'in müşterisiyiz ve en iyi biz tanıyoruz. Gezerken de işçi tepkisiyle karşılaşmadık" yanıtını verdiler. 

</TEXT>
</DOC>
