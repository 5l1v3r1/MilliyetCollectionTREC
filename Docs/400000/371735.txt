<DOC>
<DOCNO> 371735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/guncel/axgun02.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Park manzaralı 'beleştepe'de 5 bin piknikçi 
</HEADLINE>
<TEXT>


ERDAL KILINÇ İstanbul 

Tüm Türkiye'nin dünyayla birlikte merakla beklediği Formula 1 Türkiye Grand Prix'si başarıyla gerçekleştirildi ancak ulaşımda büyük sıkıntı yaşandı. Yarış başladığında h l içeriye girmek için çabalayanlar bulunurken, biletsiz bölge halkı yarışları "beleştepe" adı verilen, piste h kim bir tepeden piknik havasında izledi. 

Trafik bıktırdı 
Yarışseverler sabah erken saatlerde yola çıktı. Birçok kişinin toplu taşıma araçları yerine özel otomobillerini tercih etmesi nedeniyle trafiğin yükü daha da arttı. İstanbul Park'a giden otoyollarda sabah saatlerinde başlayan yoğun trafik, büyük yarışın başlama saatine kadar devam etti. Birçok yarışsever de, bu nedenleri mücadeleyi kaçırdı. Bazı kişiler yasağa rağmen emniyet şeridine park edince, sıkışıklık hem gelişte hem de yarış sonunda daha da arttı. 

5 bin piknikçi 
Seyirciler, pistin tribünleri kadar dışardaki tepeleri de doldurdu. "Beleştepe" adı takılan ve pisti kısmen gören tepeye yerleşenlerin sayısı 5 bini geçti. Tel örgülerle çevrili piste sokulmayan seyyar satıcılar da soluğu burada aldı. Aralarında başörtülü kadınların da olduğu vatandaşlar, hem merakla bu organizyonu takip ettiler hem de piknik yaptılar. Tepeden yarışı izleyenlerin çoğunluğunu, çevre köylerden gelenler oluşturdu. 

Güvenlik duvarı 
Jandarma bölgede geniş güvenlik önlemleri aldı. Kalabalıktan yararlanarak hırsızlık yapan 5 kişi ile gasp iddiasıyla 3 zanlı gözaltına alındı. 
Samandıra, Kurtköy ve Şekerpınar gişelerinden geçişler daha önce alınan karar gereği sabah 07.00'den 19.00'a dek ücretsiz yapıldı, kentin önemli merkezlerinden her 5 dakikada bir otobüs seferleri konuldu. 
Başbakan Recep Tayyip Erdoğan, alana, Üsküdar'daki Polis Hastanesi'ndeki pistten helikopterle gidip geldi. 


</TEXT>
</DOC>
