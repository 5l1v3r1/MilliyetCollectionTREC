<DOC>
<DOCNO> 389392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/spor/spo07.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gün mutlaka 
</HEADLINE>
<TEXT>


İstanbul Park'ta elde ettiği zaferi "büyülü bir şehirde rüya gibi birincilik" sözleriyle özetleyen Honda'nın genç yeteneği Melandri, Rossi MotoGP'ye veda etmeden onu geçeceğini ve şampiyon olacağını iddia etti 

ÖZEL RÖPORTAJ MURAT AĞCA 


Türkiye'deki ilk MotoGP yarışında, Dünya Şampiyonu Valentino Rossi'yi sollayarak finişe ilk sırada giren ve kariyerinin ilk zaferine imza atan Honda'nın genç yeteneği Marco Melandri, profesyonel bir manken olarak podyumdaki yıldızını da parlatıyor. İstanbul Park'da rüyalarını süsleyen bir hayali gerçekleştirdiğini dile getiren şampiyon pilot, Milliyet'in sorularını içtenlikle yanıtladı ve hedefini, "Bir gün mutlaka şampiyon olacağım" sözleriyle özetledi. 

MotoGP'ye ilk kez ev sahipliği yapan İstanbul Park'ta, kariyerinin ilk zaferine ulaştın. Neler hissediyorsun 
Tabii ki çok mutlu ve gururluyum. Antrenmanlar sırasında pist çok hoşuma gitmişti. Tam bana göre demiştim. Çok hızlı virajları ve inişli - çıkışlı yapısıyla garip ama eğlenceli bir pist burası. Ben de eğlenceye bayılırım. Bir anlamda burada kazanabileceğimi hissetmiştim. Esas amacım yarıştan zevk almaktı. Bunu da kazanarak başardım. 

Genel klasmanda ikinci sıraya yükseldin. Ancak Nicky Hayden ile hala çekişiyorsun. Valencia'daki son yarışta ne olur 
İstanbul'a gelirken iki rüyam vardı. Birincisi ilk kez yarış kazanabilmek, diğeri de şampiyonada ikinciliği elde etmek. İlk rüyam gerçek oldu. Hem de Valentino Rossi'nin önünde kalmayı başararak hedefime ulaştım. Ayrıca şampiyonada da Nicky Hayden'ı geride bırakarak ikinci sıraya yükseldim. Şimdi Valencia'daki son yarışta da pozisyonumu koruyup sezonu ikinci olarak tamamlamak istiyorum. O zaman bu yıl için tüm hayallerim gerçekleşmiş olacak. 

İlk zaferini nasıl kutlayacaksın Özel bir parti yapmayı düşünüyor musun 
Şu anda dünyanın en mutlu insanı benim diyebilirim. Bu akşam fazla gezme şansı bulamadığım İstanbul'un tadını çıkaracağım. Arkadaşlarımdan çok güzel bir kent olduğunu duymuştum. 

Zafer sarhoşu olacaksınız anlaşılan ... 
Bakın, ben 1 Ocak'ta kendi kendime bir söz vermiştim. Bu sezon podyuma çıkana kadan içki içmeyeceğim diye. 10 Nisan'da Jerez'te podyuma çıktım. O akşam bu kez dedim ki, yarış kazanana kadar ağzıma içki sürmeyeceğim. İstanbul'da bunu da başardım. Artık bir partiyi hak ettim sanırım. Ancak yarın sabahtan itibaren büyük bir disiplinle Valencia'daki son yarış için hazırlanmaya başlayacağım. Burada size söz veriyorum, o yarış sonunda ikinci olamazsam, ömür boyu içki yok 

MotoGP'de bir gün şampiyon olacağına inanıyor musun 
Kesinlikle. Henüz 23 yaşındayım. Takımım Telefonica Movistar Honda'ya güveniyorum. Onlar da bana. Burada olduğu gibi bir sezonda birkaç kez daha yarış kazanabilirsem ve diğer yarışlarda da üst sıralarda yer alabilirsem, Rossi'nin tahtına rakip olabilirim. Rossi MotoGP'ye veda etmeden, onu geçmek istiyorum. 

İstanbul Park'ı nasıl hatırlayacaksın 
Burayı hiç unutmayacağım ki. Bu zaferim sayesinde Türkiye'nin ve bu pistin her zaman benim için ayrı bir yeri olacak. 

MARCO MELANDRI 
Yarış no 33 
Yarıştığı araç Honda RC 211W 
Doğum Tarihi 07.08.1982 
Doğum Yeri Ravenna, İtalya 
Kilo 61 kg, Boy 161 cm 
İlk yarışı 
1996, İtalya Şamp. Honda125RS 
İlk kazandığı yarış 
1996, Honda Cup 
Katıldığı ilk GP 
1997 Çek.Cum - Honda RS125R 
İlk kazandığı GP 
1998 Hollanda - Honda RS125R 
Toplam GP başarısı 
17 7x125cc Honda , 10x250cc Aprilia 
Podyum başarısı 44 17x125cc Honda , 25x250cc Aprilia , 2xMotoGP Yamaha 
Dünya şampiyonlukları 
1x250 cc Aprilia 2002 

Kariyeri 
1997 125cc Avrupa 4.'sü Honda 
1998 125cc Dünya Şamp. 3. Honda 
1999 125cc Dünya Şamp. 2. Honda 
2000 250cc Dünya Şamp. 5. Aprilia 
2001 250cc Dünya Şamp. 3. Aprilia 
2002 250cc Dünya Şamp. Aprilia 
2003 MotoGP 15. Yamaha 
2004 MotoGP 12. Yamaha 


</TEXT>
</DOC>
