<DOC>
<DOCNO> 354005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/soneko24.html </URL>
<DATE> 2005/06/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa 27 bin puan sınırına dayandı... 
</HEADLINE>
<TEXT>

     Haftanın ilk işlem gününü 179 puanlık yükselişle 26 bin 709 puanseviyesinden kapayan borsa bileşik endeksi, bugüne dengeli bir seyir izleyerek başladı. Ancak seansın ilerleyen dakikalarında borsaya alım geldiği gözlendi. Ve endeks gelen bu alımlarla 27 bin puan seviyesinin üzerine çıktı. Borsa en son 14 Mart 2005 tarihinde 27 bin puan seviyesinin üzerine çıkmıştı. Ancak endeksin 27 bin puan seviyesi üzerinde zorlandığı görüldü. Bu seviyeden gelen satışlarla tekrar 26 bin 800’lere gerileyen endeks bir süre bu seviyenin üzerinde hareket ettikten sonra günün ilk yarısını 27 bin puanın altında tamamladı. 
     Günün ilk yarısında 26 bin 658 27 bin 19 puan aralığında hareket eden borsa bileşik endeksi, günün ilk seansını 165 puanlık yükselişle 26 bin 874 puan seviyesinden kapadı. Bu kapanışla birlikte hisse senetleri ise ortalama olarak yüzde 0,62 oranında değer kazandı. İlk seansta toplam 501,2 milyon YTL işlem hacmi gerçekleşirken Doğan Holding, İş Bankıs C , Yapı Kredi Bankası, Park Elektrik, Koç Holding ve Ereğli Demir Çelik hisseleri ise ilk seansta en çok işlem hacmine sahip hisseler olarak sıralandı. 
     Avrasya Yatırım Ortaklığı - 5,81 , İnfotrend - 3,94 , Beşiktaş Futbol Yatırımları - 2,19 , Ünal Tarım - 2,13 ve Logo Yazılım - 1,85 günün ilk yarısında en çok değer yitiren hisseler olurken, en çok yükselen hisseler Haznedar Ateş Tuğla 10,57 , Işıklar Ambalaj 10,28 , Ceytaş 9,91 , Yataş 8,26 ve Doğan Gazetecilik 4,90 olarak sıralandı. 

D-FİNANS AR-GE 

     
</TEXT>
</DOC>
