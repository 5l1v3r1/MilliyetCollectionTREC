<DOC>
<DOCNO> 378886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun07.html </URL>
<DATE> 2005/09/16/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ermeni tasarılarına onay 
</HEADLINE>
<TEXT>

     ABD Temsilciler Meclisi Uluslararası İlişkiler Komitesi, sözde Ermeni soykırımını tanıyan iki tasarıyı kabul etti. 
     ABD Temsilciler Meclisi Uluslararası İlişkiler Komitesi'nde, tasarılardan birincisi 11'e karşı 35, ikincisi 7'ye karşı 40 oyla kabul edildi. 
     Temsilciler Meclisi'ne gelmesi beklenmiyor Komitede kabul edilen beklenen tasarıların, Temsilciler Meclisi genel kuruluna gelmesi öngörülmüyor. Tasarıların genel kurul gündemine getirilmesi, ABD Temsilciler Meclisi Başkanı Dennis Hastert'ın tasarrufunda bulunuyor. 
     
     ABD yönetimi karşı çıkmış 
     Öte yandan ABD Kongre kaynakları, Amerikan Dışişleri Bakanlığı'nın adli işlerden sorumlu bakan yardımcısı Matt Reynolds'un, Komite Başkanı Henry Hyde'a kendi imzasını taşıyan bir mektubu bugün ulaştırdığını ifade ettiler. Kongre kaynaklarına göre, bu mektupta Amerikan yönetimi iki tasarının da komitede kabul edilmesine karşı çıkıyor. 
     
     Tasarıların içeriği 
     Kabul edilen tasarılardan ilkinde, ABD Başkanı George Bush'a, ABD dış politikasını "Ermeni Soykırımına" ilişkin anlayış ve duyarlılığı yansıtacak şekilde yönlendirmesi çağrısında bulunuluyor. İkinci tasarı ise 1915-1923 tarihleri arasındaki sözde Ermeni soykırımını anma çerçevesinde, Türk hükümetini, Osmanlı İmparatorluğu döneminde Ermenilere yapılanları tanımaya çağırıyor. 
     
</TEXT>
</DOC>
