<DOC>
<DOCNO> 363623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun03.html </URL>
<DATE> 2005/07/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
ABD'de sıcaklar can aldı En az 18 ölü... 
</HEADLINE>
<TEXT>

     ABD’nin batısında aşırı sıcakların en az 18 kişinin ölümüne neden olduğu bildirildi. 
     Yerel yetkililer ve polis kaynakları, sıcaklığın gölgede yer yer 45 dereceyi aştığını, özellikle Arizona’nın sıcaklardan ciddi şekilde etkilendiğini belirttiler. 
     Fransız haber ajansı AFP’ye açıklama yapan Arizona eyaletinden polis yetkilisi Randy Force, "Aşırı sıcaklardan dolayı en az 18 kişinin öldüğü haberleri elimize ulaşıyor" diyerek, ölü sayısının artmasından endişe duyulduğunu söyledi. 
     Sıcaklar nedeniyle ölenlerin çoğunun evsizler olduğu, bu kişilerin sıcaktan korunacak yer bulamadıkları ve su alacak paraları olmadığı için hayatlarını kaybettiği belirtiliyor. 
     Bazı yerlerde sıcaklığın güneşte 55 dereceyi bulduğu kaydedildi. 
     Aşırı sıcakların her yıl etkili olduğu ABD’nin batısında bu yıl önlemlerin geniş ölçüde artırıldığı ifade edildi. 
     
</TEXT>
</DOC>
