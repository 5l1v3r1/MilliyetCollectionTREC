<DOC>
<DOCNO> 354679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun09.html </URL>
<DATE> 2005/06/23/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
İngiliz basını Türkiye daha pürüzlü bir yolla yüzyüze 
</HEADLINE>
<TEXT>

     BBC 

      İngiliz gazetelerinde bugün Başbakan Tony Blair'in, ülkesinin Avrupa Birliği dönem başkanlığı programını açıklayacağı konuşmasına yönelik yorumlar yer alırken, gazeteler Türkiye'nin önünde pürüzlü bir yol olduğunu ve Türkiye'nin müzakerelere kolay başlanamayacağını yazdı. 
     Financial Times, İngiltere'nin dönem başkanlığındaki önceliklerini iki başlıkta topluyor 
     Avrupa Birliği'nin 2007-2013 bütçesinin tamamlanması ve Türkiye'yle 3 Ekim'de üyelik müzakerelerine başlanması. 
     Gazeteye göre İngiltere'nin, Türkiye'yle müzakerelere yönelik kaygılara yanıtı şu olacak 
     "Müzakereler en az 10 sene sürecek. Bu nedenle gerçekte müzakerelere başlanması, fazla abartılmamalı." 'İngiltere'nin belki de en zor dönem başkanlığı' 
     
     Peel 3 Ekim'de müzekereler kolaylıkla başlamaz 
     Financial Times yazarı Quentin Peel İngiltere'nin, 1973'te Avrupa Birliği'ne üye olması sonrası belki de en zor dönem başkanlığına hazırlandığını yazıyor. 
     Peel, Türkiye'yle 3 Ekim'de üyelik müzakerelerine kolaylıkla başlanmayacağını söyleyip, bunun nedenlerini şöyle açıklıyor 
     "Çünkü Kıbrıs muhtemelen müzakerelerin başlamasıyla her çeşit koşul arasında bağlantı kurmaya çalışacak. Bu da, Türkiye'nin üyeliği konusunda tereddütlü ülkeleri cesaretlendirebilir. Almanya ve Fransa'nın güçlü desteği olmadan, Bay Blair'in bu konuda işi zor olacaktır." 
     
     The Guardian Artık adaylar daha yakından denetlenecek 
     Guardian yazarı Simon Tisdall ise "Genişlemenin artan ağrıları" demiş bugünkü yazısında. 
     Tisdall, Avrupa Birliği'nin içinde bulunduğu durumda, şu siyasi realitenin kaçınılmaz olduğu görüşünde 
     "Aday ülkeler Bulgaristan, Romanya, Hırvatistan ve Türkiye daha yakından denetlenecek. Bu ülkelerin insan hakları, adli reform, yolsuzlukla mücadele ve medya özgürlüklerine, Avrupa Komisyonu'nun Adalet ve Güvenlik'ten sorumlu üyesi Franco Frattini'nin deyişiyle 'daha büyük mercekli bir camdan' bakılacak. 
     Türkiye ise daha pürüzlü bir yolla yüzyüze. Ankara, Kıbrıs ve Ermenistan'a yönelik sorunların üstesinden gelmek zorunda. Paris de bu hafta, Türkiye'nin üyeliğinin sadece Fransa'da yapılacak bir referandumla veto edilebileceğini teyit etti zaten." 
     
</TEXT>
</DOC>
