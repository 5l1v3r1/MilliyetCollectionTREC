<DOC>
<DOCNO> 392369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sondun15.html </URL>
<DATE> 2005/11/05/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Fransa'da yaşananlar Almanları korkuttu 
</HEADLINE>
<TEXT>

     Almanya'nın Brandenburg eyaleti İçişleri Bakanı Jörg Schönbohm, Fransa'daki olayların Almanya'da meydana gelmemesi için uyarıda bulundu. 
     Schönbohm, Neuen Osnabrücker gazetesine yaptığı açıklamada, Almanya'da ''gettolaşma'' olduğuna dikkati çekti. Bakan, ''Uzun zamandır uyum konusunu ciddiye almadığımızdan, Almanya'da yabancılar arasında gettolaşma var. Yabancıların uyumu gerçekleşmediği ve gençlere perspektif sunulamadığı takdirde, Almanya'da taşkınlıklar olabilir'' diye konuştu. 
     ''Almanya'nın büyük şehirlerindeki ikinci ve üçüncü kuşak Türklerin büyük çoğunluğunun henüz uyum sağlayamadığını'' kaydeden Schönbohm, ''en önemli sorunun dil ve diploma alamama sorunu olduğunu'' belirtti ve ''Bunun değişmesi lazım'' dedi. 
     
</TEXT>
</DOC>
