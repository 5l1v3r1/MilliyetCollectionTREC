<DOC>
<DOCNO> 363880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sonspo02.html </URL>
<DATE> 2005/07/24/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Mondragon, Palermo ile anlaşamayınca çark etti... 
</HEADLINE>
<TEXT>

     Mondragon, Palermo ile anlaşamayınca çark etti. Telefona sarılan Mondi, Canaydın’ı aradı ama Başkan görüşme talebini reddetti. 
     
     Telefonuna çıkmadı 
     Başkan Özhan Canaydın, Ali Ferit Mondragon’a sert tepki gösterdi. Uzun süredir İtalya Serie A takımlarından Palermo ile görüşen Kolombiyalı kaleci, parasal konularda anlaşma sağlayamayınca direkt olarak Başkan Özhan Canaydın’ı aradı. Ancak Mondi’ye bir hayli kızgın olduğu öğrenilen Cim Bom’un patronu, Kolombiyalı file bekçisinin görüşme talebini geri çevirerek, tepkisini ortaya koydu. 
     
     Kalmak istiyorum’ 
     Bunun üzerine sportif direktör Bülent Tulun’a telefonla ulaşan Mondragon, Galatasaray’da kalmak istediğini söyledi. Pazartesi günü yarın İstanbul’da olacağını açıklayan Kolombiyalı oyuncu, bir kez daha görüşmek istediğini ve kariyerine Türkiye’de devam etmek istediğini bildirdi. Tulun ise, yönetimle görüştükten sonra kendisine yanıt verebileceğini Mondi’ye iletti. 
     
</TEXT>
</DOC>
