<DOC>
<DOCNO> 361274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/yazar/altan.html </URL>
<DATE> 2005/07/15/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Değişik dinlere göre cinsel ilişkiler grafiği... 
</HEADLINE>
<TEXT>


3'te 2'si denizlerden oluşan "yer" küresi üstündeki topraklar, 200 ülkeye bölünmüş ve her birinin tepesine bağdaş kurmuş olan politikacı esnafı, birbirine benzer tatavalarla, insanları hipnozlayıp gözlerini boyama yarışına girmiş olsalar da modern teknoloji, gerek "iletişim", gerek "ulaşım"da yarattığı akıl almaz bir hızla, "Dünya"yı küçültüp saydamlaştırmada... 
Politik tatavalarla ne kadar perdelemek istense de evrensel ekonominin ırmaklarını oluşturan trilyonlarca doların, nerelerden kaynaklanıp, nerelere aktığının grafiği, gün günden daha çok ortaya çıkmakta... 

Değişik dinlere göre cinsel ilişkiler grafiği ise, henüz daha yeterince bilimsel projektörlerin ekranına yansıtılmış değil yeterince... 
Örneğin son yüz yıl içinde, genelevlerle randevuevlerine gitmiş erkek oranı Tokyo'da ne kadar, New York'ta ne kadar, Kahire'de ne kadar, Bombay'da ne kadar, Moskova'da ne kadar, Berlin'de ne kadar, Roma'da ne kadar bilinmiyor... 
Bilinse ve değişik dinler dünyasının erkekleri arasında, genelevlerle randevuevlerine gitme oranları saydamlaştırılsa... 
Sonra geçen yüzyılın grafiği, bugünkü durumla karşılaştırılsa... 

Vaktiyle "nebbaşlık-mezar soyuculuk" epey yaygınmış bizde. Nebbaşlar, gece taze ölülerin mezarlarını açar, altın dişlerini söker, parmaklarında unutulmuş yüzükleri falan çalarlarmış. Nebbaşlar öldüğünde, kimse Tanrı'dan rahmet dilemezmiş onlara... 

Bir gün bir nebbaş ölmüş bir kasabada. Ve hemen oğlu da başlamış nebbaşlığa... 
Öyle ki oğul, soyduğu taze ölülerin kıçına bir de kazık sokuyormuş. 
Kasabalı, oğul için 
- Babasına rahmet okuttu, demeye başlamış hiç değilse rahmetli babası, soyduğu ölülerin kıçına kazık sokmazdı... 

Politikacı tatavaları arkasındaki parasal kirlenmeler, sosyo-ekonomik yapıyı cüzzama uğrattığında dirileri soyma da, ölüleri soymaya kadar kırkayaklaşır... 
Günümüzde eski ölü soyuculuk kimsesiz mezarlarda, uyuşturucu ticareti için, kenevir yetiştirmeye dönüşmüşe benziyor... 

Nebbaşlığı anladık sahipsiz mezarlarda kenevir yetiştirildiği de medyanın gündeminde... 
Saydam olmayan konu, İslam geleneklerinde neden kadınların erkeklerden daha derine gömülerek, "nekrofili-ölü seviciliğe" karşı önlem alındığı... 
Acaba Hz. İsa dininde de ölü seviciliğe karşı alınmış önlemler var mı 

21. yüzyıl, şimdiye dek ya hiç akla gelmemiş ya pozdan ibaret bir üstünlüğü sürdürmek için, kutsallaştırılıp arkasına sığınılmış "tabu"lardan ötürü görmezlikten gelinmiş konularla da, ilgilenme peşinde... 
Elbet bir gün, değişik dinlere göre cinsel ilişkiler grafiği de, nasıl bir değişim izlediğiyle birlikte, okul dersleri arasına girecek... 

Vaktiyle köylerde bluğa ermiş erkek çocukların, ilk cinsel deneyimlerini dişi eşekle yaptıkları söylentileri yaygındı... 
Yıllarca önce de, sakatlandığı için dönüş göçüne katılamamış ve Eyüp'te kalmış topal bir leyleğin ırzına geçildiğini yazmıştı gazeteler... 
İslami coğrafyada "bestialite-hayvan sevicilik" ne oranda, Budist coğrafyada ne oranda bilmiyoruz... 

Erkekleri tahrik etmemek için, kadınların saklanıp örtündükleri dünyalar ile, kadınların sere serpe dolaşabildikleri dünyalarda cinsel ilişkiler grafiği ne gibi ayrıntılar gösteriyor acaba kim bilir... 
Bu konularda Hz. İsa dininde de, birtakım eğlenceli fıkralar anlatılır. 

Bir gün bir Katolik, günah çıkarmak için kiliseye gitmiş 
- Peder, demiş, ben bir domuz becerdim, günah çıkartmak istiyorum... 
Papaz 
- Şu kadar bağışta bulun, 5 de mum yak bağışlayıcı Tanrı, affeder günahlarını, demiş. Ancak nasıl yaptın bu işi diken diken tüyleri sana batmadı mı domuzun .. 
Günahk r kişi 
- Batmadı, demiş, becerdiğim domuz uyuzdu... 
Papaz pek şaşırmış 
- Ne, uyuz domuzu becerdin ha iyi o sırada seni tepmedi... 
- Tepemedi çünkü ölüydü... 
- Ölü, uyuz bir domuzu mu becerdin yani 
- Evet peder, öyle oldu maalesef... 
- Peki, seni hiç kimse görmedi mi 
- Görmedi, herkes pazar ayini için kilisedeydi... 
- Şükret ki Tanrı, hemen çarpmadı seni... 
- Önlemimi almıştım, göğsümde İncil-i şerif vardı... 

Yer çekimi yasası gibi, doğanın libido dürtüsü de geleneklere göreneklere, inançlara göre birtakım çerçevelerin içine tümden alınamıyor... 
Tabii bir de bu alanda, ekonomik vantilatörlerin estirdiği rüzg rlanmalar var... Kozmetik endüstrisi, silahtan sonra, ikinci büyük endüstrisi yeryüzünün. Nerelerden, nasıl kazanılmış paralar, ne karşılığında akıyor ki, "süslenme havuzları"na 

İletişimle ulaşım hızlandıkça küçülen "yer" küresi üstünde doğal coğrafya, siyasal coğrafyaya ağır basmakta ve çeşitli diyarlarla dinlerden milyonlarca tatilci, ortak bir görünüm içinde, sıcak denizlerin kıyı kentlerini doldurmakta... 
Son yüz yıl içinde değişik dinlere göre aşıkdaşlık ve "zina" oranları ne idi, ne oldu o da hiç mi hiç bilinmiyor... 

Ölmeler öldürmeler, patlamalar çatlamalar bir yanda gülmeler eğlenmeler, içmeler dans etmeler, öpüşmeler sevişmeler bir yanda süre dursun... 
Ve bir yanda da, süre dursun politik tatavalar... 
Dogmalarla tabular da ufalandıkça ufalanır zamanla ve Kozmos'un, hidrojen enerjisi gibi kullanıma giren yeni verileri, değiştirir gider insan yaşamlarını... 



</TEXT>
</DOC>
