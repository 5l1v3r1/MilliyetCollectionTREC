<DOC>
<DOCNO> 370751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/ekonomi/eko03.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fortis, 2.7 milyon YTL fark ödeyecek 
</HEADLINE>
<TEXT>



Hollanda - Belçika şirketi Fortis Bank, Dışbank'ın yüzde 89.34 hissesini 880 milyon euro bedelle satın aldığı işlemle ilgili fiyat ayarlaması sonucunda, satıcılara paylarıyla orantılı olarak 2.68 milyon YTL fark ödeyecek. 
Fortis, Brüksel'de yaptığı açıklamada, tarafların Dışbank'ın yüzde 100'ü için artı 3 milyon YTL 1.79 milyon euro tutarında bir fark ödenmesi konusunda anlaştıkları ve buna göre bankanın yüzde 100'ünün bedelinin 986.8 milyon euro olduğu bildirildi. Doğan Şirketler Grubu'ndan Borsa'ya gönderilen açıklamada, "Fortis Bank NV SA tarafından Dışbank hisselerinin yüzde 100'ü için 3 milyon YTL tutarında bir fark ödenmesi taraflarca kabul edilmiş olup, bu tutarın şirketimizce satıma konu olan ve Dışbank sermayesinin yüzde 62.6'sını temsil eden hisselere tekabül eden 1 milyon 878 bin YTL'lik kısmı tarafımıza ödenecektir" denildi. 

Dışbank'ın payı 
Dışbank'ın açıklamasında da şöyle denildi 
"Dışbank'ın yüzde 89.34' ünü temsil eden hisselere tekabül eden 2 milyon 680 bin YTL'lik kısmı satıcılara payları ile orantılı olarak ödenecektir. Bu aşamadan sonra SPK'nın talimatları çerçevesinde hareket edilecektir" 


</TEXT>
</DOC>
