<DOC>
<DOCNO> 377830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo38.html </URL>
<DATE> 2005/09/12/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
FİFA Başkanı'ndan FİFA'ya dava açan kulüplere dava... 
</HEADLINE>
<TEXT>

     Mehmet Özdemir bildiriyor 

FİFA Başkanı Sepp Blatter, FİFA'ya karşı dava açan kulüplere tepki gösterdi. 
     Blatter, Belçika'nın VRT Televizyonu'nun teleteksinde çıkan haberde, FİFA'ya karşı adli girişimlerde bulunan kulüplere karşı sert tepki göstereceğini söylüyor. 
     Haberde, Blatter, Belçika 1. lig takımlarından Racing Charleros kulübünün FİFA'nın milli takımlara göndermek zorunda bıraktığı ve milli maçlarda sakatlanan futbolcular için tazminat ödemediği gerekçesiyle dava açmasına karşın, kulübe ceza verilmesi için Belçika Futbol Federasyonuna başvuracağı belirtiliyor. 
     Charleros kulübünde oynayan Faslı Milli futbolcu Abdelmajid Oulmers milli takım için ülkesine çağırıldıktan sonra ağır şekilde sakatlanmış ve yaklaşık 8 ay süren tedavisinin tüm tıbbi masrafları ile maaşını Charleros kulübü ödemek zorunda kalmıştı. 
     Olayla ilgili Charleros kulübü FİFA hakkında dava açarak, bu tür masrafların FİFA tarafından karşılanması hususunda mahkemeye başvurmuştu. 
     FİFA Başkanı Blatter, Charleros'un böyle bir tutum içine girmesini yanlış bulduğunu, FİFA'nın Avrupa'da yaşanan Bosman davasının benzeri bir olayın yaşanmaması için elinden geleni yapacağını sözlerine ekledi. 
     
</TEXT>
</DOC>
