<DOC>
<DOCNO> 351087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur05.html </URL>
<DATE> 2005/06/11/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Fatih Camii 6 cm kaymış... 
</HEADLINE>
<TEXT>

     Fatih Camii’nin 6 santimetre kaydığı bildirildi. Vakıflar Genel Müdürlüğü İstanbul’daki Fatih, Süleymaniye, Nuru Osmaniye, Piyale Camii ve Valide Sultan Camii’nin restorasyon calışmalarını yaparken camilerin camilerin depreme karşı güçlenmesini de sağlayacak. 
     Zemini 6 santimetre kayan Fatih Camii, 1458 yılında yapıldı. Camii Vakıflar Genel Müdürlüğü tarafından tekrar eski yerine getirilecek. Genel Müdürlük başta Fatih Camii olmak üzere, İstanbul’daki beş büyük caminin restorasyon çalışmalarını da başlatacak. Fatih Camii, Süleymaniye Camii, Nuruosmaniye Camii, Piyale Camii ve Valide Sultan Camii’nin projelerini bitiren Genel Müdürlük, restorasyon çalışmalarını 2006’nın sonuna kadar tamamlamayı planlıyor. 
     Vakıflar, restorasyonunu gerçekleştirdiği yapıların depreme karşı güçlendirilmesini de sağlayacak. 
     
     CAMİLERİN ORJİNAL ŞEKİLLERİ TESPİT EDİLDİ 
     Genel Müdürlük, cami mimarlarının çalışma tarzını da belirledi. orjinal şekilleri de tespit edilen yapılar, yıkılsa bile aslına uygun olarak yeniden inşaa edilebilecek. 
     Yapıların herhangi bir depremde zarar görmesi durumunda 2006’nın sonuna kadar da uzmanlarının elinde yapıların 
     orijinaline uygun planlar da bulundurulacak. 
     
     ESERLERE SPONSORLARIN TABELALARI ASILACAK 
     Genel Müdürlük, İstanbul’daki büyük camilerin restorasyon çalışmalarını bitirdikten sonra diğer cami ve tarihi yapıları da yenileyecek. Restorasyon işlemleri tamamlandıktan sonra, eserlere en son restore edildiği tarih ve eğer varsa onarım işlemine katkısı bulunan sponsorların isimlerini taşıyan tabelalar asılacak. 
     
</TEXT>
</DOC>
