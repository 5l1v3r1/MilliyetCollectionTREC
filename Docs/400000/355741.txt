<DOC>
<DOCNO> 355741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/siyaset/siy03.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Para verin, parti kuralım' 
</HEADLINE>
<TEXT>



Irak Devlet Başkanı ve Kürdistan Yurtseverler Birliği KYB lideri Celal Talabani'ye mektup gönderen Osman Öcalan, para ve ve koruma tahsis edilmesi halinde PKK'lıları dağdan indirebileceklerini söyledi. 1 Mart 2005 tarihli mektupta, PKK'nın Türkiye ile birlikte hareket edip Irak'taki Kürt yönetimine saldıracağını öne süren Öcalan, şunları anlattı 

'İlk dış tehdit Türkiye' 
"Dış tehditlerin ilk sırasında Türkiye, iç tehditlerin ilk sırasında ise PKK yer alıyor. Türkiye, Kürdistan'ın kuruluşunu hazmedemiyor. Daha önemlisi Abdullah Öcalan aracılığıyla PKK'yı Kürdistan'a saldırtmanın hazırlıklarını yapıyor." 
Kürtlere yönelik tehdidinin ortadan kaldırılması için maddi yardıma ihtiyaç duyduklarını da kaydeden Öcalan, şöyle devam etti "Projelerimiz Türkiye'de yasal siyasi bir partinin kurulması, bir gazetenin çıkarılması ve demokratik sivil örgütlenmelerin yaratılmasıdır." 
Mektupta, maddi destek verilmesi halinde PKK'lıları dağdan indirebileceklerine de dikkat çeken Öcalan, bunun için acil olarak ayda 100 bin dolar para ödenmesini istedi. 


</TEXT>
</DOC>
