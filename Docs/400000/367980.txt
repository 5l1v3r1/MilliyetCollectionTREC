<DOC>
<DOCNO> 367980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun13.html </URL>
<DATE> 2005/08/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Schily, 'büyük koalisyona' açık... 
</HEADLINE>
<TEXT>

     Almanya İçişleri Bakanı Otto Schily de, 18 Eylül'de yapılacak genel seçimlerden sonra gerektiği takdirde muhalefetteki Hıristiyan Demokrat Birlik Partisi CDU ile ''büyük koalisyona'' açık olduklarını söyledi. 
     Sosyal Demokrat Parti SPD üyesi Schily, ARD televizyonuna yaptığı açıklamada, hedeflerinin hükümet politikasının devamı olduğunu, bu nedenle CDU ile koalisyon olasılığını başından itibaren dışlayamayacaklarını belirtti. 
     Schily, bununla birlikte, bir büyük koalisyon oluşturulmasını, ancak SPD'nin seçimlerde en güçlü parti olması ve Başbakan Gerhard Schröder'in görevinde kalması durumunda mümkün gördüğünü kaydetti. 
     SPD'den Çalışma ve Ekonomi Bakanı Wolfgang Clement, Maliye Bakanı Hans Eichel ve Kuzey Ren Vestfalya eyaletinin eski Başbakanı Peer Steinbrück de, hafta sonunda benzer açıklamalarda bulunmuşlardı. 
     
</TEXT>
</DOC>
