<DOC>
<DOCNO> 377507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun32.html </URL>
<DATE> 2005/09/11/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Şaron "Yol haritasının işlerlik kazanabilmesi için terörizm sona ermeli" 
</HEADLINE>
<TEXT>

     İsrail Başbakanı Ariel Şaron, ''yol haritasının işlerlik kazanabilmesi için terörizmin, düşmanlığın ve kışkırtmaların tamamen sona ermesi gerektiğini'' söyledi. 
     Şaron, ABD'de yayımlanan Newsweek dergisine verdiği, derginin yarınki sayında yer alan demecinde, ''Gazze'den çekilme tamamlandıktan sonra, terörizmin devam etmesi durumunda tepkilerinin çok ciddi'' olacağı uyarısında bulundu. 
     ''İsrail ve Filistin arasında gelişmelerin mümkün olabileceğini'' belirten Şaron, Filistin Devlet Başkanı Mahmud Abbas'ı kast ederek, ''Kendine düşeni yaparsa çok şey yapabileceğimizi düşünüyorum ancak bunu yapması gerek'' diye konuştu. 
     Şaron, İsrail'in Gazze Şeridi'nden çekilmesinin ülkesinin dünyadaki imajını iyileştirmeye yarayacağını da ifade etti. 
     Aynı dergiye açıklamada yapan Mahmud Abbas da, İsrail'in Batı Şeria'daki birçok kenti boşaltmayı kabul etmek ve Filistinli mahkumları serbest bırakmak gibi verdiği sözleri tutmadığını belirtti. 
     Asıl amacının Filistinlilerin hayat şartlarını düzeltmek olduğunu söyleyen Abbas, ''Hayat düzelirse, ortam düzelecektir ve insanlar şiddete, saldırılara ve bombardımanlara hoşgörü göstermeyeceklerdir'' dedi. 
     
</TEXT>
</DOC>
