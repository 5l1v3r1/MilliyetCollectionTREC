<DOC>
<DOCNO> 387217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/spor/spo01.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Artık sıkıldım' 
</HEADLINE>
<TEXT>


Çalımbay, istifa sözünden bunaldığını şimdi sadece Bolton maçını düşündüğünü ifade etti 


Beşiktaş Teknik Direktörü Rıza Çalımbay, Kayserispor beraberliğinin artık geride kaldığını, sadece Bolton ile oynayacakları UEFA Kupası maçını düşündüklerini söyledi. Sahaya sürdüğü takımı da savunan Çalımbay, "Her şey vardı ama gol yoktu" dedi. Sergen'in yokluğunun takıma olumsuz yansıdığını vurgulayan Rıza hoca, istifa söylentileriyle ilgili olarak da şunları söyledi "Artık sıkıldım. Geldiğim günden bu yana hep bu dedikodularla karşılaşıyorum. Perşembe günü bizim ve Türk futbolu için çok önemli bir maç var. Şimdi bunu düşünüyoruz." 
Beşiktaş taraftarı ise dün ilk kez Rıza Çalımbay'ı protesto ederken, milli futbolcuyu da, "Tümer Milli Takıma" sözleriyle eleştirdi. 


</TEXT>
</DOC>
