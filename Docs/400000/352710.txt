<DOC>
<DOCNO> 352710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur53.html </URL>
<DATE> 2005/06/16/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Yurdun çeştli yerlerinde meydana gelen trafik kazalarında 5 kişi öldü 
</HEADLINE>
<TEXT>

     Yurdun çeşitli yerlerinde meydana gelen trafik kazalarında 5 kişi öldü, 3 kişi yaralandı. 
     Edinilen bilgiye göre, Aksaray’da, Hüdaverdi Demirel yönetimindeki 68 EH 767 plakalı otomobil, Hürriyet Mahallesi 67. Sokak’ta, karşı 
     yönden gelen Recep Yıldız idaresindeki 51 FA 541 plakalı motosikletle çarpıştı. Kazada yaralanan motosiklet sürücüsü Recep Yıldız 40 , kaldırıldığı Aksaray Devlet Hastanesi’nde hayatını kaybetti. Otomobil sürücüsü Demirel gözaltına alındı. Trabzon’da, Toklu Mahallesi Sahil Yolu mevkiinde, Celil B. yönetimindeki 61 EF 067 plakalı minibüs, yolun karşısına geçmeye çalışan Musa Özyurt’a 79 çarptı. Ağır yaralanan Özyurt, kaldırıldığı Karadeniz Teknik Üniversitesi Farabi Hastanesi’nde hayatını kaybederken, sürücü Celil B. gözaltına alındı. Kütahya’nın Tavşanlı İlçesi yakınlarında, Kerim Akman yönetimindeki 34 ZS 2183 plakalı minibüs, Tavşanlı-Kütahya karayolunun Şahmelek Rampası mevkiinde devrildi. Kazada, minibüste bulunan Mustafa Özçelik 26 olay yerinde hayatını kaybetti. Ağır yaralanan sürücü Kerim Akman ile Ömer Büyükeren, Kütahya Devlet Hastanesi’ne kaldırıldı. Trabzon’un Hayrat İlçesi’nde, Bayram Cevahiroğlu yönetimindeki 34 BC 263 plakalı otomobil, ilçe merkezinin çıkışında şarampole yuvarlandı. Kazada yaralanan Ayşe Cevahiroğlu 60 kaldırıldığı Karadeniz Teknik Üniversitesi Tıp Fakültesi’nde hayatını kaybetti. Osmaniye’nin Kadirli İlçesi’nde de dengesini kaybederek traktörden düşen kişi öldü. Mehmet Ayhan Tepeli yönetimindeki 80 AH 108 plakalı traktörde bulunan Mustafa Tepeli 19 dengesini kaybederek düştü. Ağır yaralı olarak kaldırıldığı Kadirli Devlet Hastanesi’ndeki ilk müdahalenin ardından Çukurova Üniversitesi Tıp Fakültesi Balcalı Hastanesi’ne sevk edilen Tepeli kurtarılamadı. Konya’nın Beyşehir İlçesi’nde ise hız uyarı levhasına çarpan motosiklet sürücüsü yaralandı. Osman Bağcı’nın kullandığı 42 B 6388 plakalı motosiklet, öğretmen evi yakınlarında, hız uyarısı bulunan levhaya çarptı. Başından yaralanan Bağcı, Beyşehir Devlet Hastanesi’ne kaldırıldı. 
     
</TEXT>
</DOC>
