<DOC>
<DOCNO> 377122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur14.html </URL>
<DATE> 2005/09/09/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Yavru kedinin gözlerini oydular 
</HEADLINE>
<TEXT>

     
     ESKİŞEHİR, DHA 
     
ESKİŞEHİR’de kimliği belirsiz kişiler yavru bir kedinin gözlerini oydular. Talihsiz kedi, Hayvan Bakım Merkezi’ne götürüldü. 
     Önceki gün Cengiz Topel Caddesi Çarşı Polis Merkezi yakınlarında Cem Varda adlı bir vatandaş gözlerinden kan gelen yavru bir kedi görüp veteriner kliniğine götürdü. Veteriner hekimlerin müdahalede bulundukları kedinin her iki gözüne de sert bir cisim sokulmak suretiyle oyulduğu belirtildi. 
     Eskişehir Hayvanları Koruma Derneği Başkanı Ayten Tutkun, gözleri oyulan yavru kediyi veteriner kliniğinden alıp Odunpazarı Belediyesi Hayvan Bakım Merkezi’ne götürdüklerini söyledi. Tutkun, Bunu yapanlar insan olamaz. Yavru kedinin bundan sonraki hayatı karanlık olacak'' dedi. 
     Dernek Başkanı Ayten Tutkun, Bilkent Üniversitesi’nde bir kadın öğretim üyesininin kendilerini arayarak yavru kedi ile ilgili haberi internet sitelerinde gördüğünü ve bu kediyi sahiplenmek istediğini söylediğini belirtti. Tutkun, gözleri oyulan yavru kediyi kısa sürede Ankara’ya götürüp kadın öğretim üyesine teslim edeceklerini söyledi. 
     
</TEXT>
</DOC>
