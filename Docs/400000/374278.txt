<DOC>
<DOCNO> 374278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/spor/spo06.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler köpürdü 93-85 
</HEADLINE>
<TEXT>


A Milli Takımımız, Avrupa Şampiyonası'nın provası olan Efes Pilsen Mini Dünya Kupası'ndaki ilk maçında Fransa'yı dize getirdi. Ay-Yıldızlılar son çeyrekte Hidayet Türkoğlu ve Mirsad'ın etkili oyunuyla sonuca gitti 


12 Dev Adam, 2005 Avrupa Şampiyonası öncesi son hazırlık niteliğindeki Efes Pilsen Mini Dünya Kupası'nda, B Grubu'ndaki ilk maçında Fransa'yı yendi. 
Ay - Yıldızlı ekibimiz, bocaladığı ilk çeyreğin ardından ikinci periyotta Serkan ve Ermal'ın sayılarıyla toparlandı, devreyi 42-36 önde kapadı. Üçüncü çeyrekte skoru 50-41'e getiren Milli Takımımız karşısında Fransa, NBA'li yıldızı Tony Parker'ın sayılarıyla maça yeniden ortak oldu, son çeyreğe 62-62'lik eşitlikle girildi. 
Bu periyotta hücumda sıkıntı yaşayan milliler, 33. dakikada Hidayet'in yeniden oyuna girmesiyle canlandı, bu oyuncunun üst üste kritik sayıları ve Mirsad'ın pota altındaki gayretiyle maçı 8 sayı farkla kazandı 93 - 85 

Slovenya'dan farklı tarife 

Efes Pilsen İstanbul World Cup 4 Basketbol Turnuvası'nın açılış maçında Slovenya, İtalya'yı 85-68 mağlup etti. Karşılaşmaya iyi başlayan ve ilk iki periyotta da Bulleri ile Chiacig etkili olan İtalya devreyi 43-41 önde kapadı. Ancak Slovenya ikinci yarıda üstünlüğü ele aldı, özellikle Lakovic, Udrih ve Brezec'in sayıları ile farkı açtı, zorlanmadan galibiyeti yakaladı. 

Maçın karnesi 
HAKEMLER Zoran Sutolovic Sırbistan Karadağ , Recep Ankaralı, Rüştü Nuran 
SLOVENYA Lakovic 7 15, Udrih 7 19, Maravic 6 7, Lorbek 6 4, Nesterovic 5 2, Becirovic 6 11, Slokar 6 9, Capin 4 , Brezec 7 16, Milic 5 2, Jurak 4 
İTALYA Basile 6 6, Bulleri 7 14, Mancinelli 5 5, Galanda 4 , Marconato 5 4, Soragna 6 8, Calabria 5 5, Gigli 4 2, Pozzecco 5 3, Chiacig 6 14, Mordante 4 2, Righetti 5 5 

Kupa kurası 

Basketbolda Türkiye Kupası 1. tur kurası dün çekilirken, gruplar ve maçların oynanacağı şehirler belirlendi. 7 Ekim'de yapılacak ilk maçların programı şöyle A GRUBU Edirne Mimar Sinan E.Pilsen-G.Saray, İTÜ-Karşıyaka, B GRUBU Denizli Gümüşler F.Bahçe-Samsun, Erdemir-T.Telekom, C GRUBU Ş.Urfa Atatürk Beşiktaş-T.Pilsener, Darüşşafaka-B.Kolej, D GRUBU Tokat H.Akbaş B.Banvit - Mersin Bld., Ülker - Tekelspor. 

Günün programı 
18.30 İtalya - Sırbistan Karadağ 
20.45 Türkiye - Rusya 



</TEXT>
</DOC>
