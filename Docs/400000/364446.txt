<DOC>
<DOCNO> 364446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo25.html </URL>
<DATE> 2005/07/26/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Anorthosis Famagusta 1 -Trabzonspor 0 İlk yarı sonucu 
</HEADLINE>
<TEXT>

     Trabzonspor, Şampiyonlar Ligi İkinci Ön Eleme Turu ilk maçında, Kıbrıs Rum Kesimi takımı Anorthosis Famagusta takımı karşısında ilk yarıyı 1-0 yenik tamamladı. 
     Karşılaşmaya süratli bir tempoda başlayan Trabzonspor özellikle sağ kanattan İbrahim Yattarı ile maçın başlarında rakip kalede çok pozisyon üretmesine rağmen bunlardan yararlanamadı. Ev sahibi Anorthosis Famagusta ise Yattara’yı durdurmakta zorlanan Samaras’ın yerine Haxhi’yi aldıktan sonra oyunda etkili olmaya başladı ve Nikolaou’nun ayağından kazandığı golle de devreyi 1-0 önde kapadı. 
     Oyunun 43. dakikasında rakibine yaptığı hareketten dolayı maçın Norveçli hakemi tarafından sarı kartla cezalandırılan Yattara bu olaydan 2 dakika sonra hakem düdük çaldıktan sonra topa vurunca ikinci sarı karttan kırmızı kart görerek oyun dışında kaldı ve takımını ikinci yarıda sahada 10 kişi bıraktı. 
     
</TEXT>
</DOC>
