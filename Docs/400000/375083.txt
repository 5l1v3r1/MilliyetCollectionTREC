<DOC>
<DOCNO> 375083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko44.html </URL>
<DATE> 2005/09/02/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Ağustos ayının zam şampiyonu sigara... 
</HEADLINE>
<TEXT>

     Ağustos ayının zam şampiyonu, fiyatı yüzde 31.63 oranında artan ''Maltepe sigarası'' oldu. 
     DİE'nin Tüketici Fiyat Endeksi'ne TÜFE göre, Ağustos'ta Maltepe sigarasını, fiyatı yüzde 31.03 artış gören Samsun sigarası, yüzde 14.84 zamlanan tavuk eti ve yüzde 13.07 oranında zam gören limon izledi. 
     Fiyatlar, yurtdışı kültür amaçlı turlarda yüzde 11.76, Monte Carlo sigarasında yüzde 10.02, hacca gidiş ücretinde yüzde 5.41, şehir içi dolmuş ücretinde yüzde 3.37, mücevherde yüzde 3.27, belediye otobüs ücretinde yüzde 3.04, yurtiçi bir hafta ve daha fazla süreli turlarda yüzde 2.99 oranında arttı. 
     No-frost buzdolabı fiyatı yüzde 2.79, kira ücreti yüzde 2.63, okul kitap ve dergilerinin fiyatı yüzde 2.62 oranında artarken, benzinde yüzde 1.97, okul çantasında yüzde 1.82, şehirlerarası otobüs ücretinde yüzde 1.63, yumurtada yüzde 1.56, ceviz içinde yüzde 1.21, özel dersane ücretinde yüzde 1.06 oranında fiyat artışı gerçekleşti. 
     
     FİYATI EN FAZLA DÜŞEN ÜRÜN KAVUN 
     Geçen ay fiyatı en fazla düşen ürün ise kavun oldu. Fiyatı yüzde 23.87 oranında gerileyen kavunu, yüzde 21.93 ile dolmalık biber, yüzde 16.62 ile karpuz, yüzde 15.95 ile şeftali, yüzde 10.75 ile de patlıcan izledi. 
     Ağustos'ta fiyatı düşen diğer ürünler ise şöyle 
     ''Bayan gömleği yüzde 9.62, bayan tişörtü yüzde 9.04, bayan ayakkabısı yüzde 8, elma yüzde 6.05, etek yüzde 5.86, tayyör yüzde 5.82, süt yüzde 5.09, ilaçlar yüzde 4.72, çamaşır deterjanı yüzde 4.45, takım elbise yüzde 4.41, domates yüzde 3.32, koyun eti yüzde 1., kahvaltılık tereyağı yüzde 1, beyaz peynir yüzde 0.36, domates salçası yüzde 0.24'' Bu arada, yıllık bazda Ağustos ayında fiyatı en fazla artan ürün de yüzde 35.82'lik artışla Maltepe sigarası oldu. Bunu yüzde 35.12'lik artış ile Samsun sigarası, yüzde 32.94'lük artışla da yurtdışı kültür amaçlı turlar izledi. 
     Yıllık bazda fiyatı en fazla düşen ürün ise fiyatı yüzde 47.17 oranında gerileyen şeftali oldu. 
     
</TEXT>
</DOC>
