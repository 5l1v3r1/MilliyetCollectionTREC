<DOC>
<DOCNO> 390468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy22.html </URL>
<DATE> 2005/10/28/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Savcılık, rektör hakkındaki 3 suçlamayla ilgili görevsizlik kararı verdi 
</HEADLINE>
<TEXT>

     Van Cumhuriyet Başsavcılığı, Yüzüncü Yıl Üniversitesi YYÜ Rektörü Prof. Dr. Yücel Aşkın ile Ziraat Fakültesi Dekanı Prof. Dr. Fırat Cengiz hakkında "Görevi kötüye kullanmak, ihaleye fesat karıştırmak ve zimmet" suçlarıyla ilgili hazırlanan soruşturma dosyasını, görevsizlik kararı vererek, Yüksek Öğretim Kurulu’na YÖK gönderdi. 
     Alınan bilgiye göre, Van Cumhuriyet Başsavcılığı’nca YÖK’e gönderilen görevsizlik kararında, YYÜ Ziraat Fakültesi Gıda Mühendisliği eski öğretim üyesi Prof. Dr. Nurhan Akyüz tarafından 17 Ağustos 2005 tarihinde Van Cumhuriyet Başsavcı Vekilliği’ne ihbar dilekçesi verildiği ifade edilerek, şunlar kaydedildi 
     "Ancak yapılan soruşturma sonucu, ihbarlara konu olayların niteliği ve atılı suçların vasıf ve mahiyetlerine göre, bu suçlardan soruşturma yapma ve kamu davası açma görev ve yetkisinin CMK’nın 250. 
     maddesiyle yetkili Cumhuriyet Başsavcı vekilliğine ait olmadığı belirtilerek, soruşturma evrakı görevsizlik kararıyla Cumhuriyet Başsavcılığımıza gönderilmiştir." Kararda, şüpheli rektöre atılı suçlar hakkında ilk soruşturmanın YÖK Başkanı’nca doğrudan veya görevlendireceği uygun sayıda soruşturmacı tarafından yapılacağı ifade edilerek, şöyle denildi "Son soruşturmanın açılıp açılmamasına da YÖK üyelerinden oluşturulacak 3 kişilik kurulca karar verileceği, rektörle birlikte suç işlediği iddia edilen fakülte dekanı olan şüpheli hakkındaki soruşturma usulünün ise 2547 sayılı kanununun . maddesinin c fıkrasının 5. bendine göre görev itibariyle üst dereceli olan rektöre göre belirleneceği anlaşıldığından, CMK’nın 3-7 maddeleri gereğince Cumhuriyet Başsavcılığımızın görevsizliğine, evrakın yetkili ve görevli olan YÖK Başkanlığı’na gönderilmesine karar verildi." Van Cumhuriyet Başsavcılığı, Rektör Aşkın hakkında hazırlanan "Kişisel verileri hukuka aykırı olarak toplamak, kaydetmek, özel hayatın gizliliğini ihlal etmek, görevi kötüye kullanmak" suçlarıyla ilgili hazırlanan soruşturma dosyasını da YÖK’e göndermişti. 
     
</TEXT>
</DOC>
