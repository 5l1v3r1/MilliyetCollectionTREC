<DOC>
<DOCNO> 370918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonsiy10.html </URL>
<DATE> 2005/08/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
DTH, Eylül'de kurulacak 
</HEADLINE>
<TEXT>

     Partileşme süreci hazırlıklarını sürdüren Demokratik Toplum Harekatı DTH çalışmalarına hız verdi. 
     DTH, eylül ayı içerisinde partileşme sürecini tamamlamayı hedefliyor. 
     Eski DEP milletvekilleri, Leyla Zana, Orhan Doğan, Hatip Dicle ve Selim Sadak’ın başını çektiği Demokratik Toplum Hareketi partileşme sürecine hız verdi. 
     DEHAP’ın kendisini fesh edip, DTH’ye katılacağını açıklamasının ardından, Orhan Doğan, Doğan Erbaş ve Senanik Öner başkanlığında toplanan DTH Koordinasyon Kurulu, Türkiye genelinde seçilen Kurucular Kurulu üyelerini 9-10 Eylül tarihlerinde partileşme sürecini tamamlamak üzere toplantıya çağırma kararı aldı. 
     DTH Koordinasyon Kurulu tarafından yapılan açıklamada, Kurucular Kurulu toplantısının yeri ve gündemiyle ilgili diğer konuların netleştikten sonra kamuoyuna duyurulacağı bildirildi. 
     
     ORHAN DOĞAN’DAN MAHKEMEYE "HAKLARIM NE " BAŞVURUSU 

     Bu arada eski DEP’li Orhan Doğan Ankara’da yeniden yargılandığı 11’inci Ağır Ceza Mahkemesi’ne bir dilekçe vererek siyasal konumunun netleştirilmesi yönünde bir karar alınmasını istedi. Doğan, "Tutuksuz hükümlü" sayıldığı için siyasal faaliyetlerde bulunamadığını kaydederken, konumunun "tutuksuz sanık" olarak tescil edilmesi gerektiğini bildirdi. 
     
</TEXT>
</DOC>
