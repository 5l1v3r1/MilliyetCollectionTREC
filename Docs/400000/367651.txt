<DOC>
<DOCNO> 367651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo21.html </URL>
<DATE> 2005/08/06/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Kayseri Erciyesspor 1 - Beşiktaş 1 Maç Sonucu 
</HEADLINE>
<TEXT>

     Birinci Süper Futbol Ligi’ndeki Kayseri Erciyesspor-Beşiktaş maçını, Beşiktaş Kulübü Başkanı Yıldırım Demirören ile Milli Takımlar Teknik Direktörü Fatih Terim de izledi. 
     Atatürk Stadı’ndaki karşılaşmada 20 binden fazla taraftar tribünlerde yer alırken, 700’den fazla polis görev yaptı. 
     İstanbul ve çevre illerden gelen yaklaşık 1500 Beşiktaş taraftarı, takımlarını Kayseri’de yalnız bırakmadı. 
     Geçen yıl İkinci Lig A Kategorisi’nde 2. olarak Birinci Süper Futbol Ligi’ne yükselen Kayseri Erciyesspor’un kupasını, Futbol Federasyou Yönetim Kurulu Üyesi Rıfat Bescili, kulüp başkanı Enver Kemaloğlu’na maçtan önce verdi. 
     Karşılaşmanın ilk yarısı golsüz eşitlikle sona erdi. 
     3. dakikada Ahmet Dursun’un uzaktan vurduğu sert şutta top, kaleci 
     Fadhel’de kaldı. 
     6. dakikada Ömer Közen, uygun pozisyonda olmasına karşın topu 
     dışarıya attı. 
     8. dakikada Emre Toraman uzaktan vurdu ve top az fakla auta gitti. 
     14. dakikada Beşiktaş’tan Ali Tandoğan, kırmızı kartla oyun 
     dışında kaldı. 
     24. dakikada Pancu’nun serbest vuruşunda, top az farkla autu 
     boyladı. 
     33. dakikada Agali, orta alandan aldığı topla Beşiktaş yarı 
     alanına girmek isterken Koray tarafından düşürüldü. Cenk’in kullandığı serbest vuruşta top, Kaleci Cordoba’nın ellerinde kaldı. 
     39. dakikada Kayseri Erciyesspor gole çok yaklaştı. Bu dakikada 
     Cenk’in Beşiktaş ceza alanı içinden sert şutunda top, kaleci Cordoba yatarak kornere çeldi. 
     40. dakikada Okan’ın arapasında topla buluşan Pancu’nun sert 
     şutunda Fadhel topu kurtardı. 
     43. dakikada Agali, ceza alanı içinde topu ıskalayınca, takımını 
     bir golden etti ve maçın ilk yarısı 0-0’lık skorla tamamlandı. 
     
     İlkyarı sonucu Kayseri E. 0 - Beşiktaş 0 

     46. dakikada Okan’ın sert şutunda kaleci Fadhel, son anda topu 
     tokatlayarak kornere gönderdi. 
     54. dakikada İbrahim Toraman, topu kaleci Cordoba’ya bırakmak 
     isterken araya giren Cenk, topu plase bir vuruşla Beşiktaş ağlarına gönderdi 1-0. 
     58. dakikada Devran’ın ceza alanı içinden sert şutunda, top 
     Beşiktaş ağlarına giderken, Kürşat son anda çizgi üzerinden çıkardı. 
     77. dakikada Agali’nin sert şutunda, top az farkla auta çıktı. 
     84. dakikada Beşiktaş beraberliği yakaladı. Bu dakikada Cem’in 
     neden olduğu serbest vuruşu kullanan Sergen, topu kaleci Fadhel’in sağından Kayseri Erciyesspor filelerine gönderdi 1-1. 
     87. dakikada Sergen’in kullandığı serbest vuruşta top, az farkla 
     auta çıktı. 
     89. dakikada İbrahim Toraman, ceza alanı içinde uygun pozisyonda 
     olmasına karşın topu dışarıya attı. 
     90. dakikada Sergen’in ceza alanı yayı dışından sert şutunda, top 
     az farkla auta gitti ve karşılaşma 1-1’lik eşitlikle sona erdi. 
     

     
</TEXT>
</DOC>
