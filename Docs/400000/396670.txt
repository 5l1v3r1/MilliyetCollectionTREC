<DOC>
<DOCNO> 396670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun21.html </URL>
<DATE> 2005/11/21/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Amerikan askerleri bir minübüsü vurdu, bir aile yok oldu .. 
</HEADLINE>
<TEXT>

     Irak'ta görgü tanıkları ve polis, Amerikan askerlerinin bir minibüse ateş açtıklarını ve saldırıda aynı aileden 5 kişinin öldüğünü söylediler. 
     Saldırıdan kurtulanlardan biri, Bağdat'ın 80 kilometre kuzeyindeki Balad'dan Bakuba'ya, bir cenaze törenine katılmak için gitmekteyken, bir Amerikan devriyesinin yolda kendilerine doğru geldiğini anlattı. 
     Adını açıklamayan görgü tanığı, ''Devriyenin geçmesi için yolun öbür yanına geçmeye çalıştık, ancak onlar ateş açtılar'' dedi. 
     Polis yetkilileri ve hayatta kalan aile üyeleri, saldırıda ikisi çocuk 5 kişinin öldüğünü, 2 kadın ile bir çocuğun yaralandığını bildirdiler. 
     Bir aile üyesi ''Onlar çocuktu, terörist değillerdi' diye ağlarken, başından kanlar akan bir diğeri, ''Kurşunların arkadan ve önden arabaya değdiğini hissettik. Kafalar parçalandı, çocuklardan biri elinden vuruldu'' diye anlattı. 
     Amerikan askerleri, Irak halkınca, sık sık kontrol noktalarında sivillere ateş açmakla suçlanıyor. Iraklılar bir Amerikan konvoyuyla karşılaştıklarında ateş açılmasını önlemek için, otomobillerini hemen kenara çekiyorlar. 
     
</TEXT>
</DOC>
