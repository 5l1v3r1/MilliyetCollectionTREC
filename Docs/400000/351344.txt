<DOC>
<DOCNO> 351344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonyas07.html </URL>
<DATE> 2005/06/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Kalp hastalarına sıcaklarda pasif seks önerisi 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Tıp Fakültesi Kardiyoloji Anabilim Dalı Başkanı Prof.Dr. Cihangir Uyan, kalp hastalarına sıcaklarda seks yapmaları halinde pasif kalmalarını önerdi. 
     Kalp hastalarında damarlarının dar olması nedeniyle, kalbe giden kan akımı ve oksijenin yeterli olmadığını belirten Prof. Dr. Uyan, Cinsel aktiviteyle birlikte oksijen ihtiyacı artar. Damarların dar oluşu nedeniyle de kalbe yeterli kan gidemediği için, hastada göğüs ağrısı, ritm bozukluğu ve kalp krizi meydana gelebilir'' dedi. 
     Kalp hastalarının düzenli seks yapmalarına yasaklama getirilmediğini söyleyen Prof. Dr. Uyan, Kalp hastası cinsel ilişki sırasında herhangi bir sıkıntı duymuyorsa, aktif olmadan rahatlıkla seks yapabilir. Buradaki ölçü, hastanın sıkıntısının ortaya çıkmasıdır. Tabii ki kalp hastaları da seks yapacak, ancak seks sırasında fazla efor sarfetmemesi gerekir'' dedi. 
     Aşırı sıcakta seks yapılması halinde nabzın 120’ye kadar çıktığını söyleyen Prof. Dr. Uyan, Nabzın normalde 100’ü geçmemesi lazım. Nabız 90’lara geldiği zaman kalp adalesinin oksijen ihtiyacı artacağından, göğüs ağrısı ve ritm bozuklukları başlar. Bu nedenle kalp hastalarımıza, cinsel aktivite sırasında pasif kalmalarını öneriyoruz'' dedi. 
     
</TEXT>
</DOC>
