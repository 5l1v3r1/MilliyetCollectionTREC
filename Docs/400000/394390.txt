<DOC>
<DOCNO> 394390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sontur01.html </URL>
<DATE> 2005/11/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Doktor odasında gerdeğe 7 ay hapis 
</HEADLINE>
<TEXT>

     
     Neşet KARADAĞ ADANA, DHA 

     
ADANA’da nikahsız eşi 16 yaşındaki Ö.B.’yle doktor muayenehanesinde cinsel ilişkiye girdiği iddia edilen 21 yaşındaki Mehmet Büyükyazıcı, 7 ay 15 gün hapis cezasına çarptırıldı. Büyükyazıcı'nın cezası paraya çevrilip ertelendi. 
     Mehmet Büyükyazıcı halasının kızı Ö.B. ile yaşı küçük olması nedeniyle 2 yıl önce nikahsız düğün yaptı. Yeni evli çift, gerdek gecesi ilişkiye giremeyince damadın annesi 45 yaşındaki Nermin Büyükyazıcı ve eşinden boşanan kayınvalide 39 yaşındaki Filiz Sakarlı tarafından anestezi uzmanı Dr. Şeref Ceyran’a muayeneye götürüldü. İddiaya göre, Dr. Ceyran, özel muayenehanesinde Ö.B.’ye kas gevşetici iğne yaptıktan sonra çifte, cinsel ilişkiye girmeleri için boş bir odayı gösterdi. Büyükyazıcı ve Ö.B. iğnenin etkisi ile cinsel ilişkiye girdi. 
     Ö.B.’nin küçük yaşta evlendirildiğinin ihbar edilmesi üzerine Büyükyazıcı ile annesi, kayınvalidesi, kayınpederi Nail B. ve Dr. Ceyran hakkında Adana 1’nci Ağır Ceza Mahkemesi’nde Reşit olmayan mağdureyi alıkoymak, ırzına geçmek ve iştirak’ suçlamasıyla dava açıldı. 
     
     GELİN DOKTOR ODASINDA İLİŞKİYİ REDDETTİ 

     8 yıl hapis cezası istenen Büyükyazıcı, bir süre tutuklu yargılanıp, tutuksuz yargılanmak üzere tahliye edildi. Karar duruşmasında, halasının kızı Ö. ile birbirlerini severek evlendiklerini anlatan Büyükyazıcı, İlk kez cinsel ilişkiye gireceğimizden ikimiz de korkuyorduk. Gerdek gecesi ilişkiye giremedik. 6 ay sonra doktora gittik. Doktor eşime iğne yaptı. Daha sonra bize bir oda gösterip cinsel ilişkiye girmemizi söyledi. Doktorun odasında ilişkiye girdik. Ö.’yü seviyorum. Benim eşim'' dedi. 
     Polisteki ifadesinde doktor odasında ilişkiye girdiğini söylerken, mahkemede ifade değiştiren Ö.B., nikahsız eşinden şikayetçi olmadığını belirtip, Doktora gittik. Bana iğne yaptı. Doktorun odasında değil. Evde cinsel ilişkiye girdik'' diye ifade verdi. 
     
     DOKTOR REDDETTİ 

     Büyükyazıcı’nın annesi Nermin ve kayınvalidesi Filiz ise, Çocuklar birbirlerini sevdikleri için evlendirdik. Evde ilişkiye girdiler'' derken, Dr. Ceyran da muayenehanesinde cinsel ilişkiyi reddetti. 
     Mahkeme heyeti, Büyükyazıcı’ya Rıza ile ırza geçmek’ suçundan verdiği 7 ay 15 gün hapis cezasını, 2 bin 600 YTL para cezasına çevirerek erteledi. Damadın annesi Nermin Büyükyazıcı ile kayınpederi Nail B. de suça iştirakten 3’er ay 22’şer gün hapis cezasına mahkum edildi ve cezaları 1294 YTL paraya çevrilip tecil edildi. Dr. Şeref Ceyran ve gelinin annesi Filiz Sakarlı ise beraat etti. 
     
     TABİP ODASI ŞİKAYET GELMEDİ 

     Adana Tabip Odası Başkanı Dr. Osman Küçükosmanoğlu, doktor odasında ilişki konusunda kendilerine şikayet gelmediğini belirterek, Meslektaşımızın yaptığı ilk etapta etik olmayan bir şey gibi gözükse de, hastaya yardım söz konusu. Bu konuyla ilgili bize bir şikayet gelmedi. Mahkemenin beraat kararı meslek etiği açısından bizi direk etkilemez. Şikayet geldiği takdirde odamızın Onur Kurulu, Disiplin Kurulu toplanır, meslektaşımızla ve taraflarla görüşülür. Buna göre bir karar verir'' dedi. 
     
</TEXT>
</DOC>
