<DOC>
<DOCNO> 384542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo05.html </URL>
<DATE> 2005/10/06/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Galatasaray'da "Ramazan" alarmı 
</HEADLINE>
<TEXT>

     Galatasaray’da her sezon Ramazan ayında yaşanan polemik bir kez daha gündemde... Geçen sezon kaybedilen 5 puanın ardından eleştiri yağmuruna tutulan Sarı-Kırmızılı futbolcuların bu seneki tavrı merakla beklenirken, Eric Gerets’in oyuncularını oruç tutmaları konusunda serbest bıraktığı ifade edildi. Ancak milli maçlar sonrası Belçikalı hocanın takımla bir toplantı yaparak, maç günleri oruç tutulmamasını isteyeceği bildirildi. 
     
     Görevli, oyuncuları aydınlatacak’ 
     Yardımcı hoca Erdal Keser, Bizim tavsiyemiz, vücudu güçten düşürdüğü için oyuncuların oruç tutmaması. Tıp uzmanları da aynı görüşte. Bir din görevlisinden de oyuncularımızı aydınlatmasını isteyeceğiz'' derken, yönetici Fatih Gökşen konu hakkında şunları söyledi Geçen sezon Ramazan’da takımın performansı düşmüştü. Aynı şeyleri yaşamak istemiyoruz. Bunu teknik ekibe ve futbolculara tebliğ edeceğiz.'' 
     
</TEXT>
</DOC>
