<DOC>
<DOCNO> 376495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur07.html </URL>
<DATE> 2005/09/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Milli Eğitim'de porno skandalına soruşturma 
</HEADLINE>
<TEXT>

     Ferit ASLAN DHA 

DİYARBAKIR'da, geçtiğimiz hafta Milli Eğitim Müdürlüğü'nün düzenlediği Toplam Kalite Yönetimi’ konulu seminerde slayt gösterimi sırasında ekrana yansıyan pornografik görüntüler için soruşturma başlatıldı. Milli Eğitim Müdürü Mustafa Tekdemir, görüntülerin toplantının sonunda perdeye yansıdığını ve olayla ilgili soruşturma başlattıklarını söyledi. 
     Diyarbakır Milli Eğitim Müdürü Mustafa Tekdemir, Halk Eğitim Merkezi'nin toplantı salonunda geçtiğimiz hafta yapılan ve okul müdürlerinin katıldığı Toplam Kalite Yönetimi’ konulu seminerde, slayt gösterimi sırasında perdeye yansıyan pornografik görüntüler nedeniyle soruşturma açtıklarını söyledi. Milli Eğitim Müdürü Tekdemir, olayın toplantının bitiminde meydana geldiğini, o esnada bazı okul müdürlerinin salonu terk ettiğini ve bazılarınında bilgisayarın başına toplanarak kayıt yapmak isterken görüntülerin perdeye yansıdığını belirterek şunları söyledi Söz konusu olayla ilgili bir soruşturma başlattık. Görüntüleri perdeye yansıtan bilgisayar, Halk Eğitim merkezine aittir. Bir öğretmen arkadaş flaş kartta kayıt yapmak isterken görüntüler ekrana yansımış. Haberde sözü edildiği gibi Şube Müdürü Faruk Aydın'ın konuşması esnasında böyle bir olay yaşanmamış. Şube müdürü olay esnasında salonda bulunmamaktadır. Olayla ilgili gerekli soruşturmayı müfetişlerimiz yapıyor'' diye konuştu. 
     
</TEXT>
</DOC>
