<DOC>
<DOCNO> 398636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/soneko19.html </URL>
<DATE> 2005/11/28/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
S.Arabistan'a göre petrol fiyatları dengede... 
</HEADLINE>
<TEXT>

     Dünyanın en büyük petrol ihracatçısı konumundaki Suudi Arabistan, petrol rezervleri ve fiyatlar açısından piyasanın dengede olduğunu bildirdi. 
     Suudi Arabistan Petrol Bakanı Ali al-Naimi, 3 gün süren Enerji Konferansı'nın ardından yaptığı açıklamada, petrol piyasasının dengede olduğunu, kuzey yarımkürede hüküm süren kış koşullarına karşın rezervler açısından sıkıntı olmadığını belirtti. 
     Rezervlerin talepten biraz daha fazla olduğunu dile getiren Naimi, tüketici ülkeler açısından ise fiyatların piyasada dengelenmeye başladığını ifade etti. 
     Petrol fiyatları, Ağustos ayında ulaştığı rekor 70 dolar seviyesinin ardından ortalama 13 dolar değer kaybederken, Londra Brent türü hampetrolün fiyatı 19 sent yükselişle varili 55.20 dolardan, ABD hampetrolünün fiyatı ise 97 sent düşüşle varili 57.74 dolardan işlem gördü. 
     
</TEXT>
</DOC>
