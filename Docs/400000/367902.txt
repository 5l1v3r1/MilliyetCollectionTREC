<DOC>
<DOCNO> 367902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/ekonomi/aeko.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
BBDK savunma alıyor bankalardan itiraz var 
</HEADLINE>
<TEXT>


BDDK, 10 büyük banka için yaptığı tezg h altı faiz incelemesini bitirdi. Konu ile ilgili olarak bankalardan savunmalar istendi. Bazı bankalar yaptıkları savunmada BDDK'nın tutumunu eleştirdi 

Ahmet Erhan Çelik 

Bankacılık Düzenleme ve Denetleme Kurumu BDDK ilk 10 büyük bankanın 10'unun da tezg h altı diye tanımlanan yüksek faizlerle Merkez Bankası'na bildirilen azami faiz oranlarının üstünde faizle mevduat topladığını tespit etti. BDDK Kurulu her bankaya "sağlanan menfaat" tutarında idari para cezası kesme sorunuyla yüzyüze geldi. Bir yetkili, "Bankalar Kanunu'nun hükümleri aynen uygulanacak olursa bankacılık sistemi sarsılır" değerlendirmesinde bulundu. 
Bankalar yeminli murakıplarının mart ayında başlattığı ve toplam aktiflerin yüzde 80 - 85'ini taşıyan en büyük 10 banka kapsayan tezg h altı faiz incelemesi tamamlandı. Kanun hükümleri çerçevesinde her bankadan savunma istenirken, gelen yanıtların önemli bölümünde tespitlere itiraz edildiği öğrenildi. 
BDDK'nın tezg h altı faizlerle ilgili tespitleri henüz gündemine almadığı öğrenildi. Tespitler bankaların itirazları da değerlendirildikten sonra Kurula sevkedilecek. Kurul ise idari para cezalarına ya da bu cezaların uygulanıp uygulanmamasına karar verecek. 

Ziraat de tezg h altında 
Murakıpların bulgularına göre tezg h altı faizle para toplayan bankalar arasında kamu bankaları da bulunuyor. Bu bankalar arasında mart ayı bilançosuna göre Muhasebe yorumları farklılık gösterse bile 16.7 milyar YTL katrilyon lira likidi her an nakde dönüştürülebilir parası bulunan Ziraat Bankası'nın bulunması dikkat çekti. 
Ziraat yönetimi murakıpların iki ayrı grupta toplanan tespitlerinin bir bölümüne köklü itirazlarda bulundu. BDDK - Merkez Bankası ve Ziraat arasında yapılan yazışmalarda ortaya özetle şu tablo çıktı 
Merkez Bankası Ziraat'in bildirdiği azami faiz oranının bildirim gününden sonraki gün geçerli olduğunu bildirdi. Oysa banka gelen mevduatı aynı gün bağlandı. Bir günlük faiz farkı tezg h altı olarak değerlendirildi. Şubelerde asılan faiz oranları ile Merkez Bankası'na yapılan azami oran bildirimleri arasında 2 - 3 puan fark oluştu. Ancak bu politika 1 kilogram pirince verilen fiyatla 100 kilo pirince ödenen fiyatın eşit olamayacağı teziyle karşılandı. Bankaların tamamı da yüksek miktarlı mevduatlara daha yüksek faiz ödüyor. 

Faiz giderleri artmış 
Murakıp tespitleri "Ziraat likid ihtiyacı bulunmadığı halde büyük mevduatlara tezg h altı faiz vererek saldırgan mı davranıyor " sorusunu gündeme getirdi. 
Merkez Bankası nezdindeki gecelik piyasada Ziraat'in 2003'te her gün ortalama 2 katrilyon, 2004'te de ortalama 1 katrilyon lira para sattığı dikkate alındığında bu soru garip bir çelişkiye de işaret etti. 
Yetkililer çelişik görünen bu durumu, "Ziraat gecelik piyasada mevduat faizlerinin altında ya da eşiti oranda faizle para satarken, tezg h altı faiz vererek yüksek maliyetle mevduat toplaması eşyanın tabiatına aykıdır" şeklinde değerlendirdi. Aynı yetkililer mart ayı bilançosunda azaldığı görünen mevduata karşılık faiz giderlerinin küçükte olsa artmış olmasını "faiz kapitalizasyonuyla" Faiz tutarının birikimli artışıyla açıkladı. 

Bankalar Kanunu'na göre BDDK yetkili Bankalar Kanunu'nun 21. maddesinin k fıkrasına göre BDDK, "Düzenlemelere aykırı şekilde faiz alınması veya verilmesi ya da sair menfaat sağlanması halinde, bir milyar liradan az olmamak üzere, sağlanan menfaat tutarında" bankalara ceza verebiliyor. Sağlanan menfaat tutarı ise mudilere verilen tezg h altı yüksek faizlerle Merkez Bankası'na bildirilen azami faiz oranı arasındaki puan farkının aynen ceza olarak ödenmesini gerektiriyor. Söz konusu puan farkları büyük miktarlı cezaya işaret ediyor 

Tebliği değiştirecek 
Bankalar tezg h altı faiz uygulandığı iddiasıyla yüzyüze gelirken, Merkez Bankası'nın azami faiz oranlarının bankaya bildirilmesini öngören ve 2002 yılından beri yürürlükte bulunan tebliğ üzerinde değişiklik yapma kararı aldı. Tebliğ değişiklik çalışmada ulaşılan ön sonuçlara göre Merkez Bankası bankalardan tek bir azami faiz rakamı değil, "artı - eksi yönünde marjlar tanımlanmış azami faiz oranını" bildirmesini isteyecek. Bankalarda mevduata faiz verirken azami oran yerine marjları aşmamaya çalışacak. 


</TEXT>
</DOC>
