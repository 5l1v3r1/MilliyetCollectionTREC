<DOC>
<DOCNO> 378137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonspo29.html </URL>
<DATE> 2005/09/13/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Trabzonsporlu taraftarlardan Gökdeniz'e destek... 
</HEADLINE>
<TEXT>

     Trabzonspor Taraftarlar Derneği Başkanı Özgür Özal, Gökdeniz'e tüm Trabzonsporluların ve ülkenin sahip çıkması gerektiğini söyledi. 
     Özal, TSYD Trabzon Şubesi'nde düzenlediği basın toplantısında, Gökdeniz ile ilgili olayın daha önceden bilindiğini ama federasyon tarafından, bunun bu güne bırakıldığını ileri sürdü. 
     Gökdeniz'in böyle bir suç işlediği takdirde cezasının verilmesi gerektiğini vurgulayan Özal, şöyle devam etti 
     ''Gökdeniz formasının hakkını gerek Trabzonspor'da gerekse milli takımda layıkıyla vermiştir. Gökdeniz, bordo-mavili formayı taşıdığı sürece ona sahip çıkacağız. Gökdeniz'e tüm Trabzonsporluların ve ülkenin sahip çıkması gerekir.'' Özal, bahis olayı ile ilgili olarak sadece Gökdeniz'in değil olayın arkasındaki kişilerinde araştırılması gerektiğini kaydetti. 
     
</TEXT>
</DOC>
