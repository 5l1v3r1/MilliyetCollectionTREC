<DOC>
<DOCNO> 392315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/spor/spo04.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarıcı geliyor 
</HEADLINE>
<TEXT>


Trabzonspor'un son dönemine damgasını vuran golcü Fatih Tekke, 34 günlük bir aranın ardından formasına kavuşacak 


Trabzonspor Teknik Direktörü Vahid Halilhodziç, Gençlerbirliği karşısında Kaptan Fatih Tekke'ye görev vereceğini açıkladı. Son olarak 2 Ekim'de Galatasaray karşısına çıkan bordo - mavili futbolcu, sakatlığı ve iyileşme süreci nedeniyle takımdan uzun süre ayrı kalmıştı. Sağlık Kurulu Başkanı Ahmet Çubukçu, Fatih'in tıbbi açıdan forma giymesine engel bir durumun olmadığını belirtti. 
Halilhodziç'in antrenmanlarda, defans bloğunun ortasında Kürşat ve Tayfun ikilisini oynattığı, son haftalarda form düşüklüğü gözlenen Eller'i yedek kulübesinde oturtabileceği ifade edildi. Boşnak çalıştırıcı, savunmanın kafa topları konusundaki eksiğini giderici çalışmalar da yaptırdı. 

Trabzon'da bayramlaşma 

Trabzonspor camiası, dün Mehmet Ali Yılmaz Tesisleri'nde bir araya geldi, bayramlaştı. Törene, Başkan Atay Aktuğ, yöneticiler, CHP Trabzon Milletvekili Akif Hamzaçebi, Futbol Federasyonu Yönetim Kurulu üyesi Erdal Atalay ve eski bakan Eyüp Aşık da katıldı. Çeşitli spor kollarında mücadele eden sporcular da bayramlaşmaya katıldı. 

Para günü pazartesi 

Trabzonspor'da futbolcuların ödemelerinin pazartesi günü yapılacağı açıklandı. Mali Sayman Yüksel Şimşek, oyuncuların sözleşmelerine dayanan maç başı alacakları olan 600 milyar lirayı, hesaplarına yatırmaya başlayacaklarını söyledi. Yüksel Şimşek, "Şu anda hiçbir futbolcuya borcumuz yok. Tüm alacaklarını zamanında hesaplarına yatırıyoruz. Trabzonspor, bu konuda Türkiye'deki sayılı kulüplerden biri" diye konuştu. 

TRABZONSPOR - GENÇLERBİRLİĞİ 

Kadrolar 
TRABZONSPOR 
Jefferson 
Emrah 
Tayfun 
Kürşat 
Celaleddin 
Yattara 
Hüseyin 
Adem 
Lee Yong 
M. Yılmaz 
Fatih 

GENÇLERBİRLİĞİ 
Ömer 
Erkan 
Risp 
İsmail 
Baki 
Erhan 
Ayman 
Kerem 
Uğur 
M. Çakır 
Isaac Hasan Uğur 

STAT H. Avni Aker, SAAT 20.00 
HAKEM Erol Ersoy 
CEZALI Gökdeniz Trabzon 
SAKAT Szymkowiak Trabzon 


</TEXT>
</DOC>
