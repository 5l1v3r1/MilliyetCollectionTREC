<DOC>
<DOCNO> 355859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko23.html </URL>
<DATE> 2005/06/27/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İngiltere Merkez Bankası'ndan kredi kartı uyarısı... 
</HEADLINE>
<TEXT>

     İngiltere Merkez Bankası tarafından hazırlanan raporda, kredi kartı borçlarının geldiği seviyenin, ülkenin ekonomik istikrarını tehdit ettiği uyarısına yer verildi. 
     Ekonominin hala dengelerini koruduğuna dikkat çekilen raporda, buna karşılık ailelerin giderek büyüyen bir borç batağına batmakta oldukları kaydedildi. 
     Buna rağmen bazı bankaların, hala çok yüksek faizlerle borç batağı içindeki kişilere borç vermeye devam ettiklerine işaret edilen raporda, ''borçluların büyük bölümü zaten iflasını isteme noktasında. Durum bu olunca bankaların kendilerini riske attıkları söylenebilir'' denildi. 
     Sonucun bugünkü başarısına rağmen, önümüzdeki günlerde İngiltere'deki finans sektörü için bir ''faciaya dönüşebileceği'' uyarısında bulunan İngiliz merkez bankası uzmanları, İngiltere'deki her bir hanenin ödemek zorunda olduğu kredi kartı borçlarının her ay biraz daha arttığına işaret ettiler. 
     
</TEXT>
</DOC>
