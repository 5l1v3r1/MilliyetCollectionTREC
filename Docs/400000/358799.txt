<DOC>
<DOCNO> 358799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/ekonomi/eko07.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkaner'in malvarlığı borçlara yetiyormuş 
</HEADLINE>
<TEXT>


ANKARA Milliyet 

El konulan Yurtbank'ın eski sahibi Ali Avni Balkaner'in de aralarında bulunduğu 20 sanığın yargılandığı davanın temyiz duruşmasında, Balkaner'in avukatları, şirketlerine el konulan müvekkillerinin mal varlığının, borçlarını ödemeye fersah fersah yeteceğini kaydetti. 
Yurtbank hesabındaki para ve malları zimmetine geçirmekten sanık Balkaner'in avukatı Fahrettin Doğan, mahkemenin eksik soruşturma ile karar verdiğini, Balkaner'in mal varlığının alacakları karşılayacak miktarda olduğunu savundu. Avukat Deniz Ketenci de Balkaner'in mallarını satarak off-shore hesaplarını ödeyeceğini, TMSF ve BDDK'ya bildirdiğini ifade ederek, "Balkaner'in mal varlığı alacakları ödemeye fersah fersah yetmektedir" dedi. Ketenci, Balkaner'e yüksek ceza verdildiğini savundu. 




</TEXT>
</DOC>
