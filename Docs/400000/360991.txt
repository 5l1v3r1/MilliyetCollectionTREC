<DOC>
<DOCNO> 360991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun33.html </URL>
<DATE> 2005/07/14/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Sırbistan Devlet Başkanı Boris Tadic, Mladiç'ten teslim olmasını istedi 
</HEADLINE>
<TEXT>

     Sırbistan Devlet Başkanı Boris Tadic, savaş suçları nedeniyle aranan Bosnalı Sırpların eski Genelkurmay Başkanı Ratko Mladiç’in teslim olmasını istedi. 
     Tadiç, başkanı olduğu Demokrat Parti liderlerinin katıldığı bir toplantıda yaptığı konuşmada, "eğer savaş zamanındaki Bosnalı Sırpların suçlanan ordu komutanı Mladiç kısa süre içinde teslim olmazsa, Sırp yetkililer bu işi bitirmelidir" dedi. 
     Mladiç kaçak iken Sırbistan’ın ileri gidemeyeceğini belirten Tadiç, "Sırbistan’ın BM Savaş Suçları Mahkemesi’ne karşı yükümlülüklerini yerine getirmemesi gerektiğini söyleyen herkes, bu ülkenin geleceğini karartıyor" diye konuştu. 
     Batı yanlısı Tadiç’in, muhafazakar hükümetin emrindeki Sırp polisi üzerinde kontrolü olmadığı belirtiliyor. 
     Mladiç, BM Savaş Suçları Mahkemesi tarafından, Srebreniça katliamı ve Boşnaklara yönelik diğer katliamlar nedeniyle soykırımla suçlanmıştı. 
     Mladiç’le birlikte aynı suçtan hakkında mahkeme tarafından dava açılan Bosnalı Sırpların savaş zamanındaki lideri Radovan Karaciç de halen kaçak durumda. 
     
</TEXT>
</DOC>
