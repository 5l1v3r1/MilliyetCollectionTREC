<DOC>
<DOCNO> 364479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur31.html </URL>
<DATE> 2005/07/26/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Belediyede 'yasak aşk' iddiası 
</HEADLINE>
<TEXT>

     Mehmet ÇINAR DHA 

ISPARTA'nın Sütçüler İlçesi'nin, Belediye Başkanı AKP'li Hüseyin Müftüoğlu, evli olan sekreteri S.Ş. ile makam şoförü B.S.'nin yasak aşk’ yaşadıkları iddiasıyla açığa aldı. Eşini, şoför B.S. ile evde birlikte yakaladığı ileri sürülen M.Ş, boşanmak için mahkemeye başvurdu. 
     İlçede elektrikçi M.Ş., Belediye Başkanı Müftüoğlu’nun sekreterliğini yapan eşi S.Ş. ile Başkan Müftüoğlu'nun makam şoförü B.S.'yi ididaya göre kendi evinde birlikte yakaladı. Çılgına dönen M.Ş., eşiyle birlikte olan şoför B.S.'ye saldırdı. Evden kaçan B.S. ile S.Ş.'nin peşinden giden M.Ş., eşini ilçe meydanında yakalayıp dövdü. Olaya müdahale eden emniyet güçleri, S.Ş.'yi eşinin elinden kurtardı. 
     Gelişmeler üzerine M.Ş. eşinden boşanmak için dava açarken, Başkan Müftüoğlu her iki çalışanını açığa alıp, haklarında idari soruşturma başlattı. 
     M.Ş., eşi ile başkanın makam şoförünü evde bastığını ve herşeyi gözleri ile gördüğünü, bu nedenle boşanma davası açtığını söyledi. 
     
     BAŞKAN DEDİKODU 

     Başkan Müftüoğlu ise olayın lüzumsuz bir dedikodudan ibaret olduğunu iddia ederek, Benim vicdani kanaatim her ikisinin de yüzde 90 suçsuz olduğudur. Ancak duruma kayıtsız kalmayıp, her iki çalışanım hakkında soruşturma başlattım ve açığa aldım'' dedi. 
     İkisi de evli olan makam şoförü ve sekreter arasındaki ilişkinin, Sütçüler Belediyesi’nin Antalya’da 26- 29 mayıs tarihleri arasında düzenlenen Belediyeler Birliği Fuarı’nda başladığı, fuar süresince S.Ş. ile B.S.'nin uygunsuz vaziyette görüldüğü ileri sürüldü. 

     
</TEXT>
</DOC>
