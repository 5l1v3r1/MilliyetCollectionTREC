<DOC>
<DOCNO> 368852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/bila.html </URL>
<DATE> 2005/08/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Demirel'den Çiçek'e cevap 
</HEADLINE>
<TEXT>
'1 Mart tezkeresini geçirselerdi' 
Demirel, "Madem Irak'a girmek sorunları çözecekti, o zaman 1990'larda farklı olan konulara gitmek, Özal dönemine hayıflanmak yerine 1 Mart tezkeresini geçirselerdi" dedi 

Adalet Bakanı Cemil Çiçek'in, Türkiye'nin karşılaştığı terör ve Kuzey Irak kaynaklı sorunların, "Özal düşmanlığı nedeniyle" bugünkü boyutlara ulaştığı yolundaki görüşü tartışmaya neden oldu. Çiçek, "Terördeki tırmanışın nedenini görmek için 1990'lara gitmek lazım. Özal düşmanlığı uğruna Türkiye'nin çıkarlarını heba ettiler" diyerek, dönemin muhalefet lideri Süleyman Demirel'i işaret etmişti. 
O dönemde ABD ile Türkiye'nin Kuzey Irak'a girmesi gerektiğini savunan Özal'ın talepleri karşısında Genelkurmay Başkanı Org. Necip Torumtay da istifa etmişti. Çiçek, bugünkü koşulların Özal'ı haklı çıkardığını savunmuştu. 

'Özal'ı ben mi tuttum ' 
Çiçek'in eleştirileri karşısında 9. Cumhurbaşkanı Süleyman Demirel, dünkü görüşmemizde şu değerlendirmeyi yaptı 
"Kuzey Irak'a girmek bütün bu sorunları çözecekti ve Özal da girecekti ise girseydi. Özal, Irak'a girecekti veya girdi de elini ben mi tuttum O zaman iktidardaydı. Muhalefetin iktidarı engellediği nerede görülmüş O zaman istediği kararı alacak ve uygulayacak gücü vardı. Madem çözümü öyle görüyordu, o zaman girseydi." 
Demirel, 1990 olayının bugünle karıştırılmaması gerektiğini vurgulayarak şu değerlendirmeyi yaptı 
"O zaman mesele Irak'ın Kuveyt'i işgal etmesiydi. 1991 olayı Basra Körfezi olayıdır. Irak'ı Kuveyt'ten çıkarmak için 29 ülkenin koalisyonu vardı, 29 ülkenin askeri vardı. Biz o zaman Türkiye'nin Körfez'e asker göndermesine karşı çıktık. Çünkü, Türkiye zaten Basra'yla 400 sene uğraşmıştır. Bir daha bu işlere girmesi yanlış olur diye düşünüyorduk. 
O zaman Kuzey Irak bugünkü gibi bir sorun değildi. Özal girmek istiyordu, engel olundu diye şimdi eleştiri yapılıyor. Peki kim girecekti O harek tı kim icra edecekti Asker. Ama asker bu olayı macera olarak görmüş olmalı ki, bu fikri doğru bulmadı. Torumtay'ı kastediyor İcra edecek adam olmaz diyorsa, fikrine değer vermek lazım. O zaman sorun Körfez'di, bugün ise Kuzey Irak. Şartlar da çok farklı. Benim sözlerimden kimsenin alınmaması lazım. Sapla samanın birbirine karışmaması lazım." 

Özal'ın federasyon fikri 
Demirel'e, Özal'a atfedilen Kuzey Irak'a girmek ve sonrasında Türkiye ile Kuzey Irak arasında federasyona yönelmek düşüncesinin doğru olup olmadığını, kendisine böyle bir fikri açıp açmadığını sorduğumda şu yanıtı verdi 
"Benimle bu konuları konuşmazdı. Merhum Özal'ın aklına her gün bir fikir gelirdi. Kürt meselesini çözmek istiyordu. Kuzey Irak'ı Türkiye'ye katmak, sonra oradakilerle bir federasyona gitmek gibi bir fikri olduğu söylenirdi. Bana böyle bir şey söylemiş değil, benimki de bir duyumdu. Sonra nasıl girecekti sorusu var. Torumtay olayı durumu gösteriyor." 

'3-5 çapulcu yaklaşımı' 
Demirel, terör konusunun başlangıçta küçümsenmesinin de hata olduğunu belirterek şöyle devam etti 
"Olayların başladığı 1984'teki tavır hataydı. İşte 3-5 çapulcu veya baldırı çıplak, yapıyor Özal'ın sözü , falan denilerek olay küçümsendi. Aynı hatanın bugün yapılmaması lazım. Benim söylemeye çalıştığım budur. Sorun eskiyi tartışmak değil, bugünkü soruna çare bulmaktır. Ben bunu söylüyorum." 
Demirel, 1990'ları Özal dönemine hayıflanarak gerekçe göstermek yerine 1 Mart tezkeresine bakmak gerektiğini söyleyerek şöyle dedi 
"Madem Irak'a girmek sorunları çözecekti, o zaman 1990'larda farklı olan konulara gitmek, Özal dönemine hayıflanmak yerine 1 Mart tezkeresini geçirselerdi. Bu tezkereyi hükümet Meclis'e sevk etti. Demek ki, Irak'a girmek istiyordu. Hükümet tezkere sevk ettiyse onu geçirmesi de gerekirdi. Geçiremediyse o zaman da istifa etmesi gerekirdi. İkisini de yapamamışlardır. 
Durum böyleyken merhum Özal girecekti, halledecekti demek yerine 1 Mart tezkeresini niye geçiremedik diye düşünseler daha iyi olur. Tek parti iktidarı vardı, büyük çoğunlukları var. Cevap aramaları gereken soru budur. Yoksa Basra Körfezi'yle Kuzey Irak'ı birbirine karıştırmak değil." 



</TEXT>
</DOC>
