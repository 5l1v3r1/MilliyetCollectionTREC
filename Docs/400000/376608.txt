<DOC>
<DOCNO> 376608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/spor/spo04.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
PAF maçında kemik sesleri 
</HEADLINE>
<TEXT>



Karadeniz ekibi, Gaziantepspor maçının hazırlıklarını dün PAF takımıyla yaptığı maçla sürdürdü. Başkan Atay Aktuğ'un da izlediği mücadele kıran kırana geçti. 
Mehmet Yılmaz kafasının üzerine düşünce sakatlanarak, oyunu terketmek zorunda kaldı. G.Koreli Lee Yong da, ayak bileğine aldığı darbe sonucu sakatlık geçirince maça devam edemedi. Yattara da bir pozisyonda sakatlandı ama tedavi olduktan sonra mücadeleyi sürdürdü. As takımın Celalettin'in iki penaltı golüyle 2-1 kazandığı karşılaşmada PAF'ın tek sayısı Emrah Kol'dan geldi. 

Jefferson mutlu 
Brezilyalı eldiven Jefferson, Trabzonspor'un sistemine alıştığını ve kente uyum sorununu aştığını dile getirdi. Genç kaleci, "Adaptasyon ve heyecan sorununu yenmeye başladığımı hissediyorum. Bu da benim performansımı olumlu yönde etkiliyor. Trabzon, bir futbolcu için en ideal kentlerden biri" dedi. 



</TEXT>
</DOC>
