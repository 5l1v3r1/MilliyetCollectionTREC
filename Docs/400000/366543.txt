<DOC>
<DOCNO> 366543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/dunya/dun01.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beyazları aramayın' 
</HEADLINE>
<TEXT>


LONDRA ANKA 


İngiltere'de eski İçişleri Bakanı ve Muhafazak r Parti milletvekili Ann Widdecombe, terörle mücadele operasyonları yürüten polisin beyaz insanların üstünü aramakla vakit kaybetmemesi gerektiğini söyledi. Polisin beyazları aramakla bir halkla ilişkiler egzersizi yaptığını savunan Widdecombe, "Topluma zararlı olabilecek insanların kesin belirli bir biçimi var" dedi. İngiliz Ulaştırma Polisi şefi Ian Johnston da polis memurlarına "yaşlı, beyaz kadınları aramayın" emri verdi. Ulusal Siyah Polisler Derneği başkanı Ali Dizaei de, "Bunlar olağanüstü dönemler" diyerek, ırka dayalı kimliklendirmenin kabul edilebilir olduğunu söyledi. Öte yandan, İngiltere İçişleri Bakanı Hazel Blears, Widdecombe tarafından dile getirilen ve Ian Johnston tarafından verilen "beyazları aramayın" emrine sert çıktı. Blears, üst aramaların bir istihbarat sürecinin sonucu olduğunu belirterek ırka dayalı bir arama politikasının yanlış olacağını ve böyle bir uygulamayı asla onaylamadığını söyledi. 


</TEXT>
</DOC>
