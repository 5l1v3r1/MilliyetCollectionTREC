<DOC>
<DOCNO> 362019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun20.html </URL>
<DATE> 2005/07/18/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Avusturya Türkiye ile müzakereler ertelenmeli... 
</HEADLINE>
<TEXT>

     Avusturya Maliye Bakanı Karl Heinz Grasser, Türkiye'nin AB ile tam üyelik müzakerelerinin ertelenmesini savundu. 
     Der Standard gazetesine demeç veren Grasser, ''Türkiye'nin ekonomik, sosyo-politik ve insan hakları kriterlerini yerine getirmediğini'' iddia etti. 
     AB'nin Türkiye ile müzakerelerin ucunu açık tutmasını ''Avusturya'nın başarısı'' olarak nitelendiren Grasser, ''Ama ben müzakerelerin tamamen ertelenmesinden yanayım'' dedi. 
     Grasser, halkın siyasilerden farklı düşündüğü, bir kamuoyu araştırması yapılsa büyük çoğunluğun Türkiye'nin tam üyeliğine karşı çıkacağı görüşünü savundu. 1 Avusturyalı Bakan, Türkiye ile müzakere kararını ''Avrupa entegrasyon politikasının büyük bir hatası'' olarak nitelerken, Romanya ve Bulgaristan'ın tartışma dışında olduğunu söyledi. 
     Koalisyon hükümetinde 2001 yılında aşırı sağcı Özgürlükçüler Partisi'nin FPÖ üyesi olarak yer alan Grasser, partisi içinde ortaya çıkan sorunlarn yüzünden 2003 yılında FPÖ'den istifa etti. 
     
</TEXT>
</DOC>
