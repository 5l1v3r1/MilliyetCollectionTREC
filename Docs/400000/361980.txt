<DOC>
<DOCNO> 361980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/yasam/axyas02.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastane enfeksiyonu 2 bebeği öldürdü 
</HEADLINE>
<TEXT>


Manisa Doğum ve Çocuk Bakımevi'nde 2 bebek enfeksiyon nedeniyle yaşamını yitirdi. 14 bebek başka hastanelere gönderildi hastane kapatıldı 

ERTAN KORKMAZ DHA 

Manisa Doğum ve Çocuk Bakımevi'nde 2 bebeğin enfeksiyon nedeniyle yaşamını yitirmesinin ardından hastanedeki 14 bebek başka hastanelere gönderildi. Hastane de inceleme için kapatıldı. 
Manisa İl Sağlık Müdür Vekili Dr. Osman Öztunç da şu açıklamayı yaptı 
"Bakımevinden makülopopüler döküntü şik yetiyle ani solunum durması gerçekleşen bebekler geldi. İlk müdahalelerin ardından bebekler sevk edildi. Hastene kapatıldı. İntaniye uzmanları kültür çalışması yaparak enfeksiyona neden olan bakteriyi saptayacak." 

'Çok duyarlıydık' 
Bebeklerin sağlık durumlarının 'stabil' seyrettiğini, Tepecik Devlet Hastanesi'nde tedavi gören 2 bebeğin durumlarının iyiye gittiğini ifade eden Öztunç, buradaki bebeklerin makineden çıkarıldığını ve kendi kendilerine nefes almaya başladıklarını söyledi. 
Manisa Doğum ve Çocuk Bakımevi Hastanesi Başhekimi Sakıp Eskicioğlu ise, "Trakya Üniversitesi'ndeki olayın ardından daha da duyarlı olmamamıza rağmen, istenmeyen bir sonuçla karşılaşırsak hayret edeceğiz" dedi. 

3'ünün durumu kritik 
Manisa Vali Vekili Macit Dalkılıç, 14 bebekten 3'ünün durumunun kritik olduğunu, diğerlerinin sağlığınının ise iyiye gittiğini bildirdi. 
Trakya Üniversitesi Edirne Tıp Fakültesi Hastanesi Yenidoğan Yoğun Bakım Ünitesi'nde de geçen ay 8 bebek yaşamını yitirmişti. 

'Adı Sudenaz olacaktı' 

Bebeklerinin ölümüyle sarsılan 'Bedir' ve 'Satur' Aileleri dava açacak. Eczacı kalfası Latif Bedir, "Bebeğimiz taburcu edildi. Evde ateşlenip titremeye başladı. Otopsiyi bekliyoruz. Eşim Zerrin ile ilk çocuğumuz. Adı Sudenaz olacaktı. Ateş düştüğü yeri yakar" dedi. Bakımevinden arayıp bebeğin sorunu olup olmadığını sorduklarını belirten Murat Satur da "Bize, 'Uyku sorunu var mı ' diye sorup, 'Ateşlenince en yakın sağlık kuruluşuna getirin' dediler. 1 saat sonra çocuk fenalaştı" diye konuştu. 


</TEXT>
</DOC>
