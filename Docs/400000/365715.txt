<DOC>
<DOCNO> 365715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur01.html </URL>
<DATE> 2005/07/30/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ablası ile tartışan eniştesini av tüfeği ile vurup öldürdü 
</HEADLINE>
<TEXT>

     Neşat DİŞKAYA İZMİR, DHA 

      İZMİR'in Konak İlçesi'nde A.N adındaki genç, ablası ile tartışan eniştesi Hüseyin Arısoy'u av tüfeği ile vurarak öldürdü. Eniştesinin kardeşi Ahmet Arısoy'u da ağır yaralayan. A.N, polis tarafından gözaltına alındı. 
     Olay, bu akşam saat 21.30 sıralarında 9147 Sokak 23 numarada meydana geldi. İddiaya göre 2 gün önce 46 yaşındaki eşi Hüseyin Arısoy ile tartışan Şerife Arısoy, babası Mustafa Nişancı'nın evine gitti. Eşinin evi terketmesine sinirlenen Su tesisatçısı Hüseyin Arısoy, yanına 27 yaşındaki kardeşi Ahmet Arısoy'u da alarak kayınpederi Mustafa Nisancı'nın yanına gitti. Hüseyin Arısoy, kendisi ile eve dönmeyi kabul etmeyen eşi Şerife Arısoy ile tartışmaya başladı. Ablası ile tartışan eniştesi Hüseyin Arısoy'a sinerlenen 27 yaşındaki A.N. evde bulunan av tüfeği ile ateş etmeye başladı. A.N'nin ateş açmasıyla kaçmaya çalışan Hüseyin Arısoy sırtına isabet eden kurşunların sonucunda olay yerinde hayatını kaybetti. 
     Kasığından vurulan Ahmet Arısoy ise kaldırıldığı İzmir Eğitim ve Araştırma Hastanesi'nde tedavi altına alındı. Olaydan sonra polis tarafından A.N. ve Mustafa Nisancı gözaltına alındı. 
     Cinayet ile ilgili olarak soruşturmanın sürdürüldüğü bildirildi. 
     
</TEXT>
</DOC>
