<DOC>
<DOCNO> 383393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sontur12.html </URL>
<DATE> 2005/10/02/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Afyonkarahisar'da iki ayrı kaza 2 ölü, 14 yaralı 
</HEADLINE>
<TEXT>

     Afyonkarahisar'da meydana gelen trafik iki ayrı trafik kazasında 2 kişi öldü, 14 kişi yaralandı. 
     Alınan bilgiye göre, Selami Boler idaresindeki 34 UR 4710 plakalı minibüs, Dinar-Dazkırı karayolunun 11. kilometresinde şarampole yuvarlandı. 
     Kazada Cevriye ve Saliha Sevinç öldü, sürücü Selim Boler, Duran, Havva, Ayşegül, Esin ve Hatun Sevinç yaralandı. 
     Yaralılar, Dinar Devlet Hastanesi'nde tedavi altına alındı. 
     
     HASTA ZİYARETİNE GİDİYORLARDI 

     Afyonkarahisar'da meydana gelen ikinci kaza ise hasta ziyaretine giden vatandaşların bulunduğu minibüsün devrilmesi sonucu oldu. Kazada 8 kişi yaralandı. 
     Alınan bilgiye göre, Kızıldağ Köyü'nden Afyonkarahisar'a hasta ziyaretine giden kişilerin bulunduğu Balı Kalaycı idaresindeki 03 LK 615 plakalı minibüs, Afyonkarahisar-Konya karayolunun 10. kilometresinde devrildi. 
     Kazada yaralanan sürücü Balı, Fahrettin Dönmez, Seliha Karakılıç ve Nuray Arık ile Nuri, Selaattin, Gülşen ve Sultan Kalaycı, Afyonkarahisar Devlet Hastanesi'nde tedavi altına alındı. 
     
     ADANA'DA TRAFİK KAZASI 1 ÖLÜ, 2 YARALI 

     Adana'da meydana gelen trafik kazasında da, aynı aileden 1 kişi öldü, 2 kişi yaralandı. 
     Emniyet Müdürlüğü'nden alınan bilgiye göre, Atilla Yaldız yönetimindeki 01 LL 196 plakalı otomobil, Turan Cemal Beriker Bulvarı'nda, sabaha karşı bariyerlere çarptı. Kazada, sürücü Atilla Yaldız 33 öldü, otomobilde bulunan karısı Hediye 27 ile kızı Eda 8 yaralandı. 
     Yaralılar, Çukurova Devlet Hastanesi'ne kaldırıldı. 
     
</TEXT>
</DOC>
