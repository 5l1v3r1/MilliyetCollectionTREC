<DOC>
<DOCNO> 366436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo11.html </URL>
<DATE> 2005/08/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Geçen sezonun 11 altın adamı ödüllerini aldı... 
</HEADLINE>
<TEXT>

     Işık Sigorta tarafından düzenlenen ''11 Altın Adam'' yarışmasında, daha önce belirlenen 2004-2005 sezonunun altın 11'i, yıldızı, yöneticisi, antrenörü ve hakemi, İstanbul'da düzenlenen törenle ödüllerini aldı. 
     Kalyon Otel'de gerçekleştirilen ve Milli Takımlar Başsorumlusu Fatih Terim'in onur konuğu olduğu toplantıya, yılın yöneticisi seçilen Trabzonspor Kulübü Başkanı Atay Aktuğ, Trabzonspor'un Teknik Direktörü Şenol Güneş ile aynı oyla yılın antrenörü seçilen Beşiktaş Teknik Direktörü Rıza Çalımbay ve yılın kalecisi seçilen Galatasaray'ın kalecisi Faryd Aly Mondragon, toplantıya katılarak ödüllerini aldılar. 
     Yılın 11 altın adamı seçilen ve törene katılamayan Trabzonsporlu Fatih Tekke, İbrahim Yattara, Miroslav Szymkowiak, Galatasaraylı Hakan Şükür, Stjepan Tomas, Fenerbahçeli Servet Çetin, Marco Aurellio, Alex de Saozu, Denizlisporlu Roman Kratochvil, yeni sezonda Shakhtar Donetsk forması giyecek olan Tolga Seyhan, yılın hakemi seçilen Serdar Tatlı, yılın antrenörü seçilen Şenol Güneş'in ödüllerini ise diğer yetkililer aldı. 
     Toplantıda ayrıca, yılın yıldızı ödülüne layık görülen Fatih Tekke'nin ödülü de verildi. 
     
</TEXT>
</DOC>
