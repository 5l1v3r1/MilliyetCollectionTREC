<DOC>
<DOCNO> 361345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko04.html </URL>
<DATE> 2005/07/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sıcak para 40 milyar doları aştı... 
</HEADLINE>
<TEXT>

     Türkiye’deki yabancı kaynaklı sıcak para haziranda 4.2 milyar dolar daha artarak 40 milyar doları aştı. 
     ANKA’nın Markez Bankası, Takasbank ve BDDK verilerinden yaptığı belirlemeyere göre yabancıların, hisse senedi ve Hazine borçlanma kağıdı alımları yoluyla Türkiye’ye yönelik sıcak para girişleri haziranda da sürdü. Hem yeni girişler hem de döviz kurundaki düşüş ve hisse senedi fiyatlarındaki yükselişler nedeniyle yabancıların hisse senedi portföyü haziranda 2.2 milyar dolarlık büyümeyle 19.2 milyar dolara kadar çıktı. Haziranda yabancılar İMKB’den 317 milyon dolarlık net hisse senedi alımı yapmıştı. Buna göre yabancıların portföyünde hisse senedi fiyatları ve döviz kurundaki düşüş nedeniyle haziranda 1.9 milyar dolara yakın bir değer artışı yaşandı. 
     Yabancıların Hazine borçlanma kağıtları portföyünde ise haziranda 1.8 milyar dolarlık büyüme oldu. Yabancıların 3 milyar dolara yakın kısmını döviz cinsinden iç borçlanma kağıdı ve eurobondlardan oluşan Hazine borçlanma kağıtları portföyünün değeri de haziranda 17.5 milyar dolarla rekor bir düzeye yükseldi. BDDK’nın verilerine göre söz konusu portföyün 851 milyon dolarlık kısmını Hazine’nin uluslararası piyasalara ihraç ettiği eurobondlardan Türkiye’deki bankaların emanetinde yabancılar adına saklananlar oluşturuyor. 
     Yabancıların Türkiye’deki bankalarda bulunan döviz ve YTL mevduatları ise haziranda 195 milyon dolarlık artış yaşandı ve 3 milyar 613 milyon dolara kadar yükseldi. 
     Hazirandaki bu gelişmeden sonra mayısta 36.1 milyar dolar düzeyinde bulunan Türkiye’deki yabancı kaynaksı sıcak para Haziranda 40.3 milyar dolara kadar yükseldi. 
     
     SON BİR YILLIK BÜYÜME 
     Yabanücıların Türkiye’deki portföyünde son bir yıllık dönemdeki büyüme ise 17.4 milyar dolar olarak gerçekleşti. 
     Bu kapsamda hisse senetleri 8.7 milyar dolar artarken, Hazine borçlanma kağıtlarında 6.2 milyar dolarlık. 
     Mevduatlarda ise 6 milyon dolarlık artış oldu. 
     Bu arada haziran ayı verileri henüz belli olmayan yabancı kaynaklı net sıcak para girişi ise bu yıl mayıs sonu itibariyle son 12 aylık dönemde 11.2 milyar dolar olarak hesaplandı. Yabancılar mayıs sonu itibariyle son bir yılda Türkiye’ye hisse senedi alımı için net 2.8 milyar, iç borçlanma kağıdı alımı için de 6.9 milyar dolarlık giriş yaşandı. Mevduatlar yoluyla net giriş ise 1.4 milyar dolar oldu. 
     
     YERLİ KAYNAKLI SICAK PARA 
     Öte yandan bankalar ve diğer sektörlerin kısa vadeli dış borçlanmalarından kaynaklanan yerli kaynaklı sıcak para ise mayıs sonunda 10.7 milyar dolar olarak hesaplandı. 
     Kısa vadeli net borçlanmalar ve ödemeler dengesi bilançosundaki kayıt dışı döviz giriş veya çıkışına işaret eden net hata ve noksan kaleminin toplamından oluşan yerli kaynaklı sıcak para net girişi ise bu yılın ilk beş ayında 3.4 milyar dolar. Mayıs sonu itibariyle son bir yılda ise 
     8.2 milyar dolar oldu. 
     Böylece mayıs sonu itibariyle son bir yılda Türkiye’ye yerli ve yabancı kaynaklı net sıcak para girişi 19.4 milyar dolar olarak gerçekleşti. 
     
</TEXT>
</DOC>
