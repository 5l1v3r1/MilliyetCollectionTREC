<DOC>
<DOCNO> 397583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun24.html </URL>
<DATE> 2005/11/24/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Şaron'un yeni partisinin adı "ileri" oldu... 
</HEADLINE>
<TEXT>

     İsrail Başbakanı Ariel Şaron'un yeni partisinin ismi ''İleri'' oldu. 
     Şaron'un partisinin ilk kurulma çalışmaları sırasında ''Ulusal Sorumluluk'' olan ismi, İbranice ''Kadima'' İleri olarak değiştirilerek, partinin kaydı resmen yapıldı. 
     Resmi başvuruda bulunduktan sonra açıklamada bulunan partinin avukatı Yoram Raved, ''İsrail devleti için, siyasi önemi büyük, tarihi bir gün'' dedi. 
     Bu arada parti üyelerinin bugün Şaron başkanlığında, Tel Aviv'de bir araya gelmesi bekleniyor. 
     İsrail parlamentosunda Knesset 16 milletvekiline sahip Kadima partisi için, Şaron'un kurmaylarının milletvekili transferine çalıştıkları da bildiriliyor. Kadima partisi kurmaylarının 5 milletvekiliyle daha görüşmeler yaptıkları belirtilerek, bunlardan ikisinin Şaron'un eski Partisi Likud, ikisinin İşçi Partisi ve birinin Şinui Partisi'nden olduğu ifade edildi. 
     Şaron'un yeni partisinde milletvekillerinin yanı sıra bazı belediye başkanları, akademisyenler ve üst düzey bürokratların yer alacağı kaydediliyor. 
     
</TEXT>
</DOC>
