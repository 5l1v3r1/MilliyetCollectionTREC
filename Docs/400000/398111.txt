<DOC>
<DOCNO> 398111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/siyaset/siy01.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök cumhurbaşkanı olsa 
</HEADLINE>
<TEXT>


AKP'nin Genelkurmay Başkanı Org. Özkök'ü cumhurbaşkanlığına aday göstermeyeceğini söyleyen Baykal, "Özkök yakışır. Keşke, Sayın Özkök gibi birisi önümüzdeki dönemde cumhurbaşkanı olsa" dedi 

ANKARA Milliyet 


CHP Genel Başkanı Deniz Baykal, Genelkurmay Başkanı Orgeneral Hilmi Özkök'ün görev süresinin uzatılması ve cumhurbaşkanlığı tartışmalarının çok yanlış ve sakıncalı olduğunu belirterek, "Keşke Özkök gibi biri cumhurbaşkanı olsa" dedi. 
Baykal, AKP'nin Genelkurmay Başkanı'nı cumhurbaşkanlığına aday olarak düşünmesine ihtimal vermediğini ifade etti. Baykal, "Böyle bir şey mümkün değil. Özkök'ün ahlakı, zihniyeti cumhurbaşkanlığına yakışır ama AKP'nin böyle olacağını sanmıyorum. Keşke, Sayın Özkök gibi birisi önümüzdeki dönemde cumhurbaşkanı olsa" diye konuştu. 

Gecikmiş zirve 
NTV'nin sorularını yanıtlayan Baykal, Türk Silahlı Kuvvetleri'nde TSK farklılaşma olduğu izlenimini verecek türde yaklaşımların çok sakıncalı olduğunu vurguladı. Baykal, "TSK, kuralları oturmuş bir kurumdur, ne zaman ne yapacağı bellidir" uyarısında bulundu. 
Hakk ri'de yaşanan olayların ardından Vali Erdoğan Gürbüz'ün, Tokat Valiliği'ne atanmasının "yerinde bir karar olduğunu" kaydeden Baykal, Şemdinli'deki bombalama olaylarının örtbas edilmesinden endişelendiğini söyledi. İktidarın olaylara seyirci kaldığını öne süren Baykal, "Daha önce Genelkurmay İkinci Başkanı teröre karşı bir koordinasyon birimi kurulmasını istemişti. Başbakan o zaman 'gerek yok' demişti. Şimdi terör ve güvenlik zirvesi toplanıyor. Gecikmiş bir karar. Türkiye Başbakan'ı ikna etmeye çalışıyor" şeklinde konuştu. 

LOZAN TARTIŞILAMAZ 

Baykal, AB'nin Türkiye Temsilcisi Hansjörg Kretschmer'in Milliyet'e yaptığı, "Lozan'ın azınlık tanımı yeterli değil" sözünü şöyle değerlendirdi 
"AB'nin Türkiye'ye azınlık dayatma hakkı yok. AB, Lozan'ı tartışmaya açmak istiyor. Başbakan bu tuzağa düşüyor. Türkiye, Başbakan düzeyinde bu bilgisizliği sürdürürse Yugoslavyalaşma tehdidine maruz kalacaktır.." 


</TEXT>
</DOC>
