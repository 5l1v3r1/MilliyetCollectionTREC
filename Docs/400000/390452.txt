<DOC>
<DOCNO> 390452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy06.html </URL>
<DATE> 2005/10/28/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
AKP'li Tunç Sistem değişmedikçe bu tür olayların önüne geçilmez 
</HEADLINE>
<TEXT>

     Malatya Çocuk Yuvası’nda yaşanan olayların ardından inceleme yapmak üzere bu ile giden heyette yer alan AK Parti Uşak Milletvekili Alim Tunç, "Sistem değişmedikçe bu tür olayların önüne geçilebilmesi mümkün görünmüyor" görüşünü bildirdi. 
     Tunç, yaptığı yazılı açıklamada, bu olayın Türkiye’nin vicdanında büyük yara açtığını kaydederek, üzerinde hassasiyetle durduklarını belirtti. Sistem değişmedikçe bu tür olayların önüne geçilmesinin mümkün olmadığını bildiren Tunç, açıklamasında şu görüşlere yer verdi 
     "Yurtlardaki koğuş sisteminin en kısa sürede değiştirilmesi gerekiyor. Büyük yurtlar yerine aile ortamında, katlar, daireler şeklinde çocuk ve sevgi evleri oluşturmamız şart. Bu konuda projeler üreterek, sorunu en kısa sürede çözeceğiz. Şu anda 5 bin çocuğumuz bu tip yerlerde kalıyor. Geriye kalan 15 bin çocuk için de yeni yerleşim birimleri oluşturacağız." 
     
</TEXT>
</DOC>
