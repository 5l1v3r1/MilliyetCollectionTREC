<DOC>
<DOCNO> 391636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yasam/yas07.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Allianoi için gereği yapılacak 
</HEADLINE>
<TEXT>


ANKARA Milliyet 

Kültür ve Turizm Bakanı Atilla Koç, Allianoi Antik Kenti'nin korunmasıyla ilgili üzerine düşen görevi yerine getireceğini bildirdi. 
CHP İzmir Milletvekili Hakkı Ülkü'nün soru önergesini yanıtlayan Koç, İzmir'in Bergama İlçesi'nde bulunan Yortanlı Barajı'nın suları altında kalacak Allianoi Antik Kenti'nin korunmasına ilişkin önlemleri tespit etmek üzere toplanan İzmir 2 No'lu Kültür ve Tabiat Varlıklarını Koruma Bölge Kurulu'nun kararlarına istinaden Kültür Varlıkları ve Müzeler Genel Müdürlüğü'nce bir bilim kurulu oluşturulduğunu kaydetti. Çalışmalarını tamamlayan kurulun hazırladığı raporun İzmir 2 Nolu Kültür ve Tabiat Varlıklarını Koruma Bölge Kurulu Müdürlüğü'ne gönderildiğini belirten Koç, alınacak karar çerçevesinde bakanlığının üzerine düşen görevi yerine getireceğini ifade etti. 



</TEXT>
</DOC>
