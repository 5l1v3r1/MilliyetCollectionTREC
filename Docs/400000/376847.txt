<DOC>
<DOCNO> 376847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur36.html </URL>
<DATE> 2005/09/08/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Genç kıza çarpan manken Ayşe Hatun Önal, mahkemede ifade verdi 
</HEADLINE>
<TEXT>

     Manken Ayşe Hatun Önal, bir trafik kazasına ilişkin açılan dava kapsamında ifade verdi. 
     İstanbul 5. Asliye Ceza Mahkemesi’ndeki duruşmada ifadesi alınan Önal, Etiler’de Gülseren Çoban adlı genç kızın yoldan karşıya geçmek istediğini ve kendisinin de yol verdiğini, ancak sağından gelen aracın hızlı olduğunu söyledi. 
     Önal, Çoban’ın bu nedenle geri dönerek kendisini otomobilinin önüne doğru attığını ve arabasına çarpıp yere düştüğünü kaydetti. 
     Yardım etmek için araçtan indiğini anlatan Önal, düşme esnasında dizlerinde sıyrıklar oluşan genç kızı hastaneye götürerek pansuman yaptırdığını ve tedavisinin ardından bir şey olursa kendisini araması amacıyla cep telefonu numarasını verdiğini sözlerine ekledi. 
     Duruşma, eksikliklerin giderilmesi amacıyla ertelendi. 
     
</TEXT>
</DOC>
