<DOC>
<DOCNO> 355960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo52.html </URL>
<DATE> 2005/06/27/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Wimbledon Tenis Turnuvası'nda çeyrek finalistler belli oldu... 
</HEADLINE>
<TEXT>

     Sezonun 3. "Grand Slam" mücadelesi olan 119. Wimbledon Tenis Turnuvası, İngiltere’nin başkenti Londra’da sürüyor. 
     Wimbledon Tenis Kulübü Kortları’nda yapılan 18.33 milyon dolar 25 milyon YTL toplam ödüllü turnuvanın 8. gününde, 4. tur maçları, yani çeyrek finale çıkma mücadeleleri başladı. 
     Tek erkeklerde dünya klasmanının 1 numaralı ismi ve geçen yıl 3 Grand Slam şampiyonluğu kazanan İsviçreli Roger Federer, 23 numaralı seribaşı İspanyol Juan Carlos Ferrero’yu, 6-3, 6-4 ve 7-6 8-6 ’lık setlerle 3-0 yendi ve final oynama şansını sürdürdü. 
     2 numaralı seribaşı Amerikalı Andy Roddick, 15 numaralı seribaşı 
     Arjantinli Guillermo Coria’yı 6-3, 7-6 7-1 ve 6-4 ile 3-0 yendi ve çeyrek finale yükseldi. 
     2002 yılının şampiyonu 3 numaralı seribaşı Avustralyalı Lleyton 
     Hewitt, 24 numaralı seribaşı Amerikalı Taylor Dent’i 6-4, 6-4, 6-7 5-7 ve 6-3’lük zorlu bir mücadeleden sonra 3-2 yenerek çeyrek finalist oldu. 
     2002 yılı finalisti 18 numaralı seribaşı Arjantinli David 
     Nalbandian, 27 numaralı seribaşı Fransız Richard Gasquet’yi 6-4, 7-6 7-3 ve 6-0, 12 numaralı seribaşı İsveçli Thomas Johansson da Belaruslu rakibi Max Mirnyi’yi 6-4, 7-5 ve 6-4 ile 3-0 yendi ve çeyrek finale yükseldi. 
     
     DAVENPORT, SHARAPOVA VE VENUS WILLIAMS ÇEYREK FİNALDE 
     Tek bayanlarda ise 1 numaralı seribaşı 1999 yılı şampiyonu Amerikalı Lindsay Davenport, 15 numaralı seribaşı Belçikalı Kim Clijsters’ı 6-3, 6-7 4-7 ve 6-3’lük setlerle 2-1 yendi ve adını çeyrek finale yazdırdı. 
     Öte yandan ünlü raketlerden geçen yılın şampiyonu 2 numaralı seribaşı Rus raket Maria Sharapova, 16 numaralı seribaşı Fransız Nathalie Dechy’i 6-4 ve 6-2, 2000 ve 2001 yıllarının şampiyonu 14 numaralı seribaşı Amerikalı Venus Williams ise vatandaşı Jill Craybas’ı 6-0 ve 6-2 ile 2-0 yenerek çeyrek finale yükseldiler. 
     Ayrıca, 2002 ve 2004 yıllarının yarı finalisti 3 numaralı seribaşı Fransız Amelie Mauresmo, 13 numaralı seribaşı Rus Elena Likhovtseva’yı 6-4 ve 6-0, 5 numaralı seribaşı Rus Svetlana Kuznetsova, Bulgar 
     Magdalena Maleeva’yı, 6-4 ve 6-3, 12 numaralı seribaşı Fransız Mary Pierce, 26 numaralı seribaşı İtalyan Flavia Pennetta’yı 6-3 ve 6-1 ile 2-0 yendiler ve çeyrek finalist oldular. 
     9 numaralı seribaşı Rus Anastasia Myskina, 6 numaralı seribaşı 
     vatandaşı Elena Dementieva’yı 1-6, 7-6 11-9 , 7-5, 8 numaralı seribaşı Rus Nadia Petrova ise, Çek rakibi Kveta Peschke’yi 6-7 5-7 , 7-6 9-7 ve 6-3 ile 2-1 yendi ve çeyrek finalde mücadele etme hakkı kazandı. Turnuvada, tek bayanlarda yarın, yarı finale çıkma maçları yapılacak. 
     
</TEXT>
</DOC>
