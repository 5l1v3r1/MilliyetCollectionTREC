<DOC>
<DOCNO> 372305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonyas07.html </URL>
<DATE> 2005/08/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kaleci Higuita, TV programı için estetik ameliyatı oldu 
</HEADLINE>
<TEXT>

     1990 dünya kupasının unutulmaz Kolombiyalı kalecisi Rene Higuita, TV programı için ''bıçak altına yattı.'' 
     RCN kanalında yayınlanan ''tele-gerçek'' programına katılacak ünlü kalecinin estetik operasyonu geçirdiği ve yeni görünümüyle yakında seyircilerin karşısına çıkacağı bildirildi. ''Cambio Extremo'' Aşırı Değişim adlı TV programına katılanlar, fiziksel görünümlerini değiştiriyorlar. 
     Ameliyatın 15 Ağustos'ta yapıldığı belirtildi. 
     90 kupasının fantastik kalecisi, ''Bu ameliyatı kabul ettim, çünkü bunun hayatımı, mesleğimi ve benimle ilgili her şeyi kökten değiştireceğini düşündüm'' diye açıklama yaptı. 
     Higuita, kokain testi pozitif çıkınca geçen kasımda Ekvator birinci ligi takımlarından Aucas'tan ayrılmak zorunda kalmıştı. Higuita, aynı kulüple yeniden temasa geçtiğini de söyledi. 
     
</TEXT>
</DOC>
