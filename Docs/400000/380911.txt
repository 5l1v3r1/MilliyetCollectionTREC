<DOC>
<DOCNO> 380911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo05.html </URL>
<DATE> 2005/09/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Fenerbahçe'de Nobre’ye büyük destek 
</HEADLINE>
<TEXT>

     Milan ve Beşiktaş maçlarında yedek kalan, derbide penaltı kaçıran Nobre’ye, teknik heyet ve takım arkadaşlarından büyük destek geldi. 
     Milan ve Beşiktaş maçlarında yedek kalmanın üzerine, derbide penaltı kaçırdığı için morali son derece bozuk olan Marcio Nobre’ye, başta yöneticiler olmak üzere, teknik heyet ve takım arkadaşlarından büyük destek geldi. Derbi sonrası bazı gazetelerde ocak ayında takımdan gönderileceği ileri sürülen Sambacı’yla bir görüşme yapan yöneticiler, asla böyle bir şeyin sözkonusu olmadığını kaydederek, Sakın bunlara kafanı takma, işini yapmaya bak. Sen bizim golcümüzsün ve hep bu takımda olacaksın'' diye güvence verdi. Takım arkadaşları da, Brezilyalı oyuncunun moralini düzeltmek için çaba harcıyor. Bu arada teknik direktör Daum’un, derbiden galibiyetle ayrılan kadroyu bozmayacağı ve Nobre’yi yine yedek soyunduracağı öğrenildi. 
     
</TEXT>
</DOC>
