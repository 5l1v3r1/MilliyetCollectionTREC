<DOC>
<DOCNO> 395952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/siy04.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar Şeri hukuk istemiyoruz 
</HEADLINE>
<TEXT>


Cumhuriyetçi Kadınlar Derneği, din uleması istenmesinin açıkça hukuku çiğnemek anlamına geldiğini açıkladı 

ANKARA ANKA 


Başbakan Recep Tayyip Erdoğan'ın ulema açıklaması kadınların tepkisine neden oldu. Cumhuriyetçi Kadınlar Derneği, Başbakan'ın sözlerini kınarken, CHP Kadın Kolları eylem kararı aldı. 
Cumhuriyetçi Kadınlar Derneği Genel Başkanı Şenal Sarıhan, yaptığı yazılı açıklamada, AİHM kararı karşısında bilirkişi olarak din uleması istenmesinin açıkça hukuku çiğnemek anlamına geldiğini belirtti. Sarıhan, AİHM'nin izin vermediği bir olayın TBMM'de çözülmesi yönündeki açıklamaların ise açıkça Anayasa'yı ve temel yasaları ihlal etmek olduğunu bildirdi. 

Demokrasiyle özgürleşme 
Yasaların da yargısal denetime tabi olduğuna dikkat çeken ve bu denetimin temel kriterinin Cumhuriyet devrimleri olduğunu vurgulayan Sarıhan, "Biz kadınlar, şeri hukukun yeniden yapılandırılması istemlerine ve hukukun siyasallaştırılmasına karşı ısrarla mücadele edeceğiz. Bugün, tüm insanlığın, dolayısıyla kadınlığın gerçekten özgürleşmesi ve ilerlemesi, bağımsız bir ülkede ve demokratik hukuk sistemleriyle gerçekleşebilir" dedi. 



</TEXT>
</DOC>
