<DOC>
<DOCNO> 355081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun59.html </URL>
<DATE> 2005/06/24/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
Bush ve Caferi biraraya geldi... 
</HEADLINE>
<TEXT>

     ABD Başkanı George Bush, Irak’ın önündeki yolun "kolay olmayacağını" söyledi. 
     Beyaz Saray’da Irak Başbakanı İbrahim Caferi ile biraraya gelen Bush, düzenlenen ortak basın toplantısında, "Irak’ın önünde açılan yolun kolay olmayacağını" belirterek, "Şahit olduğumuz cinayetler ve bombalar, insan hayatına saygı göstermeyen ve Irak’ın özgürleşmesine karşı çıkan düşmanının ne denli zorlu ve utanmaz olduğunu vurgulamaktadır" diye konuştu. 
     Amerikan güçlerinin Irak’tan çekilme takviminin açıklanmayacağını da söyleyen Bush, Caferi’ye, "Takvim konusunda endişelenmenize gerek yok. Irak güvenlik güçleri yeterince güçleninceye kadar sizinle beraber çalışmak istiyoruz" dedi. 
     Konuşmasında, "Irak’ta egemenliğin Iraklılara" devrinden 1 yıl sonra terör saldırlarının bitmemiş olmasından oluşmuş "bataklığa" da değinen Bush, "Teröristler, eylemlerinin görüntülerini Irak halkının görmesini istiyor. Bu Irak halkını yaralıyor ve bizi de" dedi. Bush, "teröristlerin hep masum insanları öldürdüğünü" belirtti. 
     Ortak basın toplantısında İbrahim Caferi de, Bush’a, "Bize paradan öte verdiniz Evlatlarınızı askerlerinizi " diye konuştu. 
     
</TEXT>
</DOC>
