<DOC>
<DOCNO> 379373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/yazar/altan.html </URL>
<DATE> 2005/09/18/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Küp üstüne küp dizseler, en altını bir çekseler... 
</HEADLINE>
<TEXT>


Başbakan Tayyip Bey'in, saymakla bitip tükenmeyecek üst düzey amaçları arasında karayollarını da, duble yollara çevirerek mümkün olduğu kadar da kısaltıp, kara yolculuğunu kolaylaştırmak var ya... 
Biga ile Silivri arasında da, Marmara'nın altından bir tünel açmak fikri, sonunda ağır basmaya başlamış. 
Böyle bir tünel, İstanbul'la Çanakkale'yi nerdeyse birbirinin banliyösü durumuna getiriyor ve 73 bin nüfuslu Çanakkale ile 15 milyon nüfuslu İstanbul arasındaki demografik dengesizliği de, teraziliyormuş. 

Tünelin yapımı için açılan ihaleye -Türkiye artık çok gözde bir ülke olduğu için- dünyanın bütün büyük firmaları katılmışlar. Teklifler, 5 milyar dolarla, 4 milyar dolar arasında değişiyormuş. 
Sadece bir teklif varmış ki, dikkat çekiciymiş. Yersenizki-Gagaroviç firması, tünelin yapımını 100 milyon dolara üstlenebileceğini bildiriyormuş. Firmanın merkezi de Tiran'daymış. 

Başbakan Tayyip Bey, güvendiği yakınlarından birini, firmayla temasa geçmesi için Tiran'a göndermiş. 
Tiran'a giden görevli, verilen adreste kepenkleri indirilmiş küçük bir dükk n bulmuş. Neyse ki, kapalı dükk nın yanındaki berber, firmanın yöneticileri hakkında gerekli bilgileri vermiş kendileri halen Necef çölündeki şantiyelerindeymişler. 

Görevli ne yapsın Tayyip Bey'e sadakatini kanıtlamak için, hemen bir cip satın alıp Necef çölünün yolunu tutmuş. 
Uzun ve belalı bir yolculuktan sonra, ona buna sora danışa kum fırtınaları, ıssız ufuklar, uçsuz bucaksız bir çöl ve cehennemi bir sıcak ortamında, tek başına bir çadır görmüş uzakta... 
Ve biraz daha yaklaşınca da, çadırın önünde iki kişinin durduğunu fark etmiş. Hızla yanlarına yaklaşıp inmiş cipinden 
- Afedersiniz, demiş ben Yersenizki-Gagaroviç firmasının yöneticilerini arıyorum. Bana yardımcı olabilir misiniz acaba 
Adamlar 
- Elbette, demişler yöneticiler biziz. Ben Yersenizki, arkadaşım da Gagaroviç... Bizi neden görmek istiyorsunuz ki 
- Şey, efendim Marmara tüneli için... Siz de bir teklif vermişsiniz de... 
- Tamam, tamam... Teklifimiz kabul edildiyse, hemen başlayabiliriz işe... 
- Evet ama, firmanızın olanakları acaba yeterli mi, böyle bir tüneli gerçekleştirebilmek için .. İşçi gücünüzle makinelerinizin kapasitesi ne kadar örneğin 
- Makineler için, bir kazmayla bir küreğimiz var işçi olarak da iki kişiyiz biri ben, biri de yanımdaki Gagaroviç... 
- Yahu alay mı ediyorsunuz kuzum koskoca Marmara'nın altındaki tüneli, kazma kürekle iki kişi mi açacaksınız yani 
- Elbette, neden olmasın 
- Tanrı aşkına, deli misiniz siz olacak şeyler mi söyledikleriniz 
- Hiç merak etmeyin, Ben Biga'dan kazmaya başlayacağım, Gagaroviç de Silivri'den kazmaya başlayacak. Tam ortada buluşacağız... 
- Aklınızı peynir ekmekle mi yediniz siz nasıl yapabiliyorsunuz böyle saçma bir teklifi Ya tüneli kazarken birbirinizle karşılaşamazsanız .. 
- O zaman da harika bir kazancınız olur sizin aynı paraya, bir yerine, iki tünel sahibi olursunuz... 

Bekri Mustafa'ya sormuşlar 
- Şayet iktidara gelmiş bir siyasetçi olsaydın da, sana böyle bir teklif yapılsaydı sen ne yapardın 
Bekri, elindeki şişeden bir fırt çektikten sonra 
- Hemen kabul ederdim, demiş. Arkasından da, temel atma törenlerine benzer, bir tören düzenler, nasıl kalkındığımızı şıngırdatan bir nutuk patlatırdım. 
- Sonra 
- Sonra ihale karşılığını Hazine'den peşin alır, gıdım gıdım verirdim her iki serseriye... 
- Tünel hiçbir zaman bitmeyeceğine göre, muhalefet tepene binmez miydi 
- Sıkı mı hiçbir zaman tamamlanmamış olan hava meydanlarından ne haber .. Onlar da Yersenizki-Gagaroviç işi değil mi 

Aynı soruyu İncili Çavuş'a da sormuşlar. İncili Çavuş 
- Ben, demiş bu fıkrayı Başbakan Tayyip Bey'e anlatırdım. Hem gülsün, hem de Yersenizki'yle Gagaroviç diye birileri varsa, kendilerini buldurup AB ile müzakerelere başladıktan sonra, karşılıklı tartışmalarda Ankara'ya yardımcı olmalarını sağlasın diye... 

Müzik çalarak vahşi hayvanları afsunlamakla ünlü genç bir kemancı, gidip Afrika ormanlarına yerleşmiş. 
Gorillerin en korkunçları, yılanların en zehirlileri, kaplanların en yırtıcıları her gün kemancının etrafında toplanıyor saatlerce onun kemanını dinleyerek, zaman zaman göz yaşları içinde, kendilerinden geçiyorlarmış. 
Bir gün, balta girmemiş ormanların içinden yaşlı bir arslan çıkagelmiş. Şöyle bir bakmış, genç kemancının çevresinde toplanıp kendisini dinleyen vahşi hayvanlara... 
Sonra da, biraz aç olduğu için, bir pençede kemancıyı devirip yiyivermiş. Tüm vahşi hayvanlar öfkeli, arslana dönüp 
- Ne yaptın sen, demişler sen de hiç mi duygu yok, neden yedin o güzelim kemancıyı 
Yaşlı arslan, ön pençelerinden birini kaldırıp kulağının arkasına götürmüş ve kükremiş 
- Ne Ne diyorsunuz be Sağırım ben, duyamıyorum... 

Maliye Bakanı Kemal Unakıtan da, kendisini eleştirenler de isterlerse diledikleri gibi kullanabilirler yukarıdaki fıkrayı... 

Nasreddin Hoca'ya 
- Hoca, demişler dünyadaki 200 ülkenin değnekçi başıları, "kapalı kapılar ardında" konuştuklarını kapıların önündeki kürsülerden yönettikleri halklara açıklasalardı da, kapıların önündeki kürsülerden söylediklerini, kapalı kapıların ardına süpürselerdi ne olurdu 
Nasreddin Hoca 
- Dünyadaki 6.5 milyar insan, derin bir oh çekerdi, demiş. 
- Neden bir oh çekerdi Hoca 
- Kıçlarına giren kazıklar, nihayet çıkarıldığı için... 

Cahit Sıtkı'dan bir şiirle bitirelim yazıyı 
Mektup alırsın, her taraf gül gülistan 
Derken cenaze geçer, her taraf zindan. 
Mümkün olsa da insan, her zaman gülebilse 
Olmasa her neşenin sonunda hüzün. 
Acısı da, tatlısı da ömrümüzün, 
Çok pahalıya oturur üstümüze. 



</TEXT>
</DOC>
