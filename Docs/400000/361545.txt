<DOC>
<DOCNO> 361545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/magazin/axmag02.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çok mutluyuz' 
</HEADLINE>
<TEXT>


Milli Basketbolcu İbrahim Kutluay ile eski Türkiye güzeli Demet Şener, Çırağan Sarayı'ndaki düğünle evlendi. Çiftin nik h şahitliğini Başbakan Erdoğan ve modacı Gaye Sökmen yaptı 

BAYRAM KAYGUSUZ- BORA BAĞCIBAŞI 

MİLLİ basketbolcu İbrahim Kutluay ile 1995 Türkiye Güzeli Demet Şener, 4 yıllık aşklarını Çırağan Sarayı'nda gerçekleşen düğünle mutlu sona ulaştırdı. Çiftin nikah şahitliğini düğüne eşi Emine Erdoğan ile katılan Başbakan Recep Tayyip Erdoğan ve Gaye Sökmen yaptı. 

YILDIRIM Mayruk imzalı gelinliği ile güzelliğiyle göz kamaştıran Şener ve Gucci marka smokiniyle basın mensuplarına poz veren Kutluay, hayli heyecanlı olduklarını belirtti. Basın mensuplarından gelen soruları yanıtsız bırakan çift, sadece çok mutlu olduklarını dile getirdi. Düğüne 650 davetli katıldı. 

BU arada, Panathinaikos'la sözleşmesini uzatmayan İbrahim Kutluay'ın eski takımı Ülkerspor ile prensip anlaşmasına vardığı iddia edildi. Deneyimli oyuncunun, Ülkerspor'dan gelen teklife olumlu yanıt verdiği öne sürüldü 

Ünlüler buluştu 

Düğüne, Spordan Sorumlu Devlet Bakanı Mehmet Ali Şahin, İstanbul Valisi Muammer Güler ve eşi Neval Güler, İstanbul Belediye Başkanı Kadir Topbaş, Emniyet Müdürü Celalettin Cerrah, Fatih Terim, Ebru Gündeş, Ebru Şallı, Pınar Altuğ, Hande Ataizi, Emre Aşık, Rüştü ve Işıl Rençber, Tuncay Şanlı, Kemal Aslan, Ümit Özat, Mehmet Okur, Kerem Gönlün, Kerem Tunçeri gibi iş, sanat ve spor dünyasından birçok isim katıldı. 


</TEXT>
</DOC>
