<DOC>
<DOCNO> 376806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo35.html </URL>
<DATE> 2005/09/08/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Fenerbahçe'de Rüştü takımla beraber antremana çıktı... 
</HEADLINE>
<TEXT>

     Fenerbahçe, ligde Ankaraspor ile yapacağı maçın hazırlıklarını sürdürdü. 
     Sarı-lacivertliler, Samandıra Tesisleri’nde teknik direktör Christoph Daum yönetiminde 1 saat 40 dakika süren bir antrenman yaptı. 
     Akşam gerçekleştirilen antrenmanda, milli takımlarda görev alan sporcular koordinasyon ve rejenerasyon çalışması yaparken, Zafer ve Gürhan takımdan ayrı çalıştı. Kaleci Rüştü de uzun bir aradan sonra takımla birlikte çalışmalara başladı. Taktik ağırlıklı geçen çift kale maçla tamamlanan antrenmanda, Mehmet Yozgatlı hafif bir sakatlık geçirdi. 
     Bu arada, bir bölümünü başkan Aziz Yıldırım ve yöneticilerin de izlediği antrenmanda, sarı-lacivertliler Ganalı bir futbolcu denedi. 
     20 yaşındaki David Davidson’un, bir süre takımla birlikte 
     antrenmanlara çıkacağı bildirildi. 
     Fenerbahçe, yarın akşam yapacağı antrenmanla hazırlıkları sürdürecek. Sarı-lacivertliler, antrenman sonrasında Samandıra Tesisleri’nde kampa girecek. 
     
</TEXT>
</DOC>
