<DOC>
<DOCNO> 376863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur52.html </URL>
<DATE> 2005/09/08/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Çatıdan düşen polis ağır yaralandı... 
</HEADLINE>
<TEXT>

     Bursa’nın İnegöl İlçesi’nde düzenlenen esrar hammaddesi olan dişi hintkeneviri operasyonunda, çatıya çıkan polis memuru, düşerek ağır yaralandı. 
     Alınan bilgiye göre, Hamidiye Mahallesi Pazar Sokak’taki bir evin bahçesinde dişi hintkeneviri yetiştirildiği ihbarını alan güvenlik güçleri, olay yerine gitti. 
     Evde kimseyi bulamayan güvenlik güçleri, evin çatı katından bahçeye girmek istedi. 2 katlı evin çatısına çıkan İnegöl Emniyet Müdürlüğü Asayiş Büro Amirliği’nde görevli Hamdi Kez, dengesini kaybederek düştü. 
     Ağır yaralanan Kez, İnegöl Devlet Hastanesi’nde yapılan ilk müdahalenin ardından Bursa Devlet Hastanesi’ne sevk edildi. 
     Bu arada, yapılan aramada evde dişi hintkenevirine rastlanmadığı bildirildi. 
     
</TEXT>
</DOC>
