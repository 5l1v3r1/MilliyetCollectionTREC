<DOC>
<DOCNO> 370547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun35.html </URL>
<DATE> 2005/08/17/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
KKTC'den ilk kez Türkiye dışında bir ülkeye doğrudan uçuş yapılacak... 
</HEADLINE>
<TEXT>

     Kıbrıs Türk Havayolları’na KTHY ait bir uçağın ilk kez Türkiye dışında bir ülkeye doğrudan uçacağı öğrenildi. 
     KKTC’li diplomatik kaynaklardan edinilen bilgiye göre, içinde siyasi yetkililer, işadamları ve gazetecilerden oluşacak heyetin yer alacağı uçak, 28 Ağustos’ta Ercan Havaalanı’ndan Azerbaycan’ın başkenti Bakü’ye uçacak. 
     Kaynaklar, KKTC heyetinin Azerbaycan Devlet Başkanı İlham Aliyev ve diğer bazı bakanlarla görüşmesinin beklendiğini belirttiler. 
     Heyetin temaslarında ekonomik ve kültürel işbirliği, turizm gibi konuların ele alınmasının planlandığı da ifade edildi. 
     Azerbaycan’da faaliyet gösteren özel havayolu şirketi Imair’e ait, içinde işadamları, üst düzey bürokrat, sanatçı ve gazetecilerin bulunduğu bir uçak da 27 Temmuz’da Bakü’den Ercan Havaalanı’na doğrudan sefer düzenlemişti. 
     
</TEXT>
</DOC>
