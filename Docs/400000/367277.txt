<DOC>
<DOCNO> 367277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun07.html </URL>
<DATE> 2005/08/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İngilizlerin üçte biri Londra gezisini erteledi 
</HEADLINE>
<TEXT>

     İngiliz halkının 3'te 1'inin, Londra'da geçen ay düzenlenen saldırıların ardından bu kente ziyaretlerini ertelediği bildirildi. 
     TNS enstitüsünün, İngiltere, Fransa ve Almanya'da 26 Temmuz'da 1000'er kişiyle yaptığı ve Time dergisi ile CNN televizyonunun yayımladığı kamuoyu araştırmasına göre, Fransızların yüzde 32'si ile Almanların yüzde 20'si Londra'ya gitmekten çekiniyor. 
     Kamuoyu araştırmasında, Londra'nın banliyölerinde yaşayanların yüzde 33'lük bölümü, terörist tehdit nedeniyle toplu taşıma araçlarından uzak durduklarını söylerken, Fransızların yüzde 14'ü ve Almanların yüzde 8'inin de Londra'daki toplu taşıma araçlarından uzak duracaklarını belirttikleri ortaya çıktı. 
     Araştırmada, İngilizlerin yüzde 71'i, Almanların yüzde 68'i ve Fransızların da yüzde 49'u, tren ve otobüslerde güvenlik önlemlerinin artırılması için, bilet fiyatlarının artırılmasını, daha uzun güzergahtan gitmeyi ve seferlerde gecikme yaşanmasını kabul etmeye hazır olduklarını belirtti. 
     
</TEXT>
</DOC>
