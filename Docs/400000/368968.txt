<DOC>
<DOCNO> 368968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonsiy06.html </URL>
<DATE> 2005/08/11/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Erdoğan için Diyarbakır'da etten duvar 
</HEADLINE>
<TEXT>

     
     Şeyhmus ÇAKAN DİYARBAKIR, DHA 
     
DİYARBAKIR’a gelecek olan Başbakan Recep Tayyip Erdoğan için polis, kentte sürekli arama ve kontroller yaparken, Başbakanlıktan ise 40 koruma geldi. 
     Başbakan Erdoğan’ın Diyarbakır’a yapacağı ziyaret öncesi polisteki alarm devam ederken, kent merkezinde sürekli arama ve kontroller yapılıyor. Olası korsan gösterilere karşı polis, geceli- gündüzlü görev başında bekliyor. Devriye görevini arttıran polis ekipleri, şüpheli gördükleri kişileri anında kimlik kontrolünden geçiriyor. Emniyet Müdür Yardımcısı İlknur Şahin, Başbakan Erdoğan’ın gezisinin güvenlik içinde geçmesi için her türlü tedbiri aldıklarını söyledi. Başbakan Erdoğan'ın gezisinin hazırlıkları için Ankara'dan DA 40 koruma önceden Diyarbakır’a geldi. 
     
</TEXT>
</DOC>
