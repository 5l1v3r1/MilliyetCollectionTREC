<DOC>
<DOCNO> 380503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun10.html </URL>
<DATE> 2005/09/22/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Sarmısak, sigara, peynir.. Fransa'ya ne oluyor 
</HEADLINE>
<TEXT>

     BBC TÜRKÇE 

Küreselleşme Fransa'da kendini nasıl gösteriyor İngiliz Independent gazetesi, sarmısak, sigara ve peynir dünyasında kısa bir gezintiyle bu sorunun cevabını okuyucularına aktardı. 
     ''Adieu, la France'' diyor Independent Elveda Fransa. İngiltere'den bakan birinin anında Fransızlarla özdeşleştirdiği bir dizi simge, mercek altında. Örneğin, buram buram kokan sarmısak gibi. 
     Independent'a göre, geçen hafta Fransız sarmısak yetiştiricilerinin verdiği alarm, herşeyi anlatıyor 
     Tüketim, on yıl öncesine göre biraz daha düşmüş ama kaygı uyandıran nokta bu değil. Alarm zilleri, artan sayıda Fransız Çin'den gelen sarmısaklara yöneldiği için çalınıyor. 
     Peki kendi sarmısağına sırt çeviren bir halk, sigarasından da vazgeçebilir mi Gazetete göre ağzıdan Gauloises ya da Gitanes düşürmeyen nesiller, belli ki mazide kaldı. 
     Bu sigaraları üreten son fabrikanın da Fransa dışına taşındığını yazan Independent, ''genç Fransızların artık Amerikan tipi tütün içtiğini Gauloise'ın koyu dumanın ise, ihtiyarlarla birlikte tüte tüte söndüğünü söylüyor. 
     Keza halis Fransız peynirinin kaderi de pek parlak olmayabilir. Gerçi, Independent'a göre, en az 700 tür farklı peyniriyle övünen Fransa halen bu konuda eline su döktürmüyor ama, Fransız peynirciler damak zenginliğinin yavanlaştığından endişeli. 
     Çünkü son 30 yıl içerisinde 50'ye yakın peynir çeşidi, yok olmuş. 
     
</TEXT>
</DOC>
