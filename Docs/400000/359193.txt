<DOC>
<DOCNO> 359193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/siyaset/siy05.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklenen açıklama 
</HEADLINE>
<TEXT>


Danıştay Başkanlar Kurulu'nun bildirisinde, H kimler ve Savcılar Kanunu'ndaki değişikliğin gerçekte reform olmadığı, Cumhuriyet'in temel niteliklerine aykırı şekilde yargıyı siyasallaştıracağı belirtildi 

ANKARA Milliyet 


Hükümeti "yargının siyasallaşması" konusunda uyaran kurumlara, Yargıtay Başkanlar Kurulu, Türkiye Barolar Birliği ile H kimler ve Savcılar Yüksek Kurulu'ndan sonra Danıştay da eklendi. Danıştay Başkanlar Kurulu, H kimler ve Savcılar Kanunu'nun genel gerekçesiyle yasalaşan hali arasındaki uyumsuzluğun "yapılanın gerçekte reform olmadığı kanısını ve Cumhuriyet'in temel niteliklerine aykırı bir şekilde yargının siyasallaşması yolunun açılmasına neden olacağı endişesini yarattığını" bildirdi. 
Hafta başında konuyla ilgili çalışma grubu kuran Danıştay Başkanlar Kurulu'nun beklenen açıklaması dün akşam yapıldı. Hukuk devleti anlayışının yaşatılmasının, erkler arasındaki güç dengesinin sağlanmasına bağlı olduğunun belirtildiği bildiride, yargı denetimi olmaksızın bu konudaki diğer tüm güvencelerin yetersiz kalacağı ifade edildi. Bildiride şunlar kaydedildi 

'Normlara ters' 
"Bu yüzden yargı bağımsızlığı hukuk devleti anlayışının olmazsa olmaz koşuludur. Hukuk devletinin uygulamaya konulması, yargının siyasi iktidardan ve onun organı olan idareden bağımsızlığı ve yargıç güvencesi sağlanmadıkça mümkün değildir." 
H kimler ve Savcılar Kanunu'nun, BM, Avrupa Konseyi ve BM metinleri ile Anayasa'nın yargı bağımsızlığı ve yargıç güvencesi ile ilgili normlarına uygun olmadığının da ifade edildiği bildiride, Adalet Bakanlığı'nın, Danıştay'ın yasayla ilgili önerilerini dikkate almadığı vurgulanarak, "Danıştay, h kim alımlarında mülakat yönteminin terk edilerek, sözlü sınava geçilmesini önerdi. BM normlarına da aykırı olan yöntem terk edilmedi" denildi. 
BM'ye göre, idareye yargıç seçiminde yetki veren ve bu yolla yargıyı siyasi otoritenin etkisine açık hale getiren yöntemin, AB'nin Türk yargısına ilişkin raporunda da eleştirildiği kaydedildi. 
Danıştay'a gönderilen tasarıda, 3 yıl avukatlık yapanların h kim olabileceğine ilişkin yasada yer alan düzenlemenin bulunmadığının da anlatıldığı açıklamada, bu konudaki olumsuz görüşlerini bu nedenle bildiremedikleri belirtildi. 

'Endişeler artacak' 
Danıştay Başkanı'nın daha önce Adalet Bakanı ve müsteşarının HSYK'da bulunmaması gerektiğine işaret ettiğinin anımsatıldığı açıklamada, bu düzenleme dururken, mülakat yöntemiyle h kim alınmasının, 3 yıl avukatlık yapanlara h kimlik yolunun açılmasının yargının siyasi otoritenin etkisi altında kalabileceği yolundaki tartışmaları pekiştireceği ve kamuoyundaki endişeleri haklı olarak artıracağı vurgulandı. 


</TEXT>
</DOC>
