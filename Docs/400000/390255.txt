<DOC>
<DOCNO> 390255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur36.html </URL>
<DATE> 2005/10/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Uğur Dündar gözaltına alındı 
</HEADLINE>
<TEXT>

     Gazeteci Uğur Dündar, Güneydoğu'dan getirtilip Tekirdağ'da tuğla fabrikalarında kötü koşullarda çalıştırılan çocuklarla ilgili bir programın çekimleri sırasında gözaltına alındı. 
     Uğur Dündar gözaltına alındıktan sonra cep telefonu ile ulaştığı CNN Türk stüdyosunda yaşadıklarını şöyle anlattı 
     Sabah Çalışma ve Sosyal Güvenlik Bakanı Murat Başesgioğlu ile konuştum. Tekirdağ Kumbağ'daki tuğla fabrikalarının hemen tümünde küçük yaşta çocukların sağlıksız koşullarda çalıştırıldıklarını anlattım. Kendisi çok ilgilendi ve iki müfettiş görevlendirdi. 
     Müfettişlerle birlikte Kubağ'da bir fabrikaya girdik. Asılnda tüm fabrikalarda durum aynı. Ben çok cezaevi gördüm. buraları cezaevlerinden de beter koşullar taşıyor. Henüz okul ve oyun yaşındaki küçük çocuklar taşıyabileceklerinden çok fazla yükün altına giriyorlar. 
     Fabrikadan çıkmak üzere iken fabrikanın sahibi geldi. Kendisine de sorular yönelttim ancak yanıtlamak istemedi. O sırad kapıya gelen jandarmalar savcının isteği ile kasetlere el koyacaklarını söyledi. Kameramanlarımız ile jandarmalar arasında koşuşturma oldu. Sonunda gözaltına alındık. Aslında savcılık fabrikadaki koşullarla ilgili soruşturma yapması gerekirken bunu sergileyen bizlerle ilgili kovuşturma yapıyor" 
     
</TEXT>
</DOC>
