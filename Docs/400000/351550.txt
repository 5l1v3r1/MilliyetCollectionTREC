<DOC>
<DOCNO> 351550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonspo07.html </URL>
<DATE> 2005/06/13/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Akçaabat Sebatspor dağılıyor 
</HEADLINE>
<TEXT>

     Hakan DEĞİRMENCİ DHA 

      SÜPER Lig'den 2'nci Lig A Kategorisi'ne düşen Akçaabat Sebatspor'un tüm yetenekli futbolcuları, başkas kulüplere transfer oldu. 
     Kırmızı beyazlı takımın küme düşmesinin kesinleşmesinden sonra iyi futbolcularına teklif götürn Süper Lig takımları ligin bitip transfer sezonu açıldıktan sonra harekete geçtiler, renklerine bağladılar. 
     Hakan Bayraktar Sivasspor'la, Bayram Toysal Gençlerbirliği'yle, Ali Bayraktar Gaziantepspor'la, Erman Ergin Konyaspor'la, Sedat Bayrak ve Abdurrahman Dereli ise Ankaragücü'yle sözleşme yaptı. 
     Bu arada Selahattin Kınalı, Muhammet Özdin ve bir sezon daha oynama kararı alan Ogün Temizkanoğlu'nun da Erciyesspor'la masaya oturduğu öğrenildi. 
     Kırmızı beyazlı kulüpte gelecek hafta yapılacak genel kurulun yol açtığı belirsizlik nedeniyle yönetimin hiç bir oyuncuyla görüşme yapamadığı öğrenildi. 
     
</TEXT>
</DOC>
