<DOC>
<DOCNO> 383412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonyas04.html </URL>
<DATE> 2005/10/02/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Nine, torununu dünyaya getirdi 
</HEADLINE>
<TEXT>

     Telegraph 

Britanya'da yaşayan 53 yaşındaki Annie Casserley, sağlık sorunu nedeniyle doğum yapması sakıncalı olan kızının çocuğunu, yani torununu doğurdu. 
     Casserley, nadir bir akciğer hastalığı nedeniyle hamile kalmaması istenen 35 yaşındaki kızının bebeğini dokuz ay boyunca karnında taşıdı. Birmingham yakınlarında bir hastanede önceki gün sezaryenle doğan kız bebeğin 3.4 kilogram olduğu açıklandı. 
     
     Adı 'Dehşet Annie' 

     Bebeğin annesi Emma Hattersley çocuğunu annesinin taşıması fikrini bir dergiden esinlendiğini söyledi. "Her şey annem sayesinde oldu. Çok parlak bir insan. Zaten aile içinde ona 'Dehşet Annie' derler" dedi. 
     Hattersley'in genel anestezi olmasını, uçağa binmesini veya akciğerlerine baskı oluşturacak herhangi bir eylemde bulunmasını engelleyen hastalığı 19 yaşındayken teşhis edildi. Sekiz yıl önce bir dergide kızının çocuğunu taşıyan anneannenin hik yesini okuyan Hattersley, bunu aklından hiç çıkaramamış. 
     
</TEXT>
</DOC>
