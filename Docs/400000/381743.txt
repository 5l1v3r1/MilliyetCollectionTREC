<DOC>
<DOCNO> 381743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/ekonomi/aeko.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Star TV, 306.5 milyon dolara Doğan Grubu'nda 
</HEADLINE>
<TEXT>


TMSF'nin satışa çıkardığı Star TV ihalesinde en yüksek teklif 306.5 milyon dolarla Doğan Grubu'na ait Işıl Televizyon Yayıncılık'tan geldi. Doğan Yayın Holding Başkan Yardımcısı Gedik peşin ödeme yapacaklarını söyledi 

EKONOMİ SERVİSİ 

Tasarruf Mevduatı ve Sigorta Fonu'nun TMSF satışa çıkardığı Star Medya Grubu şirketlerinden Star TV ihalesinde en yüksek teklifi 306.5 milyon dolarla Doğan Grubu'na bağlı Işıl Televizyon Yayıncılık Ticaret AŞ verdi. Işıl'ın teklifi 155 milyon dolarlık muhammen bedelin yüzde 97.7 üzerinde gerçekleşti. 
Doğan Yayın Holding Başkan Yardımcısı Soner Gedik, ihale sonrası yaptığı açıklamada TMSF'nin onayının alınmasının ardından 2 - 3 ay içinde devir işlemlerin tamamlanmasını beklediklerini ve ödemeyi nakten ve peşin olarak yapacaklarını söyledi. Bir soru üzerine "Kral TV ve Kral FM ihalesine de girmeyi düşündüklerini" belirten Gedik, bir basın mensubunun 'Medyada tekelleşme olduğunu düşünüyor musunuz ' sorusu üzerine şöyle dedi 

'Tekel mümkün değil' 
"Türkiye'de 16'sı özel 5'i de devlet kanalı olmak üzere 21 ulusal kanal var. 200'e yakın da bölgesel ve yerel kanal var. Bu kadar çok kanal olan bir yerde tekel olmak mümkün değil. Bizim sahip olduğumuz kuruluşlardaki etkinliğimiz nedeniyle böyle bir imaj çıkıyor ortaya. Sayı olarak değil." 
Bir kanalı satın almanın ekonomik bir bedeli olduğunu belirten Gedik "Herkesin aklında bir fiyat vardı. Pahalı mı aldık Zaten herkes belli bir noktaya kadar dayandı, demek ki en son dayanan biz olduğumuza göre ucuza aldık diyemem" şeklinde konuştu. 

Hasan Ekşi ihaleye girmedi 
TMSF'nin 155 milyon dolar muhammen değer biçtiği Star TV ihalesine, beş grup şartname almasına rağmen dört grup katıldı. Etik Yayıncılık, ihale şartnamesindeki eksik belgelerini ihale tarihine kadar yerine getirmediği gerekçesiyle ihaleye katılamadı. Etik Yayıncılık'ın ortaklarından Hasan Ekşi, Milliyet'e yaptığı açıklamada "İhale şartnamesini son anda inceleyen yabancı ortaklarımız, Star Televizyonu'nun üzerinde hiçbir gayrimenkul bulunmadığını görerek çekilme kararı aldılar" dedi. 
Star TV ihalesi, Işıl Televizyon Yayıncılık Ticaret AŞ, Ciner Televizyon ve Radyo İşletmeciliği, CGS Televizyon ve Radyo Yayıncılığı Ortakları arasında Kanadalı CanWest Grubu'nun bulunduğu CGS daha önce Süper FM ihalesini almıştı. CanWest Metro FM ihalesini alan Pasifik Televizyon'da da danışmandı ile Nurol ve Torunlar gruplarının ortaklığı olan Atlantik Basın Yayın AŞ arasında geçti. 
İhalenin kapalı zarf usulü ile yapılan ilk bölümünde en yüksek teklifi 156 milyon dolar ile Işıl Televizyon Yayıncılık verdi. İhalede bunun üzerine açık artırmaya geçildi. 156 milyon 250 bin dolardan başlayan açık artırmada en yüksek teklifi 306.5 milyon dolarla Işıl Televizyon Yayıncılık Ticaret AŞ verdi. 

Işıl 212 kez fiyat artırımına gitti 250 bin dolarlık dilimler ve katlarında yapılan açık artırmada başta Işıl, CGS ve Atlantik Yayıncılık yarıştı.Ciner Grubu artırıma 177 milyon 250 bin dolar seviyesinden girdi.Atlantik 190.5 milyon dolardan sonra teklif vermedi.Ciner grubu, ihalenin sonlanacağı aşamada 306 milyon dolar 250 bin teklif vererek ihalede ikinci en yüksek teklifi veren grup oldu. 
İki mola alındı 
Yaklaşık iki saat süren ihalede iki kez mola alındı. Her iki molayı da Ciner Televizyonculuk aldı. Grup ilk molasını 250 milyon 250 bin dolar, ikincisini Işıl TV'nin teklif ettiği 306 milyon 500 bin dolar seviyesinde aldı. Moladan sonra fiyat artırmadı.Açık artırmada en yüksek artış dilimini 165 milyon dolardan sonra 2 milyon dolar birden yükselten Işıl gerçekleştirdi.Açık artırmada tam 482 kez fiyat artırıldı. En fazla fiyat artıran grup 212 kez teklif sunan Işıl Televizyon oldu. CGS 200, Ciner 42, Atlantik ise 28 kez fiyat artırdı. 

'Ulaşılan değer, Türk ekonomisine güvenin sonucu' Doğan Yayın Holding DYH İcra Kurulu Başkanı Mehmet Ali Yalçındağ, ihale sonrası yaptığı yazılı açıklamada, "Türkiye'nin ilk özel televizyonu ve ülkenin önde gelen eğlence kanallarından biri olan Star TV'nin, 15 yıldır Türk TV izleyicisine götürdüğü spor, eğlence, eğitim ve kültür alanındaki yayın hizmetini, DYH ailesine katılmasıyla daha üst bir düzeye taşıma olanağı doğacaktır" dedi. 
Halen 21 ulusal, 15 bölgesel, 220 yerel kanalın yoğun rekabet içinde olduğunu hatırlatan Yalçındağ, şöyle konuştu "Gelişen uydu, kablo ve internet teknolojisi ile rekabetin daha da şiddetlendiği günümüz yayıncılık dünyasında, her gece Türkiye'deki TV izleyicisinin yaklaşık yüzde 8 - 9'unu ekran başına toplayan Star Televizyonu, grubumuz bünyesinde de başarılı yayıncılık çizgisini geliştirerek sürdürecektir. Rekabetin geldiği noktada ulaşılan bu değer, grubumuzun Türkiye ekonomisine, Türkiye'nin geleceğine ve icraya güveninin bir sonucudur." 

Küresel yarışmaya dönüştü 
İhalenin kamuoyunun gözü önünde adil ve şeffaf biçimde gerçekleştirildiğini söyleyen Yalçındağ, "Türkiye'nin seçkin şirketlerinin yanı sıra dünyanın önde gelen bazı medya kuruluşlarının katıldığı ihalenin küresel düzeyde yarışmaya dönüşmesini sağlayan TMSF'ye teşekkür ederiz" dedi. 

Deniz Baykal Doğan Grubu'nu kutluyorum SİNAN TOROS İstanbul 
CHP Genel Başkanı Deniz Baykal, Star'ın artık devletin istismar ettiği, hükümet ve iktidarların istedikleri gibi kullandıkları bir konumdan çıkmış olmasının sevindirici olduğunu belirterek, "Star'ın şimdi Türkiye'nin deneyimli bir yayın kuruluşunun eline geçmiş olması bugünkü şekli karşısında olumlu bir gelişmedir. Hayırlı olsun" dedi. Baykal, "Star'ın ne yaptığı bilinen, sorumluluğunu üstlenen, sahibi belli bir duruma dönüştürülmüş olması bizim için önemlidir" dedi. Satışın ulaştığı bedelin tatmin edici ve güzel bir bedel olduğunu ifade eden Baykal, "Ayrıca paranın peşin ödenecek olmasını çok sevinçle karşılıyor ve bu girişimi başarıyla sonuçlandıran Doğan Grubu'nu kutluyorum" diye konuştu. 

TMSF'nin ihalesiz devir işlemleri zayıf kaldı TMSF'nin dün gerçekleştirdiği Star TV ihalesinde, Türkiye'de medya sektöründeki bir televizyon kanalı için bütün zamanların en yüksek bedelinin ödenmesi taahhüt edildi. 
Bu durum medyada özel televizyon kanallarının değerlenmesiyle ilgili ölçüleri de yeniden gündeme getirdi. 
Star TV'nin 306.5 milyon dolara satışı, ATV, Sabah gazetesi ve Dinç Bilgin'e ait dergi grubunun Ciner Grubu'na 15 yıl vade ile 433 milyon dolara devrini ilginç bir noktaya taşıdı. Sabah gazetesi ve ATV'nin reklam pastasından aldıkları payın büyüklüğü ve piyasa değerleri de göz önüne alındığında ihalesiz yapılan devir işlemi daha dikkat çekici hale geliyor. 
Tek alıcıyla yapılan devir işleminde fiyat 433 milyon dolarda kalmıştı. Uzmanlar, dünkü Star TV ihalesinin televizyon kanallarından canlı olarak yayınlanan açık artırmayla gerçekleştirildiğine dikkat çekerek "özelleştirmeler ve devlet satışlarında şeffaf açık artırmaya gidilmesinin daha k rlı olduğu, daha yüksek fiyat oluştuğu bir kez daha görüldü" diye konuştu. 

İlk özel televizyon kanalı Dün ihalesi gerçekleştirilen Star TV Türkiye'nin ilk özel televizyon kanalı. 1990'da dönemin Cumhurbaşkanı Turgut Özal Amerika gezisinde, anayasa gereği Türkiye'de devlet dışında televizyon yayını yapılamayacağını, ama bir kanal kiralayaların Türkiye'ye yayın yapabileceğini açıkladı. Bu demeçten kısa süre sonra Uzan ailesi, Ahmet Özal'la birlikte Magic Box'ı kurdu. 
İsviçre'de 50 bin İsviçre Frangı sermaye ile kurulan Magic Box Almanya'dan Türkiye'ye yayın yapmak üzere Eutelsat uydusundan 2 kanal kiralayarak yayına geçti. 
Magic Box 31 Mart 1990'da Star 1 adını aldı. 1991'de Uzanların Ahmet Özal'la ortaklığı bozuldu. TRT tekelini kıran Star 1'den cesaret alan diğer gruplar da 1992'den itibaren televizyon ve radyo kanalları açmaya başladı. 
8 Temmuz 1993'te Anayasa'nın 133. maddesi değiştirilerek, 'radyo ve televizyon istasyonları kurmak ve işletmek kanunla düzenlenecek şartlar çerçevesinde serbest' bırakıldı. 

'Bu fiyat geleceğe yatırım' Televizyon Yayıncıları Derneği Başkanı Nuri Çolakoğlu yılın ilk yarısında 30 milyon dolara yakın reklam geliri elde eden Star TV'nin yıl sonunda 70 milyon dolarlık reklam payı alabileceğini belirterek, "Maliyetleri düşerseniz geriye 20 - 25 milyon dolar gibi bir k r kalıyor. Bu rakamı da 10 ile çarptığınızda ihale fiyatının çok da yanlış bir yerlere gitmediğini düşünüyorum" dedi. 

AB cazibeyi artırıyor 
İhalede oluşan fiyatların geleceğe yatırım olduğunu kaydeden Çolakoğlu, "AB'ye giren ülkelerin reklam payları milli gelirlerinin yüzde 2.5 - 3'üne yükseldi. Türkiye'de biz binde 4 - 5'lerde dolaşıyoruz" dedi. 


</TEXT>
</DOC>
