<DOC>
<DOCNO> 379498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur39.html </URL>
<DATE> 2005/09/18/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Otobüsdeki patlamayla ilgili 2 ölü, 10 yaralı var... 
</HEADLINE>
<TEXT>

     Antalya Emniyet Müdürü Naciye Ekmekçibaşı, Manavgat’ta bir otobüste meydana gelen patlamada, ilk belirlemelere göre 2 ölü, 10 yaralı olduğunu bildirdi. 
     Adana’dan Antalya’ya saat 10.00’da hareket eden Akdeniz Seyahat Firması’na ait Cemil Özdemir’in kullandığı 07 CBF 31 plakalı otobüsün içindeki el bagajı rafında, Manavgat’ın Ilıca mevkiinde patlama meydana geldi. 
     Antalya Emniyet Müdürü Naciye Ekmekçibaşı, A.A muhabirine yaptığı açıklamada, otobüste meydana gelen patlamanın çok yönlü araştırıldığını belirtti. Ekmekçibaşı, olayda ilk belirlemelere göre 2 ölü, 10 yaralı olduğunu kaydetti. 
     Öte yandan, olay yerinde patlamadan dolayı 400 metrekare alana araçtan kopan parçalar yayıldı. 
     4 personelle 16 yolcunun bulunduğu otobüsteki patlamayla ilgili 
     olay yerinde gazetecilerin fotoğraf çekmelerine izin verilmezken, Anadolu Ajansı Muhabiri Fatma Ünal, İhlas Haber Ajansı Muhabiri Arif Kaplan, kısa süreli gözaltına alındıktan sonra serbest bırakıldı. 
     
</TEXT>
</DOC>
