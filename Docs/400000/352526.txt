<DOC>
<DOCNO> 352526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun47.html </URL>
<DATE> 2005/06/16/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Bush, İran seçimini eleştirdi 
</HEADLINE>
<TEXT>

     ABD Başkanı George Bush, İran'da yarın yapılacak cumhurbaşkanlığı seçiminin ''adil olmayacağını'' ileri sürdü. 
     Bush, Tahran yönetimini, ''yenilikçi adaylara yasak getirerek ve muhalifleri cezaevine atarak, baskıcı uygulamalarını artırmak'' ile suçladı. 
     Yazılı açıklamasında, ''Güç, demokrasinin temel ilkelerini reddeden birkaç kişinin elinde. 17 Haziran seçimleri maalesef bu sürecin bir devamı'' ifadelerine yer veren Bush, Tahran yönetiminin binden fazla kişinin seçimde yarışma olanağını elinden aldığını, bunların arasında İran'da demokrasi yolunda ter döken yenilikçiler ve kadınların bulunduğunu belirtti. 
     Bush, ''İran'da halkın, seçimlerin dürüstçe yapıldığı gerçek bir demokratik sistemi hak ettiğini, Tahran yönetiminin ise bağımsız gazeteleri ve internet sitelerini kapattığını, yozlaşmış sistemle mücadele edenleri hapse attığını'' kaydetti. 
     
</TEXT>
</DOC>
