<DOC>
<DOCNO> 374117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo06.html </URL>
<DATE> 2005/08/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Skandal Bulgaristan, Türkiye'ye karşı kaçak futbolcu oynattı 
</HEADLINE>
<TEXT>

     MEHMET ÇİFTÇI İspanya DHA 

BULGAR Milli Takımı'nın, Türkiye'ye karşı Brezilyalı Tiago Silve'yi Bulgar oyuncu olarak oynattığı ve bu skandalın Bulgaristan Futbol Federasyonu tarafından da kabul edildiği açıklandı. 
     Bulgaristan Milli Takımı'nın Türkiye'ye karşı oynadığı ve 3-1 kazandığı özel maçta, ilk 11'de sahaya çıkan Brezilya asıllı Bulgar Milli Oyuncu Tiago Silve'nin, FIFA'dan milli formayı giyemez’ yazısı olmasına rağmen oynadığı belirtildi. Dostluk Maçı’ olarak nitelendirilen bu maçın tescil edilmemesi gündemde. 
     FIFA, Bulgaristan Milli Takımı'nda oynayan Brezilya asıllı Tiago Silve için Türkiye maçı öncesi Bulgar Futbol Federasyonu'na bir yazı göndererek milli karşılamaya çıkmamasını istediği, ancak FIFA'nın bu yazısına rağmen Teknik Direktör Hristo Stoichkov'ün bu oyuncuyu kadroya alarak ilk 11'de sahaya sürdüğü belirtildi. Bulgaristan Federasyonu'ndan bir sözcü, FIFA'ya Silva için Bulgar Milli Takımı'nda oynayabilir mi’ sorusunu yöneltiklerini ve gelen yanıtta, bu oyuncunun daha önce Nijerya da 1999 yılında yapılan 20 yaş grubunda Brezilya Milli Forması'nı giydiğinden, red cevabı aldıklarını söyledi. 
     Federasyon sözcüsü, FIFA'dan gelen red cevabına rağmen Teknik Direktör Hristo Stoichkov'ün Tiago Silva'yi Türkiye'ye karşı sahaya sürdüğünü ve bu maçı 3-1 kazandıklarını belirterek, FIFA'dan bu maçın akıbeti ile ilgili ikinci bir yazı beklediklerini ifade etti. 

     
</TEXT>
</DOC>
