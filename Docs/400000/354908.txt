<DOC>
<DOCNO> 354908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonyas14.html </URL>
<DATE> 2005/06/23/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Jennifer Aniston'dan intikam görüntüleri .. 
</HEADLINE>
<TEXT>

     Milliyet İNTERNET 

Giritli güzel Jennifer Aniston'un Brad Pitt ile evliliği birçok kadını kıskançlıktan çatlatırken, güzel günler Mr. and Mrs. Smith'in setinde Angelina Jolie ve yakışıklı aktörün yakınlaşmasıyla sona erdi. Ardından tüm dünyanın yoğun ilgi gösterdiği ayrılma, boşanma, tatil ve yeni aşk haberleri günlerce konuşuldu. 
     Film setinde samimi görüntüler veren dünyanın en güzel kadını Angelina Jolie ve en yakışıklı erkeği Brad Pitt, yeni bir aşka başlamış ve birlikte görüntülenmişlerdi. Tüm bunlar olurken Pitt'in eski eşinin depresyona girdiği, evden hiç dışarı çıkmadığı ve ilaç kullandığı haberleri yayıldı. 
     
Ve bomba haber bugün patladı. Jennifer Aniston, yeni filmi için kamera karşısına geçerken tıpkı Pitt ve Jolie ikilisi gibi rol arkadaşı Vince Vaughan ile samimi görüntüler verdi. 
     'The Breakup' Ayrılış adlı filmde birlikte rol alan Aniston ve Vaughan ikilisi setteki samimiyetlerini set dışında da sürdürdü, tıpkı Angelina Jolie ve Brad Pitt gibi... Fotoğrafta Aniston, eski eşi Pitt'e yine aynı yöntemlerle yanıt veriyor gibiydi. 
     

     
</TEXT>
</DOC>
