<DOC>
<DOCNO> 394627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/ekonomi/eko01.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'İlerleme Raporu Türkiye'nin kredi notunu yükseltir' 
</HEADLINE>
<TEXT>


Dünya Bankası Türkiye Direktörü Vorkink, 'İlerleme Raporu Türkiye'nin ekonomik olarak sınıf atladığını gösteriyor' dedi 

ANKARA AA 

Dünya Bankası Türkiye Direktörü Andrew Vorkink, Avrupa Birliği'nin AB yayımladığı ilerleme raporunda, 'Türkiye'nin İşleyen Piyasa Ekonomisi'ne sahip olduğuna ilişkin tespitine ilişkin olarak, "Türkiye yalnızca siyasette değil, ekonomide de sınıf atladı" dedi. 
Vorkink, AB tarafından ilk kez yapılan bu tanımlamanın, özellikle uluslararası ekonomide etkilerini hissettireceğini, Türkiye'nin öncelikle dış borçlanma maliyetinin azalacağını, yabancı yatırımcı ilgisinin daha da artacağını, artan likidite ve güven sayesinde faizlerinde azalacağını kaydetti. 

'AB düzeyinde rekabet var' 
"AB, Türkiye ekonomisinin rekabet yapısı açısından AB ile aynı düzeyde olduğunu belirtiyor" şeklinde konuşan Vorkink, Türkiye'de işleyen piyasa ekonomisi olduğunun AB tarafından teyit edilmesiyle, Türkiye'nin kredi notunun da yükseleceğini bildirdi. Vorkink, "AB, bu tanımlama ile Türkiye'nin AB ülkeleriyle rekabet edebilecek bir yapıya geldiğini teyit ediyor" dedi. 
Vorkink, Türkiye'de artık ekonominin, özel sektör öncülüğünde bir ekonomiye geçtiğini söyledi. 


</TEXT>
</DOC>
