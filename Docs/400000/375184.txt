<DOC>
<DOCNO> 375184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur39.html </URL>
<DATE> 2005/09/02/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Fatih Camii'nde Hizb-ut Tahrir gösterisi 
</HEADLINE>
<TEXT>

     Fatih Camii avlusu bugün siyah zemin üzerine Arapça harflerle yazılmış pankartlar taşıyan yaklaşık 500 kişilik bir topluluğun alışılmamış eylemine sahne oldu. 
     Kendilerini Hizb-üt Tahrir örgütü yandaşı olarak ilan eden göstericiler, arasında kadın ve çocukların da yeraldığı gözlendi. 
     Fatih'te yapılan gösteride, yasadışı Hizb-ut Tahrir örgütü lehine sloganlar atıldı. 
     Fatih Camii avlusunda Cuma namazının ardından toplanan grup, çeşitli pankart ve dövizler açtı. Aralarında kadın ve çocukların da bulunduğu grup, yasadışı Hizb-ut Tahrir örgütü lehine slogan attı. 
     Bu sırada grup adına24 sayfalık basın açıklamasını okuyana Hizb-ut Tahrir Türkiye sorumlusu Yılmaz Çelik, Atatürk'e hakaretler yağdırdı. 
     Yılmaz Çelik, grubun yanında getirdiği kürsüde konuşurken iki yanında siyah pantolun beyaz gömlekli korumaların sıralanması dikkat çekti. 
     Hilafetin geri getirilmesi istenen, ayrıca Atatürk aleyhine ifadelerin de yer aldığı basın açıklamasının ardından tekbir getiren grup, caminin Haliç tarafındaki kapısından çıkarak topluca yürümek istedi. 
     Güvenlik önlemleri alan polis tarafından engellenen grup, daha sonra dağıldı. 
     Bu sırada Hizb-ut Tahrir Türkiye sorumlusu Yılmaz Çelik, gözaltına alınmamak için beraberindeki korumalarla birlikte camiden ayrıldı. Çıkışta Çetin'i durduran polis ekipleri yanındakilerin tepkisi üzerine gözaltına almaktan vazgeçip gitmesine izin verdi. 
     
</TEXT>
</DOC>
