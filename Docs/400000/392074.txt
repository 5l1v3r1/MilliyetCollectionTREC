<DOC>
<DOCNO> 392074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/magazin/amag.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Phil Collins büyüledi 
</HEADLINE>
<TEXT>


Dünyanın en ünlü şarkıcılarından Phil Collins, İstanbul Abdi İpekçi'de verdiği konserde hem sesiyle hem de davul performansıyla izleyenleri coşturdu 

Aslı Onat - İstanbul 

Genellikle soluk soluğa izlenen basketbol maçlarına ev sahipliği yapan Abdi İpekçi Spor Salonu dün akşam İstanbul'da ilk ve son kez konser veren Collins'i ağırladı. "First Final Farewell" turnesi kapsamında Türkiye'ye gelen Collins, müthiş bir ışık ve ses sistemiyle desteklenmiş sahneye kalabalık bir müzisyen kadrosu eşliğinde çıktı. 
Konser öncesi ekibiyle sık sık şakalaşan ve Genesis'ten ayrıldığından beri pek çalamadığından şik yet ettiği davulunun başına geçen Collins, zaman zaman perküsyon çalarak vurmalı sazlardaki ustalığını gösterdi. 

'Turp' gibi çıktı 
İstanbul'a geldiğinde biraz hasta olduğu gözlenen, bu yüzden İstanbul'dan önce vermesi gereken Prag konserini iptal eden Phil Collins, sahnede tam anlamıyla 'turp' gibiydi. Soğuk, zaman zaman da yağışlı havaya rağmen, İstanbullular Collins'i yalnız bırakmadı ve Abdi İpekçi'yi büyük ölçüde doldurdu. 

Müzik ziyafeti 
Konsere davul soloyla girerek, seyirciyi coşturan Collins, daha sonra grubunun davulcusuyla ve perküsyoncusuyla çalarak davul tutkunlarına müzik ziyafeti çekti. Bir k ğıda yazdığı "Teşekkür ederim. İyi akşamlar, iyi bayramlar. Sonunda Türkiye'ye geldim. Geldiğiniz için teşekkürler" sözlerini Türkçe okuyan Collins, seyircilerden büyük alkış aldı. 
Phil Collins konserinde "Groovy Kind of Love", "Another Day in Paradise", "In Visible Touch" ve "Suissudio" gibi sevilen parçalarını seslendirdi. Seyirciler Collins'in özellikle eski şarkılarına coşkulu bir şekilde hep bir ağızdan eşlik etti. 


</TEXT>
</DOC>
