<DOC>
<DOCNO> 362551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas07.html </URL>
<DATE> 2005/07/19/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yunan halkı "Yabancı Damat"ı çok sevdi... 
</HEADLINE>
<TEXT>

     Sofia ANGELİDİS ATİNA, DHA 

      YUNANİSTAN'da yayın yapan ve Yabancı Damat dizisini Yunan izleyiciyle buluşturan Mega Tv Genel Müdürü Petros Mpouto, dizinin çok kaliteli olduğunu söyleyerek, Yunan halkının yüzde 95'nin olumlu tepki gösterdiğini belirtti. 
     Mega Tv Genel Müdürü Petros Mpouto, Kanal D'de yayınlanan ve büyük ilgi gören Yabancı Damat dizisini nasıl yayınlamaya karar verdiklerini DHA'ya anlattı. Mega Tv Müdürü Mpouto, Yunan televizyonlarında yayınlanan dizilerin benzerinin Türk televizyonunda da yayınlanmasının ilgilerini çektiklerini söyledi. Konuya Türklerin bakış açısını merak ettiklerini belirten Müdür Mpouto, Öncelikle bizim dikkatimizi çeken yüksek kalitesi idi, oyuncular, yönetmen, ışık. Bütün bunları çok yüksek kaliteliydi'' dedi. Müdür Mpouto, dizinin özenle çekildiğini ve kaliteli bir yapım olduğunu görünce Yapımcı Türker İnanoğlu ile bağlantı kurduklarını belirtti. 
     Yunan izleyicinin sadece Türklerin yaşam tarzını değil, müziklerini ve yaşam tarzını da merak ettiğini kaydeden Müdür Mpouto, dizinin bu nedenle büyük ilgi çektiğini söyledi. Müdür Mpouto, amacının siyaset yapmak değil kanalın ratingini yükseltmek olduğunu belirtti. Türk- Yunan ortak yapımı bir dizi düşüncesi olduğunu söyleyen Müdür Mpouto, bunun bir adım öne gitmesi gerektiğini kaydetti. Dizinin yayın saati konusundaki eleştirilerin haksız olduğunu kaydeden Müdür Mpouto, yaz nedeniyle seyircilerin 23.00 sıralarında ekran karşısına geçtiğini öne sürdü. Dizinin genel itibarıyla olumlu karşılandığını aktaran Müdür Mpouto, şöyle devam etti 
     Çok e-mail ve telefon alıyoruz bunların yüzde 95’i olumlu ve bu da benim ilgimi çekti. Çünkü her ülkede aşırı unsurlar var ve kafamın bir köşesinde Bu tür tepkileri çekeceğiz’ düşüncesi vardı ama böyle birşey olmadı, çok olumlu tepkiler alıyoruz. Hepsi olumlu, keşke siz de böyle yapımlar yapsanız’ diye yorum da alıyorum. Tabii oyuncuları beğenmedik vs gibi yorumlar da var. Ama bu her dizi için yapılıyor. 
     
</TEXT>
</DOC>
