<DOC>
<DOCNO> 385245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sondun14.html </URL>
<DATE> 2005/10/09/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Türkiye, Moğolistan'ın kişi başı gelirini çeyrek dolar artırdı 
</HEADLINE>
<TEXT>

     Türkiye, Moğolistan’ın başkenti Ulan Bator’da büyükelçilik olarak kullandığı binayı 600 bin dolara satın aldı. Konuyla ilgili anlaşma temmuz ayında Moğolistan’da imzalandı. Nüfusu 2.5 milyon olan Moğolistan’da kişi başı gelirin 601 dolar olduğu dikkate alındığında, bu anlaşmayla bir Moğolun yıllık geliri 24 sent artmış oldu. 
     Türkiye’nin Moğolistan Büyükelçiliği’nin bina sorununa kalıcı çözüm getirebilmek için sonunda iki ülke arasında anlaşma imzalandı. Türkiye ile Moğolistan, 19 Temmuz’da, Ulan Bator’daki büyükelçilik binasının Türkiye’ye satılması için 600 bin dolarlık bir anlaşmaya imza attı. Bu binanın satın 
     alınmasıyla birlikte Ulan Bator Büyükelçiliği kançılaryası devlet malı yerleşim düzenine geçebilecek. Son yıllarda iki ülke arasındaki sosyal, ekonomik ve siyasi ilişkilerin artarak geliştiğini dikkate alan iki hükümet, bina sorunun çözülmesiyle ilişkilerin daha da geliştirilmesinin kolaylaştırmayı hedefliyor. Anlaşma uyarınca binayı 600 bin dolara satın alan Türkiye, burayı yıktırıp yeni bir bina edecek. Ayrıca bina her türlü ulusal ve yerel vergiden de muaf tutulacak. 
     
     KİŞİ BAŞI MİLLİ GELİR YAKLAŞIK 24 SENT ARTTI 
     Para birimi Tugrik 1 dolar 1215 Tugrik olan Moğolistan’da IMF verilerine göre kişi başı milli gelir 601 dolar. Nüfusun da 2.522.462 olması dikkate alındığında, Türkiye’nin 600 bin dolar ödeyerek büyükelçilik binasını satın alması Moğolistan’daki kişi başı gelirin 24 sent artması anlamına geliyor. 
     
</TEXT>
</DOC>
