<DOC>
<DOCNO> 367950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/yasam/yas02.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
3 bin YTL verip 'erkek gelin' aldı 
</HEADLINE>
<TEXT>


10 çocuklu Hüsnü Ediş'in 3 bin YTL başlık parası verip imam nik hı kıydığı 'Kumru' adlı gelin, erkek çıktı Ediş, gerçeği gerdekte öğrendi 

EMİN BAL DHA 

Şırnak'ta çiftçilik yapan Hüsnü Ediş, 7 ay önce eşi Piroze'yi kaybetti. Ediş, Temmuz'da bir iş gittiği Van'da, soyadını bilmediği 'Cemal' adlı kişiye dul olduğunu, uygun bir kadın bulması halinde evleneceğini anlattı. Cemal de, "Adana'da bir yeğenim var. Tam sana göre" dedi. Bunun üzerine Ediş, Adana'ya gitti. 
Otogarda buluştuğu Cemal'in, "Burada bekleyin, yeğenimi getireyim. Beğenirsen, 3 bin YTL başlık alır, kızı hemen veririm" teklifini kabul eden Ediş, kısa bir süre sonra yanına getirilen Kumru Ayçiçek adlı kızı beğendi. Başlık parasını veren Ediş, genç kızla otobüse binerek Şırnak'a döndü. 

Göğüslere pamuk 
Yeni eşini, önce çocuklarıyla, akrabalarıyla tanıştıran Ediş, düğün hazırlıklarına başladı. Kıyılan dini nik hın ardından 3 gün önce yapılan düğünle evlenen Ediş, gerdek gecesi karşılaştığı manzara karşısında şoke oldu. Çünkü, 'kız' diye aldığı kişi erkek çıktı. Göğüslerine taktığı sutyeni pamukla destekleyen erkek gelin, 'Seni oyuna getirdiler' demekle yetindi. Ediş de erkek gelini Adana'ya geri gönderdi. 


</TEXT>
</DOC>
