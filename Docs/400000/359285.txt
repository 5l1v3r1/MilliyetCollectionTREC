<DOC>
<DOCNO> 359285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun39.html </URL>
<DATE> 2005/07/08/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
'Patlayan bombaların sorumlusu İngiltere ve ABD' 
</HEADLINE>
<TEXT>

     Rusya Komünist Partisi Başkanı Gennadi Züganov, Londra'da dün düzenlenen bombalama eyleminde İngiliz ve Amerikan hükümetinin sorumluluğunun eylemi yapanlarla aynı seviyede olduğunu söyledi. 
     Züganov, bugün yaptığı yazılı açıklamada, ''Londra metrosundaki terörist saldırılar, İngiliz hükümetinin tam desteğine sahip ABD'nin egemen sınıfı tarafından izlenen politikalar sonucu ortaya çıktı. İngiliz hükümeti, vatandaşlarını izlediği çifte standart politikasının rehineleri haline getirdi'' ifadesini kullandı. 
     ''Yakın zamanda dünyayı sarsan terör eylemlerinin, ABD'nin mutlak bir küresel hegemonya için artan emperyalist diktasının acı sonucu olduğunu'' kaydeden Züganov, ''metroyu İngiliz veya Amerikalı liderlerin değil, onların politikalarının kurbanı olan masum insanların kullandığını'' söyledi. 
     Züganov, Londra'daki bombalama eylemlerinde ''eylemi düzenleyenlerle Amerikan ve İngiliz yöneticilerin eşit sorumluluğu bulunduğunu'' vurguladı. 
     
</TEXT>
</DOC>
