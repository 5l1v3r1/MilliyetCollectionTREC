<DOC>
<DOCNO> 359804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/yasam/yas04.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
11 gün sonra çıkardılar 
</HEADLINE>
<TEXT>


Kemer'deki Göynük Kanyonu'nda 11 gün önce kaybolan turistin cesedi dün halatlarla çıkarıldı 

SAFFET YENİGÜN Antalya DHA 

Antalya'nın Kemer ilçesindeki Tahtalı Dağı'na tırmanmak için geldiği Göynük Kanyonu'nda 11 gün önce kaybolan Alman makine mühendisi Torsten Pank'ın 63 cesedi dün çıkarıldı. 2366 metre yükseklikteki dağın bitiminden başlayan kanyona giren Alman mühendisin 20 metreden düşerek öldüğü sanılıyor. Pank'ın cesedini çıkarmak için dün sabah bir operasyon başlatıldı. AKUT, Kemer İlçe Jandarma Komutanlığı'na bağlı ekipler, Toroslar Doğa Sporları Kulübü üyesi dağcılar ve dağ köylerinde oturan bazı vatandaşların oluşturduğu 25 kişilik grup, AKUT Antalya Temsilcisi Yılmaz Sevgül' ün başkanlığında harekete geçti. Gruba, kanyonu iyi bilen Kemerli Mehmet Habire de önderlik etti. 
Bölgeye ulaştıktan sonra halatlara bağladıkları cesedi çıkaran ekip, kavurucu güneşin altında 8 kilometre yol yürüdü. Daha sonra bir ambulansa konulan ceset, otopsi için Kemer Devlet Hastanesi'ne gönderildi. 


</TEXT>
</DOC>
