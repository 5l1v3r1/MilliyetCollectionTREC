<DOC>
<DOCNO> 366215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas12.html </URL>
<DATE> 2005/08/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Küresel ısınma kasırgaları şiddetlendiriyor 
</HEADLINE>
<TEXT>

     Bilimadamları, küresel ısınmanın kasırgaları daha şiddetlendirdiğini tespit ettiler. 
     Massachusetts Institute of Technology MIT öğretim üyesi Kerry Emmanuel ve ekibi tarafından yapılan analizlerde, Atlas ve Büyük Okyanus'ta 1970'lerden bu yana oluşan büyük kasırgaların süre ve yoğunluğunun yaklaşık yüzde 50 arttığı ortaya çıktı. 
     Bu artış eğiliminin okyanus yüzeyinin ortalama sıcaklığının yükselmesi ve aynı dönem boyunca atmosferin küresel ortalama sıcaklığıyla yakından bağlantılı olduğunu belirten bilimadamları, bu durumun çok dikkat çekici ve dehşet verici olduğunu kaydettiler. 
     Amerikalı bilimadamları, bulgularının küresel ısınmanın yeni kasırgalar yarattığı veya sayılarını artırdığı anlamına gelmediğini belirttiler. 
     Bu araştırmadan önce, küresel ısınmanın kasırgaların şiddetine etkisinin ölçülemeyecek kadar düşük olduğunu düşünüyorlardı. 
     
</TEXT>
</DOC>
