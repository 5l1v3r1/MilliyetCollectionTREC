<DOC>
<DOCNO> 385944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/guncel/gun12.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
4 asırlık cami 
</HEADLINE>
<TEXT>


Fotoğraf Ahmet DUMANLI 

Sultanahmet Camii, yaklaşık 400 yıllık geçmişiyle dimdik ayakta duruyor. Caminin yapılışının hik yesi ise oldukça ilginç Ayasofya'yı yaptıran Justinianus, Hz. Süleyman'in Kudüs'te yaptırdığı mabedi aşmak ister. Süleymaniye'yi yaptıran Sultan II. Selim de Ayasofya'yı aşmak ister. Sultan I. Ahmet de, atalarına saygısızlık etmemek için, sadece Ayasofya'yı aşacak bir cami yaptırmak istediğini söyler. Padişahın beğendiği yerde Sokollu Mehmet Paşa Sarayı vardır, orası 30 bin altına satın alınır. Aynı zamanda müzisyen, şair, ressam olan Mimarbaşı Mehmet Ağa, bütün sanatını bir başyapıt olarak 7 yılda Sultanahmet'e nakşeder. 1616 yılı 2 Haziran Cuma... Sultan I. Ahmet, meydana gelen şaheserden memnundur. Cami kapladığı alan bakımından Ayasofya ve Süleymaniye'yi geçer. İmparatorlukta büyük coşkuyla karşılanırken, bazı eyaletlerinden itirazlar da gelir, "Altı minare yapılması K be'ye saygısızlıktır" diye. Padişah, Mekke'ye yedinci minareyi yaptırarak bu itirazları da tatlıya bağlar. 


</TEXT>
</DOC>
