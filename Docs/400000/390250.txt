<DOC>
<DOCNO> 390250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur31.html </URL>
<DATE> 2005/10/27/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Gökhan Demirkol fotoğrafı çekilmek üzere yeniden emniyete getirildi 
</HEADLINE>
<TEXT>

     Oyuncu Gamze Özçelik’in, kendisini ilaçla uyutup tecavüz ettiğini öne sürdüğü eski basketbolcu Gökhan Demirkol, fotoğrafı çekilmek üzere yeniden emniyete getirildi. 
     İstanbul Asayiş Şube Müdürlüğü’ne saat 15.00 sıralarında polisler tarafından getirilen Demirkol’un, bu kez mahkeme kararıyla Olay Yeri İnceleme ve Kimlik Tespit Şube Müdürlüğü’ne götürülerek eldeki görüntülerle karşılaştırılmak üzere yüz, göbek, göbek altı, bacak, kol ve ellerinden fotoğraflarının çekileceği belirtildi. 
     Demirkol, dün getirildiği aynı şubeden, avukatının Kadıköy Cumhuriyet Savcılığı’na "uygulamanın insan haklarına aykırı olduğu" gerekçesiyle yaptığı itiraz üzerine fotoğraf çektirmeden ayrılmıştı. 
     
</TEXT>
</DOC>
