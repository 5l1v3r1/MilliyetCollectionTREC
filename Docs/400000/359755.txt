<DOC>
<DOCNO> 359755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/siyaset/asiy.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de 'Şerefsiz' tartışması 
</HEADLINE>
<TEXT>


Milli Gazete'nin Başbakan'ın sözleri için kullandığı "İspatlamayan şerefsizdir" başlığı, AKP'lileri kızdırdı. Ersönmez Yarbay, "Herkes birbirini şerefsiz diye itham ederse, şerefliyi nerede bulacağız " dedi 

ABDULLAH KARAKUŞ Ankara 


Saadet Partisi'ne yakınlığıyla bilinen Milli Gazete'nin, eski lideri Necmettin Erbakan'ı kasteden Başbakan Recep Tayyip Erdoğan'ın "İmam hatipler arka bahçemizdir diyen zihniyetle yolumuzu ayırdık" sözlerine karşı kullandığı dil, "şerefsiz" tartışması başlattı. 
Saadetliler, Erbakan'ın "İmam hatipliler arka bahçemizdir" demediğini savunurken, Milli Gazete ise, "İspatlamayan şerefsizdir" başlığı attı. Bu yaklaşıma, "Yapılan seviyesizliktir. Siyasette böyle kelimeler uygun olmaz. Herkes birbirini şerefsiz diye itham ederse, şerefliyi nerede bulacağız " diyen AKP'lilerin tepkileri şöyle 
Eyüp Sanay Ankara Milletvekili Milli Gazete sert çıkmış. Daha yumuşak bir ifade kullanılabilirdi. Böyle bir şey oldu mu, ona bakmak lazım. Tenkit edebilirdi ama şerefsiz tartışması yapmamalıydı. Uygun değil. Ayrıca, "İmam hatipler arka bahçemizdi" sözünü ayrıldığımız zihniyet değil, Ecevit söyledi. Sonra Erbakan söylemiş gibi söylendi. İbrahim Hakkı Aşkar Afyon Milletvekili Siyasette hem kelimelerin, hem de ilişkilerin seviyeli olması gerekir. Seviye korunmazsa bir dönem sonra olay kör dövüşüne döner. Olayın hakaret boyutuna varmaması lazım. Eleştiri getirilecekse uygun lisanla, uygun üslupla yapılmalı. Ersönmez Yarbay Ankara Milletvekili Milli Gazete'nin başlığı uygun değil. Siyasette herkes birbirini şerefsiz diye itham ederse şerefliyi nerede bulacağız Böyle şeylere girmek yanlış. Erbakan hiçbir zaman "İmam hatipler arka bahçemizdir" demedi. Onu daha çok RP'yi eleştiren ve karşı çıkanlar dedi. Ama Erbakan söylemiş gibi izlenim doğdu. Tevhit Karakaya Erzincan Milletvekili AKP'nin kadrolarını kimse hiçbir yere çekemez. Onunla gündem olamazlar, söyleyeceklerini halka söylesinler. Bizim işimiz var, onların elleri boşaldı. Meseleleri olmayanlar, dedikoduyu mesele ederler. Statükoları sarsılanlar, eskiyi yakalamaya çalışırlar. 


</TEXT>
</DOC>
