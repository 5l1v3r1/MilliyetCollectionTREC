<DOC>
<DOCNO> 354296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sondun05.html </URL>
<DATE> 2005/06/22/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Vietnam'da zehirli iğneyle idam için yasa tasarısı... 
</HEADLINE>
<TEXT>

     Vietnam Adalet Bakanlığı'nın, idamların zehirli iğneyle yapılması yönünde yasa tasarısı hazırladığı bildirildi. 
     Adının gizli tutulmasın isteyen bir bakanlık yetkilisi, tasarının milli meclis tarafından resmen onaylanmasının beklendiğini belirterek, ''projenin, mahkumun ailesine mahkumun cesedini alarak gömme imkanı da vereceğini'' söyledi. 
     Vietnam'da hükümet, yaklaşık bir yıldır, kurşuna dizerek yapılan infazlara alternatif getirmek için yollar arıyordu. İdam mangasındaki askerlerin bazıları kasten, bazıları da tedirginlik yüzünden hedefi vuramadığı için, Başbakan Phan Van Khai, Kamu Güvenliği Bakanlığı'ndan yeni idam yöntemleri bulunmasını talep etmişti. 
     Vietnam'da ölüm cezası yoğunlukla uygulanıyor. Geçen yıl 82 kişinin idam edildiği ülkede idamlar, genellikle sabaha karşı boş bir arazide, mahkumun gözleri bağlanarak, idam mangasıyla infaz ediliyor. 
     
</TEXT>
</DOC>
