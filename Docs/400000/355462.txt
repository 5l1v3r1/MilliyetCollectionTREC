<DOC>
<DOCNO> 355462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur08.html </URL>
<DATE> 2005/06/25/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
'Beklenen en yakın deprem Erzincan-Karlıova arasında' 
</HEADLINE>
<TEXT>

     Ersan KÜÇÜKKURU DHA 

      ÇANAKKALE Onsekiz Mart Üniversitesi ÇOMÜ Mühendislik Mimarlık Fakültesi Dekanı Prof. Dr. Salih Zeki Tutkun, gerçekleşmesi beklenen en yakın depremin Erzincan-Karlıova arasındaki bölgede meydana geleceğini öne sürdü. Prof. Dr. Tutkun, bu bölgede beklediği depremin büyüklüğünün de 7'den az olmayacağını iddia etti. Prof. Dr. Tutkun, Marmara için de En büyük deprem oluşturacak potansiyel Marmara'daki suskunluktur'' dedi. 
     ÇOMÜ Mühendislik Mimarlık Fakültesi Dekanı Prof. Dr. Tutkun, Terzioğlu Kampusu Senato Salonu'nda düzenlediği basın toplantısıyla, yakın gelecekteki deprem beklentilerini anlattı. Doçentlik tezini Erzincan-Yedisu Fayı üzerinde yaptığını belirten Prof. Dr. Tutkun, En riskli alan Kuzey Anadolu Fayı ile Doğu Anadolu Fayı'nın kesişim noktası olan, Erzincan-Yedisu-Karlıova arasında 120 kilometrelik bir hat üzerinde. Bu bölgedeki faylar 1700'lü yıllardan bu yana suskun. Gerçekleşmesini beklediğimiz en yakın deprem Erzincan ile Karlıova arasındaki bu kesimde oluşacaktır. Onun için hazırlıklı olmamız gerekiyor. Bu uzunlukta bir fay kırıldığında tarihsel deprem kayıtlarına göre 7'den küçük bir deprem oluşmadığını göstermektedir'' dedi. 
     Prof. Dr. Tutkun, ayrıca 19 yılında, Yenice-Gönen Fayı üzerinde meydana gelen depremi, ÇOMÜ olarak son 2 yıldır araştırdıklarını, bu araştırma çalışmalarına son 6 aydır da Yunanistan'ın Selanik Üniversitesi Jeoloji Mühendisliği bölümü öğretim üyelerinden Prof. Dr. Spyros Pavlides, Dr. Alaexandros Chatzıpetros ve araştırma görevlisi Volkoniotis Sotiris'in de katıldığını söyledi. 
     Prof. Dr. Tutkun, Yenice-Gönen fayı üzerinde yaptığımız çalışmalarda, 19 yılındaki depremde 70 kilometrelik yüzey kırığı oluştuğunu belirledik. Bu yüzey kırığı üzerinde yaptığımız çalışmalarda, 19 yılından önce hangi depremler olduğunu araştırdık. 19 yılındaki deprem kırığının üzerinde, daha önceden meydana gelen 2 ayrı deprem olduğunu bulduk. Bunlar M.S. 620 ve 1440 olarak belirlendi. Bu tarihlendirme modern bir yöntemle yapıldı. Bu yaşlara göre, Yenice-Gönen fayındaki deprem tekrarlanma periyodu, 660 artı, eksi 160 yıl olarak bulunmuştur'' dedi. 
     Marmara için En büyük deprem oluşturacak potansiyel Marmara'daki suskunluktur'' diyen Prof. Dr. Tutkun, Marmara Denizi içinde en erken deprem tekrarlanma periyodu 213, en geç ise 268 yıl. 213 yıl tekrarlanma dönemi geçmiştir. 268 yıla 20-25 yıl var. Ama Marmara Denizi içinde, bütün bölgeyi etkileyecek depremi bekliyoruz. Bu bölgede en son 1766 yılında büyük bir deprem olmuştur'' diye konuştu. 
     
     TRUVA'YI DEPREM Mİ YIKTI 
     Prof. Dr. Tutkun, geçtiğimiz günlerde Selanik Üniversitesi'nden gelen bilim adamları ile birlikte Kazı Heyeti Başkanı Prof. Dr. Manfred Korfman'ı Antik Kenk Truva'da ziyaret ettiklerini belirterek, şunları anlattı 
     Korfman Truva'nın duvarlarındaki depreme bağlı deformasyonları gösterdi. Truva'nın yıkılışında etkin olduğunu düşündüğümüz fay tespit ettik. Bu fay Çanakkale Merkeze bağlı İntepe Beldesi ile Truva yakınındaki Tevfikiye köyü arasında bulunuyor. Bu fayın, Truva'nın yıkılmasına neden olabileceğini düşünüyoruz. Paleosismolojik çalışmalarla tarihlendirme yapılarak Truva Antik Kenti'nin yıkılmasında hangi yıllarda depremin veya sismik aktivitenin etkin olduğunu belirlenecek. Bu araştırma arkeolojik çalışmalara da böylelikle büyük bir katkı sağlayacak. Truva'nın yıkılmasıyla ilgili olarak yangın savaşlar ve depremin etkili olduğu yönünde bir kargaşa var. Milattan Önce 2100'lü yıllara kadar dayanan Truva'nın 6'ncı katının yıkılmasında belirlediğimiz fayın sorumlu olabileceğini düşünüyoruz. Bu konuda kaynak arayışı içindeyiz. TÜBİTAK'a başvurduk. Yunanlı bilim adamları da bu konuda kaynak arıyor.'' 
     
</TEXT>
</DOC>
