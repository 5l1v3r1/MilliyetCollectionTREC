<DOC>
<DOCNO> 360221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/ekonomi/eko03.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt yatırım rekortmeni 
</HEADLINE>
<TEXT>


Bu yıl kamu yatırımlarının en fazla artacağı il yüzde 1.240 ile Mardin oldu. Mardin'i yüzde 674'lük ödenek artışıyla Başbakan Tayyip Erdoğan'ın seçim bölgesi Siirt izledi 


Kamunun bu yıl yapacağı toplam 19 milyar 899 milyon YTL'lik yatırımın "illere göre dağılımı" belli oldu. İstanbul bu yıl, 1 milyar 770 milyon YTL'lik ödenekle başı çekerken, il bazında yatırımların yüzde 16'sını da tek başına alacak. 
İstanbul'un yatırım ödeneği bir önceki yıla göre yüzde 89 arttı. En az ödenek ise geçen yıl olduğu gibi bu yıl da Bayburt'a 5 milyon YTL ayrıldı. 
En fazla yatırım ödeneği ayrılan iller sıralamasında 816 milyon YTL ile Ankara ikinci, 565 milyon YTL ile Artvin üçüncü sırada. 

Artışta Mardin birinci 
Artvin'in yüksek ödenek alması, Çoruh nehri üzerine yapılan barajlardan kaynaklanıyor. Otoyolu nedeniyle bazı Karadeniz illerinin ödeneklerinin arttığı, Ilısu ve Ermenek Barajı nedeniyle de Mardin ve Karaman'ın ödeneğinde bu yıl için sıçrama oluğu gözleniyor. 
Bu yıl yatırım ödeneği artış şampiyonu ise yüzde 1.240 gibi yüksek bir artış görülen Mardin oldu. Mardin'e, Ilısu Barajı yapımı için ayrılan ödenek nedeniyle bu yıl 250.7 milyon YTL ayrılmış durumda. 
Başbakan Recep tayyip Erdoğan'ın seçim bölgesi ve eşi Emine Erdoğan'ın memleketi olan Siirt ise şanslı ikinci il. Siirt'e ayrılan ödenek 4.7 milyon YTL'den 36.4 milyon YTL'ye çıkarken, artış oranı da yüzde 674'ü buldu. 

Yatırım artışında ilk 10 Yatırım ödenekleri milyon YTL İller 2004 2005 Artış Mardin 18.7 250.7 1.240.6 Siirt 4.7 36.4 674.5 Karaman 63.4 316.1 398.6 Sinop 12.9 59.1 358.1 Yalova 13.6 55.6 308.8 Nevşehir 5.6 21.5 283.9 Ordu 55.2 162.7 194.7 Şırnak 16.0 45.7 185.6 Trabzon 66.2 175.1 164.5 Samsun 86.7 224.0 158.4 Adana 132.6 247.5 86.7 Adıyaman 29.2 47.5 62.7 

</TEXT>
</DOC>
