<DOC>
<DOCNO> 391522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur29.html </URL>
<DATE> 2005/11/01/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Bahçelievler'de cinayetin ardında "chat buluşması" çıktı 
</HEADLINE>
<TEXT>

     Bahçelievler’deki evinde bıçakla öldürülen 67 yaşındaki kadının katil zanlısı olarak internette tanıştığı bir kişi gözaltına alındı. 
     İstanbul Asayiş Şube Müdürlüğü’nden alınan bilgiye göre, İzmit’te oturan M.A 26 , internette chat yaparken Meral A. 67 ile tanıştı. Bir süre sonra kendisini İstanbul’a davet eden kadınla bir parkta buluşan M.A, daha sonra kadının Bahçelievler Siyavuşpaşa Mahallesi Gelincik Sokak’taki evine gitti. 
     Chat yaparken 35 yaşında olduğunu söyleyen kadınla 67 yaşında olması nedeniyle tartışan M.A, kadından yol masrafı olarak 200 dolar istedi. Tartışma sırasında A’yı kafasına vazoyla vurarak ve bıçaklayarak öldüren M.A, ardından kadının 6 adet altın bileziği, yüzüğü ve cep telefonunu alarak olay yerinden kaçtı. 
     Bilezikler ve yüzüğü bir kuyumcuda paraya çeviren M.A, olayla ilgili soruşturmayı yürüten polislerce İzmit’te yakalanarak İstanbul’a getirildi. 
     Hırsızlık suçundan sabıkalı olan M.A, şubedeki işlemleri tamamlandıktan sonra adliyeye gönderildi. 
     
</TEXT>
</DOC>
