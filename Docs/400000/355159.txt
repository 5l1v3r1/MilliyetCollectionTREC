<DOC>
<DOCNO> 355159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo09.html </URL>
<DATE> 2005/06/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gürsoy Yanal o göreve layık değildi... 
</HEADLINE>
<TEXT>

     Recep DEMİRCİ ERZİNCAN, DHA 
     

      ERZİNCAN'ın Kemah İlçesi'nde bu yıl 9'uncusu düzenlenen Sultan Melik Kültür ve Spor Şenlikleri'ni izlemek üzere Erzincan'a gelen Galatasaray Spor Kulübü ikinci Başkanı Ergun Gürsoy, Milli Takım Teknik Direktörlüğü görevinden alınan Ersun Yanal'ın görevine layık olmadığını söyledi. Gürsoy, Milli Takım Teknik Direktörlüğü'ne Fatih Terim'in getirilmesi gerektiğini belirterek, Terim'in hem tecrübesi hem de kariyeri var. Milli takım yöneticileri de onu istiyor.'' dedi. 
     THY'nin Ankara bağlantılı Erzincan seferi ile gelen ve hava limanında basın mensuplarının sorularını yanıtlayan Galatasaray ikinci Başkanı Ergun Gürsoy, Milli Takım Teknik Direktörü Ersun Yanal'ın görevinden uzaklaştırılması ile ilgili olarak, Gereğinin yapıldığına inanıyorum. Bu, geldiği günden beri buraya layık olmadığını göstermiştir. Ben onun için sert demeçler verdim. İlk geldiğinde hoşuma gitmişti ama, sonradan kendi iradesinin dışında hareket etti. Başkalarının yönlendirmesiyle hareket etti. Bizdeki yedek oyuncuları aldı, asları almadı, kulübümüzü karıştırdı. Başka şeylerde yaptı. Netice itibariyle dünya üçüncüsü olan bir takımı bu durumlara getirdi. İnşallah bundan sonra daha iyi olacak.'' diye konuştu. 
     
     FATİH TERİM GELSİN 
     Ergun Gürsoy, Milli Takım Teknik Direktörlüğü'ne Fatih Terim'in getirilmesi gerektiğini vurgulayarak, Fatih Terim'in hem tecrübesi hem de kariyeri var. Bir de milli takım yöneticileri de onu istiyor.'' dedi. 
     
     RİBERY'İ KİMSE, ZORLA ALAMAZ 
     Ribery'nin Marsilya'ya transferiyle ilgili olarak ise Gürsoy, Orada bir hata var. Aslında o iyi bir çocuktu. Fakat kandırıldı. O olayda Marsilya yöneticilerinin gayri kanuni suçları olduğu bir gerçek. Zannediyorum deliller bizim lehimize. Kimse kimsenin futbolcusunu zorla alma şansına sahip değildir. Çünkü 20 gün önce buna 2 milyon euro para verilmiş. Yani bu kadar bedava değil, insanları biryerden bir yere alıp gitmek. Zaman içerisinde çözüleceğini zannediyorum.'' diye konuştu. 
     
</TEXT>
</DOC>
