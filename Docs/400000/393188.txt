<DOC>
<DOCNO> 393188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonyas02.html </URL>
<DATE> 2005/11/08/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Taş çılgınlığı 
</HEADLINE>
<TEXT>

     Tutkun Akbaş TEMPO DERGİSİ 

Sokaktaki adı Taş. Dünyada crack’ ya da freebase’ diye biliniyor. Kokainin amonyakla karıştırılarak üretilmiş hali. Yalnızca solunum yoluyla içiliyor. Bir gramı 100 YTL. Paralı gençler ve sosyetikler arasında kullanımı inanılmaz oranda arttı. En önemli bilgi Kızlar ve erkekler bu maddeyle fuhuşa sürükleniyor. Tempo dergisi dünyanın en korkunç bağımlılık yapan uyuşturucu maddesini araştırdı. 
     Uyuşturucu sorunu bugün kendi modasıyla, trendleriyle kanları daha da zehirlemeye devam ediyor Özellikle İstanbul’da, ancak parası olanların tercih edebileceği bir uyuşturucu türü adeta patlama yapmış durumda. Sokaktaki adı Taş’. Bir tür kokain. Dünyadaki bilinen adı crack’ ya da freebase’. Eroinden bile tehlikeli Ecstacy, esrar ve toz kokainin artık modası geçmiş durumda. Özellikle paralı gençler ve sosyetik kullanıcılar arasında, çılgın ev partilerinin vazgeçilmez eğlence aracı crack’, yani taş’ kokain. Öyle pahalı ve bağımlılık etkisi yüksek bir uyuşturucu ki .. 1 gramı 100 YTL. Babasının kredi kartlarını iptal ettiği, sınırlı para verdiği zengin çocukları arabalarını verip, torbacılardan taş’ kokain satın alıyorlar. Ya da satabilecekleri o an her ne varsa .. 
     İstanbul Emniyet Müdürlüğü’nün Tempo için yaptığı özel bilgilendirme raporunda, konuyla ilgili dikkat çekilenler şunlar Kullanım tarzı ile crack’ toplu tüketime ev partileri elverişli olması ve etkisi yönüyle daha çok tercih ediliyor. Ayrıca, tüm yaş gruplarında olduğu gibi, gençler arasında da yaygınlaşma eğilimine girdiği göz ardı edilmemeli. 
     Polise göre şu an İstanbul’da toz kokainden daha fazla taş’ kokain bulunuyor. Hatta bazı torbacılar toz kokaini satmıyor bile. Bu arada polisin verdiği bir anekdot daha Crack yurtdışından girmiyor. Tamamen Türkiye’de kokainle amonyağın birleşimiyle üretimi gerçekleştiriliyor. 
     Crack, yani taş’ kokainin tek kullanım yöntemi, solunum yoluyla. Ya tütünle beraber bir sigara k ğıdına sarılarak içiliyor ya da şaşal’ dedikleri şişe üzerinde kurulan bir düzenekle içiliyor. Uyuşturucu kullananların çok iyi bildiği bir yöntem de kova. Ama crack için geliştirilmiş cam pipolar da var. Hatta ABD’de kullanımı çok sık görülen bong’ adı verilen alet de crack içiminde kullanılıyor. 
     Crack, yani taş’la ilgili polisin ve uzmanların ısrarla vurguladıkları en önemli nokta, bu maddenin fuhuşun bir parçası haline geldiği. Yarattığı etkiyle kızlar fuhuş için kullanılıyor. Hatta sadece bu maddeyi alabilmek için fuhuşa sürüklenen kadınlar var 
     
</TEXT>
</DOC>
