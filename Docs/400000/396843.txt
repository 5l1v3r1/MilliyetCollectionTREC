<DOC>
<DOCNO> 396843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonyas08.html </URL>
<DATE> 2005/11/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Sıra dışı olmaya çalışan çocuğa olumsuz tepki vermeyin 
</HEADLINE>
<TEXT>

     
     ADANA, DHA 
     
ADANA'da bir üniversite hazırlık dergisinin düzenlediği panale katılan A Milli Takım Psikologu Prof. Dr. Acar Baltaş, kimlik arayışını sürdürürken sıra dışı olmak isteyen gençlerin hoş görülmesini isteyerek, olumsuz tepki gösterilmemesi gerektiğini söyledi. 
     İsviçre maçı öncesi gerilen ortam nedeniyle Milli Takım Teknik Direktörü Fatih Terim’in futbolcuları için destek istediği Psikolog Acar Baltaş, Adana’da Final Dergisi Dershanesi'nin velilere için düzenlediği Mutlu ve Başarılı Çocuklar Yetiştirmede Ailenin Rolü’ konulu panele katıldı. Çocukların hayatlarının her aşamasında motive edilemeyeceğini sadece destek alabileceğini anlatan Baltaş, sınavların bir araç olduğunu ancak hayatın amacı olmadığını vurguladı. Baltaş, Sınavları ölüm, kalım meselesi haline getirmeyin. Sadece çocuğunuzu huzurlu ve mutlu bir aile içinde yetiştirmeye özen gösterin. Çocuğunuzun ciddi bir problemi yoksa zaten siz söylemeseniz de o sınavların öneminin farkına varacaktır. Sakın ama sakın ağzınızdan otur dersini çalış’, bu senin hayatın’ gibi nasihat ve tehdit edici kelimeler çıkmasın. Size düşen en büyük görev ona tutumunuzdur. Yapacağınız şeyler, çocuğunuzu denetleme tarzı, olgunlukla karşılama, iletişim ve sevecenliktir'' dedi. 
     Panel sırasında bir velinin Çocuklarımız sıra dışı olmaya çalışıyor, nasıl engel oluruz ’ şeklindeki soruya kendi kızından örnek veren Baltaş, şunları söyledi 
     
     TATLI DİLLİ EBEVEYNLER OLUN 
     Çocuklar, ergenlik dönemlerinde kimlik arayışına girer, bu yollardan hepimiz geçtik ve biliyoruz. Onları bu dönemde rahat bırakın ama onlara hissettirmeden hatalarını düzeltmeye çalışın. Tatlı dilli ebeveynler olun. Ben 2 çocuk babasıyım. Bir gün kızım sapsarı saçla eve geldi. Sadece iyi olmuş’ dedim ve bir hafta sonra eski haline geri boyattı. Eğer ona kızsaydım, yorum yapsaydım asla eski haline dönmezdi. Bazen tepki vermemek çok daha işe yarar. Bunu mutlaka deneyin.'' 
     
</TEXT>
</DOC>
