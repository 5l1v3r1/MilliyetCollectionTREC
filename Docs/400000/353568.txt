<DOC>
<DOCNO> 353568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/spor/spo07.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz rüyası 
</HEADLINE>
<TEXT>


128 yıllık bir geçmişe sahip olan kortların en prestijli turnuvası Wimbledon bugün başlıyor. İki hafta sürecek organizasyonda dünyaca ünlü raketler kıyasıya bir şampiyonluk mücadelesi verecek 


Teniste sezonun üçüncü 'Grand Slam' turnuvası olan Wimbledon bugün perdesini açıyor. İlki 1877 yılında düzenlenen ve dünyada organize edilen en eski turnuva olma niteliğini taşıyan Wimbledon'un bu yıl 118.'si yapılacak. 128 yıllık tarihi olan turnuva Birinci Dünya Savaşı nedeniyle 4, İkinci Dünya Savaşı nedeniyle ise 6 yıl oynanamadı. 27 yaşındaki Spencer Gore, Wimbledon'ın ilk şampiyonu unvanını taşıyor. Tek erkeklerde Pete Sampras 7 kezle, tek bayanlarda ise Martina Navratilova 9 defa ile bu önemli turnuvayı en çok kazanan raketler konumunda... 
Kortların en prestijli turnuvası niteliğindeki 20 milyon dolar toplam para ödüllü Wimbledon'da bu yıl müthiş bir çekişme yaşanması bekleniyor. 2 yıldır turnuvayı üst üste kazanan Roger Federer yine en büyük favori. Hewitt ile Roddick, İsviçreli raketi zorlayacak isimler. Toprak kortta harikalar yaratan Roland Garros şampiyonu Rafael Nadal'ın her ne kadar çimdeki performansının ne olacağı tam olarak kestirilmese de İspanyol tenisçiden bir sürpriz de İngiltere'de bekleyenlerin sayısı az değil. 
Güzelliğiyle büyüleyen Maria Sharapova geçen yıl taç giydiği Wimbledon'a bu sene de iddialı geliyor. Rus raket, kazanıp unvanını korumak amacında. Dünya klasmanının ve turnuvanın 1 numaralı seribaşı Lindsay Davenport, tek bayanlardaki en favori raket. Wimbledon'a 4 yıl üst üste ambargo koyan Serena ile Venus Williams kardeşler de eski günlerine dönüş hesapları yapıyor. Yağmurla sürekli başı belada olan Wimbledon'ın ilk gününde yağış beklenmiyor. Sıcaklığın ise 23 derece olacağı açıklandı. 

Lindsay Davenport 
Yaşı 29 
Boyu 1.89 
Kilosu 79 
Ülkesi ABD 
Dünya Klasmanı 1 
Kullandığı El Sağ 

Grand Slam Başarısı ABD Açık 1998 Wimbledon 1999 Avustralya Açık 2000 Tekler Şampiyonluğu 47 2005 Performansı 32g, 5m 

Roger Federer 
Yaşı 23 
Boyu 1.85 
Kilosu 80 
Ülkesi İsviçre 
Dünya Klasmanı 1 
Kullandığı El Sağ 

Grand Slam Başarısı Avustralya Açık 2004 Wimbledon 2003, 2004 ABD Açık 2004 Tekler Şampiyonluğu 29 2005 Performansı 51g, 3y 

Seribaşları Tek Erkekler 1.Roger Federer İsviçre 1 2.Andy Roddick ABD 4 3.Lleyton Hewitt Avustralya 2 4.Rafael Nadal İspanya 3 5.Marat Safin Rusya 5 6.Tim Henman İngiltere 9 7.Guillermo Canas Arjantin 8 8.Nikolay Davydenko Rusya 7 9.Sebastien Grosjean Fransa 26 10.Mario Ancic Hırvatistan 21 Tek Bayanlar 1.Lindsay Davenport ABD 1 2.Maria Sharapova Rusya 2 3.Amelie Mauresmo Fransa 3 4.Serena Williams ABD 4 5.Svetlana Kuznetsova Rusya 5 6.Elena Dementieva Rusya 6 7.Justine Henin Belçika 7 8.Nadia Petrova Rusya 8 9.Anastasia Myskina Rusya 10 10.Patty Schnyder İsviçre 11 
Parantez içindeki rakamlar tenisçilerin dünya klasmanındaki yerlerini gösteriyor 

En çok kazanlar Tek Erkekler 7 Pete Sampras 5 Bjorn Borg 4 Rod Laver 3 John McEnroe 3 John Newcombe 3 Fred Perry 3 Boris Becker Tek Bayanlar 9 Martina Navratilova 8 Wills Moody 7 Steffi Graf 6 Billie Jean King 4 Louisie Brough 3 Chris Evert 3 Maria Bueno 3 Maureen Connolly 3 Margeret Smith 3 Suzanne Lenglen 

Son 10 yılın şampiyonları Tek Erkekler 2004 Roger Federer İsviçre 2003 Roger Federer İsviçre 2002 Lleyton Hewitt Avustralya 2001 Goran Ivanisevic Hırvatistan 2000 Pete Sampras ABD 1999 Pete Sampras ABD 1998 Pete Sampras ABD 1997 Pete Sampras ABD 1996 Richard Krajicek Hollanda 1995 Pete Sampras ABD Tek Bayanlar 2004 Maria Sharapova Rusya 2003 Serena Williams ABD 2002 Serena Williams ABD 2001 Venus Williams ABD 2000 Venus Williams ABD 1999 Lindsay Davenport ABD 1998 Jana Novotna Çek Cum. 1997 Martina Hingis İsviçre 1996 Steffi Graf Almanya 1995 Steffi Graf Almanya 

Wimbledon CNN Türk'te 

CNN Türk dünyaca ünlü çok önemli bir organizasyonu daha siz sporseverlerin ekranına taşıyor. Bugün başlayacak Wimbledon Tenis Turnuvası 3 Temmuz'a kadar CNN Türk ekranlarında yayınlanacak. CNN Türk, bugünden itibaren, her gün saat 14.30'da yayınlanacak olan Wimbledon Günlüğü programıyla, Wimbledon Tenis Turnuvası öncesi gelişmeleri ekrana taşıyacak. Saat 15.05'ten itibaren bir numaralı seribaşı İsviçreli Roger Federer, Fransız Paul Henri Mathieu'nun karşılaşması Merkez Kort'tan naklen yayınla CNN TÜRK'ten verilecek. Wimbledon'da Bugün ise saat 22.05'te ekrana gelecek ve programda maç özetleri ekrana taşınacak. 


</TEXT>
</DOC>
