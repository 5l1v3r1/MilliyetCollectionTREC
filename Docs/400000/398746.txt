<DOC>
<DOCNO> 398746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur17.html </URL>
<DATE> 2005/11/28/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Otomobili trafikten men edildi, çekici görevlisi tarafından öldürüldü 
</HEADLINE>
<TEXT>

     Bursa’nın merkez Osmangazi İlçesi’nde, kırmızı ışıkta geçtiği ve alkollü araç kullandığı için otomobili trafikten men edilen kişi, aracını parka götürmek isteyen çekicinin görevlisi tarafından bıçaklanarak öldürüldü. 
     Alınan bilgiye göre, 16 TK 298 plakalı otomobiliyle kırmızı ışık ihlali yaptığı gerekçesiyle trafik ekipleri tarafından Hüdavendigar Mahallesi Hayran Caddesi’nde durdurulan Mustafa Erişik’in 27 , alkollü olduğu belirlendi ve aracı trafikten men edildi. 
     Erişik’le, otomobili parka çekmek için olay yerine çağrılan çekicinin görevlisi O.U. 29 arasında tartışma çıktı. Tartışmanın kavgaya dönüşmesi üzerine O.U, Erişik’i bıçakladı. 
     Ağır yaralı olarak Çekirge Devlet Hastanesi’ne kaldırılan Erişik, kurtarılamadı. 
     O.U’nun gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
