<DOC>
<DOCNO> 379185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun04.html </URL>
<DATE> 2005/09/17/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
ABD Başkan Yardımcısı Cheney dizinden ameliyat olacak 
</HEADLINE>
<TEXT>

     ABD Başkan Yardımcısı Dick Cheney’nin gelecek hafta sonu sağ dizinden ameliyat olacağı bildirildi. 
     Cheney’nin danışmanı Steve Schmidt, sağ dizinin arkasındaki atardamardan anevrizma ameliyatı geçirecek olan Başkan Yardımcısı’nın, rahatsızlığının bu yıl yapılan rutin kontroller sırasında tespit edildiğini söyledi. 
     Schmidt, rahatsızlığın ileride sorun yaratmaması için tedavisine karar verildiğini belirterek, Cheney’e lokal anestezi uygulanacağını, kısa süre hastanede kalacak olan Başkan Yardımcısı’nın hemen görevinin başına döneceğini ifade etti. 
     Anevrizma, atardamar çeperlerinin zayıflamış noktalarında meydana gelen şişlik olarak adlandırılıyor. 
     
</TEXT>
</DOC>
