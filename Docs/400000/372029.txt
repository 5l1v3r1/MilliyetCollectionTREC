<DOC>
<DOCNO> 372029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/magazin/amag.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar 5. ihaneti affedecek mi 
</HEADLINE>
<TEXT>


Daha önce medyaya yansıyan 4 ihaneti yüzünden boşanmanın eşiğine gelen Kaya Çilingiroğlu, bu kez de Bebek'te yapımcı Feraye Tanyolaç'la yakalandı. Hülya Avşar, şimdilik susuyor 

MAGAZİN SERVİSİ 

Hülya Avşar'ın eşi Kaya Çilingiroğlu, uzun bir aradan sonra yine gündemde... Eşi Hülya Avşar ve kızı Zehra'yı Ayvalık'a gönderen 'yaz bek rı' Çilingiroğlu, Bebek'te yapımcı Feraye Tanyolaç'la 36 'Pazar Keyfi' adlı televizyon programının kamerasına yakalandı. 
Tanyolaç'lı görüntülerin ekrana gelmesinin ardından gözler yine Avşar'a yöneldi. Basın mensupları dün gün boyunca Avşar'ı aradı. Ancak daha önce medyaya yansıyan 4 ihanet olayında eşini affedip evliliğini sürdüren Avşar, telefonlara çıkmayıp sessiz kalmayı tercih etti. 

Sicili kabarık 
Avşar'la Çilingiroğlu'nun evliliği daha önce de ihanet nedeniyle birkaç kez sarsılmıştı. Kaya'nın ilk ciddi çapkınlık olayı, 1998'in eylül ayında ortaya çıktı. 
Avşar'ı ilk kez boşanmanın eşiğine getiren olayın kahramanı, Rus asıllı olduğu söylenen ama sonradan istanbullu Zeynep Tatlıcan olduğu anlaşılan Matilda adlı barmaid'di. Tatlıcan, "2 yıllık ciddi bir ilişkim var" dediyse de inandırıcı olamadı. Çilingiroğlu, Zeynep'in Bodrum'da çalıştığı bara 3-4 kez gitmiş ve barmaid'le yakın arkadaşlık kurmuştu. 
Matilda'nın ardından Biricik Suden'le yakalanan Çilingiroğlu, 2001'de Milliyet'in ortaya çıkardığı Ayşe Hatun Önal'lı Nice kaçamağı yüzünden zor anlar yaşamıştı. Boşanmaya karar veren Avşar'ı 'hatırlı dostları' vazgeçirmişti. 
Çilingiroğlu, en son 2002'de Q Kızı Reyhan'ın tecavüz iddiaları konusunda da eşini "Alkol ve komplo kurbanıyım" diyerek ikna etmişti. 

Yazlığa kapandı 
Ayvalık'ta kızı ve annesiyle birlikte tatil yapan Hülya Avşar, yazlığına kapanarak kimseyle görüşmedi. Korumaları Avşar'ı merak ederek eve yaklaşan komşuları da uzaklaştırdı. 

Bu kez nasıl yakalandı 

Çilingiroğlu ile iki erkek ve iki kadın arkadaşı, geçen cuma saat 23.30 sıralarında Bebek sahiline bağlı "Alexa" adlı sürat motoruna bindi. Ancak sürat motorunu hareket ettiremeyince Ferrari otomobile geçtiler. Bir süre trafiği kilitleyen Çilingiroğlu ve arkadaşları daha sonra Bebek'teki Lucca Bar'a geçti. Görenlerin ihbar ettiği Çilingiroğlu da yakayı ele verdi. 


</TEXT>
</DOC>
