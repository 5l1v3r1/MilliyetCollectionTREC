<DOC>
<DOCNO> 379145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/spor/axspo05.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler duvara çarptı 87-75 
</HEADLINE>
<TEXT>


Basketbol Milli Takımı, Avrupa Şampiyonası'ndaki ilk maçında son şampiyon Litvanya ile başa çıkamadı. 12 Dev Adam, dördüncü çeyrekte toparlanmasına rağmen farkı kapatamadı, grup liderliğini ateşe attı 


A Milli Basketbol Takımımız, 2005 Avrupa Şampiyonası'nda B Grubu'ndaki ilk maçında son şampiyon Litvanya ile başa çıkamadı, 25 sayılık farkı 7 sayıya kadar indirmesine karşın sahadan 87 - 75 mağlup ayrıldı. 
Rakibinin dirençli savunması karşısında bocalayan, Hidayet dışında skor üretemeyen Ay - Yıldızlı ekibimiz ilk çeyreği 22 - 13, devreyi de 46 - 28 geride kapadı. Üçüncü çeyreğe de hızlı başlayan Litvanya, farkı 25 sayıya kadar çıkardı. Son periyotta kendini bulan, hücumda Mehmet, Mirsad, Ender ve Hidayet ile skor üreten ekibimiz, 35.08'de durumu 62 - 69'a getirdi ancak maçı çeviremedi. Ay - Yıldızlılar, bugün TSİ 22.00'de Bulgaristan ile karşılaşak. 19.00'da ise Hırvatistan ile Litvanya oynayacak. 

Taraftar şoku 

Gruptakİ maçların ilk gününde tribünlerde Türk seyircilerin beklenenin çok altında oluşu şaşkınlık yarattı. Bulgaristan, Litvanya ve Hırvatistan'ın taraftarları tribündeki yerlerini alırken, bölgede ve civar kentlerde yaşayan Türkler turnuvaya ilgi göstermedi. Sadece Belgrad Büyükelçilik görevlilerinden birkaçı, kafileyle gelen eski basketbolcular ve Mehmet, Serkan ve Ender'in eşleri millilere destek verdi. 

Bayrak klasiği 

MORACA Salonu'nda maç öncesi Türkiye'nin temsil edildiği birçok uluslararası müsabakalarda olduğu gibi yine "bayrak krizi" yaşandı. Ay ve yıldızın orjinal ölçülerde olmadığı bayrağı salonda asılı gören büyükelçilik yetkilileri, Karadağlı görevlilerden bu bayrağın değiştirilmesini istedi. Bunun üzerine tribünlerden güç bela bulunan ve diğer bayraklara göre çok küçük ölçülerdeki Türk bayrağı göndere çekildi. 

Sıkıntılı çıktılar 

BASKETBOL Milli Takımımız'ın oyun kurucusu Kerem Tunçeri, adelesindeki problemin çözülmesinin ardından forma buldu. Tanjevic, son antrenmanda takımla çalışan tecrübeli basketbolcuya görev verdi. Dişi ağrıdığı için sıkıntı yaşayan, ilaç da kullanamayan Mehmet Okur ise Hırvatistan önünde bir türlü oyuna ısınamadı. 

Basına eziyet 

12 Dev Adam'ın grup maçlarını oynadığı Podgorica'daki Moraca Salonu'na gelen basın mensupları "seyirci" muamelesi gördü. Salonun güvenliğini sağlayan Karadağ polisi, basın merkezi girişinde gazetecileri ve foto muhabirlerini didik didik ararken, yanlarındaki bozuk para, sigara, çakmak ve pet şişelere "geri vermemek üzere" el koydu. Bu yüzden basın mensuplarıyla güvenlik güçleri arasında yoğun tartışmalar yaşandı. 

İstatistik 

TÜRKİYE OYUNCU TS 2S 3S SA R Ender 8 3-5 0-3 2-4 - İbrahim 9 1-3 1-2 4-4 - Mehmet 7 3-6 0-3 1-2 2 Kaya 1 - - 1-2 5 Hidayet 14 2-5 2-7 4-4 2 K.Tunçeri 6 1-2 1-3 1-2 1 Ermal 10 5-8 - - 3 Mirsad 13 5-6 1-3 - 4 Cenk - - - - 1 Serkan 7 1-2 1-4 2-2 1 K.Gönlüm - 0-1 - - - TOPLAM 75 21-38 6-25 15-20 22 

LİTVANYA OYUNCU TS 2S 3S SA R Ginevicius 3 0-1 1-4 - 2 Zukauskas 5 1-1 1-1 - 1 Siskauskas 20 3-6 3-4 5-6 2 K.Lavrinovic 14 5-7 0-4 4-4 9 Javtokas 8 4-6 - 0-1 4 Lukauskis 2 1-1 0-2 - 2 D.Lavrinovic 14 4-7 2-3 - 6 Gustas 8 1-1 0-2 6-6 1 Jasaitis 8 0-1 2-3 2-4 4 Jankunas 5 2-3 - 1-1 1 TOPLAM 87 21-34 9-23 18-22 36 

1.PERİYOT 13 - 22 Litvanya , 2.PERİYOT 15 - 24 Litvanya , DEVRE 28 - 46 Litvanya , 3.PERİYOT 18 - 19 Litvanya , 4.PERİYOT 29 - 22 Türkiye , MAÇ SKORU 75 - 87 Litvanya 
HAKEMLER Shmuel Bachar İsrail , Anibal Castano Fransa , Sasha Pukl Slovenya 

Hırvatistan son nefeste 88-84 

B Grubu'nun açılış maçında Hırvatistan, Bulgaristan'ı zor da olsa 88-84 yendi. Savunmada büyük sıkıntı yaşayan, Stoykov'un üçlüklerine engel olamayan Hırvatistan, devreyi 44-40, üçüncü çeyreği de 68-67 geride kapattı. Son periyotta Mamic ve Giricek ile toparlanan Hırvatlar, yorulan ve faul problemine de giren rakibini yıktı. 

Maçın karnesi 
HAKEMLER Eduardo Sancha İspanya , Nikolaos Zavlanos Yunanistan , Arnis Ozols Letonya 
HIRVATİSTAN Kasun 6 9, Ukic 4 2, Popovic 5 3, Vujcic 6 10, Zizic 5 6, Giricek 8 22, Planinic 7 16, Tomas 3 , Mamic 8 20, Bagaric 3 
BULGARİSTAN D.Ivanov 4 3, Banev 6 8, Radionov 5 3, Videnov 6 11, Bozov 4 3, Davidov 3 , Angelov 7 12, Georgiev 5 2, Mladenov 5 6, Dimitrov 6 9, Stoykov 9 27 
1.PERİYOT 21-24 Bulgaristan , 2.PERİYOT 19-20 Bulgaristan , DEVRE 40-44 Bulgaristan , 3.PERİYOT 27-24 Hırvatistan , 4.PERİYOT 21-16 Hırvatistan , MAÇ SKORU 88-84 Hırvatistan 
BEŞ FAUL Dimitrov 36.45 

B GRUBU TAKIMLAR 0 G M AS YS P Litvanya 1 1 - 87 75 2 Hırvatistan 1 1 - 88 84 2 Bulgaristan 1 - 1 84 88 1 Türkiye 1 - 1 75 87 1 

Diğer sonuçlar 
A GRUBU Almanya - İtalya 82-84 
Rusya - Ukrayna 86-74 
C GRUBU Slovenya - B.Hersek 74-65, Fransa-Yunanistan 50-64 
D Grubu Letonya - İsrail 65-74 
S.Karadağ - İspanya 70-89 


</TEXT>
</DOC>
