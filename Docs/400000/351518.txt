<DOC>
<DOCNO> 351518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko42.html </URL>
<DATE> 2005/06/13/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa günü 115 puanlık kayıpla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 66.74 puan azalarak 25,609.99 puandan kapandı. 
     Hisse senetleri 2. seansta, ortalama yüzde 0.26 oranında değer kaybetti. 
     İlk seanstaki 48.46 puanlık düşüş dikkate alındığında, Borsa endeksi günün tamamında 115.20 puan geriledi. Hisse senetlerinin günlük ortalama değer kaybı yüzde 0.45 oldu. 
     Endeks 2. seansa, 14.22 puan azalarak 25,662.51 puandan başladı. Seansın ilk yarısını 25,621.60 puandan geçen endeks, en düşük 25,522.22 puana gerilerken, en yüksek 25,730.44 puanı gördü. 
     2. seans kapanışında, mali endeks 152.39 puan azalarak 37,622.26 puana, hizmetler endeksi 55.00 puan azalarak 14,109.51 puana geriledi, sanayi endeksi ise 8.17 puan artarak 20,770.38 puana yükseldi. 
     Böylece ilk seansa göre, mali grup hisseler ortalama yüzde 0.40, hizmetler grubu hisseler ortalama yüzde 0.39 değer kaybetti, sanayi grubu hisseler ise ortalama yüzde 0.04 oranında değer kazandı. 
     2. seansta işlem gören toplam 305 hisse senedinden 70'i değer kazandı, 171'i değer yitirdi, 64 hisse senedinin fiyatında değişiklik olmadı. 
     2. seansta, 298 milyon 512 bin 974 YTL'lik işlem hacmi kaydedildi. Günlük işlem hacmi, 579 milyon 464 bin 765 YTL olarak hesaplandı. 
     2. seansta İş Bankası C , Turkcell, Yapı ve Kredi Bankası, Koza Davetiye ile İpek Matbaacılık, en çok işlem gören hisse senetleri oldular. 
     
</TEXT>
</DOC>
