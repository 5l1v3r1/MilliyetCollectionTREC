<DOC>
<DOCNO> 365832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/yazar/sazak.html </URL>
<DATE> 2005/07/31/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Gürültü terörü 
</HEADLINE>
<TEXT>


Boğaziçi'nde erguvan ve ıhlamur çiçeklerinden sonra 'desibel fırtınası' mevsimine girildi. 
Müziği sonuna kadar açan eğlence yerlerinin, denizde turistik gezi yaptıran lüfer teknelerinin, düğün dernek gecelerine ev sahipliği yapan restoranların neden olduğu 'gürültü kirliliği'nden söz ediyoruz. Gerçi artık 'kirlilik' sözü yetersiz kalıyor, İstanbul için pek l yeni bir terör türünden söz edebiliriz. 
Kanlıca'da Hıdiv Kasrı'na yakın oturanlar yaz başından bu yana 'gürültü terörü'nün hedefi durumundalar. 
Bir zamanlar Beykoz, sarayın gözde beldesiymiş. 
Mısır Valisi Kavalalı Mehmet Ali Paşa tarafından Padişah Abdülmecit'e yaptırılan Beykoz Kasrı, döneminin en görkemli k gir sarayıymış. Bahçesinde istiridye kabuklarıyla süslü küçük bir hamam da varmış. Mustafa Yavuz - Beykoz Belediyesi Kültür Yayınları Koyda kürek yarışları yapılırmış. 
Kanlıca'daki İsmailağa Kahvehanesi, çınaraltında 'demlik çay' geleneğini sürdürüyor. 
Hıdiv Kasrı, korunun içinde Boğaza tepeden bakıyor. Asırlık ağaçlar, güller ve çiçeklerle şimdilerde keyifli bir yürüyüş alanı. Yazları düğün mek nı. AKP döneminde Hıdiv'e ilgi arttığı için tarihi mermerler söküldü, birkaç masa daha atmak uğruna gül bahçesinde kesim yapıldı, yer kazanıldı. 
Güzelim Hıdiv Kasrı, çevrede oturanlar için yaz gecelerinin k busu oldu. Mehter Marşı'yla başlayan, gece yarısına kadar müziğin susmadığı Kanlıca'nın Laila'sına dönüştü. Rumeli Hisarı ve Açıkhava konserleri sanki Hıdiv'de yapılıyor. 
İstanbul'da eğlence yerlerinde çevreyi rahatsız etmeyecek gürültü sınırı '90 desibel'. Denetim yetkisi de Çevre Bakanlığı adına il yönetimindeydi. Ancak yönetmelik değişmiş ve bu yetki belediyelere devredilmiş. 
Çok yeni olan bu uygulamanın iyi tarafı şu '90 desibel' sınırı kalkmış. Şik yet halinde en yakın konuttan gürültü ölçülecekmiş. Böylece ses yükselticilerin gücünü kısarak denetimden kurtulma yolu kapanacak. Kötü haber ise şu 
"Ruhsatı veren belediye, denetimi de yapacak " AKP'li Belediyelerin kendi şirketlerine 'ceza kesmesi' beklenebilir mi 
Elbette herkes düğününü yapacak, keyfince eğlenecek. İstanbul zaten konser metropolü haline geldi. Bundan kimsenin rahatsız olduğu yok. Arena, Sorti, Buzadası, Parkorman gibi yerlere dünya akın ediyor, 6-7 bin kişilik konserler düzenleniyor. 
Hıdiv Kasrı da 90 desibeli aşan müzik sistemleriyle Madonna konserine hazırlanıyor olmalı. Bir de 'ses izolasyonu' sağlayabilseler 



</TEXT>
</DOC>
