<DOC>
<DOCNO> 373148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonspo34.html </URL>
<DATE> 2005/08/26/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Emanet okla Avrupa Gençler şampiyonu oldu 
</HEADLINE>
<TEXT>

     Nurdan BAYRAK EDİRNE,26 DHA 

      EMANET okla katıldığı seçmeleri kazanıp Avrupa Gençler Okçuluk Şampiyonası’nda birinci olan 16 yaşındaki Enes Uğurlu, Çok mutluyum dedi. 
     Danimarka’nın Silkeborg kentinde yapılan şampiyonada 57 rakibini geride bırakan Edirne Okçuluk İhtisas Kulübü sporcusu Enes Uğurlu, Antalya’da düzenlenen Gençler Türkiye Şampiyonası’nda elemeleri nasıl kazandığını şöyle anlattı 
     Yarışmaya 6 okla başladım. Hedefe attığım 3 ok kırıldı. Yarışmaya devam etmek için en az 3 oka daha ihtiyacım vardı. Yarışmadan çekilme riskiyle karşı karşıya kalmıştım. Yardımıma rakibim olan İzmir Büyükşehir Belediyesi sporcusu Göktuğ Ergin Enez yetişti. Ondan aldığım 3 emanet okla atışlarıma devam ederek Türkiye 3'üncüsü olup şampiyonaya kazanma hakkını elde ettim. Ankara'da yaptığımız 10 günlük kamptan sonra Avrupa Şampiyonası'na katılarak birinci oldum. Enes Uğurlu’nun antrenörü Çilem Gemalmaz ise sporcusuyla gurur duyduğunu belirtti, Ondan bu başarıyı bekliyordum. Şimdiki hedefimiz Enes’in 2008 Olimpiyatları'nda Türkiye’yi temsil etmesi diye konuştu. Oğlunun başarısıyla onur duyduğunu belirten Şaban Uğurlu ise şunları söyledi 
     5 yıl önce bu sporu çok seven bir arkadaşım Enes’i okçuluk kulübüne göndermemi söyledi. Ona göre Enes bu işin üstesinden gelirdi. Ben pek üstünde durmadım. Daha sonra oğlum da çok ısrar edince, kulübe gönderdim. Çok hırslı çalışıyor. Çalışmalarını hiç aksatmadı ve hepimizin yüzünü güldürdü. 
     
</TEXT>
</DOC>
