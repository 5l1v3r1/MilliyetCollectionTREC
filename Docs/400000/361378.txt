<DOC>
<DOCNO> 361378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko37.html </URL>
<DATE> 2005/07/15/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
ABD'de haziran ayında üretici fiyatları değişmedi... 
</HEADLINE>
<TEXT>

     ABD'de, Haziran ayında üretici fiyatlarında bir değişiklik olmadı ABD Çalışma Bakanlığı'nın bir raporuna göre, ABD'de enerji maliyetlerinde büyük artışa karşın gıda ve taşıt fiyatlarında görülen gerilemenin etkisiyle üretici fiyatlarında geçen ay bir değişiklik yaşanmadı. 
     ABD'de, Haziran ayında enerji fiyatları yüzde 2 oranında artmasına karşın gıda fiyatları yüzde 1.1 oranında geriledi. Dalgalı seyreden bu sektörler dışındaki fiyatlara dayanan çekirdek endeks, otomobil ve kamyonetlerin fiyatlarında yaşanan büyük düşüş nedeniyle yüzde 0.1 düştü. 
     Söz konusu rapor, beklentilerin aksine olarak ABD'de bir enflasyon baskısının olmadığını ortaya koydu. 
     Düşen taşıt fiyatları dışarıda tutulduğunda ise çekirdek üretici fiyatları endeksi geçen ay yüzde 0.2 oranında arttı. 
     New York'ta borsanın kalbi konumunda olan Wall Street'te ekonomistler üretici fiyat endeksinin yüzde 0.4 oranında artmasını öngörmüşlerdi. 
     
</TEXT>
</DOC>
