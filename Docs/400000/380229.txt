<DOC>
<DOCNO> 380229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sondun44.html </URL>
<DATE> 2005/09/21/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
El Arabiya, Irak'taki muhabirlernini bırakılmasını istedi... 
</HEADLINE>
<TEXT>

     El Arabiya televizyonu, Irak’taki Amerikan güçlerinden, geçen haftadan beri hakkında herhangi bir suçlamada bulunmaksızın tutulan muhabir Mecid Hamid’i serbest bırakmalarını istedi. 
     El Arabiya’dan yapılan yazılı açıklamada, Hamid’in gözaltına alınmasını ifade özgürlüğü ile basın özgürlüğünü düzenleyen uluslararası kuralların ihlali olarak değerlendirdikleri belirtildi. 
     Amerikan ordusunun, Hamid’in El Anbar eyaletindeki bir Amerikan tesisinde tutulduğunu doğruladığı kaydedilen açıklamada, Amerikalıların Hamid’i perşembe değil cumartesi gözaltına aldıklarını söyledikleri ve gözaltı için bir neden belirtmedikleri ifade edildi. 
     Bu arada, Reuters ajansı sözcüsü, kendileri için de serbest çalışan Hamid’in hakkında bir suçlama yapılmadan gözaltında tutulmasından derin endişe duyduklarını açıkladı. 
     
</TEXT>
</DOC>
