<DOC>
<DOCNO> 355094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/soneko09.html </URL>
<DATE> 2005/06/24/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Reel faiz beklentisi yüzde 7.4'e kadar düştü 
</HEADLINE>
<TEXT>

     Yıllık enflasyon beklentisinin yüzde 6.9’a, Hazine iç borçlanmalarında yıllık bileşik faiz beklentisinin de yüzde 14.8’e kadar gerilemesiyle birlikte, piyasanın Hazine’ye borç verirken talep ettiği risk primini gösteren beklenen reel faiz oranı da yüzde 7.4’e kadar indi. 
     ANKA’nın Merkez Bankası’nın piyasaların beklentilerini ölçmek amacıyla yaptığı Beklenti Anketi’yle belirlediği, Hazine’nin üç ay vardeli bono borçlanmalarının yıllık bileşik faizine ilişkin tahminle, gelecek 12 aylık döneme ilişkin enflasyon beklentisini birlikte değerlendirerek yaptığı hesaplamaya göre, beklenen reel faiz Haziran’da 0.4 puan daha gerileyerek yüzde 7.4’e indi. Bu söz konusu hesaplamanın yapılabildiği Ağustos 2001’den bu yanaki en düşük oranı oluşturuyor. 
     Beklenen reel faizde son bir yıllık dönemde 5.4 puanlık bir düşüş yaşandı. Bir yıllık biyeşik faiz tahmininin yüzde 24.5 olduğu geçen yıl Haziran ayında yüzde 10.4 olan yıllık 
     TÜFE beklentisine göre beklenen reel faiz yüzde 12.8 düzeyinde bulunuyordu. Geçen yıl haziran ayında Hazine’nin 91 gün vadeli bono borçlanmasının yıllık bileşik faizi ise 
     yüzde 24.95 olarak gerçekleşmişti. Bu arada mayıs sonunda yüzde 8.7 olan yıllık TÜFE de haziran sonunda feçen yılki tahminin oldukça altında kalacak. Bu nedenle de ele geçen reel faiz beklenen reel faizden daha yüksek gerçekleşecek. Bu arada Hazine bu ay yaptığı 91 gün vadeli bono ihalesinde tarihinde ilk defa yüzde 15’in altında, yüzde 14.89 yıllık bileşik faizle borçlanmaya gitti. Merkez Bankası’nın her ay iki kez yaptığı Beklenti Anketileri’nin ikinci dönem sonuçları dikkate alınarak yapılan hesaplamalara göre beklenen reel faiz ilk defa geçen yıl aralık ayında yüzde 9.8’le tek haneli oranlara indi. Bu yıl ocakta yüzde 9.6’ya, şubatta yüzde 8.6’ya gerileyen beklenen reel faiz martta yüzde 8.5’e nisanda yüzde 8.1’e mayısta ise yüzde 7.6’ya kadar düştü. Bu arada bazı ekonomistler Türkiye için yüzde 7’lik reel faizi bürdürülebilir olarak kabul ediyor. 
     
</TEXT>
</DOC>
