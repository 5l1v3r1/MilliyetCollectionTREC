<DOC>
<DOCNO> 368501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/guncel/gun02.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Hanım derneğin adını bilmiyor 
</HEADLINE>
<TEXT>


İnsan Hakları Derneği Başkanı Yusuf Alataş "15 yıldır yöneticiyim, Ağaoğlu'nu görmedim" 

SERHAT OĞUZ İstanbul 

Edebiyatçı Adalet Ağaoğlu'nun PKK yanlısı olduğu gerekçesiyle istifa ettiği İnsan Hakları Derneği İHD Genel Başkanı Yusuf Alataş, PKK'ya "terör örgütü" demelerinin objektiflik ve tarafsızlıklarına gölge düşüreceğini savundu. 
Milliyet'e açıklamalarda bulunan Alataş, "Niye aydınlar heyetinde İHD yok " diye sordu. "O bildirinin hazırlanmasına İHD'nin katkısı var" diye konuşan Alataş, şöyle devam etti 
"Başbakan Erdoğan, özel olarak Adalet Ağaoğlu'nu istiyor. Bu bir ödül mü acaba Bu çok açık. Çünkü İHD şu anda yapılmak istenenlerin önündeki en büyük engel. Şu anda yapılmak istenen, Terörle Mücadele Yasası, bütün Türkiye'yi 1980 öncesine götürecek. Ağaoğlu, kurucusu olduğu derneğin adını bilmiyor. Bize gönderdiği faksta, 'Türkiye İnsan Hakları Derneği' diyor. Derneğe üye olup olmadığını bilmiyor, 15 gün önce telefon açıp İstanbul Şubesi'ne 'Üyeliğim devam ediyor mu ' diye soruyor. Bu kadar ilgisiz birisi. Bu dernekte 15 yıldır yöneticiyim, hayatımda hiç Ağaoğlu'nu görmedim, sesini duymadım. Ağaoğlu, istemeyerek de olsa, konjonktürel olarak böyle bir fırsat arayan çevrelerin eline bu fırsatı verdi." 


</TEXT>
</DOC>
