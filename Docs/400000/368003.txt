<DOC>
<DOCNO> 368003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sondun36.html </URL>
<DATE> 2005/08/08/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
"İran'ın nükleer faaliyetlerine başlaması mühim bir kriz" 
</HEADLINE>
<TEXT>

     Fransa Dışişleri Bakanı Philippe Douste-Blazy, İran’ın nükleer faaliyetlere başlamasının "mühim bir kriz" başlattığını, uluslararası topluluğun bu krizde "yek vücut" olarak hareket etmesi gerektiğini söyledi. 
     Douste-Blazy, yarın Viyana’da yapılacak Uluslararası Atom Enerjisi Kurumu UAEK toplantısı ile ilgili olarak AFP’ye yaptığı açıklamada, İran’ın, nükleer faaliyetleri başlatarak krize yol açtığını, bu kriz karşısında tüm uluslararası kamuoyunun İran’a karşı aynı şekilde tavır almasının gerektiğini belirtti. 
     Fransız bakan, İran’ın "aklı selime" dönerek, nükleer faaliyetlerden vazgeçmesi gerektiğini de kaydetti. 
     İran Atom Enerjisi Kurumu Başkan Yardımcısı Muhammed Saidi, bugün İsfahan’daki uranyum dönüştürme tesisinin, UAEK denetimi altında faaliyetlerine başladığını açıklamıştı. 
     
</TEXT>
</DOC>
