<DOC>
<DOCNO> 357296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun34.html </URL>
<DATE> 2005/07/01/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Afganistan'da kan gövdeyi götürdü 
</HEADLINE>
<TEXT>

     Afganistan'da güvenlik güçleriyle Taliban militanları arasında çıkan çatışmada, 9'u aşiret reisi olmak üzere 25 kişi öldü. 
     Uruzgan eyaletinin valisi Can Muhammed Han, Taliban militanlarının, önceki gün Tirin Kot bölgesinde polisin bulunduğu bir kontrol noktasına saldırması üzerine çıkan çatışmada, 7 militanın öldürüldüğünü söyledi. 
     Han, militanların bunun üzerine dün bölgedeki Sayban köyüne saldırarak, 9 aşiret reisiyle 10 yaşındaki bir çocuğu kaçırdığını, aşiret reislerini öldürdüğünü bildirdi. 
     Militanların çocuğu, aşiret reislerinin cesetlerinin, öldürülen 7 militanın cesetlerinin teslim edilmesi koşuluyla verileceği mesajını iletmek üzere polise gönderdiği, ancak bu talebe karşılık verilmediğini belirtti. 
     Can Muhammed Han, Taliban militanlarının bu talebinin karşılanmaması üzerine bugün de bir diğer kontrol noktasına saldırdığı, çıkan çatışmada 4 polisle 5 militanın öldüğünü kaydetti. 
     
</TEXT>
</DOC>
