<DOC>
<DOCNO> 376952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo15.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
35'lik delikanlı 
</HEADLINE>
<TEXT>



Sezonun son Grand Slam'i ABD Açık'ta, 20 yıldır aralıksız mücadele eden Amerikalı raket Andrea Agassi, çeyrek finalde vatandaşı James Blake'i eleyerek adını yarı finale yazdırdı. Oldukça çekişmeli geçen ve 3-6, 3-6, 6-3, 6-3 ve 7-6 biten maçı, 2 set geriden gelerek 3-2 kazanmayı başaran 35 yaşındaki Agasi, böylece ABD Açık'taki en yaşlı ikinci yarı finalist olmayı başardı. Bu turda 8 numaralı seri başı Arjantinli Coria'yı 3-2 yenen ABD'li Robby Ginepri ile karşılaşacak olan tecrübeli sporcunun şimdiki hedefi ise turnuvada şampiyon olan en yaşlı tenisçi unvanını ele geçirmek. Öte yandan tek bayanlarda dünyanın bir numarası Lindsay Davenport, ev sahibi olduğu turnuvada, 6 numaralı seribaşı Elena Dementieva'ya çeyrek finalde yenilerek hayal kırıklığına uğrattı. Geçen yılın finalisti olan Rus tenisçi, Davenport'u 6-1, 3-6 ve 7-6'lık 3 sette 2-1'le geçerek Fransız Mary Pierce'ın rakibi oldu. 


</TEXT>
</DOC>
