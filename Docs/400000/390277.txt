<DOC>
<DOCNO> 390277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas17.html </URL>
<DATE> 2005/10/27/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
En sevilen rahipten seks itirafı... 
</HEADLINE>
<TEXT>

     Fransa'da yıllardır en sevilen şahsiyet seçilen rahip Pierre, cinsel ilişki yaşadığını itiraf etti. 
     Rahip Pierre 93 , Sosyolog Frederic Lenoir ile yazdığı ''Tanrım... Neden '' adlı kitabında, hayatını Tanrı'ya adamanın cinsel istekten hiçbir şey kaybettirmediğini, kendisinin bu duruma sadece geçici olarak boyun eğdiğini belirtti. 
     ''Cinsel isteğin kök salmasına izin vermemek için asla düzenli bir ilişki yaşamadım. Bu, beni bir kadınla uzun bir ilişki yaşamaya götürürdü'' diyen rahip Pierre, bir kadınla uzun süreli ilişki yaşamanın hayat tercihine ters düştüğünü anlattı. 
     Geçmişte, bir koro sanatçısına platonik aşk beslemesiyle de bilinen rahip Pierre, kitabında ayrıca, kadınlarla beraber yaşayan bazı rahipler tanıdığını, rahiplerin bekarlığının mecburi olmaması gerektiğini ifade etti. 
     Rahip Pierre, kadınların papaz olmasından yana olduğunu yineleyerek, ''birçok eşcinsel çiftin aşklarının toplum tarafından tanınması isteğini'' de anladığını belirtti. Rahip Pierre, bununla birlikte, ''eşcinsel evlilik''ten ziyade ''eşcinsel birliktelik'' ifadesini kullanmayı yeğledi. 
     
</TEXT>
</DOC>
