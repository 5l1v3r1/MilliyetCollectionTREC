<DOC>
<DOCNO> 370050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur20.html </URL>
<DATE> 2005/08/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
El Kaide operasyonu... Sakra ve Obysi, F Tipi cezaevine nakledildi 
</HEADLINE>
<TEXT>

     El Kaide üyesi oldukları gerekçesiyle tutuklandıktan sonra Bayrampaşa Cezaevi’ne konulan Luia Sakra 32 ile Hamed Obysi 21 , Kocaeli’nin Kandıra İlçesi’ndeki F Tipi Cezaevi’ne nakledildi. 
     AA muhabirinin edindiği bilgiye göre, Diyarbakır Havaalanı ile Cilvegözü Sınır Kapısı’nda yakalanan ve İstanbul Terörle Mücadele Ekipleri’nce sorgulandıktan sonra çıkarıldıkları mahkemece tutuklanan Suriye uyruklu Sakra ile Obysi, 13 Ağustos Cumartesi günü kaldıkları Bayrampaşa Cezaevi’nden alınarak, Kandıra 1 No’lu F Tipi Cezaevi’ne getirildi. 
     Sakra ve Obysi’nin, cezaevinde tek kişilik odalara yerleştirildikleri bildirildi. 
     Cezaevi girişinde yapılan aramada Sakra ile Obysi’nin üzerinden Suriye parası çıktığı öğrenildi. 
     Terör suçluları ile organize suç örgütü üyelerinin kaldığı cezaevinde, İstanbul’daki 15-20 Kasım tarihlerindeki bombalı saldırıların planlayıcılarından olduğu iddiasıyla tutuklanan Harun İlhan ile organize suç örgütü üyesi olduğu gerekçesiyle tutuklanan Vedat Ergin de kalıyor. 
     
</TEXT>
</DOC>
