<DOC>
<DOCNO> 352732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas13.html </URL>
<DATE> 2005/06/16/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Başından yaralanan kocasının yarasına ağrı kesici olmadan 23 dikiş attı 
</HEADLINE>
<TEXT>

     Yeni Zelanda açıklarında fırtınaya tutularak batan yatta yaralanan kocasının başına ağrı kesici kullanmadan 23 dikiş atan kadın eşinin hayatını kurtardı. 
     Lisa Blackwood adlı 35 yaşındaki Kanadalı kadın 52 yaşındaki İskoç kocası Gary’nin aldığı yara nedeniyle durmadan kanayan başına yatta bulunan tüm steril ameliyat ipliklerini kullanarak attığı dikişle kanamayı durdurmayı başardı. 
     Blackwood, olaydan sonra basına yaptığı açıklamada, "Annem görse benimle gurur duyardı. Çünkü ben ne örgü örerim ne de dikiş dikerim" diye konuştu. 
     Hiçbir tıbbi ve ilk yardım deneyiminin bulunmadığını belirten Blackwood, yanlarında ağrı kesici ya da anestetik madde bulunmadığını, ancak şok geçirmekte olan kocasının acıyı hissetmemiş olabileceğini söyledi. 
     Yetkililer, söz konusu çifte ait Scot Free adlı yatın, Yeni Zelanda’dan Fiji’ye doğru yol alırken fırtınaya yakalandığını kaydettiler. Çiftin Yeni Zelanda Kraliyet Hava Kuvvetleri’ne bağlı Orion tipi bir keşif uçağıyla kurtarıldığı ifade edildi. 
     
</TEXT>
</DOC>
