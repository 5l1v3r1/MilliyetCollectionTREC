<DOC>
<DOCNO> 380813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun30.html </URL>
<DATE> 2005/09/23/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Bild 'Ben Schröder. Julius Sezar' 
</HEADLINE>
<TEXT>

     Alman Bild gazetesi, Başbakanı Gerhard Schröder'in başbakanlıkta ısrar etmesini, ''Schröder, kendisini sonsuza kadar başbakan mı yapmak istiyor Ben Schröder. Julius Sezar'' başlığıyla verdi. 
     Gazetenin manşetten verdiği ve Schröder'in değiştirilerek Sezar'a benzetildiği resminin yer aldığı haberde, Schröder'in başbakanlıkta ısrar etmesinin birçok kimseyi artık rahatsız etmeye başladığı ifade edilerek, ''Schröder, Sezar gibi ülkeyi sonsuza kadar yönetmek mi istiyor '' denildi. 
     Schröder'in iktidar sarhoşluğuna girdiği iddia edilen haberde, Kırmızı-Yeşil koalisyonun, seçimlerde yüzde 4.9 oy kaybetmesine rağmen başbakanlığı bırakmak istemediği kaydedildi. 
     Schröder'in başbakanlıkta kalma isteğinin bazı gazeteler tarafından ''Sezar çılgınlığı'' olarak nitelendirilirken, başbakanın seçim akşamı televizyonda yaptığı ''Benden başka hiç kimsenin istikrarlı bir hükümet kuracak durumda olmadığı çok açık'' şeklindeki açıklamasına yer verildi. 
     Aşağı Saksonya Eyaleti eski Başbakanı Sigmar Gabriel SPD de ''SPD'de birçok kişi O'nun su üstünde bile yürüyebileceğine inanıyor. Açıkça söylüyorum. Ben de onlara dahilim'' şeklinde bir açıklama yaptı. 
     FDP'li politikacı Wolfgang Kubik ise açıklamasında, ''Schröder ve yandaşlarına, bir psikiyatriste gitmelerini ne olup bittiğini sormalarını tavsiye ediyorum'' dedi. 
     
</TEXT>
</DOC>
