<DOC>
<DOCNO> 381407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sontur11.html </URL>
<DATE> 2005/09/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mardin'de PKK'a yönelik operasyon... 
</HEADLINE>
<TEXT>

     Mardin'de güvenlik güçlerince terör örgütü PKK'ya yönelik yapılan operasyonda, bir yolcu otobüsünün bagajında RPG-7 roketatar, 4 roketatar mermisi ve 4 sevk fişeği ele geçirildi. 
     Mardin Vali Vekili Kemal Kızılkaya, yaptığı yazılı açıklamada, İl Jandarma Komutanlığı sorumluluk bölgesinde terör örgütü mensuplarını ele geçirerek, adalete teslim etmek ve bölgenin huzur ve güven ortamının tesisi ve devamı için yürütülen operasyonel faaliyetler kapsamında Mardin Viranşehir E-90 karayolunda bir yolcu otobüsünün arandığı belirtildi. 
     Aramada, yolcu otobüsünün bagajında koli içerisinde gizlenmiş vaziyette RPG-7 roketatar, bu silaha ait 4 roketatar mermisi ve 4 sevk fişeğinin ele geçirildiğini bildiren Kızılkaya, ''Olayla ilgili olarak yakalanan bir şüpheli şahıs çıkarıldığı adli makamlarca tutuklanmıştır. Söz konusu silah ve mühimmatın batı illerinde eylem yapmak amacıyla sevk edildiği değerlendirilmektedir'' dedi. 
     Kızılkaya, halkın huzur ve can güvenliğini sağlamak için güvenlik güçlerinin dikkatli ve başarılı çalışmalarının sürdüğünü kaydetti. 
     
</TEXT>
</DOC>
