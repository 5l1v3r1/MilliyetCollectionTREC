<DOC>
<DOCNO> 394505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun12.html </URL>
<DATE> 2005/11/13/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Belçika'da gercin gece, 50 kişi gözaltında 
</HEADLINE>
<TEXT>

     Belçika İçişleri Bakanlığı, dün gece Brüksel'de meydana gelen bazı olaylar sırasında 50 kişinin gözaltına alındığını, ülkenin çeşitli bölgelerinde çok sayıda kundaklama olayı olduğunu açıkladı. 
     Belçika'da bazı kişiler, internet aracılığıyla dün gece, Brüksel'in merkezinde düzenlenmesi hedeflenen bir ''isyan çağrısında'' bulunmuş, bunun üzerine polis kapsamlı önlemler almıştı. 
     Yabancı asıllı bir grup genç, Brüksel'in Borsa Meydanı'nda toplandı ve polis birimleriyle gerginlik yaşandı. Polis, başkentte 3 taşıtın kundaklandığını bildirdi. 
     Bakanlık, ''üzerlerinde tehlikeli maddeler bulunan ve polisin emirlerine uymayan maskeli kişilerin'' gözaltına alındığını duyurdu. 
     Açıklamalara göre, dün gece Liege bölgesinde bir kamyon ve bir okul otobüsü olmak üzere 10'dan fazla taşıt kundaklandı. Charleroi'da 5 taşıt, Colfontaine'de de bir kreş binası yakıldı. Bu sabah, Mouscron'da bir kamyonun kundaklandığı bildirildi. 
     Yetkililer, olaylar sırasında, molotofkokteylleriyle kendilerini yakan bazı saldırganlar dışında yaralanan bulunmadığını, olağanüstü güvenlik önlemlerinin sürdüğünü belirtiyor. 
     
</TEXT>
</DOC>
