<DOC>
<DOCNO> 350342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko47.html </URL>
<DATE> 2005/06/09/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Tarım ve Köyişleri Bakanlığı'ndan "çaycı" açıklaması... 
</HEADLINE>
<TEXT>

     Tarım ve Köyişleri Bakanı Mehdi Eker'in ''sadece çaycı ile çalışmak istediği'' yönünde bazı basın-yayın organlarında çıkan haberlerin tamamıyla gerçek dışı olduğu bildirildi. 
     Tarım ve Köyişleri Bakanlığı Basın ve Halkla İlişkiler Müşavirliği'nden yapılan yazılı açıklamada, 8 Haziran 2005 tarihli bazı gazetelerde, Tarım ve Köyişleri Bakanı Mehdi Eker'in, eski bakan Sami Güçlü döneminde görev yapan bakanlık bürokratları ile çalışmayacağı yönünde ''AK Parti'de kadro savaşı'', ''Çaycının dışında kimseyi istemedi'', ''Çaycıdan başkasını tanımam'' başlıkları ile bazı haberlerin yer aldığı hatırlatılarak, şöyle denildi 
     ''Gazetelerde yer aldığı şekliyle sayın Bakan'ın, sadece çaycı ile çalışmak istediği ve bunu beyan ettiği, bunun bir mesaj olarak algılandığı, bunun üzerine de bazı bürokratların istifa ettikleri, yolundaki haberler tamamen gerçek dışıdır. Sayın Bakan'ın beyan etmediği bazı ifadelerin, Sayın Bakan'a atfedilerek yapılan haber ve yorumlar, kamuoyunda yanlış ve haksız değerlendirmelere sebebiyet verebilecektir.'' 
     
</TEXT>
</DOC>
