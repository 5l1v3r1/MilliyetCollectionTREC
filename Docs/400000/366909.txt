<DOC>
<DOCNO> 366909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/spor/ydilmen.html </URL>
<DATE> 2005/08/04/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Şaka gibi 
</HEADLINE>
<TEXT>



Futbolcu - antrenörün olduğu takıma elendik... Şaka gibi... Hem antrenörlük yapacaksın, hem takımda oynayacaksın... Herhalde böyle başka bir takım yoktur. 
Kalecileri inanılmaz stilsiz bir kaleci. Degaj yapma stili bile komik. 
İki maça baktığımızda Trabzon'un en büyük probleminin hayrettir ki, fiziksel olduğunu gördüm. Oyuncular kesin ve kesin hazır değiller. İstek var, arzu var, ama vücut gitmiyor. Fatih hiç hazırlık dönemi geçirememiş, ama fizik olarak arkadaşlarından farkı yok. Zaten zorlayan da o... Fatih herhalde bir 10 gün kendine gelemez. 
Rakip takım 3 - 1'in verdiği avantajla beklendiği gibi savunmada kaldı. Zaten iyi de savunma yapamıyorlardı. Ama Trabzonspor önde baskı yapamadığı için ve kanatlardan etkili gidemediği için rakibi açamadı. Entresandır uzatma bölümünde 30 - 40 saniye rakip takım ayağa pas yaptı. Sahada da on kişiydiler... Antrenmanda bile yapamazlar bunu. Bunun tek nedeni fiziksel. 
Gökdeniz sağ tarafa kilitlenmiş... Kaldı ki Fatih'in hemen arkasında serbest oynama şansı olsaydı, boşa düşen toplarda çabukluğuyla etkili olabilirdi. 
Yani Sayın Atay Aktuğ çekse kurayı, böyle çekemezdi. Ama Trabzonspor bu şansı kullanamadı. 
Bordo - Mavililer, Şampiyonlar Ligi'ni hak etti mi İki maça baktığımız da hayır... 
Hakemi olağanüstü beğendim... 



</TEXT>
</DOC>
