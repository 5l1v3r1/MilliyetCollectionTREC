<DOC>
<DOCNO> 351271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sondun16.html </URL>
<DATE> 2005/06/12/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Observer Türkiye'nin AB'ye katılma şansı sıfıra yakın 
</HEADLINE>
<TEXT>

     Fransa"da yaşanan krizin çözümlenmediği sürece AB"nin geliştirilmesinin mümkün olmayacağı belirtildi. The Observer gazetesi, Fransa"daki durumu değerlendirirken "Türkiye"nin AB"ye katılma şansı sıfıra yakın" yorumunu da yaptı. 
     Pazar günlerinde İngiltere"de yayımlanan The Observer gazetesi, Will Hutton imzasını taşıyan analizinde "Fransa hapşırdığı zaman bütün Avrupa"nın nezle olduğu" yorumunu yaptı. Fransa"daki siyasi ve sosyal çalkantıların Avrupa"nın geri kalan kısmı için ciddi etkilerinin olacağını belirten gazete, Fransa"nın sarsıntı geçirdiği zaman tüm Avrupa"nın değiştiğini öne sürdü. 
     The Observer, Fransız Devriminin Avrupa"yı tamamen değiştirdiğini, Fransa"nın zayıflığının Hitler"in orduları için zemin yarattığını, Fransa"da General de Gaulle döneminde 5"inci Cumhuriyet"in kurulmasının, sonraki cumhurbaşkanlarının Avrupa entegrasyonu için çaba göstermelerini mümkün kıldığını yazdı. 
     Fransa"nın siyasi sisteminin köklü bir reforma ihtiyacı olduğunu savunan The Observer, "Fransa krizini çözmedikçe, Avrupa"nın geliştirilmesi konusunda bir adım atılmayacak" yorumunu yaptı. "Türkiye"nin AB"ye katılma şansı sıfıra yakındır" ifadesini kullanan gazete, Fransa"nın liderliğindeki Avrupa entegrasyonun sona erdiğini de savundu. 

ANKA 

     
</TEXT>
</DOC>
