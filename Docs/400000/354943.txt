<DOC>
<DOCNO> 354943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/guncel/gun02.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Işık kaynaklı resimler 
</HEADLINE>
<TEXT>


Karadağ, resimlerinde bir müzisyenin enstrüman çalan ellerinin farklı açılardan izleyiciye nasıl yansıdığını işliyor 


Hayatının vazgeçilmez bir parçası olan müzik, ressam Gülcan Karadağ'ın tablolarıyla tuvale yansıdı. Sanatçının 12. kişisel sergisi "Müzik ve Işık"ta Lumina Aydınlatma tarafından gerçekleştirilen bir ışıklı yerleştirme de bulunuyor. Kumaş formunda, ışığı geçiren bir malzeme olan extenzo gergi membran üzerine Gülcan Karadağ'ın fırçasından aktarılan tablolar, ısıtılarak gerilen bu malzemenin altına yerleştirilen ışık kaynaklarıyla sergileniyor. 
Karadağ, "Daha önce yaptığım resimlerimde de ışık vardı ışık-gölge oyunlarını seviyorum. Arkadan aydınlatma imk nı tanıyan bir malzeme bulunca da denemek istedim bence başarılı oldu. Boyanın yetersiz kaldığı noktalarda ışık üçüncü boyutu daha güzel veriyor" dedi. 
Özellikle yağlıboya çalışmayı tercih eden Karadağ, tuval üzerine çalışır gibi kullanmış elindeki malzemeyi 
"Membran, dekoratif amaçlı kullanılan bir malzeme. Işığın kaynağını göstermiyor ama ışığı geçiriyor. Bu nedenle de üzerinde çalıştığınız zemin bir tür 'ekran' gibi görünüyor. Bu ekranın üzerini ışığa uygun olarak boyadığınızda, istediğiniz yerlerde farklı düzeylerde yoğunluklar yaratabiliyorsunuz." Sergi, 14 Temmuz'a dek görülebilir. 


</TEXT>
</DOC>
