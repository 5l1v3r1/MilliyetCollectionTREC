<DOC>
<DOCNO> 379692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonsiy13.html </URL>
<DATE> 2005/09/19/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
MEB'den kız öğrencilere dizüstü etek uyarısı 
</HEADLINE>
<TEXT>

     Milli Eğitim Bakanlığı, son zamanlarda öğrencilerin gömleklerini pantolanların üzerine çıkardığı ve kız öğrencilerin eteklerini belden katlayarak etek boyunu dizüstünden çok yukarılara çektiği uyarısı yaparak, yönetmeliklerin uygulanması için okul idarelerinin dikkatini çekti. 
     Milli Eğitim Bakanlığı Müsteşarı Necati Birinci imzalı yayınlanan genelgede, okul idareleri ve öğretmenler kılık kıyafet konusunda uyarıldı. Bakanlık, Son zamanlarda öğrencilerin gömleklerini pantolanların üzerine çıkardığı, kravatlarını bel hizasında bağladığı ve gömlek yakasının altında bağlamayıp atkı gibi kulandığı, kız öğrencilerin eteklerini belden katlayarak etek boyunu dizüstünden çok yukarılara çektiği uyarısı yaptı. Yapılacak ilk öğretmenler kurulu toplantısında durumun ele alınmasını isteyen Bakanlık, yönetmeliklerin uygulanmasında titiz olunmasını istedi. 
     
     TEK TİP EŞOFMANLARA TEPKİ 
     Genelgede, velilerin okul idarelerinin yönetmeliklerin dışında kılık kıyafet istedikleri yönünde şikayetlerine vurgu yapılarak, şöyle denildi 
     "Bazı derslerin özelliği gereği ve özellikle beden eğitimi dersi için dersin amaçlarını gerçekleştirecek uygunlukta sade bir kıyafetin aranması gerekirken, öğrencilerin okul adı yazılı tek tip ve renkte eşofman almaya zorlandığı, bu malzemelerin okullarda satıldığı veya satılan mağazalara yönlendirildiği, bu durumun ise dersin amaçlarını gerçekleştirecek uygun kıyafet temininden çok gereksiz ve fantezi sayılacak biçimde sadece şekilciliği ön plana çıkardığı gibi, ticari yönden sızlanma ve şikayetlere sebep olduğu anlaşılmaktadır." Bakanlık, kılık kıyafet konusundaki mevzuatın uygulanmasında birliğin sağlanması için özetle şunları istedi 
     "-Okulca belirlenen kıyafetlerin önceden duyurularak hemen her temin edici firmadan sağlanabilecek şekilde planlanması, -Kıyafetlerin ekonomik, sade, kişiye yakışan ve pedagojik esaslara uygun olması, -Okula gelir getirmek amacıyla öğrenci kıyafetleri, eşofmanlar, rozetler vb. toplu alımlara gidilmemesi." 
     
</TEXT>
</DOC>
