<DOC>
<DOCNO> 394022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun18.html </URL>
<DATE> 2005/11/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Annan, Ürdün'de... 
</HEADLINE>
<TEXT>

     BM Genel Sekreteri Kofi Annan, Ürdün'ün başkenti Amman'a geldi. 
     Ürdün kraliyetinden bir yetkili, AFP'ye yaptığı açıklamada, ''Annan'ın bugün Ürdün Kralı Abdullah tarafından kabul edileceğini'' belirtti. 
     Resmi bir başka kaynak, Annan'ın Ürdün Dışişleri Bakanı Faruk Kasravi ile görüşmesinin de beklendiğini söyledi. 
     BM'den dün yapılan açıklamada, Annan'ın Kral Abdullah'ın yanı sıra ülkede bulunan BM personeliyle de bir araya geleceği belirtilmişti. 
     Suudi Arabistan'ın Cidde kentinden önceki gece Amman'a geçmesi beklenen Annan, buradaki saldırıların ardından Ürdün ziyaretini iptal etmişti. 
     Amman'daki üç otelde önceki akşam düzenlenen saldırılarda 57 kişinin öldüğü, 100'den fazla kişinin yaralandığı açıklanmıştı. 
     Saldırıların sorumluluğunu, terörist Ebu Musab Zerkavi'nin Irak'ta faaliyet gösteren grubu üstlenmişti. 
     
</TEXT>
</DOC>
