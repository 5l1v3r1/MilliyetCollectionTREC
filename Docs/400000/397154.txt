<DOC>
<DOCNO> 397154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/ekonomi/eko09.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçıya üç koldan destek 
</HEADLINE>
<TEXT>


ANKARA AA 

Devlet Bakanı Kürşad Tüzmen, ihracatın desteklenmesi için üç yöntem belirlendiğini açıkladı. 
İhracat iadelerinin ve devlet yardımlarının ödendiği Destekleme ve İstikrar Fonu DFİF kaynakları artırılacak. DFİF'e ihracat tutarının yüzde 1'i kadar kaynak aktarılacak. Eximbank'ın kaynakları artırılacak, bu amaçla k rı sermayeye eklenecek, Rusya'dan tahsil edilecek alacakların bir bölümü Eximbank'a aktarılacak, gerekirse yurtdışı borçlanma yapılarak 1 milyar dolar kaynak sağlanacak. Serbest bölgelerde çifte vergilendirme de önlenecek. 
Tüzmen, bazı iş çevrelerinin, ihracatçıların çok sıcak bakmadığı Merkez Bankası Başkanı'nın görev süresinin uzatılmasını istediği yönündeki soru üzerine de, "Ben siyasiyim, şu anda bürokratlar hakkında konuşamam" dedi. 


</TEXT>
</DOC>
