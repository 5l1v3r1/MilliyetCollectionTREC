<DOC>
<DOCNO> 351696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/spor/bnba.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Spurs'e açık büfe 
</HEADLINE>
<TEXT>


Detroit Pistons'un boğucu defansı silinip gidince, San Antonio Spurs oyuncuları her türlü hücum varyasyonunu kolaylıkla uyguladılar ve final serisinin ikinci maçını 97-76 kazanarak 2-0 öne geçtiler 

NBA'YE YAKIN PLAN METE AKTAŞ 


San Antonio Spurs, NBA final serisi 2. maçında Etroit Pistons'ı 97-76 yenerek 2-0 öne geçti. Hayır yanlış okumadınız. Spurs, gerçekten de Etroit Pistons'ı yendi. Çünkü agresif, boğucu defansı ile ün yapmış Detroit Pistons'ın "D" efans'ının D'sinden eser yoktu. Pistons'ın o korkutucu defans hattı Spurs oyuncularının her türlü hücum varyasyonunun kolaylıkla uygulanabileceği cömert bir açık büfeye dönüşmüştü. Başta 1. maçın olduğu gibi 2. maçın da kahramanı olan Arjantinli guard Emanuel Ginobili olmak üzere tüm Spurs oyuncuları, gece boyunca bu cömert açık büfenin sunduğu her türlü imkanı kullanmaktan çekinmediler. 
San Antonio Spurs ilk yarıda 59 gibi inanılmaz şut isabetiyle oynarken 24 dakika sonunda Pistons potasına 58 sayı bırakarak 2. yarıya 58-42'lik üstünlükle başladı. Play - Off'larda rakiplerini 86 sayının altında tutmayı başaran Detroit'e karşı Spurs 86. sayısını maçın bitimine 5 44 kala kaydetmeyi başardı. Siyah - Beyazlılar 2. maçta kontrolü hiçbir zaman kaybetmediler. 4. çeyrekte Pistons farkı bitime 7 14 kala 81-73'lük skorla 8 sayıya indirdiği anda bile paniklemediler ve 13-0'lık bir seri yakalayarak maçı kopardılar. 

Latin ateşi 
San Antonio şüphesiz Tim Duncan'ın takımı, ama Play - Off'larda ve finalin ilk 2 maçında Emanuel Ginobili'nin, Spurs'ün en iyi ve en etkili oyuncusu olduğu tartışılmaz bir gerçek. Ginobili içindeki "Latin ateşini" Pistons serisinde de açığa çıkartıyor. Spurs taraftarının 4. çeyrekte "MVP MVP " tezahüratında bulunmaya başladığı 1.95'lik guard 8 6 şut isabeti ve 13 11 faul isabeti ile oynayıp, maçı 27 sayı, 7 asist, 3 ribaund, 3 top çalma ile tamamladı. Tim Duncan 18 sayı, 11 ribaund, 4 blok, Tony Parker 12 sayı ile oynadılar. 
Ama Spurs'ün 2. maçı kolay kazanmasında takımın 3 yıldızı dışında iki rol oyuncusundan aldığı verimin de katkısı çok büyüktü. Yaptığı sıkı savunma ile iki maçta Pistons'ın en skorer ismi Richard Hamilton'ı 33.3 şut isabeti ve 14 sayı ortalamasında tutmayı başaran Bruce Bowen, 1. maçta hücumda "0" çektikten sonra, 2. maçta 8-4 üç sayı isabeti ile oynayıp 15 sayılık bir destek verdi. Spurs yedek sırasının en değerli ismi olan 35 yaşındaki Robert Horry de sadece 28 dakika içinde 12 sayı, 6 ribaund, 5 asist, 4 top çalma ile müthiş bir katkı sağladı. 

Köşeye sıkıştı 
Pistons'da hiçbir ilk beş oyuncusu 14 sayıyı geçemezken, bench oyuncusu Antonio McDyess 15 sayı ile en skorer isim oldu. 
Spurs evinde yaptığı 2 maçı kazanarak, Detroit'te oynanacak serinin bundan sonraki 3 maçı öncesinde büyük avantaj kazandı. Detroit için sezon boyunca söylediğimiz şey şuydu Pistons köşeye sıkıştığı an ligin en tehlikeli takımı olabiliyor. Son şampiyon 2-0 geride ve NBA tarihinde bir final serisinde 2-0 geriye düştükten sonra NBA şampiyonluğuna ulaşabilmiş takım sayısı sadece iki. Yani Pistons şu anda köşeye sıkışmanın kralını yaşıyor ve bir an evvel "titreyip" kendine gelemezse Spurs evine şampiyonluk kupasıyla geri dönecektir. 

Bu seri dönmez 

MEHMET OKUR 

San Antonio Spurs, Detroit Pistons'a karşı final serisinin tartışmasız favorisiydi. Ama doğrusu bu ya, serinin ilk iki maçını ev sahibi Spurs'un bu kadar farklı skorlarla kazanacağını bekleyenler, tartışmasız azınlıktaydı. 
Saha avantajını çok iyi kullanmaya devam eden San Antonio, önceki gece de çok kolay bir galibiyet aldı. Serinin ikinci maçında da sahanın yıldızı Arjantinli Manu Ginobili'ydi. Ginobili ilk maçtaki 26 sayı, 9 ribaundluk performansını bu kez de 27 sayı, 7 asist ile pekiştirdi ve takımını şampiyonluğa bir adım daha yaklaştırdı. 
San Antonio'da Bruce Bowen da Richard Hamilton'a uyguladığı sert savunma ile nefes aldırmazken, Tim Duncan da bir kez daha takımı için oynayan bir yıldız olduğunu gösterdi. 
Detroit'te kenardan gelen oyuncular Hunter, McDyess ve Arroyo azami katkıyı göstermelerine karşın ilk beş oyuncuları, birinci maçtan daha kötü bir performans ortaya koydular. 33 82 gibi kötü bir şut yüzdesi ve rakibin 24'te 11 üçlük isabetine karşılık Detroit'in üç saniye çizgisinin arkasından 6'da sıfır çekmesi de maçın skorunu belirleyen iki önemli detaydı. 
Artık önümüzdeki üç maç Detroit'te olmasına rağmen, bunların en kötü olasılıkla birini kazanacak olan San Antonio, şampiyonluğu Detroit'e kolay kolay kaptırmayacaktır. 

KADER ANI 
Bir basketbol maçında, hele ki bir NBA finali maçında, ilk çeyrek sonunda elde edilecek 12 sayılık farka bakıp maçı kazanan tarafı ilan etmek, Sayısal Loto'da çıkan ilk sayıyı bilip, büyük ikramiyeyi kazandığını haykırmakla eş değerdir. Ama serinin 2. maçında Spurs'ün ilk çeyrekte ortaya koyduğu oyun ve Pistons oyuncularının verdikleri -daha doğrusu veremedikleri- tepki bu gecenin Spurs'ün gecesi olacağını garip bir şekilde garanti ediyordu. 
1. maçta Spurs maça iyi başlayamamış ve ilk çeyrekte bir ara 17-4 geriye düşmüştü. Ama 2. maçta Spurs bu kez hava atışından itibaren rakibinin gırtlağına basıp nefes alma imkanı tanımadı. İlk çeyreğin 22. saniyesinde Manu Ginobili'nin üçlüğü ve ardından 54. saniyede Tony Parker'ın turnikesi Spurs'e 5-0'lık üstünlüğü verdi. 2 30 geride kalırken Bruce Bowen'ın üçlüğü skoru 8-0'a getirdi. İlk çeyrekte Pistons üç defa farkı 5'e kadar indirdi. McDyess'ın basketi 3 41 kala 21-16 ile farkı 3. kez 5'e indirdikten sonra ise Spurs 9-3'lük seri ile skoru 30-19'a getirdi. 
Spurs ilk çeyrekte Pistons'a NBA'in bodrumunda mücadele eden sıradan bir takım muamelesi yaptı, ama Pistons buna bir şampiyonun öfkesi ile karşılık veremedi. İlk çeyrekte ortaya konan basketbol maçın geneline yansıyınca Spurs sahasındaki 2. maçı da beklemediği kadar kolay bir şekilde kazandı. 

NOTLAR... NOTLAR... 
Pistons iki maçta sadece 2 çeyrekte 20 sayı barajını aşabildi.Detroit'te işlerin yolunda gitmediğine dair bir kanıt daha Bitime 3 54 saniye kala Pistons coachu Larry Brown ile Pistons guardı Chauncey Billups aynı anda teknik faul aldılar. Ginobili teknik faulden doğan serbest atışları sayıya çevirip farkı 20 sayıya çıkardı.Pistons için iyi haber 1. maçta toplam 22 sayı üretebilen Rasheed Wallace - Ben Wallace - Tayshaun Prince üçlüsü, 2. maçta toplam 23 sayı ürettiler. Bakalım Detroit'te oynanacak 3. maçta kendilerini aşıp 24 sayıya ulaşabilecekler mi 1. maçın aksine 2. maç öncesinde SBC Center'da herhangi bir gösteri olmadı. Ancak 3. maç öncesinde The Palace'da ünlü şarkıcı Steve Wonder'ın mini bir konser vereceği açıklandı.Spurs guardı Tony Parker'ın sevgilisi ünlü aktris Eva Longoria 1. maçı kaçırdıktan sonra 2. karşılaşmada SBC Center'daki yerini almıştı. Longoria müstakbel kayınpederi Tony Parker Sr.'ın yanında maçı izledi.Maçı izleyenler arasında efsanevi Spurs pivotu David Robinson ve 11 şampiyonlukla NBA tarihinin en çok yüzük kazanmış ismi, Celtics efsanesi Bill Russell da vardı.NBA, 2005 final serisinin 1. maçının televizyon ekranlarından 205 ülkede toplam 105 milyon kişi tarafından izlendiğini açıkladı. Maçın, Amerika'daki yayıncısı ABC televizyonun 1. sınavda 11 milyon izleyiciye ulaştığı ve tüm Amerikan televizyonlarında prime - time kuşağında yayınlanan programlar içinde 1. sırayı elde ettiği de belirtildi. Ancak 1. maçın rating oranlarının geçen yılki Pistons - Lakers final serisinin 1. maçına göre 27'lik bir düşüş gösterdiği kaydedildi. 

Pistons için kötü haber 
NBA tarihinde final serisinde 2-0 geriye düştükten sonra NBA şampiyonluğunu kazanan sadece iki takım var. 1969 yılında Boston Celtics ve 1977 yılında Portland Trail Blazers. 

NE DEDİN, NE DEDİN 
"1. maçtan sonra Gregg Popovich ile de konuştum. Popovich bana 4 oyuncusunun yerdeki kablolara takılıp düşme tehlikesi geçirdiğini söyledi. Benim de iki oyuncum az kalsın tanıtımlar sırasında kurulu platformdan düşüyordu. Ben de, saha kenarındaki mikrofon kablolarına bastım diye bir görevli bana 'Dikkat etsene be adam ' diye bağırdı Bu tür şovların basketbola hizmet etmekten ziyade zarar verdiğini düşünüyorum". 
Final serisinin 1. maçından önce ve devre arasında yapılan görkemli şovlar Spurs ve Pistons coachlarını rahatsız ediyor. Pistons coachu Larry Brown basketbolun saflığına zarar verdiğine inandığı bu şovların abartılı şekilde yapıl- maması gerektiğini söylüyor. 


</TEXT>
</DOC>
