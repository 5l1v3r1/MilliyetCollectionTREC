<DOC>
<DOCNO> 353260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/soneko13.html </URL>
<DATE> 2005/06/18/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 3.13 değer kazandı... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 3.13 oranında değer kazandı. 
     İMKB geçen hafta, Avrupa Birliği AB liderler zirvesine odaklandı. Haftanın ilk günlerinde AB zirvesine yönelik endişelerle hareket eden İMKB, genişleme konusunun gündemden kaldırılması ve metinde 17 Aralık kararlarına yer verileceğinin açıklanması ile alım ağırlıklı seyre girdi. 
     Uluslararası Para Fonu IMF ile görüşmelerin tamamlanması ve gerekli politika adımları üzerinde mutabakat sağlanması da İMKB'nin yükseliş hareketinde etkili olurken, Hükümetin reformlar konusunda kararlı olduğunu ifade etmesi de piyasa tarafından olumlu algılandı. 
     ABD'de açıklanan ekonomik veriler ile euro dolar paritesini ve yurtdışı borsalardaki seyri de takip eden İMKB'de, son gün kar realizasyonu yaşandı. Bileşik Endeks geçen hafta en düşük 25,522.22 puana kadar gerilerken, en yüksek 26,755.36 puana çıktı. Bu seviye Haziran ayının da en yüksek seviyesi olarak kaydedildi. Bileşik Endeks, 2005 yılında en yüksek kapanışı 28,396.17 puanla 28 Şubat günü gerçekleştirmişti. 
     Borsa uzmanları, önümüzdeki hafta AB liderler zirvesinden çıkacak kararların etkili olacağı İMKB'de, 29 Haziran'da gerçekleştirilecek ve 30 Haziran'da sonuçları açıklanacak ABD Merkez Bankası faiz toplantısına yönelik beklentilerin de etkili olmaya başlamasının beklendiğini kaydediyor. 
     Uzmanlar, başta ABD verileri olmak üzere yurtdışı piyasalardaki gelişmeleri izlemeyi sürdürecek İMKB'de Avrupa Birliği süreci ile özelleştirmeye yönelik gelişmelerin de yakından takip edileceğini belirtiyor. 
     
     ÖZETLE PİYASALAR 
     Borsa, hafta boyunca genelde artış eğilimini korudu. İMKB Tahvil ve Bono Piyasası'ndaki ortalama oranlarda yarım puanın altında kalan artışlar yaşandı. YTL karşısında dolar değer kazanırken, avro değer yitirdi. Mevduat faizlerinin ortalamalarında herhangi bir değişim olmadı. 
     Hisse senetleri haftalık bazda ortalama yüzde 3.13 oranında değer kazandı. 24 ayar külçe altının gram satış fiyatı yüzde 3.49, Cumhuriyet altınının satış fiyatı da yüzde 3.17 oranında arttı. Türk Lirası karşısında dolar yüzde 0.22 artarken, avro yüzde 0.06 düşüş gösterdi. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.56 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.26, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB haftaya ortalama yüzde 0.45'lik düşüşle başladı. İMKB, izleyen 3 gün boyunca artış eğiliminde oldu. Hisse senetleri Salı günü ortalama yüzde 1.25, Çarşamba günü ortalama yüzde 1.08 ve Perşembe günü de ortalama yüzde 1.41 oranında değer kazandı. Cuma günü 2. Seansta gelen kar realizasyonu sonucunda hisse senetleri günlük bazda ortalama yüzde 0.19 oranında değer yitirdi. 
     Endeks, geçen hafta boyunca 804.13 puanlık artışla 25,725.19 puandan 26,529.32 puana çıktı. Hisse senetlerindeki haftalık ortalama artış yüzde 3.13 oldu. 
     İMKB Ulusal-Mali Endeksi 1,192.37 puan artışla 38,001.01 puandan 39,193.38 puana, İMKB Ulusal-Sanayi Endeksi 727.61 puan artışla 20,669.42 puandan 21,397.03 puana ve İMKB Ulusal-Hizmetler Endeksi 94.79 puan artışla 14,145.67 puandan 14,240.46 puana yükseldi. 
     Böylece, mali grup hisseleri ortalama yüzde 3.14 oranında, sanayi grubu hisseleri ortalama yüzde 3.52 oranında ve hizmetler grubu hisseleri de ortalama yüzde 0.67 oranında değer kazandı. 
     
     KAZANANLAR VE KAYBEDENLER 
     Borsada geçen haftada işlem gören 305 hisse senedinden 195'i değer kazanırken, 78 hisse senedi değer yitirdi, 32 hisse senedinin değeri de değişmedi. 
     Geçen hafta en yüksek oranlı artış, yüzde 36.47 ile Avrasya Yatırım Ortaklığı hisselerinde gerçekleşti. Yüzde 26.70'lik artışla Metemtur Otelcilik hisseleri ikinci ve yüzde 20.83'lük artışla Yatırım Finansman Yatırım Ortaklığı hisseleri üçüncü oldu. 
     En yüksek oranlı düşüş ise yüzde 16.77 ile Turcas Petrol hisselerinde oldu. Yüzde 8.06'lık düşüşle Çimbeton hisseleri ikinci ve yüzde 7.58'lik düşüşle de İpek Matbaacılık hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 227 milyon 63 bin adet hisse senedi işlem gördü ve karşılığında 3 milyar 807 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında dolar yükselirken, avro geriledi. İstanbul serbest döviz piyasasında alınıp satılan ABD Doları Türk Lirası karşısında yüzde 0.22 oranında değer kazanırken, avro yüzde 0.06 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 0.0030 YTL artarak 1.3630 YTL'ye yükselirken, avronun satış fiyatı 0.0010 YTL düşerek 1.6580 YTL'ye indi. 
     Cuma günkü kapanış itibariyle, öteki döviz türlerinden İngiliz Sterlini'nin satış fiyatı haftalık bazda yüzde 0.12 artışla 2.4950 YTL'ye çıkarken, İsviçre Frangı'nın satış fiyatı yüzde 1.10 düşüşle 1.0760 YTL'ye geriledi. 
     Bugün öğle saatlerinde ise İstanbul serbest piyasada ABD Doları 1.3580 YTL'den, Avro 1.6640 YTL'den, İngiliz Sterlini 2.5000 YTL'den ve İsviçre Frangı da 1.0850 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı haftalık bazda yüzde 3.49, Cumhuriyet altınının satış fiyatı da yüzde 3.17 oranında arttı. 
     Dünkü kapanış itibariyle külçe altının gram satış fiyatı 19.25 YTL'ye, Cumhuriyet altınının satış fiyatı da 130.00 YTL'ye çıktı. 
     İstanbul Altın Borsası'nda İAB geçen hafta 24 ayar altının gram fiyatı yüzde 1.58 oranında artarak 18.81 YTL'ye yükseldi. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.56 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3,282 puan artarak 583,638 puandan 586,920 puana yükseldi. 
     Geçen haftanın en çok değer kazanan katılma belgeleri, yüzde 5.52'lik artışla Akbank A Tipi Teknoloji Sektör Fon, yüzde 5.20'lik artışla İş A Tipi Teknoloji Endeks Fon ve yüzde 4.'lük artışla da Bizim Menkul Değerler A Tipi İnşaat Sektör Fon olarak sıralandılar. 
     Haftanın en çok değer yitiren katılma belgeleri ise yüzde 0.87'lik düşüşle Yapı Kredi Bankası A Tipi Karma Fon, yüzde 0.70'lik düşüşle İş B Tipi Euro Eurobond Fon ve yüzde 0.05'lik düşüşle İş B Tipi Karma Fon oldu. 
     
     HAZİNE İHALESİ 
     Hazine'nin Salı günü düzenlediği 91 gün vadeli referans bono ihalesinde bileşik faiz yüzde 14.89 oldu. İhaleye nominal 2 milyar 290.5 milyon YTL teklif gelirken, nominal satış 1 milyar 335.6 milyon YTL, net satış da 1 milyar 290 milyon YTL olarak belirlendi. İhalede basit faiz yüzde 14.13 oldu. 
     İhraç tarihi 15 Haziran 2005 olarak belirlenen 91 gün vadeli bonoların geri ödemesi, 14 Eylül 2005 tarihinde gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.33 arasında gerçekleşti. 
     Mevduat faizlerinin ortalamalarında geçen hafta herhangi bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.26 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.8 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
