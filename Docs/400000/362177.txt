<DOC>
<DOCNO> 362177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur36.html </URL>
<DATE> 2005/07/18/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kuşadası'ndaki patlama .. İngiliz anne-oğul hayati tehlikeyi atlattı 
</HEADLINE>
<TEXT>

     Aydın’ın Kuşadası İlçesi’nde meydana gelen patlamada yaralanarak İzmir Kent Hastanesi’ne kaldırılan 2 İngiliz hastanın, hayati tehlikeyi atlattığı bildirildi. 
     Kent Hastanesi’nden yapılan yazılı açıklamada, patlamadan kaynaklanan kırık ve yanıklar nedeniyle önce Bozyaka Hastanesi’ne kaldırılan ve ardından Özel Kent Hastanesi’nde tedavi altına alınan Toli Punshow ve oğlu Sam Punshow’un, hayati tehlikeyi atlattığı belirtildi. 
     Açıklamada, Kent Hastanesi Yoğun Bakım Ünitesi Sorumlusu Prof. Dr. 
     Ali Reşat Moral, hastaların hayati tehlikeyi atlattıklarını, kısa bir süre içinde ülkelerine nakledileceklerini kaydetti. 
     Kuşadası’nda bir minibüste meydana gelen patlamada 5 kişi hayatını kaybetmiş, 13 kişi de yaralanmıştı. 
     
</TEXT>
</DOC>
