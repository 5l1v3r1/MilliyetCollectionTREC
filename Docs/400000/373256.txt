<DOC>
<DOCNO> 373256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/guncel/gun06.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çürüme başlayınca durdurmak çok zor' 
</HEADLINE>
<TEXT>


Org. Özkök, Zafer Bayramı mesajında, 'Problemleri çözümsüz görenlerin 83 yıl önceyi okumalarını' önerdi 

ANKARA Milliyet 

Küreselleşmenin olumsuz etkilerini ortadan kaldıracak çözümün Anayasa'nın değişmez hükümlerine sıkı sıkıya bağlılıktan geçtiğini kaydeden Genelkurmay Başkanı Orgeneral Hilmi Özkök, "Bu niteliklerde oluşabilecek en küçük bir aşınmayı, dışı sağlam görünen meyvenin içten çürümesine benzetiyoruz. Unutmayın, içte çürüme başlayınca durdurmak çok zordur" dedi. 
Orgeneral Hilmi Özkök, 30 Ağustos Zafer Bayramı'nın 83. yıldönümü nedeniyle yayımladığı mesajda, şunları kaydetti 
83 YIL ÖNCESİNİ OKUYUN 83 yılda, ulus olarak çok zor ve çalkantılarla dolu bir süreçten geçtiğimizi görüyoruz. Ancak bu engelleri başarıyla aşarak, Büyük Atatürk'ün gösterdiği istikamette kalmayı başarabildik. Bugün de ülkemiz, içinde bulunduğu zor coğrafyada çeşitli iç ve dış problemlerin derinden etkilediği zor bir süreçten geçmektedir. Karşı karşıya kaldığımız problemleri içinden çıkılmaz ve çözümsüz olarak görenlere 83 yıl öncesini bir kez daha okumalarını ve başarının itici gücünü keşfetmelerini öneririm. 
PSİKOLOJİK HAREK T UYGULANIYOR Bizi bekleyen en büyük tehlikelerden biri de, içeriden ve dışarıdan maksatlı yapılan menfi psikolojik harek t uygulamalarının toplumu yozlaştırıcı, ayrıştırıcı ve ümitsizleştirici sonuçlarıdır. Bu bağlamda, Atatürk'ün şu sözlerini çok önemsiyorum "Bir milletin ki siyasi terbiyesinde, sosyal terbiyesinde, vatan sevgisinde noksan vardır, öyle bir millet, egemenliğini lüzumu derecede kuvvetle elinde tutamaz." 

'Artık kendimizi aşağı görmeyelim' 

Org. Özkök, mesajında, 'küreselleşmenin olumsuz etkilerine karşı toplumsal güveni artıracak' çözümün, Anayasa'nın değiştirilemez hükümlerine bağlılıktan geçtiğini' belirtti. "Kendimizi olduğumuzdan aşağı görme alışkanlığımızı terk etmeliyiz" diyen Org. Özkök, "AB üyeliğini, Ulu Önder Atatürk'ün bize verdiği 'Türkiye'yi çağdaş uygarlığın ilerisine taşıma hedefi' için önemli bir araç olarak görmekteyiz" ifadesini kullandı. 



</TEXT>
</DOC>
