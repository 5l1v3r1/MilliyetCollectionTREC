<DOC>
<DOCNO> 399323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy13.html </URL>
<DATE> 2005/11/30/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Mumcu Roj TV'ye demeç vermedim 
</HEADLINE>
<TEXT>

     Anavatan Partisi Genel Başkanı Erkan Mumcu, Roj TV’ye açıklamada bulunmadığını bildirerek, "Olmuş olması da bir şey değiştirmezdi. Önemli olan, kiminle ne konuştuğunuz değil, ne söylediğinizdir" dedi. 
     Mumcu, partisinin TBMM Grup toplantısında yaptığı konuşmada, "Roj TV adıyla anılan yayın kuruluşuna, özel olarak, o yayın kuruluşu olduğunu bilerek, bir beyanatta bulunduğunu hatırlamadığını" söyledi. 
     "Böyle bir beyanatta bulunmadım" diyen Mumcu, "Önemli olan bu değil. Olmuş olması da bir şey değiştirmezdi. Önemli olan, kiminle ne konuştuğunuz değil, ne söylediğinizdir" dedi. 
     Başbakan’ın, bugün bir gazetede yer alan, "PKK bayrakları da yanlış, F-16 uçaklarının uçması da yanlış" sözlerini anımsatan Mumcu, "Bu sözün Roj TV’ye değil de başka gazete veya televizyona söylenmesi daha mı iyi " diye sordu. 
     Mumcu, teröre karşı mücadele eden güvenlik güçleri ile ülke bütünlüğüne kasteden bir topluluğun tutumunu, "ikisi de yanlış" diye değerlendirilip, eş değer konuma getirildiğini savundu. 
     
</TEXT>
</DOC>
