<DOC>
<DOCNO> 370515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun03.html </URL>
<DATE> 2005/08/17/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Gazze'de gönüllü çekilme süresi sona erdi, asker ve polis bölgeye yöneldi 
</HEADLINE>
<TEXT>

     İsrail hükümetinin Gazze Şeridi’ndeki Yahudi yerleşim merkezlerinde yaşayanlara verdiği gönüllü çekilme süresinin geceyarısı sona ermesinin ardından, önemli sayıda İsrail asker ve polisinin, evlerini terk etmeyenleri zorla boşaltmak üzere sabahın erken saatlerinde Guş Katif’e yöneldiği bildirildi. 
     Fransız haber ajansı AFP’ye açıklama yapan bir askeri kaynak, "Önemli sayıda asker ve polis Guş’a yöneldi. İleriki saatlerde, evlerini terk etmeyenleri boşaltmaya başlayacaklar" dedi. 
     Bölgede, gönüllü çekilme süresinin sona ermesinden sonra herhangi bir olay meydana gelmediği belirtildi. 
     İsrail ordusu, yerleşim merkezlerinde yaşayan Yahudilere evlerini terk etmeleri için 48 saat süre vermişti. Bu süre, dün gece yarısı sona ermişti. 
     
</TEXT>
</DOC>
