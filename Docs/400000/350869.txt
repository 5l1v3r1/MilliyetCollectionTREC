<DOC>
<DOCNO> 350869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/dunya/adun.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Baskı çemberi 
</HEADLINE>
<TEXT>


Lübnan'daki Suriyeli ajanların yeni suikastlar planladığına inanan Bush yönetimi, Şam'a karşı bir dizi diplomatik, iktisadi ve askeri önlem hazırlığında 

Yasemin Çongar - Washington 


Başbakan Recep Tayyip Erdoğan ile Başkan George W. Bush'un 8 Haziran görüşmesindeki en önemli anlaşmazlık konusu olan Suriye, giderek daha sıkı bir baskı çemberi altında kalma yolunda. 
Washington son günlerde, Suriye'ye Irak üzerinden bir "sıcak takip" harek tı düzenlenmesinden Devlet Başkanı Başar Esad'ın banka hesaplarının dondurulmasına kadar varan yeni önlemler üzerinde durmaya başladı. Şam'a, Birleşmiş Milletler BM , Lübnan muhalefeti ve Irak hükümetinden tepkiler de tırmanışta. Bu tepkiler ile Şam'a karşı alınabilecek olası önlemler şöyle özetlenebilir 

Suikast listesi... 
Lübnan muhalefeti, BM ve ABD, Suriye'nin Lübnan'daki ajanlarını h l geri çekmediği kanısında. BM Genel Sekreteri Kofi Annan ve ABD Dışişleri Bakanı Condoleezza Rice, önceki gün bu yönde açıklamalar yaptı. Lübnanlı Dürzi lider Velid Canbolat, Suriyeli ajanların Lübnan muhalefetinin tüm unsurlarına karşı yeni suikastlar hazırladığını öne sürdü. Dünkü "New York Times" ve "Washington Post" gazeteleri, Şam'ın hazırlattığı bir "vurulacaklar listesinin" ABD'nin eline geçtiğini yazdı. Rice, Suriye karşıtı Lübnanlı gazeteci Samir Kesir suikastı hakkında uluslararası soruşturma istedi. ABD'ye ve Bağdat'a göre, Irak'ta Cihad için El Kaide lideri Ebu Musab El Zerkavi yanlıları, Suriye sınırından Irak'a sızmayı sürdürüyor. Beyaz Saray'da geçen hafta yapılan toplantıda, Iraklı güçler ile ABD askerlerinin Suriye'ye ortak bir "sıcak takip" harek tı düzenlemeleri konusu görüşüldü. Washington, 2003 tarihli "Suriye'ye Yaptırım Yasası" kapsamında, Şam liderlerinin uluslararası banka hesaplarını dondurmak dahil yeni önlemleri bu ay sonuna dek kabule hazırlanıyor. ABD Hazinesi, Şam merkezli "SES" şirketi ile 2 üst düzey Suriye yetkilisinin hesaplarını, "geçmişte Saddam rejimine askeri malzeme sağladıklarının anlaşılması nedeniyle" dün dondurdu. 3 Haziran'da Arap Birliği temsilcilerine verilen bir brifing için ABD Dışişleri binasına giden Suriyeli diplomat, "Hükümetiniz davetli değil" denilerek kapıdan çevrildi. 

Baas, ABD ile iyi ilişki istiyor 

Suriye Devlet Başkanı Başar Esad, iktidarda bulunan Baas Partisi'nin bu hafta düzenlediği parti kongresinde, yeniden parti genel sekreterliğine seçildi. Delegeler, Baas Partisi siyasi komitesinin, "bağımsız siyasi partiler kurulması, basın yasasında basın özgürlüğünü artıracak değişiklikler yapılması ve medya için yüksek konsey kurulması tavsiyelerini" onaylarken, 1963'ten bu yana yürürlükte olan olağanüstü hal yasasını yumuşatmayı da kabul etti. Öte yandan, iktidar partisi, ABD ile daha iyi ilişkiler istediğini de bildirdi. Partinin siyasi komitesi, "ABD ile yapıcı diyaloğa ve her düzeyde karşılıklı ziyarete önem verilmesini" istedi. 


</TEXT>
</DOC>
