<DOC>
<DOCNO> 379291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur26.html </URL>
<DATE> 2005/09/17/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Sivas'ta trafik kazası 1ölü, 3 yaralı 
</HEADLINE>
<TEXT>

     Sivas’ın Yıldızeli İlçesi’nde meydana gelen trafik kazasında, 1 kişi öldü, 3 kişi yaralandı. 
     AA muhabirinin aldığı bilgiye göre, Sivas’tan Yıldızeli yönüne giden Berat Şimşek’in kullandığı 58 AZ 776 plakalı kamyon, Ahmet Eser Dinlenme Parkı yakınlarında karşı yönden gelen Duran Dursun yönetimindeki 60 DD 256 plakalı otomobille çarpıştı. 
     Otomobil sürücüsü Duran Dursun’un araçta sıkışarak hayatını kaybettiği kazada, yaralanan Alparslan, Dilek ve Burak Dursun, Cumhuriyet Üniversitesi Tıp Fakültesi Araştırma Hastanesi’ne kaldırıldı. 
     Yetkililer, araç içinde sıkışarak ölen Dursun’un cesedinin otomobilden çıkarılması için ekiplerin olay yerine sevk edildiğini kaydettiler. 
     Kazayla ilgili soruşturmanın sürdüğünü belirten yetkililer, kentte etkisini hissettiren sağanak yağış nedeniyle sürücüleri dikkatli araç kullanmaları konusunda uyardılar. 
     
</TEXT>
</DOC>
