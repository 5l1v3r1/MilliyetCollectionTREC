<DOC>
<DOCNO> 368294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun28.html </URL>
<DATE> 2005/08/09/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Bulgaristan-Türkiye sınır kapısı sel nedeniyle kapatıldı 
</HEADLINE>
<TEXT>

     Meriç nehrinin taşması nedeniyle Bulgaristan-Türkiye sınırındaki Kaptan Andreevo gümrük kapısı trafiğe kapatıldı. 
     Bulgaristan Devlet Radyosu BNR , sabah saatlerinde sadece ağır taşıtların geçebildiği Kaptan Andreevo kapısının, suların yükselmesi nedeniyle ilerleyen saatlerde tüm araçların geçişine kapatıldığını bildirdi. 
     Bu arada Hasköy Bölge belediye idaresi sözcüsü Darina Stamova, halen devam eden sağanak yağış ve Topolnitsa barajının taşması sonucu yatağından çıkan Meriç nehrinin, Kaptan Andreevo bölgesinde E-80 yolunun bir bölümünü sular altında bıraktığını açıkladı. 
     Stamova, belediye yetkilileriyle sınır polisinin kriz masası oluşturduğunu, yol temizleme ve onarım çalışmaları için de Kaptan Andreevo bölgesine ağır yol yapım makinaları ulaştırıldığını belirtti. 
     Darina Stamova, Kaptan Andreevo gümrüğündeki araçların tamamının yeni açılan Lesovo-Hamzabeyli gümrük kapısına yönlendirildiğini de kaydetti. 

     
</TEXT>
</DOC>
