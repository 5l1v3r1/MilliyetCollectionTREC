<DOC>
<DOCNO> 375565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sonspo03.html </URL>
<DATE> 2005/09/04/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Marek Heinz kurtaramadı, İngiltere galip, Ukrayna Almanya'da 1-1 
</HEADLINE>
<TEXT>

     Galatasaray’ın yeni transferi Marek Heinz, Çek Cumhuriyeti’nin Romanya’ya 2-0 mağlup olduğu karşılaşmada 90 dakika forma giydi. Etkisiz bir görüntü çizen yıldız futbolcu yenilgiyi engelleyemedi. Ev sahibi Romanya, Adrian Mutu’nun attığı iki golle zafere ulaşan taraf oldu. 
     1.Grup’taki diğer karşılaşmada ise Hollanda, Ermenistan’ı Ruud van Nistelrooy’un golüyle geçti. 
     
     Ukrayna Almanya’da 1-1 

     Danimarka’nın son dakikada bulduğu gol, grup lideri Ukrayna’ya yaradı... 2 puan kaybetmemiz ile, Baltık temsilcisi tarihinde ilk kez Dünya Kupası’na katılmaya hak kazandı. 
     
     Tribünler boştu 

     2006 Dünya Kupası 2.Eleme Grubu’ndaki diğer karşılaşmada Ukrayna, Gürcistan önünde son anda galibiyeti kaçırmasına karşın Almanya biletini kaptı... Ay-Yıldızlı ekibimizin Danimarka karşısında son anda berabere kalmasıyla Baltık temsilcisi tarihinde ilk kez Dünya Kupası’na katılma hakkını elde etti. Mücadele, Gürcistan’ın cezası nedeniyle boş tribünler önünde oynandı. 
     
     Gakhokidze attı 

     90 dakikaya iyi başlayan taraf Ukrayna’ydı... Üstüste yaptığı ataklarla ev sahibini bunaltan grup lideri, ilk yarının son dakikasında Ruslan Rothan’ın kaydettiği golle öne geçmeyi başardı. Güçlü Ukrayna karşısında mücadeleyi bırakmayan Gürcistan, maçın sonlarına doğru baskısını arttırdı. Georgi Gakhokidze attığı golle beraberliği sağladı. Grubumuzdaki diğer müsabakada ise Arnavutluk, Kazakistan’ı 2-1 mağlup etti. 
     
     Ilic golünü attı 

     Galatasaray'ın sezon başında Partizan'dan transfer ettiği Sasa Ilic, Sırbistan Karadağ'ın Belgrad'da Litvanya'yı 2-0 yendiği maçta attığı gol ve ortaya koyduğu başarılı futbolla büyük alkış topladı. Sırbistan 18. dakikada Kezman'ın golüyle öne geçerken, Sarı - Kırmızılı yıldız 75. dakikada galibiyeti perçinleyen vuruşu yaptı. 
     
     Carew perdeyi açtı 

     Geçen sezon Beşiktaş forması giyen John Carew de Norveç'in deplasmanda Slovenya'yı 3-1'lik skorla devirdiği maçta konuk ekip adına perdeyi açan golü attı. Norveç bu sonuçla 5. grupta İskoçya ile deplasmanda 1-1 berabere kalan lider İtalya'ya 2 puan daha yaklaştı. 
     
     'Adanın Kralı' İngiltere 

     İngiltere, John Toshack'ın çalıştırdığı Galler'i deplasmanda 1-0'la geçerek Almanya'ya gitmek için önemli bir adım attı. Dünün bir diğer k rlı takımı, Bulgaristan'ı 3-0 mağlup eden İsveç'ti. 
     Dünya Kupası elemelerinde 6. Grup'ta mücadale eden İngiltere, Galler deplasmanından 1-0'lık galibiyetle dönerek 2006 Almanya yolunda büyük avantaj yakaladı. İlk yarısı golsüz geçilen karşılaşmanın tek golü 54. dakikada Chelsea'nin genç yıldızı Joe Cole'un ayağından geldi. Danimarka karşısında özel maçta alınan 4-1'lik ağır yenilgiyi telafi eden İngiltere, menajer Sven-Goran Eriksson yönetiminde elemelerdeki yenilmezlik sayısını da 21'e çıkarmış oldu. 
     Bir dönem Beşiktaş'ta da görev yapan John Toshack'ın çalıştırdığı Galler'in ise kötü gidişi sürüyor. Galler, üst üste 13. resmi maçında da galibiyetle tanışamamış oldu. Bu grubun bir diğer maçında ise Kuzey İrlanda, Azerbaycan'ı 2-0'la geçti ve sahasında oynadığı resmi maçlarda tam dört yıl aradan sonra galibiyetle tanışmış oldu. 
     Elemelerin önemli mücadelelerinden biri de İsveç'le, son hazırlık maçında Türk Milli Takımı'nı 3-1 yenen Bulgaristan arasındaydı. 8. Grup'un güçlü ekibi İsveç, rakibini ikinci yarıda Fredrik Ljungberg, Olof Mellberg ve Zlatan Ibrahimoviç'in golleriyle 3-0 geçince Bulgaristan'ın 2006'ya katılma şansı mucizelere kalmış oldu. 
     
     Dünya Kupası Grup Elemeleri’ndeki diğer sonuçlar şöyle 

     Estonya-Letonya 2-1. 
     Rusya-Liechtenstein 2-0. 
     İsviçre-İsrail 1-1. 
     Moldova-Belarus 2-0. 
     İskoçya-İtalya 1-1. 
     Kuzey İrlanda-Azerbaycan 2-0. 
     Galler-İngiltere 0-1. 
     Polonya-Avusturya 3-2. 
     Bosna Hersek-Belçika 1-0. 
     Sırbistan Karadağ-Litvanya 2-0. 
     İsveç-Bulgaristan 3-0. 

     
</TEXT>
</DOC>
