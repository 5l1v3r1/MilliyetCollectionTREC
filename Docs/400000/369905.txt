<DOC>
<DOCNO> 369905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun25.html </URL>
<DATE> 2005/08/15/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İsrail askerleri terkedilen evleri yağmaladı 
</HEADLINE>
<TEXT>

     Yahudi yerleşimciler, Gazze Şeridi’nden çekilmeye devam ederken, İsrail ordusuna bağlı iki asker grubu, evleri yağmalarken yakalandı. 
     Aylardır beklenen İsrail’in Gazze Şeridi’nden ve Batı Şeria’nın bir bölümünden çekilme süreci başlamışken İsrail ordusuna bağlı iki asker grubu, terkedilen evleri yağmalarken yakalandı. 
     Haaretz gazetesinin haberine göre, Pe’at Sadeh yerleşimcileri, terkettikleri evlerinde kalan eşyaları toplamak için geri döndüklerinde evlerinde bazı yerlerin kırıldığını ve bazı eşyalarının kaybolduğunu gördü. 
     Daha sonra iki asker, yerleşim noktalarındaki evlerden eşyaları çalmaya çalışırken yakalandı. Givati Tugayı’na bağlı oldukları belirtilen askerlerin isimleri ise açıklanmadı. 
     Bir başka yağma olayı ise Channel 10 televizyon istasyonu tarafından ortaya çıkarıldı. Kanal, ordunun mühendislik birliğine bağlı üç askeri Pe’at Sadeh yerleşimindeki bir başka evden aldıkları bir buzdolabını taşırken yakaladı ve askerlerin görüntülerini çekmeyi başardı. 
     İsrail ordusu, yağmacı askerlerle ilgili gerekli soruşturmayları başlattığını açıkladı. 
     
</TEXT>
</DOC>
