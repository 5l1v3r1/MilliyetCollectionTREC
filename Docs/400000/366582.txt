<DOC>
<DOCNO> 366582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/siyaset/asiy.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erbakan cezasını çeksin' 
</HEADLINE>
<TEXT>


AKP'liler, SP'lilerin "Erbakan'ı kurtarın" çağrılarına destek vermediği gibi, bir de "Cezasını çeksin, paraları Hazine'ye ödesin" dedi. Ersönmez Yarbay, "Erbakan'ı bahane ederek hortumcuları kurtarıyorlar denir" dedi 

ABDULLAH KARAKUŞ Ankara 


Saadet Partililerin, "kayıp trilyon" davası nedeniyle hapse mahk m olan Necmettin Erbakan'ı kurtarma çağrılarına Başbakan Recep Tayyip Erdoğan'dan sonra AKP'lilerden de destek gelmedi. AKP milletvekillerinin görüşleri şöyle 
Sabri Varan Gümüşhane Hoca'ya yakışan o parayı Hazine'ye yatırmasıdır. Başkalarının mağduriyetini de ödemesidir. Lidere yakışan odur. Suçsuz yere kaç kişi hapise girdi bu para yüzünden. Erbakan Hoca'nın da sonunda bu noktaya geleceğini tahmin ediyorum. 

'Hukuk var' 
Şükrü Ayalan Genel Başkan Yardımcısı Tayyip Bey, 'para ödensin' diyorsa yapacak bir şey yok, ödenecek demektir. Bütün partiler hesaplarını internetten açıklamalı. Başbakan gerekeni söyledi. 
İbrahim Hakkı Aşkar Afyon Yargı kararını verdi. Hukuksal süreç tamamlandı. Bu konuda fazla söylenecek bir şey yok. Bir ülkede yaşayanlar o ülkenin yasalarını ve hukuklarını kabul etmek zorunda. 
Eyyüp Sanay Ankara Her şeyin bir usulü var. Başbakan bu usulü değiştirebilir mi Şöyle şöyle yapalım diyebilir mi Hukuk vardır, bu işler kanunla, hukukla yürütülür. Hukuk devletinde geçerli olan budur. Eğer hukukta bir aksaklık varsa itiraz edilir mahkemede savunulur. 

'28 Şubat' 
Ersönmez Yarbay Ankara Bir yasal düzenleme yapıldığı takdirde tabi zimmetten olduğu için bütün batık banka sahipleri ve yöneticileri de yararlanıyor. Dolayısıyla böyle yapılırsa, 'Erbakan Hoca'yı bahane ederek hortumcuları kurtardılar' denilir. Eleştiri altında kalınabilir. Erbakan'ın ceza alması 28 Şubat'ın sürecinin neticesidir. O süreç olmamış olsaydı Erbakan Hoca böyle bir olaydan dolayı ceza almazdı. 

Yargıya ait 
Parti evraklarını Anayasa Mahkemesi inceleyebilir. Ancak, yasalar by - pass edilerek olağanüstü bir dönemde karar verildi. Yargının kararını yine yargı düzeltmelidir. Erbakan'a verilen ceza usule aykırı. Ancak bunu siyasiler değil yargı düzeltebilir. Siyasiler düzeltirse eleştiri olur." 


</TEXT>
</DOC>
