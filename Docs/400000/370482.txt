<DOC>
<DOCNO> 370482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/yasam/yas01.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciple kamyona çarpıp can verdi 
</HEADLINE>
<TEXT>


Bilgi Üniversitesi öğrencisi 20 yaşındaki Burtay Bedestenci, kullandığı ciple Pendik'te geçirdiği kazada hayatını kaybetti 

GÖKHAN KARAKAŞ İstanbul 

Pendik'te Bilgi Üniversitesi İşletme Fakültesi öğrencisi Burkay Bedestenci 20 , kullandığı cipin, bir kamyona arka taraftan çarpması sonucu hayatını kaybetti. 
Bedestenci, dün 34 HHH 73 plakalı Volkswagen Touareg cipiyle, Kurtköy gişeleri yakınında Necmettin Başkan'ın 31 kullandığı kamyona arkadan çarptı. Şiddetli çarpışma sırasında lüks cip, kamyonun ön tarafına geçerek orta refüjdeki demir bariyerlere bindirdi. Üst tarafı tamamen yırtılan ve büyük hasar gören cipteki Bedestenci, direksiyona Sıkışıp kalırken, kamyon da bariyerlere çarptı. 

'Yarış yaptılar' iddiası 
Olay yerinde hayatını kaybeden Bedestenci'nin cesedi uzun süre sıkıştığı yerden çıkarılamadı. Görgü tanıkları, Bedestenci ile kazada hasar gören 34 NRT 50 plakalı Mercedes marka cipi kullanan Cenk Narter'in 22 yarış yaptıklarını öne sürdü. 

Anne ve 2 kızı, kaza kurbanı 
Bu arada, Ankara Mamak'ta dün akşam yolun karşısına geçmeye çalışırken yabancı plakalı bir otomobilin çarptığı anne Suzan Köksal ve kızları Buket 5 , Kübra 15 hayatını kaybetti. 




</TEXT>
</DOC>
