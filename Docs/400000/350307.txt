<DOC>
<DOCNO> 350307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko12.html </URL>
<DATE> 2005/06/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Doğan Yayın Holding'in Borsa'daki işlem sırası kapatıldı 
</HEADLINE>
<TEXT>

     Doğan Yayın Holding'in Borsa'da işlem gören hisselerinin sırası geçici olarak kapatıldı. 
     Borsa Başkanlığı'nın, Doğan Yayın Holding'den Doğan TV Radyo Yayıncılık hisselerinin bir bölümünün Deutsche Bank'a satışına ilişkin RTÜK'ün açıklaması konusunda bilgi istemesi nedeniyle, şirketin hisse sırasının geçici olarak işleme kapatıldığı bildirildi. 
     Doğan Holding, 210 milyon YTL ödenmiş sermayesine yüzde 99.99 oranında iştirak ettiği bağlı ortaklığı Doğan TV Radyo Yayıncılık A.Ş'de Doğan TV sahip olunan ve sermayenin yüzde 19.99'una karşılık gelen, 1 YTL 1.000.000 TL nominal değerli 41 milyon 979 bin adet hisse senedinin, 150 milyon dolar bedelle nakden ve peşinen Deutsche Bank AG'ye sattığını açıklamıştı. 
     RTÜK, dün iştirakleri arasında çeşitli yayın kuruluşları bulunan Doğan TV Radyo Yayıncılık A.Ş'nin hisselerinin bir bölümünün yabancı bir kuruluşa devir ve satış işlemlerinin, Radyo ve Televizyonların Kuruluş ve Yayınları Hakkında Kanun hükümlerine uygun olmadığına karar vermişti. 
     
</TEXT>
</DOC>
