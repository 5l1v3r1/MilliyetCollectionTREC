<DOC>
<DOCNO> 368612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko07.html </URL>
<DATE> 2005/08/10/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Sanayi üretim artış hızı yarı yarıya düştü... 
</HEADLINE>
<TEXT>

     Sanayi üretiminin Aralık 2004 itibariyle yıllık ortalamada yüzde 9.8 olan artış hızı haziran sonu itibariyle yüzde 5.5’e geriledi. Sanayi üretimi içinde yüzde 86.9’luk ağırlığa sahip olan imalat sanayindeki yıllık ortalama üretim artış hızı ise Aralık 2004’teki yüzde 10.4’lük düzeyinden yüzde 5.1’e kadar geriledi. 
     DİE verilerinden yapılan yıllık ortalamadaki sanayi üretimiyle ana sektörler ve alt sektörler bazında üretim artış hızına bakıldığında, büyüme, dış ticaret ve istihdam açısından olumsuz olarak değerlendirilebilecek üretim artış hızındaki gerilemenin seyri ortaya çıkıyor. 
     Üretim artış hızı, yıllık ortalama bazda şubat ayından itibaren düşüş göstermeye başladı. Aralık 2004 sonunda yıllık ortalamada yüzde 9.8 olan sanayi üretimi artış hızı, ocak ayında yüzde 9.9 olduktan sonra şubat ayında yüzde 9.8, mart ayında yüzde 9.2, nisan ayında yüzde 7.8, mayıs ayında yüzde 6.6, haziran ayında yüzde 5.5’e geriledi. 
     İmalat sanayi yıllık ortalama üretim artış hızı, Ocak 2005’teki yüzde 10.5 düzeyinden, şubat ayında yüzde 10.3’e, mart ayında yüzde 9.4’e, nisan ayında yüzde 7.8’e, mayıs ayında yüzde 6.3’e, haziran ayında ise yüzde 5.1’e kadar düştü. Madencilik sektöründe üretimin mayıs sonu itibariyle yıllık ortalamada yüzde 13.6 olan büyümesi, haziran sonu itibariyle yıllık ortalamada yüzde 13’e düşmesine karşın önemli bir büyüme oranına işaret ediyor. Madencilik sektörünün toplam sanayi içindeki payı ise yüzde 4.9’la düşük düzeyde bulunduğu için, bu artışın sanayi sektöründeki üretim artışına yansıması küçük kalıyor. Sanayi üretiminde yüzde 86.9’la en büyük ağırlığa sahip olan imalat sanayindeki üretim artış hızında ise önemli gerileme yaşandı. Mayıs sonu itibariyle yıllık ortalamada yüzde 6.3 olan imalat sanayi artış hızı, haziran sonu itibariyle yıllık ortalamada 1.2 puan azalarak yüzde 5.1’e düştü. Toplam sanayi üretimi içindeki payı yüzde 8.2 olan elektrik, gaz ve su sektöründe ise haziran sonu itibariyle 12 aylık ortalamada büyüme yüzde 6.3 oldu. İmalat sanayi içinde toplam ağırlıkları yüzde 33.2’ye ulaşan beş alt sektörde yıllık ortalamada üretim gerileme gösterdi. En büyük üretim düşüşü görülen alt sektör temmuz sonu itibariyle yıllık ortalamada yüzde 19.1’lik gerilemeyle tütün ürünleri imalatı oldu. Derinin işlenmesi, bavul ve çanta alt sektöründe yüzde 10.7’lik üretim düşüşü kaydedildi. ATAŞ rafinerisinin rafineri faaliyetlerini durdurması nedeniyle kok kömürü, rafine edilmiş petrol ürünleri imalatında da yüzde 8.4’e varan üretim düşüşü yaşandı. Tekstil ürünleri imalatında yüzde 7.3, giyim eşyası imalatında da yüzde 2.2’lik üretim düşüşleri gerçekleşti. Yıllık ortalamada en yüksek üretim artışı yaşanan alt sektör ise tıbbi, hassas ve optik aletlerler imalatı oldu. Toplam imalat sanayi içinde yüzde 0.3’lük pay sahibi olan tıbbi, hassas ve optik aletler imalatı yıllık ortalamada yüzde 23.3 büyüdü. Makina teçhizat hariç metal eşya sanayindeki üretim ise yüzde 23.2 oranında arttı. Maden kömürü üretiminde de yıllık ortalamada yüzde 20.3’lük artış görüldü. Sanayi sektöründe yüzde 86.9 oranında pay sahibi olan imalat sanayi içinde yüzde 10.6 ağırlığa sahip olan gıda ürünleri ve içecek imalatında, mayıs ayı sonu itibariyle yıllık ortalamada 0.6 olan düşüş, haziran ayında sağlanan yüzde 21.6’lık artışla üretim artışına döndü. Böylece gıda ürünleri ve içecek imalatında haziran sonu itibariyle yıllık ortalamada yüzde 1.5’lik üretim artışı saptandı. İmalat sanayinde diğer sektörlerde haziran sonu itibariyle yıllık ortalamada gerçekleşen üretim artışları şöyle "Mobilya hariç ağaç ve mantar ürünlerileri imalatında yüzde 20.8, kağıt ve kağıt ürünleri imalatında yüzde 4.4, basım ve yayım imalatında yüzde 16.3, kimyasal madde ürünleri imalatında yüzde 9.3, plastik kauçuk ürünleri imalatında yüzde 15.3, metalik olmayan diğer maddelerin imalatında yüzde 9.4, ana metal sanayinde yüzde 7.7, makina ve teçhizat imalatı yüzde 9.3, büro, muhasebe bilgi işlem makinaları imalatı yüzde 13.7, elektrikli makina cihazları imalatı yüzde 7, radyo-tv haberleşme cihazları imalatı yüzde 7.4, taşıt araçları ve karoseri imalatı yüzde 20.7, diğer ulaşım araçları imalatı yüzde 12.5, mobilya imalatı yüzde 10.5." 

ANKA 
     
</TEXT>
</DOC>
