<DOC>
<DOCNO> 387071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yazar/altan.html </URL>
<DATE> 2005/10/16/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Çuvaldızın deliğinden iğne geçirmek... 
</HEADLINE>
<TEXT>


Türkiye'de de rastlanan kuş gribi virüsü aşırı mı abartıldı, aşırı abartılmadı mı halkın paniklemesi, boşuna mıydı, değil miydi kümes hayvancılığı sektörünün zora düşürülmesi yersiz miydi, değil miydi .. 
Sürüp gidiyor açıklamalar, dikkatli olma uyarıları, AB uzmanlarının duruma el koyduğu haberleri... 

Nasreddin Hoca'ya sormuşlar 
- Hoca, trafik kazalarında, saat başı bir insanın ölmesi neden kimsenin kılını kıpırdatmazken Manyas'ın Kızıksa beldesinde kuş gribi virüsünün ortaya çıkması, beklenmedik bir telaşa verdi ortalığı 
Hoca 
- Herhalde, demiş trafik kazaları sofrada olmadığı için... 
- Ancak Avrupa da çok tedirgin, bizde ve Romanya'da aynı ölümcül virüsün görülmesinden. Ne dersin, sonu nasıl gelecek bu virüs hik yesinin 
Nasreddin Hoca gülümsemiş 
- Hıçkırık tutmuş bir kekemenin hik yesine benzeyecek o da, demiş. 
- Neymiş hıçkırık tutmuş bir kekemenin hik yesi 
- Ah ah, anlatmayı çok isterdim, şayet bir türlü sonu gelmeyen bir hik ye olmasaydı... 

Borazan Tevfik, "medeniyetler çatışması"nın, "medeniyetler buluşması"na dönüştürülmesi konusunda bir konferans veriyormuş 
- Efendim özellikle bizim medeniyetimizin ne olduğunu elle tutulur, gözle görülür bir duruma getirip somutlaştırmak gerekir. O zaman Avrupalı kardeşlerimiz, daha iyi anlarlar medeniyetlerimizi nasıl buluşturacağımızı. 
Sonra da en kestirme örneklemenin ne olduğunu açıklıyormuş 
- AB üyesi ülkelerin başkentlerinde, son 80 yılda toplattığımız, yasakladığımız, mahkemeye verdiğimiz yerli ve yabancı yazarların kitaplarını, tiyatro oyunlarını sergilemeliyiz. Adamlar önce anlasınlar kendi medeniyetimizi, sakıncalı düşünce güvelerinden korumak için neler yaptığımızı... 
Dinleyicilerden biri sormuş 
- Peki buluşma nasıl olacak 
- Buluşma pisuarlarda olacak. Erkeklerin ayakta çiş etmesinin bizde de artık günah sayılmadığını görerek... Ve kesinleşecek, çağdaş uygarlık düzeyine şimdiye dek "sözde" yaklaşmışken, bundan böyle "özde" yaklaştığımız... 

Bilimsel çevrelerde, Tanzimat'tan bu yana yerli yersiz atılan sloganlar hakkında bir doktora tezinin yapılmamış olması, büyük bir eksiklik olarak görülüyormuş ve ünlü sloganlardan bazı örnekler de veriliyormuş 
"Gururlanma padişahım, senden büyük Allah var." 
"Girit bizim canımız, feda olsun kanımız." 
"Kopsun seni Fikret diye alkışlayan eller." 
"Kıbrıs Türktür, Türk kalacaktır, kahrolsun komünistler." 
"Ya taksim, ya ölüm." 
"Moskova'ya, Moskova'ya." 
"En büyük Türkiye, başka büyük yok." 

Bir bulmaca 
- "İmaj"la bek ret arasında ne fark vardır 
Yanıt 
- Hiçbir fark yoktur. İkisi de er geç bozulur... 

Politikacının biri dert yanıyormuş 
- Politikacıları yalancılıkla suçlamak kolay da söylediklerinin gerçekten yalan olup olmadığını kanıtlamak kolay değil. Örneğin biri bana 
"- Elimdeki çanta bomboş içinde hiçbir şey yok, dese... Ben de çantayı alıp açtığımda içinden bir fil çıksa hangimiz yalancı oluruz o mu, ben mi 
Politikacının dertlenmesi haklı gerçekten kimse karar veremiyor, kimin yalan söylediğine... 

İktidarla muhalefet üstüne anlatılan bir fıkra 
Bebekler için oturakların da bulunduğu ünlü bir otele, şakacı iki arkadaş gitmiş... 
Arkadaşlardan biri, çaktırmadan ötekinin odasındaki oturağa bir şişe köpüklü bira dökmüş. 
Ve az sonra arkadaşı, elinde oturakla koşup gelmiş yanına 
- Sözde ünlü otele geldik, demiş rezalete bak, oturağı bile temizlememişler... 
Beriki, eline almış oturağı 
- O kadar öfkelenme, demiş bak ben nasıl içiyorum onu... 
Arkadaşı 
- Harikasın, demiş keşke öfkemden işemeseydim içine demincek... 

Philippe Soupault'nun, ressam Francis Picabia'nın "mezar taşı" olarak yazdığı, Orhan Veli çevirisi, bir şiirle bitirelim yazıyı 
Niçin 
Seni mezarına dört köpeğinle 
Bir gazeteyle 
Ve şapkanla gömmelerini istedin 
İstedin ki taşına şunu yazsınlar 
İyi seyahatler 
Bir şey değil öteki dünyada da deli zannedileceksin 



</TEXT>
</DOC>
