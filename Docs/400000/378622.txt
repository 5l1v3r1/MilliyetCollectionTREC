<DOC>
<DOCNO> 378622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun47.html </URL>
<DATE> 2005/09/15/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Erakat "İsrail, barış için işgali sona erdirmeli" 
</HEADLINE>
<TEXT>

     Filistinli baş müzakereci Saib Erakat, barış için tek çözümün, İsrail’in işgal altındaki topraklardan tamamen çekilmesi olduğunu söyledi. 
     Erakat, İsrail Başbakanı Ariel Şaron’un BM Genel Kurulu’ndaki konuşmasına yanıt olarak, "Sorun, yalnızca 1967’de başlayan işgalin sona erdirilmesiyle çözülebilir. Barış ve istikrara giden yol, işgale son vermeden geçiyor" açıklamasına yaptı. 
     Saib Erakat, İsrail’e barış planı "yol haritası"na dayanan, Gazze ve Batı Şeria’da Filistin devleti kurulması konusundaki müzakereleri sürdürme çağrısını da yineledi. İsrail, Filistinliler barışa karşı çıkan örgütleri silahsızlandırana kadar müzakereleri sürdürmeyi reddediyor. 
     İsrail Başbakanı Ariel Şaron, BM Genel Kurulu’nda yaptığı konuşmada, Filistinlilerin kendi devletlerini kurma hakkı olduğunu ve İsrail’in Filistinlileri yönetme arzusunda olmadığını söylemişti. 
     Şaron ayrıca İsrail’in Gazze Şeridi’nden çekilmesinden sonra şimdi barış isteğini kanıtlama sırasının Filistinlilerde olduğunu kaydetmişti. 
     
</TEXT>
</DOC>
