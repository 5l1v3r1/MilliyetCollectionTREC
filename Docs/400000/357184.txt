<DOC>
<DOCNO> 357184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/guncel/gun08.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'ye beyin cerrahı 
</HEADLINE>
<TEXT>


Hakk ri'deki beyin cerrahı sıkıntısı, İstanbul Haseki Hastanesi'nde görev yapan türbanlı beyin cerrahı Emine Demir'in atanmasıyla giderildi. Demir, görevi sırasında peruk takacağını söyledi 

BEHÇET DALMAZ Hakk ri DHA 

Doktor sıkıntısının had safhada olduğu Hakk ri, 1.5 yıl aradan sonra beyin cerrahına kavuştu. İstanbul Haseki Hastanesi'nde görev yapan türbanlı beyin cerrahı Emine Demir, Hakk ri Devlet Hastanesi'ne atandı. Eşi Mehmet Akif Demir ve bebeğiyle birlikte Hakk ri'ye gelen Demir, Başhekim Dr. Servet Kocaöz ile makamında görüşerek görevine resmen başladı. 
Hakk ri'ye tarihte ilk kez 1.5 yıl önce beyin cerrahı atanmış, ancak beyin cerrahı Gökhan Gökçe, 1 gün çalıştıktan sonra yıllık izne ayrılmıştı. Gökçe, izindeyken de tomografi cihazı olmadığını gerekçe göstererek istifa etmişti. 
Demir, türbanı inancı gereği taktığını ve görevi sırasında hastanenin öngördüğü kurallara uyacağını ifade ederek, görevi sırasında peruk takacağını dile getirdi. 

Van'a sevk devri bitti 
Kocaöz, bir hafta sonra, tomografi cihazının geleceğini belirterek, "Tabii ki ilk defa burada çalışacak cerrahlar için eksikliklerimiz var. Ama bunları en kısa zamanda tamamlayacağız. Buraya en yakın il olan Van, 200 kilometre uzaklıktadır. Hastaları oraya sevk etmek riskli oluyordu" dedi. Demir de şöyle konuştu "Buraya tayini çıkan doktorlar birtakım nedenlerden istifa ediyorlar. Ama gelsinler, görev yapsınlar. Mecburi hizmeti uygun buluyorum." 


</TEXT>
</DOC>
