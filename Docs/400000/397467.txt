<DOC>
<DOCNO> 397467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas17.html </URL>
<DATE> 2005/11/23/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
HİV virüsü bulaştırmak için polisi ısırdı, 4 yıl hapse mahkum oldu 
</HEADLINE>
<TEXT>

     Fransa'da AİDS hastası bir uyuşturucu bağımlısı, HİV virüsü bulaştırmak amacıyla bir polisin parmağını ısırmaktan 4 yıl hapse mahkum oldu. 
     Polisin avukatı, geçen yıl mayıs ayında, HİV virüsü taşıdığını bilen 41 yaşındaki kişinin, Fransa'nın kuzeydoğusunda bulunan Moselle bölgesindeki bir yolda kaza yaptığını, kanaması olduğunu görünce, virüsü bulaştırmak için, yardımına koşan polis memurunun baş parmağını ısırdığını belirtti. 
     Avukat, kazayı yaptığı sırada AİDS'linin, aldığı uyuşturucunun etkisinde olduğunun belirlendiğini ve polisin başparmağını, ''AİDS bulaştırdığını ve meraktan öleceğini'' söyleyerek ısırdığını ifade etti. 
     Polise virüsün bulaşıp bulaşmadığının ancak mayıs ayında anlaşılabileceğini belirten avukat, ''müvekkilinin, mayıs ayından bu yana çocuklarını ve yakınlarını öpmekten bile korktuğunu'' belirtti. 
     
</TEXT>
</DOC>
