<DOC>
<DOCNO> 360342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun19.html </URL>
<DATE> 2005/07/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Londra'da otobüse saldıranlardan birinin kimlik tespitinde gelişme... 
</HEADLINE>
<TEXT>

     İngiltere'nin başkenti Londra'daki bombalı saldırıları düzenleyenlerin kimliğinin ortaya çıkarılması için yürütülen çalışmalarda gelişme kaydedildiği bildirildi. 
     The Times gazetesinin haberinde, bombalardan birinin patladığı otobüste ölen bir kişinin, bombayı yerleştiren terörist olduğunun sanıldığı belirtildi. 
     Habere göre, kimliği belirtilmeyen üst düzey bir polis yetkilisinin, otobüste bombanın çok yakınında bulunduğu tahmin edilen iki kişinin cesetlerinin çok ayrıntılı olarak incelendiğini, bu cesetlerden birinin teröristlerden birine ait olabileceğini söyledi. 
     Bu arada, polisin saldırılarla bağlantılı olarak kuzey İngiltere'de 5 evde arama yaptığı belirtildi. 
     Polis yetkilileri, West Yorkshire'da 5 evde, terörizm yasası yasası kapsamında arama yapıldığını söyledi. Operasyonda gözaltına alınan olmadığı kaydedildi. 
     Londra'da 3 metro istasyonu ve bir otobüse düzenlenen bombalı saldırılarda 52 kişi ölmüş, 700'den fazla kişi yaralanmıştı. 

     
</TEXT>
</DOC>
