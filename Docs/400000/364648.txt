<DOC>
<DOCNO> 364648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun36.html </URL>
<DATE> 2005/07/27/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
İngiltere'de Luton havaalanında alarm, 1 kişi tutuklandı 
</HEADLINE>
<TEXT>

     Londra'nın 50 km kuzeyindeki Luton havaalanında alarm durumu ilan edildi. 
     İngiliz yayın kuruluşu BBC'nin haberine göre, Luton havaalanında güvenlik alarmı verildi ve hava sahası kapatıldı. 
     
     ALARM KALDIRILDI 

     Havaalanında verilen güvenlik alarmının kaldırıldığı bildirildi. 
     Güvenlik alarmının kaldırıldığını belirten polis, Fransa'nın Nimes kentine gitmek üzere uçağa binecek bir kişinin tutuklandığını açıkladı. 
     Alarm durumu boyunca bir süre uçakların başka havaalanlarına yönlendirildiği belirtildi. 
     
     LONDRA'DA ŞÜPHELİ PAKET 

     Öte yandan, Londra'nın iş merkezlerinden Fleet Street'te şüpheli bir paket korku yarattı. Bomba imha ekipleri, şüpheli paketten bomba çıkmadığını belirttiler. 
     Şüpheli paket nedeniyle bölgede trafik durdurulurken, işyerleri ve binalar ile iki katlı 2 otobüs boşaltıldı. 
     
</TEXT>
</DOC>
