<DOC>
<DOCNO> 385160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/ekonomi/eko03.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzan çimentolarından 7'sine talibiz' 
</HEADLINE>
<TEXT>


Sabancı Holding Çimento Grup Başkanı Kamışlı, Uzanlar'dan TMSF'ye geçen 9 çimento fabrikasından 7'sinin ihalesine gireceklerini söyledi 


Tasarruf Mevduatı Sigorta Fonu TMSF tarafından satışa çıkarılacak 9 çimento fabrikasından 7'sinin ihalesine girmeye hazırlanan Sabancı Holding'in Çimento Grup Başkanı Erhan Kamışlı, toplam muhammen bedeli 433 milyon dolar olan 9 fabrika için rakamın 600 milyon dolara ulaşacağı tahmininde bulundu. 
Kamışlı, Standart, Lalapaşa, Bartın, Ladik, Gaziantep, Şanlıurfa ve Ergani'deki çimento fabrikalarının ihalesine gireceklerini, Trabzon ve Van fabrikalarının ihalesine ise girmeyeceklerini kaydetti. 
İhalelere Akçansa ve Çimsa ile katılacaklarını ifade eden Kamışlı, "Kaçını alırsanız kendinizi başarılı sayacaksınız " sorusuna "İki tane alırsak başarılı oluruz diye düşünüyoruz" karşılığını verdi. 

'Duygusal fiyat olmaz' 
Fabrikaların ihalelerine girmek için 180 kuruluşun dosya aldığını, ardından 135 kuruluşun idari belgelerini teslim ettiğini anlatan Kamışlı, "Ekonomik olarak değerlendirmek zorundayız, duygusal fiyatlarla ihaleye girmeyiz, hiç girmedik" dedi. 


</TEXT>
</DOC>
