<DOC>
<DOCNO> 350298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko03.html </URL>
<DATE> 2005/06/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Merkez Bankası faiz oranını düşürdü 
</HEADLINE>
<TEXT>

     Merkez Bankası, kısa vadeli faiz oranlarını çeyrek puan indirdi. 
     Böylece kısa vadeli faizler yüzde 14.25 seviyesine inmiş oldu. 
     Enflasyondaki ve ekonomideki gelişmeleri değerlendirmek üzere mayıs ayı toplantısını dün yapan Para Politikası Kurulu’nun ardından Merkez Bankası bugün kısa vadeli faizlerle ilgili kararını açıkladı. 
     Buna göre borçlanma faiz oranı yüzde 14.5'den yüzde 14.25'e düşürüldü. 
     Beklenti yarım puandı Piyasada ağırlıklı olarak Merkez Bankası'nın faizleri yarım puan indireceği beklentisi hakimdi. Çeyrek puanlık artış bekleyenlerin oranı ise daha düşüktü. 
     
     FAİZLERİN SEYRİ 

     2005 yılında yapılan altı toplantının ardından da Merkez Bankası faizleri indirdi. Sene başında yüzde 18 olan faizler, şu anda yüzde 14.25 seviyesinde bulunuyor. MB faiz oranlarını mart ve ocak ayında bir puan, şubat, nisan ve mayısta yarım puan, haziranda da çeyrek puan indirdi. MB'nin iki yıl içinde yaptığı toplam indirim de 26.75 puana ulaşmış oldu. 
     Öte yandan Merkez Bankası, borç verme faiz oranını da yüzde 18.50’den yüzde 18.25 seviyesine düşürürken, Geç Likidite Penceresi uygulaması çerçevesinde, Bankalararası Para Piyasası’nda saat 16.00 16.30 arası gecelik vadede uygulanan borç verme faiz oranını yüzde 22.50’den yüzde 22.25’e çekti. 
     Yüzde 5 olan borçlanma faiz oranı ise değiştirilmedi. 
     Açık piyasa işlemleri çerçevesinde, piyasa yapıcısı bankalara ''repo işlemleri'' yoluyla gecelik ve bir haftalık vadelerde tanınan borçlanma imkanının faiz oranları yüzde 16.50'den yüzde 16.25'e indirildi. 
     
     Altı ayda 3.75 puan indirim 

     Merkez Bankası, geçtiğimiz ay yapılan Para Politikası Kurulu’nun ardından faiz oranlarını yarım puan indirerek yüzde 14.5 seviyesine çekmişti. Böylece altı ay içinde faiz oranlarında yapılan toplam indirim 3.75 puana ulaştı. 
     Merkez Bankası faiz oranlarını ocak ve mart ayında bir puan, şubat, nisan ve mayısta da yarım puan oranında indirmişti. 
     Kısa vadeli faiz oranları yılbaşında yüzde 18 seviyesindeydi. 
     
</TEXT>
</DOC>
