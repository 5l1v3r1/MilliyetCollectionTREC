<DOC>
<DOCNO> 372397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/yazar/civaoglu.html </URL>
<DATE> 2005/08/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İnsaf .. 
</HEADLINE>
<TEXT>


CHP Genel Başkanı Deniz Baykal'ın, 12 Eylül yönetimi tarafından sahne yasağı konan Bülent Ersoy'dan "bu sorunu çözebilme karşılığı yüklüce bir para istediği" yolundaki imalar çirkin ve ayıptır. Şu anımı yansıtmak, vicdan gereği. Deniz Baykal, SBF'de doktor asistandı. Akis dergisine dış politika yazardı. Ben de Akis'in çiçeği burnunda gazetecisi ve hukuk fakültesi 1. sınıf öğrencisiydim. 
İyi dost olmuştuk... Baykal'ın aktif siyasete geçişi, yıldızının parlayışı, bakan, başbakan yardımcısı oluşu, CHP Genel Sekreterliği ve Genel Başkanlığı, 12 Eylül'de aktif siyaset yasağı ile sürgüne gönderilişi, işsiz kalışı ile çizilen yaşam grafiğinde ufak tefek kırgınlıklar oldu, zaman zaman eleştirdim ama dostluğun kalitesi hiç bozulmadı. 
O da insani değerlerini ve arkadaşlıklarını -genellikle- aynı çizgide sürdürdü. 
Gelelim anıya... 
....................... 
Yıl 1983... Güneş gazetesini yayımlıyoruz. Gazete, satışta birinci... Keyifliyiz. 
Ancak birden Kastelli krizi patlıyor. Birçok finans kurumunu olduğu gibi gazetenin sahipleri Ahmet Kozanoğlu ve Ömer Çavuşoğlu'na ait Hisar Bank'ı da, bu kriz temellerinden sarsıyor. 
Bir panik rüzg rı esiyor. 
Özellikle Ömer Çavuşoğlu, kişisel servetini de hiç zorunlu olmadığı halde son kuruşuna kadar, mevduat çekenlere ödeme yapmak ve bankasını batmaktan kurtarmak çabasında çırpınıyor. 
Güneş'in Genel Yönetmeni olduğum için bana da, mevduatlarını çekebilmek için başvuran dostlar çok... Onlardan biri de, Deniz Baykal... 
Baykal, telefonda, "Hisar Bank'ta 1 milyon liralık mevduatım var. Tek hesabım bu. Geçimimiz için önemli. Paramı kurtarmak için bir katkın olabilir mi " diye soruyor. 
Devreye girdiğim tek kişi Baykal oluyor. Sorunu çözüyoruz. 
....................... 
12 Eylül İhtilali ile Meclis kapanmıştı. Baykal parlamenter maaşı alamıyordu. Emekli maaşı var mıydı Anımsamıyorum. 
Ama... Zaten sorun bu değil. 
Her dönem soruşturmaların, araştırmaların, Yüce Divan'ın konusu olan ve koltuğunda oturanı karun gibi zengin yapabilecek Enerji Bakanlığı'ndan geçmiş bulunan Baykal'ın, tüm banka hesabının sadece 1 milyon lira olduğudur anlatmak istediğim. 
........................ 
Şimdi soruyorum 
"İstese, 1 milyon lira değil, 100-200-500 milyon dolarları bile şifreli hesaplarına yatırtabilecek Enerji Bakanı iken bunlara tenezzül etmemiş Deniz Baykal, bir sanatçının yasağını kaldırmak için mi para isteyecek " 
........................ 
Bırakın böyle iddiaları ve imaları ciddiye alarak yansıtmayı bir yana, o iki ismin yan yana yer alması bile haksızlıktır. 
Baykal'ın kendini savunmaması çok doğru. 
Paçalarına pislikler sıçratacak çamur zemine neden girsin 
........................ 
Baykal, SBF'de öğretim üyesiydi ama aslında hukuk fakültesi mezunudur. 
Bu anlattığım olaydan sonraki tarihlerde bir süre evde oturdu. Eşi Olcay Baykal çalışıyordu. O süreci anlatırken gülümseyerek, "İyi yemek yapmayı öğrenmiştim" derdi. 
Baktı olmuyor... Siyaset normallerine dönüşe kadar avukatlık yapmaya karar verdi. 
Türkiye'nin her yöresindeki CHP'liler ona dava gönderiyorlardı. Özellikle temyiz davaları alıyordu. 
Geçim sıkıntısı sona ermişti. 
İşte bu süreçte, belki de Bülent Ersoy, 12 Eylül yönetiminin koyduğu yasağı delmek için açacağı davada Baykal'dan hukuk yardımı istemiş olabilir. 
Neler konuşuldu bilmem ama tanıdığım Deniz Baykal para konuşmaz. 
Ya başkası 
Avukatlık bürosundaki çalışma arkadaşlarından biri avukatlık hizmeti karşılığı belki... 
Ayrıca... 12 Eylül askeri yönetiminin siyaset yasağı koyduğu Deniz Baykal mı Bülent Ersoy'un 12 Eylül yönetimi tarafından konulan sahne yasağını kaldırmak için aracı olacaktı 
İnsaf .. 
Bu anımı telefonda konuşurken Ertuğrul Özkök tazeledi. Ahmet Kahraman'ın kitabında da okumuş. 
Ahmet Kahraman'ın sayfalarında yakın tarihten daha ne anılar var .. 



</TEXT>
</DOC>
