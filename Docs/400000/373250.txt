<DOC>
<DOCNO> 373250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/guncel/agun.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zaman, ne mutlu ki Türk'üm demek zamanı' 
</HEADLINE>
<TEXT>


Görevi teslim eden Oramiral Örnek, 'Türkiye Cumhuriyeti'nin yolu açık olsun' derken, devralan Oramiral Karahanoğlu, 'Türkiye üzerine oynanan oyunlar nedeniyle sorumluluğunun daha da arttığını' dile getirdi 

ANKARA Milliyet 

Deniz Kuvvetleri Komutanlığı'nı Oramiral Yener Karahanoğlu'na devreden Oramiral Özden Örnek, veda konuşmasını, "Zaman, 'Ne mutlu ki Türk'üm' demek zamanıdır" diye bitirdi. 
Deniz Kuvvetleri Komutanlığı devir- teslim töreni, dün komutanlık kararg hında yapıldı. Törene, Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan, Genelkurmay Başkanı Orgeneral Hilmi Özkök, Dışişleri Bakanı Abdullah Gül, Milli Savunma Bakanı Vecdi Gönül, Danıştay Başkanı Ender Çetinkaya ile kuvvet komutanları ve çok sayıda konuk katıldı. 

'Uygun rüzg r' diledi 
Oramiral Örnek, konuşmasında, Türk deniz gücünün gelecekte bölgede saygıyla anılan bir güç haline geleceğini belirterek, "Ulu Önder Atatürk'ün 'Denizciliği, Türk'ün milli ülküsü olarak benimsemeli ve en kısa zamanda başarmalıyız' direktifine rağmen, bu ideale ulaşmaktan uzağız" dedi. 
Oramiral Örnek, konuşmasını, "Bir bahriyeli olarak son sözlerimde asker, sivil, tüm denizcilere uygun rüzg rlar ve sakin denizler diliyorum. Türkiye Cumhuriyeti'nin bahtı ve yolu her zaman açık olsun. Zaman 'Ne mutlu ki Türk'üm' demek zamanıdır" sözleriyle noktaladı. 
Oramiral Karahanoğlu da, konuşmasında, Türkiye üzerine oynanan oyunların sürmesi nedeniyle yeni görevinde sorumluluğunun daha da arttığını dile getirdi. Karahanoğlu, şunları söyledi 
"Bu şartlarda değiştirilemez ve vazgeçilemez niteliği bulunan 3 görevimiz Yüce Atatürk'ün mimarı olduğu Türkiye Cumhuriyeti Devleti'nin ülkesi ve milletiyle bölünmez bütünlüğüne, üniter ve ulus-devlet yapısına ve Cumhuriyetimizin Anayasa ile belirlenmiş temel niteliklerine yönelik her türlü tehdide karşı koymak ve bu nosyona sahip personeli yetiştirmeye devam etmek olacaktır." 

Duygulu tören 

Duygulu anların yaşandığı törende, Sevil Örnek ve Fatma Aytaç Karahanoğlu gözyaşlarını tutamadılar. Törene, yeni görevini devralan Oramiral Yener Karahanoğlu'nun çocukları Burak ve Işık Karahanoğlu da katıldı üstte . Cumhurbaşkanı Ahmet Necdet Sezer ve komutanlar eşleriyle, Arınç, Erdoğan ve Gül yalnız geldiler. Oramiral Örnek'in veda konuşması sırasında, fonda ünlü Yunan besteci Evangelos Papatanasyu'nun bestesini yaptığı, ABD'nin keşfini anlatan "1492" filminin "Conquest of Paradise" Cennetin Fethi adlı eseri çalındı. 

PORTRE ORAMİRAL YENER KARAHANOĞLU 
Akdeniz'in turkuvazından zirveye 

Deniz Lisesi'nin "109" yaka numaralı öğrencisi, matematik ve fen derslerine ilgisiyle sivrilmişti. 1966'da Donanma'ya katılan Oramiral Karahanoğlu, kariyeri sırasında kurmaylığın haricinde 1 sene de erken terfi aldı 

BARKIN ŞIK Ankara 

Oramiral Yener Karahanoğlu'nun doğduğu kentle yaşam çizgisinin gelişimi arasında tam bir rabıta yok. Türkiye'nin kayak merkezi, 1850 rakımlı Erzurum'da dünyaya geldi. Ancak gümrük müdürü olan babasının tayini Antalya Gazipaşa'ya çıkınca Akdeniz'in turkuvazı ile tanıştı. Bu buluşmadan Akdeniz'in en güçlü deniz kuvvetlerinden birinin komutanı çıkacaktı. 

Koyu Fenerbahçeli 
Babasının göreve başladığı Gazipaşa'da 1950'li yıllarda ortaokul yoktu. Ortaokul için o yılların "bakir" kasabası Alanya'ya gitti. 1956'dan 1959'a kadar süren ortaöğrenimi sırasında, okul arkadaşları ile birlikte Akdeniz'in sıcak sularında sayısız kulaç attı. Daha o yıllarda çok iyi bir yüzücüydü. 
Deniz tutkusu onu Heybeliada Deniz Lisesi'nde "109" yaka numarası ile tanıştırdı. Deniz Lisesi'nde öğrenime başlayan Karahanoğlu, pratik ve çabuk öğrenen bir öğrenci olarak bahriyeliler arasında kısa zamanda dikkatleri üzerine çeken bir isim oldu. O yıllardan koyu bir Fenerbahçe taraftarıydı ve iyi de futbol oynuyordu. 
Askeri eğitimi süresince özellikle matematik ve fen derslerinde büyük başarı gösterdi. Elektroniğe özel ilgisi vardı. Bu merakı, yıllar sonra gemilerde elektronik cihazların onarımında öncülük yapmasını sağlayacaktı. 
Oramiral Karahanoğlu, 1964'te Deniz Harp Okulu'ndan asteğmen olarak mezun oldu, aldığı 2 yıllık ek öğrenim ile 1966'da donanmaya katıldı. Hayatını öğretmen Fatma Aytaç Karahanoğlu ile birleştirdi. 
Donanmada üstlendiği görevlerdeki başarısı, ona kurmaylığın kapısını ve ardından 1990 yılında tuğamiralliğe terfi etmesinin önünü açtı. Tuğamiral rütbesi ile Deniz Kuvvetleri Harek t Eğitim Daire Başkanlığı ve Çıkarma Gemileri Komutanlığı görevlerinde bulundu. 1994'te tümamiralliğe terfi etti. 
Tümamiral rütbesi ile Deniz Kuvvetleri Lojistik Başkanlığı ve Harp Filo Komutanlığı görevlerini yürüttü, 1998'de koramiral oldu. 
Bu rütbede Deniz Kuvvetleri Denetleme ve Değerlendirme Başkanlığı ve Kurmay Başkanlığı ile Güney Deniz Saha Komutanlığı görevlerinde bulundu. 2003'te oramiralliğe terfi ederek Donanma Komutanlığı'na atandı. 
Oramiral Karahanoğlu, gösterişten uzak, sade bir yaşamdan hoşlanan çizgisiyle dikkat çekiyor. Arkadaşlarının anlatımıyla, "adam kayırmayı hiç sevmiyor". 

Tek kötü huyu 
Kariyeri sırasında kurmaylığın haricinde 1 sene de erken terfi alan Oramiral Karahanoğlu için arkadaşları, "Sürekli okumaktan başka hiçbir kötü huyu yoktur" esprisini yapıyorlar. 
Oramiral Karahanoğlu'nun, Burak ve Işık isimli 2 çocuğu var. Çocuklarından Burak Karahanoğlu, dereceyle girdiği ODTÜ Elektrik-Elektronik Bölümü'nden yine dereceyle mezun oldu. 

24 saat görev başında 
Eski Deniz Kuvvetleri Komutanı Oramiral Bülent Alpkaya, uzun yıllar maiyetinde çalışmış olan Oramiral Karahanoğlu'nu anlatması istendiğinde, "Zaman mefhumu tanımaksızın çalışır. 24 saat görevinin başında olan bir arkadaşımızdır" diyor. 


</TEXT>
</DOC>
