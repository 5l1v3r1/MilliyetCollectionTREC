<DOC>
<DOCNO> 397397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonspo29.html </URL>
<DATE> 2005/11/23/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Konyaspor'un siyahi futbolcusu Bebe soğuk havadan şikayetçi 
</HEADLINE>
<TEXT>

     Konyaspor, bu hafta ligde yapacağı Malatyaspor maçının hazırlıklarını sürdürüyor. 
     Batista'nın katılmadığı antrenmanda, hafif sakatlığı bulunan Erhan Albayrak taktik bölümde yer almadı ve antrenmanı takımdan ayrı koşuyla tamamladı. 
     Yeşil-beyazlı takım, Malatyaspor maçı hazırlıklarının Konya etabını yarın günü tamamlayarak Ankara'ya geçecek. Cuma günü Ankara'da son antrenmanını yapacak olan Konyaspor, aynı gün uçakla Malatya'ya gidecek. 
     
     BEBBE ''BU KADAR SOĞUK HAVAYI İLK KEZ GÖRDÜM'' 
     Konyaspor'un Kamerunlu forvet oyuncusu Bebbe, hayatında bu kadar soğuk havayla ilk kez Türkiye'de karşılaştığını söyledi. 
     Soğuk hava şartlarının kendi performansını da olumsuz etkilediğini belirten Bebbe, ''Kamerun'da 45 derece sıcaklık var. Bu kadar soğuğu ve kar yağışını ilk kez gördüm'' dedi. 
     Bugüne kadar 2 maçta oynayan Kamerunlu futbolcu, kendisine verilen fırsatları iyi değerlendiremediğini, ilerleyen haftalarda forma şansı bulursa, elinden geleni yapacağını kaydetti. 
     
</TEXT>
</DOC>
