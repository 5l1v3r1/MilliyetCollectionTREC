<DOC>
<DOCNO> 353421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/yazar/altan.html </URL>
<DATE> 2005/06/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Mumdan gemilerle, ateşten ırmaklar geçilirken... 
</HEADLINE>
<TEXT>


BU sabah, bizim en küçük torun Tuğçe de dahil, 1 milyon 730 bini aşkın genç, üniversite sınavlarına giriyor. 
Aman Allah, gerim gerim bir gerilim, bir heyecan, bir heyecan... 
Sınavları kazanmak, çöllerde uzun uzun koşup durduktan sonra, bir bardak su içmek gibi olacak... 
Ya kazanamamak ne olacak 
Bir boynu büküklük, birkaç iç çekiş, biraz kendini ve hafızasını suçlama biraz da başkalarını suçlama... Anlayışlı ailelerden uzanan teselliler 
- Üzme kendini, önümüzdeki yıl kazanırsın... 

Nasreddin Hoca'ya sormuşlar 
- Hoca, söyle bakalım üniversite sınavlarını kazananlar, fakültelerini bitirdikten sonra ne olacak 
Hoca 
- Ne sen sor, ne ben söyleyeyim, demiş sınav öncesinde olduğu gibi, yine çöllerde koşmaya devam edecekler bir bardak su içmek için... 

Hem iç politikada, hem dış politikada atsinekleri birden harekete geçince sinek fıkraları da bollaşmaya başladı. 
Öküz, inek, dana, aygır, kısrak, beygir türü büyük baş hayvanların, kuyruk altlarında yaşamasını seven atsineklerinden biri yolunu şaşırıp da, Başkan Bush'un Oval Ofisi gibi, dünyayı yöneten büyük başların ortamına girince, pek sevimli olmayan adını da Latinceye çevirmiş ve "Hippobosca Equina" olmuş. 
Başbakan Tayyip Bey ise, Ziya Paşa'nın ünlü mısralarından bir esintiyle şöyle değerlendiriyormuş bu durumu 
Murdar bir sineğe paye mi verir hiç değiştirmek adını 
Ne kadar yaldızlayıp, paye versen de sinek, yine aynı sinektir. 

Hippobosca Equina, Ankara'da Başbakanlıkta da görününce, kendisine Türkiye'nin AB üyeliği konusundaki durumunu sormuşlar 
- AB zirvesinde "gözlemci" olmadığımız için, Brüksel'de Konsey binası önündeki Türk bayağı da gönderden indirildi ne olacak şimdi 
Hippobosca Equina 
- Brüksel'deki Konsey binası önündeki Türk bayrağı da gönderden indirildi, ne olacak şimdi demekle olmaz ki, demiş. 
- Ya ne ile olur 
- Ya ne ile olur, demekle olmaz ki... 
- Söyle öyleyse nasıl olur 
- Söyle öyleyse nasıl olur, demekle olmaz ki... 
- Buraya bak, sıktın ama ha... 
- Buraya bak, sıktın ama ha, demekle olmaz ki... 

Sonunda İncili Çavuş'a başvurmuşlar 
- Yahu Çavuş, sen söyle ne demek istiyor bu atsineği 
İncili Çavuş 
- Ankara'nın, demiş AB üyeliği konusundaki durumunu anlatıyor. 
- Evet ama, iktidar sözcüleri de değişen bir şey yok, 3 Ekim'de müzakereler başlayacak, diyorlar. Onlar mı haklı, sinek mi 
İncili Çavuş'un yanıtı kısa olmuş 
- Sinek haklı... 

Öteki dünyada, Ankara politikacılarını sorguya çekiyorlarmış 
- Siz nasıl oldu da, Türkiye'yi, bir türlü "gelişmekte olan ülkeler" kategorisinden çıkarıp, "gelişmiş ülkeler" arasına sokamadınız Yoksa boynuna sarıldığınızı söylediğiniz "çağdaş"lığın, gırtlağına mı sarıldınız da, boğup öldürdünüz zavallıyı 
Ankara politikacıları da şöyle diyorlarmış 
- Hayır efendim, biz her zaman boynuna sarılmak istedik "çağdaş"lığın. Ne var ki o, gırtlağına sarıldığımızı sandı... 
- Ee nasıl öldü peki 
- Gırtlağını sıkıp canını çıkaracağımız korkusuyla, kalp krizinden öldü... 

Politik gündemden bir türlü düşmeyen başörtüsü, türban tartışmalarına, şimdi bir de bazı çevrelerce "eşarba yeşil ışık yakıldığı" yorumları eklendi... 
Gelenek görenek, din diyanet konularının her zaman sıcak tutulmasını, çok doğal karşılamak gerekiyor... 
AB üyeliğinin yolu, 17 Aralık'a kadar bayır aşağıyken, birden yokuş yukarı vurdu... 
İktidar politikacıları da ne yapsınlar 
- Bu dünyada madem rahat yok, bari millet öteki dünyada rahat etsin, diyerek artık o uğurdaki çalışmalarını artırıyorlar... 

İğneli sözlerden küçük bir demet 
İki türlü insan vardır eğlenmeyi düşünenler ve düşünürken eğlenenler... 
Bazı ülkelerde ikincilere çok kızılır eğlenmekten hiç bıkmadıkları için... 

Bazı kadınlarda akıl düzeyi yukarı doğru çıkmaya başlarmış memeleri aşağı doğru düşmeye başlayınca... 

Nefreti de hesaplı kullanmak gerekir çünkü çoğalabilir harcanmasını gerektiren yer ve kişiler... 

Kuşların ne kadar kanat çırptığı ile, üniformalıların ne kadar sağ ellerini kasketlerinin kıyısına kaldırıp indirdikleri bilinemez. 

Bu da Balzac'tan bir söz 
Yüksek yerlere ulaşmak için ya kartal olmak gerekir, ya da sürüngen... 

Neyzen Tevfik'ten politik bir yergiyle bitirelim yazıyı 
Kime sordumsa seni doğru cevap vermediler 
Kimi hırsız, kimi soysuz, kimi deyyus, dediler. 
Künyeni almak için partiye ettim telefon, 
Bizdeki kayda göre şimdi o mebus dediler. 



</TEXT>
</DOC>
