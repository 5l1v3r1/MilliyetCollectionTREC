<DOC>
<DOCNO> 370312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo25.html </URL>
<DATE> 2005/08/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
A ve Ümit Milli Takımlar, Sofya'ya gitti... 
</HEADLINE>
<TEXT>

     A ve Ümit Milli Futbol Takımları, Bulgaristan ile yarın yapacakları özel maçlar için Sofya'ya gitti. 
     Milliler, Atatürk Havalimanı'ndan özel uçakla Bulgaristan'ın başkenti Sofya'ya hareket etti. 
     Havalimanı'nda A Milli Takım futbolcularının gidişini basın mensupları izleyemedi. Kafile, iç hatlar için kullanılan CIP Salonu'ndan geçirilerek uçağa alındı. 
     Ümit Milli Futbol Takımı Teknik Direktörü Reha Kapsal, seyahat öncesi yaptığı açıklamada, Bulgaristan maçının kendileri için iyi bir başlangıç olmasını dilediğini ifade ederek, ''Takıma 10 yeni oyuncu aldık. Burada amacımız hem yapılanmak hem yarışmak. Şu anki kadroda daha sonra da değişiklikler olabilir. Bu kadro bütün oyunculara açık. Farklı oyuncular takip edilerek takımda yer alacak'' diye konuştu. 

     
</TEXT>
</DOC>
