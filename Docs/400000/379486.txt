<DOC>
<DOCNO> 379486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sontur27.html </URL>
<DATE> 2005/09/18/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Halk itfaiye ekibini geç gelmekle suçladı, 2 görevli yaralandı 
</HEADLINE>
<TEXT>

     Hakkari'de, vatandaşların, yangına müdahale etmekte geciktiği öne sürülen itfaiye ekiplerine saldırması sonucu 2 itfaiye görevlisi yaralandı. 
     Bağlar Mahallesi'nde, öğle saatlerinde yaklaşık 1000 bağ otun henüz belirlenemeyen nedenle alev alması sonucu çıkan yangın, vatandaşların müdahalesiyle çevredeki evlere sıçramadan söndürüldü. 
     Bu arada, geç geldikleri iddia edilen itfaiye ekipleri, vatandaşların saldırısına uğradı. 
     Arbede sonucu kafalarından yaralanan itfaiye erleri Yakup Tekçe ve Mehmet Kaya, Hakkari Devlet Hastanesi'nde tedavi altına alındı. 
     Belediye Başkan Vekili Bişar Mavigöz, yangın ihbarını aldıktan 5 dakika sonra olay yerine ulaşan ekiplerin saldırıya uğramasının kendilerini üzdüğünü söyledi. 
     
</TEXT>
</DOC>
