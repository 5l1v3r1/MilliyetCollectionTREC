<DOC>
<DOCNO> 384123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun11.html </URL>
<DATE> 2005/10/05/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Chirac, AB Komisyonu'na çattı 
</HEADLINE>
<TEXT>

     Fransa Cumhurbaşkanı Jacques Chirac, Avrupa Birliği Komisyonu’nun Avrupa’nın çıkarlarını koruyamadığını öne sürdü. 
     Paris'te konuşan Fransa Cumhurbaşkanı Chirac, Komisyon’un küresel ticaret konularında Avrupa'nın çıkarlarına sahip çıkmadığını, Avrupa iş pazarını savunmadığını iddia etti. 
     "Avrupa kurumlarının temel görevi, Avrupa’yı ekonomik ve sosyal anlamda korumaktır" diyen Chirac, "Komisyon bu sorunlarla nasıl ilgilenmez " sorusunu yöneltti. 
     Eleştirilere cevapsa AB Komisyonu Başkanı Jose Manuel Barroso'dan geldi. Barroso, Chirac'ı popülist davranmakla suçladı, "Avrupa daha açık olmalı" dedi. 
     Chirac’ın AB Komisyonu’na saldırısının iç politikayla bağlantılı olduğu tahmin ediliyor. 
     Fransa'da işçiler hükümetin ekonomi politikalarını protesto için greve giderken, ABD’nin bilgisayar devi HP ise Fransa'da bin 300'e yakın çalışanını işten çıkartmaya hazırlanıyor. 
     Chirac HP'nin bu kararından vazgeçmesi için AB Komisyonu’ndan yardım istedi, ancak Barroso reddetti. 
     
</TEXT>
</DOC>
