<DOC>
<DOCNO> 366314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yazar/akyol.html </URL>
<DATE> 2005/08/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
CHP neden böyle 
</HEADLINE>
<TEXT>


ALTAN Öymen'in aklından bile geçmiyordu CHP'nin İstanbul İl Başkanlığı'na aday olmak.. 
Beş ilçenin başkanı geldi, ısrar etti 
- Altan Bey, siz aday olmazsanız, kongremiz adaysız yapılacak 
Çünkü CHP'nin tüzüğüne göre, il başkanlığına aday göstermek için delegelerin yüzde 20'si tarafından teklif edilmek lazım Kolay değil çünkü 'istenmeyen' bir adayı teklif edecek delege, "Merkez-i Umumi"nin hışmına uğramayı göze almalıdır 
Öymen aday olursa, İstanbul kongresi ile kale duvarına dönmüş CHP'de bir değişimin, bir açılımın kapısını aralamak mümkün olabilecekti belki de... 
Aileden CHP'li Altan Öymen, hayatını bu partiye adadığı gibi, h l da idealistçe bir sorumluluk duyuyordu. 
Adaylık önerisine hayır diyemedi. 
Yakın tarihimiz hakkında hem bir hatır t hem bir analiz çalışması olan kitaplarının üçüncüsünü yazmayı da bıraktı... 
Ve klasikleşmiş CHP "gürültay"larından biri olan İstanbul kongresinde il başkanlığına aday oldu. 
Kavgalar çıktı, sandalyeler havada uçuştu... Netice malum... 

KONUŞMALAR parti yönetimine nasıl bir "halet-i ruhiye"nin h kim olduğunu gösteriyor 
"Dünya güçleri ve medya ittifak yapmış, Baykal'ın adayı Şinasi Öktem'in kaybetmesi için seferber olmuşlar..." 
İmiş... 
Aslında CHP kongresi kimsenin umurunda değildi, kimsenin dikkatini çekmeyen bir formaliteyi, bir kongre ilginçliğine dönüştüren Öymen'in adaylığıdır. 
Kaç defa genel merkez politikacılarından da dinledik 
"Cumhuriyet'i yıkmak, şeriatı getirmek isteyenler dünyada el ele vermiş, 'son kale' olan CHP'yi düşürmek istiyorlar..." 
İmiş... 
Sayın İsmail Cem bu mariz duygunun CHP'yi nasıl "statükoculuğa" ve halktan kopukluğa sürüklediğini defalarca yazmıştı yıllar önce hem de... 
Ve hem de aynı kitaba Sayın Baykal da imzasını atmıştı 
H l aynı komplo ve kuşatılmışlık duygusu sürdüğüne göre, CHP'nin 'genlerinde' böyle bir sorun var. 
CHP'nin büyümesini engelleyen faktörlerden biri budur 
Hem geniş kitlelere, genç nesillere, yeni fikirlere şüpheyle bakacak ve kendini "kale"ye kapatacaksın, hem de büyüyeceksin 
Olur mu bu Olmuyor işte... 

İSTANBUL CHP İl Başkanlığı caddelere bez afişler asmış 
"Bekle İstanbul, geliyoruz " 
CHP'nin geldiği de yok, İstanbul'un CHP'li bir belediyeyi beklediği de yok 
CHP kendini kandırmaktan vazgeçmeli artık Yenilenme olmadan büyümesi mümkün değil 
Türkiye'de okuryazarlık, eğitim, meslekleşme, orta sınıflaşma, dışa açılma, kısaca sosyolojik modernleşme süreçleri geliştikçe CHP'nin oy oranları geriliyor. 
1950'lerin cahil ve köylü Türkiye'sinde yüzde 40'a yaklaşan CHP bugün yüzde 20'ye şükrediyor 
Bunun sebebi, CHP'nin toplumdaki gelişme ve değişmenin gerisinde kalmış olması değil midir 1970'lerde "Ortanın Solu" hareketi, CHP çizgisinde yenilenmenin ve halkla barışmanın nasıl olacağını ortaya koymuştu. 
Bugünkü CHP ise, son elli yılık tarihinde en "içe kapanık" dönemini yaşıyor. 
Bırakın yaşasın... Öyle aday olarak, yenilenme isteyerek rahatsız etmemek lazım... 
Altan Öymen'in tecrübesi de bir kere daha gösterdi modern sosyal demokrasi artık geleceğini başka yerde aramalı... 



</TEXT>
</DOC>
