<DOC>
<DOCNO> 389920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur23.html </URL>
<DATE> 2005/10/26/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Eşi ve 2 çocuğunu bıçakla öldüren zanlı polise teslim oldu 
</HEADLINE>
<TEXT>

     Gaziantep’te kendisini aldattığından şüphelendiği eşi ile 2 çocuğunu bıçaklayarak öldürdüğü öne sürülen zanlı, İstanbul’da polise teslim oldu. 
     Polise başvuran Özcan D, 21 Ekim 2005 günü Gaziantep Türktepe Mahallesi’ndeki evinde eşi Yeliz ile çocukları Kardelen 8 ve Sezer’i 11 bıçakla öldürdükten sonra İstanbul’a gelen kardeşi Mustafa D’nin 31 , Kumkapı’da bekar evinde bulunduğunu ve teslim olmak istediğini bildirdi. 
     Bunun üzerine söz konusu eve giden Eminönü İlçe Emniyet Müdürlüğü Asayiş Büro Amirliği’ne bağlı ekipler, Mustafa D’yi, olayda kullandığı suç aleti bıçakla gözaltına aldı. 
     İstanbul Adliyesi’ne sevk edilmek üzere emniyetten çıkartılan D, basın mensuplarının soruları üzerine, "Bu bir namus cinayetidir. 
     Namusum için yaptım. Kayınvalidem eşimi peşkeş çekiyordu. 
     Şüphelendiğim için karımı 2 yıldır takip ediyordum. Şahsın evimden çıktığını görünce de gözüm hiçbir şey görmedi ve öldürdüm. 5 yıl önce de aynı şüpheyle karımı 5 yerinden bıçaklamıştım" dedi. 
     
</TEXT>
</DOC>
