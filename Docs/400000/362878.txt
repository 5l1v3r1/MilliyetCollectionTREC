<DOC>
<DOCNO> 362878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas13.html </URL>
<DATE> 2005/07/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Testis kanseri olan ve tedavi görenlerin çoğu baba olabiliyor 
</HEADLINE>
<TEXT>

     İngiltere’de faaliyet gösteren Kanser Araştırmaları Enstitüsü ve Royal Marsden kanser hastanesinin ortak araştırması, testis kanseri olan ve tedavi gören erkeklerin çoğunun baba olabildiklerini ortaya koydu. 
     Araştırma, 1982-1992 yılları arasında testis kanseri tedavisi gören ve iyileştikten sonra çocuk sahibi olmaya çalışan 200 erkek üzerinde yapıldı. 
     Bilim adamları, bu kişilerin yüzde 77’sinin doğal yollarla, yüzde 10’unun ise kısırlık tedavisi görmelerinin ardından çocuk sahibi 
     olabildiklerini açıkladı. 
     Sonuçları British Journal of Cancer adlı dergide yayımlanan araştırmada, yalnızca ameliyat olanların yüzde 85’i, ameliyat olan ve radyoterapi görenlerin yüzde 82’si, ameliyat olan ve kemoterapi uygulananların yüzde 71’i ve ameliyatın ardından hem kemoterapi, hem de radyoterapi görenlerin yüzde 67’sının baba olabildikleri belirlendi. 
     Bilim adamları, sadece ameliyatla yetinen ya da ameliyatı radyoterapi ile destekleyen erkeklerin doğurganlığının hastalıklarından fazla etkilenmediğine dikkati çekti. 
     Testis kanseri olan erkeklerin yüzde 83’ü, ameliyat ve tedaviden sonra cinsel yaşamlarında olumsuz yönde bir değişiklik olmadığını söylediler. 
     
</TEXT>
</DOC>
