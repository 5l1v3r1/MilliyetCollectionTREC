<DOC>
<DOCNO> 387642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/soneko29.html </URL>
<DATE> 2005/10/18/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Rabobank, muafiyet için başvurdu... 
</HEADLINE>
<TEXT>

     Rabobank International Holding B.V., Şeker Finansal Kiralama A.Ş'nin diğer hissedarlarına çağrıda bulunma zorunluluğundan muaf tutulmak için Sermaye Piyasası Kurulu'na SPK başvuruda bulundu. 
     Şekerbank T.A.Ş. ile ilgili olarak Rabobank International Holding B.V'den İMKB'ye gönderilen yazıda, 07 Temmuz 2005 tarihinde Şekerbank T.A.Ş. Personeli Munzam Sosyal Güvenlik ve Yardımlaşma Sandığı Vakfı ile imzalanan Şekerbank T.A.Ş. hisselerinin yüzde 51'inin satın alınmasına ilişkin hisse satın alma sözleşmesi neticesinde halka açık bir şirket olan Şeker Finansal Kiralama A.Ş'nin diğer hissedarlarına SPK'nın Halka Açık Anonim Ortaklıklar Genel Kurullarında Vekaleten Oy Kullanılmasına ve Çağrı Yoluyla Vekalet veya Hisse Senedi Toplanmasına İlişkin Esaslar Tebliği'nin 17. maddesinde öngörüldüğü üzere çağrıda bulunma zorunluluğu doğacağı anımsatılarak, ''SPK'ya Şeker Finansal Kiralama A.Ş.'nin diğer hissedarlarına çağrıda bulunmak zorunluluğundan muaf tutulmak için başvuruda bulunulmuştur'' denildi. 
     
</TEXT>
</DOC>
