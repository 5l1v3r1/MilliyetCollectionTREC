<DOC>
<DOCNO> 375764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko48.html </URL>
<DATE> 2005/09/05/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
IMF Heyeti 8 Eylül'de özel sektörle görüşmelere başlayacak... 
</HEADLINE>
<TEXT>

     Hazine, IMF heyetinin, 8 Eylül 2005 tarihinde İstanbul'da özel sektör ile görüşmelere başlayacağını açıkladı. 
     Hazine'den yapılan yazılı açıklamaya göre, stand-by düzenlemesine ilişkin değerlendirme çalışmaları kapsamında Uluslararası Para Fonu'ndan IMF bir heyet, Devlet Bakanı Ali Babacan tarafından Türkiye'ye davet edildi. 
     IMF heyeti, 8 Eylül 2005 tarihinde İstanbul'da özel sektör ile görüşmelere başlayacak, temaslarına 12 Eylül 2005 tarihinden itibaren Ankara'da resmi kurum ve kuruluş yetkilileri ile devam edecek. 
     Heyetin ziyareti kapsamında son makro ekonomik durum ve beklentiler ile yapısal reformlar konusundaki gelişmeler ele alınacak. 
     Bu çerçevede, 2005 yılı program hedefleri doğrultusunda kamu maliyesi ve para politikası alanlarındaki son gelişmeler gözden geçirilecek ve bankacılık, sosyal güvenlik ve vergi reformlarına ilişkin çalışmalar değerlendirilecek. 
     
</TEXT>
</DOC>
