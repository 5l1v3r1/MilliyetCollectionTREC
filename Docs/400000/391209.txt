<DOC>
<DOCNO> 391209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonyas01.html </URL>
<DATE> 2005/10/31/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
"Forum Show Salsa Cup" dans yarışması yapıldı 
</HEADLINE>
<TEXT>

     Ankara Sanat ve El Sanatları Fuarı kapsamında, Salsa Angora'nın düzenlediği ''Forum Show Salsa Cup'' dans yarışması yapıldı. 
     Atatürk Kültür Merkezi AKM Tiyatro Salonu'nda yapılan yarışmada birinciliği, Bursa'dan katılan İlker Gülcan-Sevginur Bayraktar çifti kazandı. 
     İlker Gülcan, ödülünü aldıktan sonra, dans yarışmasına ilk kez katıldıklarını, mutlu olduğunu belirtti. 
     Yarışmada ikinciliği Alize Sekman-Gazi Umdu, üçüncülüğü ise Esin Tekin-Alper Güleçoğlu çifti kazandı. 
     Aeorobik Jimnastik Türkiye Şampiyonu ve Balkan üçüncüsü olan Gazi Umdu, bir ödülün daha sahibi olduğu için çok mutlu olduğu söyledi. Yarışmada, birinciye 1000 YTL, ikinci ve üçüncülere ise gümüş takı hediye edildi. 
     Yarışma sonunda ellerinde Türk bayraklarıyla sahneye çıkan yarışmacılar, Cumhuriyet'in 82. yılı dolayısıyla ''10. Yıl Marşı''nı söylediler. 
     
</TEXT>
</DOC>
