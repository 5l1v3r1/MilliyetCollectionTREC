<DOC>
<DOCNO> 361583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/yasam/yas03.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde uzun mektup yazmak yasak 
</HEADLINE>
<TEXT>


GÖKÇER TAHİNCİOĞLU Ankara 

Yürürlüğe giren Hükümlü ve Tutukluların Emanete Alınan Kişisel Paralarının Kullanımına Dair Yönetmelik'e göre, hükümlü ve tutukluların 1 haftada harcayacakları paraya bakanlık karar verecek, kantinden yapacakları alışverişlerle mektup, faks ve telgraf gönderme harcamaları da bakanlığın limitlerini aşamayacak. 
Mahk mlar, avukatlarına savunmalarını postayla göndermek istediklerinde ya da yakınlarına uzun mektuplarla ulaşmayı arzuladıklarında da bakanlık engeliyle karşılaşacak. 

Harcama kayıtla 
Cezaevlerindeki harcamalar da para ödeyerek değil, defter kaydı üzerinden yapılacak. Hükümlü ve tutukluların, kantinden yaptıkları alışveriş, emanete alınan ve kasa defterine kaydedilen para miktarından düşülecek. 
Harcama için hükümlünün vasisinin onayını arayan bakanlık, emanete alınan faiz gelirlerinin kendisine 'hibe' edilmesi için tutuklu ve hükümlünün "rızasını" yeterli gördü. Cezaevine girerken, kişilerden faiz gelirlerini bakanlığa hibe edip etmeyeceği konusunda onay istenecek. 



</TEXT>
</DOC>
