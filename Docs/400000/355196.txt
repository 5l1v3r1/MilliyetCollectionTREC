<DOC>
<DOCNO> 355196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur20.html </URL>
<DATE> 2005/06/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Bu nasıl festival açılışı .. 
</HEADLINE>
<TEXT>

     Erdoğan CANKUŞ DHA 

      FETHİYE'nin Ölüdeniz Beldesi'nde bu yıl ikincisi yapılan Ölüdeniz Kültür ve Sanat Festivali, Babadağ'ın 1700 metrelik parkurundan iki keçinin, pilot eşliğinde yamaç paraşütü ile atlatılmasıyla başladı. 
     Ölüdeniz Belediyesi'nin amblemi olan keçi, 2'nci Ölüdeniz Kültür ve Sanat Festivali etkinliklerine imzasını attı. Festival, Dağdan günah keçisi atlatma' etkinliği ile start aldı. Ölüdeniz Belediyesi önünden Küpeli’ ve Hediye’ adlı iki keçiyi alan Sky Yamaç Paraşütü Firması Sahibi Pilot Murat Tüzer, burada Belediye Başkanı Keramettin Yılmaz ve Veteriner Hekim Necati Ocak tarafından uğurlandı. Ocak'ın kontrolünden geçen keçilerle parkura gelen Tüzer, hazırlıkların ardından bir yanına Hediye bir yanına da Küpeli'yi alarak, Babadağ'ın 1700 metrelik parkurundun atladı. Tüzer ve keçiler Ölüdeniz manzarası üzerinde uçarak, Belceğiz Plajı'na sorunsuz indi. 
     Keçilerle atlayış yapan Tüzer, Oldukça heyecanlıyım. Dünyada ilk kez keçi ile atlayış yapan pilot benim. Sorunsuz bir atlayış oldu. Veteriner, hatta Cumhuriyet Savcılığı'na bir sorun olup olmayacağı konusunda danıştım'' dedi. Başkan Yılmaz ise, Etkinlikler kapsamında iki keçiyi atlattık. Akşam saatlerinde de En güzel keçi yarışması' yapacağız. Bu yarışmayı ve atlayışı festival etkinliği içinde kalıcı hale getireceğiz'' diye konuştu. 
     Veteriner Hekim Ocak, Keçiler, özellikleri itibarı ile yüksek kayalıklardan oldukça rahat atlayış yapabilen çevik hayvanlardır. Bu atlayışta problem olmaz, hayvanseverler tepki göstermesin. Hayvana hiçbir zarar gelmedi'' dedi. 
     

     
</TEXT>
</DOC>
