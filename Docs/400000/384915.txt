<DOC>
<DOCNO> 384915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonyas02.html </URL>
<DATE> 2005/10/07/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Vücut şeklinize göre jean seçin 
</HEADLINE>
<TEXT>

     İster gece ister gündüz her mevsim şıklığın ve rahatlığın simgesi olan jeanleri, tipinize göre seçmelisiniz... 
     Sezonun veya mevsimin pek önemi yok Bluejeanler vazgeçilmez olmaya devam ediyor. Vücut şeklinize göre jean seçmek, "rahat"tan "şık"a geçmek hiç de zor değil. Önemli olan kendinize yakışacak jeani bulmak. İşte size işinizi kolaylaştıracak ipuçları 
     Eğer bacaklarınız kısaysa "Çizme kesimi" denen stil bacak boyunu daha uzun gösterir. Bacak kısımları fazla geniş olan jeanlerden veya bacakta kesimi olan jeanlerden kaçının. 
     Poponuz fazla büyük değil ama yuvarlaksa Kalçalara doğru inen bir model ve hafif bir "çizme kesimi" istediğiniz etkiyi yakalamanıza fırsat verecektir. Fazla küçük arka ceplerden kesinlikle kaçının. 
     Eğer kalçalarınız genişse Düşük bel" jeanler basıklaştırıcıdır. Bacak bölümünün dar olduğu modeller en iyi fikirdir çünkü siluetinizi uzatarak istenilen etkiyi yakalar. Fazla küçük arka ceplerden, ya da birbirinden fazla ayrık ceplerden kesinlikle kaçının. Çünkü geniş baseni vurgularlar. 
     Vücudunuz kıvrımsız ise Detaylı desenli, işlemeli veya büyük arka cepler ve "çizme kesimi" bir stildeki jean, probleminizi çözecektir. Fazla dar jeanlerden kaçının. 
     
     TAMAMLAYAN KIYAFETLER 
     "Rahat"tan "şık"a nasıl geçilir Bir gömlek, bir fular, topuklu bir çizme, çizmenize uyumlu bir çanta ve biraz da makyajla görünümünüz hemen şık bir havaya bürünecektir. Şık ve sofistike takılarda "şık"a geçişte en büyük yardımcınız olacaktır. 
     Dans etmeye çıkacaksanız Üstü işli, payetli veya taşlı bir büstiyer veya serinden korkuyorsanız, aynı tarzda kısa bir gömlek ve renkli topuksuz ayakkabılar ideal olacaktır. 
     İş görüşmesine gidecekseniz Jean'inizi beyaz bir gömlek ve süveter ile tamamlayabilirsiniz. 
     
</TEXT>
</DOC>
