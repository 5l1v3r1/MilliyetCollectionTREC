<DOC>
<DOCNO> 356638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonsiy01.html </URL>
<DATE> 2005/06/29/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Özürlüler Yasa Tasarısı kabul edildi 
</HEADLINE>
<TEXT>

     Özürlüler Yasa Tasarısı, TBMM Plan ve Bütçe Komisyonu'nda değiştirilerek kabul edildi. 
     Tasarıyla, malüllerin maaşları üç kat, herhangi bir işe yerleştirilemeyen özürlülerin aylıklarında ise iki kat artış sağlanıyor. 
     Düzenlemeyle özürlülerin eğitimleri, meslekleri, günlük yaşamları için özel olarak üretilmiş, araç gereç ve özel bilgisayar programları Katma Değer Vergisi'nden, sahip olduğu konut da emlak vergisinden muaf tutulacak. 
     Ayrıca özürlüler, 2000 cc'ye kadar dizel araç alımında Özel Tüketim Vergisi ödemeyecek. 
     
     Yedi yılda özgürleşecekler 
     Umuma açık her türlü, bina, yol, kaldırım, yaya geçidi, açık yeşil saha alanları, spor alanları ve benzeri alanlar, yedi yıl içinde özürlülerin erişilebilirliğine uygun hale getirilecek. 
     Belediyeler, şehir içinde kendilerince sunulan ve denetimlerinde olan toplu taşım hizmetlerini de yedi yıl içinde özürlülerin erişebilirliğine uygun olması için gerekli tedbirleri alacak. 
     
</TEXT>
</DOC>
