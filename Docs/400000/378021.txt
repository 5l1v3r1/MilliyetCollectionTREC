<DOC>
<DOCNO> 378021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun33.html </URL>
<DATE> 2005/09/13/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Rusya, Talabani'nin açıklamaları karşısında şaşkın 
</HEADLINE>
<TEXT>

     Irak Devlet Başkanı Celal Talabani'nin Rus basınında dün yayımlanan açıklamalarının, Rus liderleri şaşırttığı bildirildi. Nezavisimaya gazetesinde yer alan haberde, Talabani'nin dün Rus basınında yer alan açıklamalarının Rus yetkilileri şaşırttığı belirtilerek, bu konuda resmi bir açıklamanın yapılabileceği kaydedildi. 
     Rusya'nın Bağdat Büyükelçiliği Maslahatgüzarı İlya Margunov Nezavisimaya'ya yaptığı açıklamada, ''Büyükelçilik durumu analiz ediyor ve Devlet Başkanı'nın bu açıklamayı yapmasına neyin neden olduğunu anlamaya çalışıyor. Bu açıklamaların, Rusya liderliği ve Dışişleri Bakanlığı tarafından karşılığını bulacağına inanıyoruz'' dedi. 
     Haberde, Talabani'nin 2003 yılında Irak'ın borçlarının büyük bir bölümünün silindiği ve Moskova'da sıcak bir şekilde karşılandığı hatırlatılarak, Talabani'nin açıklamalarının gözlemcileri de şaşırttığı belirtildi. 
     Gözlemcilerin, Talabani'nin ''Parlamento seçimlerinde Rusya'nın Sünnilerin seçimleri boykot ettiği'' açıklamasına neden 6 aydan sonra cevap verdiğini anlayamadıklarını söylediği kaydedilen haberde, şu görüşlere yer verildi 
     ''Analistler, Talabani'nin Kürt kimliğinden dolayı böyle bir açıklama yapmış olabileceğini belirtiyorlar. Çünkü bir Kürt olarak Moskova'nın Saddam yönetimiyle yakın temasta olması nedeniyle Kürtlerin kimyasal silahla zehirlenmesine ilgi göstermemiş olduğuna inancıyla böyle bir açıklamayı yapmış olabilir. Öte yandan, mevcut rejimi korumaya çalışan Talabani, Bağdat'ta Amerikalılarla aynı gemide. ABD Irak'ta büyük sorunlarla karşı karşı ve Başkan Putin uluslararası koalisyona katılacağını açıklarsa buna çok olumlu tepki verirler. Ancak Kremlin, Dicle ve Fırat kıyılarına sadece sivil uzmanları gönderme teklifinde bulundu.'' Adının açıklanmasını istemeyen bir Rus diplomat da gazeteye yaptığı açıklamada, Talabani'nin ''bağımsız ve deneyimli'' bir politikacı olduğu belirterek, ''Böyle açıklama yapması için bir şeyler veya birileri onu zorlamıştır. Büyük bir olasılıkla da Saddam döneminde yapılan anlaşmaların revize edilmesini amaçlıyor'' dedi. 
     
     TALABANİ NE DEMİŞTİ 
     Talabani, Rus interfaks ajansına verdiği demeçte, bir soru üzerine, Rusya'nın Irak ile ilişkilerine ABD çerçevesinden baktığını belirterek, ''Ancak Rusya'nın doğrudan Irak hükümeti, parlamentosu, siyasi partileri ve siyasi gruplarıyla ilişki kurması gerekiyor'' demişti. 
     Rusya'nın Amerikan askerlerinin Irak'tan çıkmasını istediğini belirten Talabani, açıklamasını şöyle sürdürmüştü 
     ''ABD askerlerinin yarın gittiğini düşünün. Sizce bu Irak'ta iç savaşı başlatmaz mı Türkiye'nin Türkmenlerin hakkını savunma iddiasıyla ülkenin kuzeyine girmesini kim engelleyecek Suriye'yi kim engelleyecek Hayır, Rusya'nın mevcut politikası gerçekçi değil. Alın parlamento seçimlerini. Rusya ülke halkının yüzde 60'ının katıldığı seçimleri tanımak yerine ülkenin batısında seçimlerin boykot edildiğini söyledi. Bu pozisyonunun daha çok dost olmayan bir görüntüsü var. Bu şüpheli yaklaşmamıza neden oluyor. Zaman çok hızlı geçiyor. Siz Rusya ise zemin kaybediyorsunuz.'' Irak Devlet Başkanı Celal Talabani, Rus şirketlerinin hükümetlerinin Irak'a yönelik tutarlı bir politika izlemediği sürece, Irak piyasasına dönemeyeceklerini anlamaları gerektiğini de sözlerine eklemişti. 
     
</TEXT>
</DOC>
