<DOC>
<DOCNO> 383863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko19.html </URL>
<DATE> 2005/10/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hisarcıklıoğlu Erdemir için bir araya gelmeye mahkumuz 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ERDEMİR'in özelleştirilmesi ilgili olarak, ''Son 48 saatlik süreci hep beraber izledik, bir araya gelmeye mahkumuz'' dedi. Milletlerarası Ticaret Odası ICC Türkiye Milli Komitesi'nce TOBB Konferans Salonu'nda düzenlenen 4. Tahkim Semineri'ne katılan Hisarcıklıoğlu, çıkışta gazetecilerin ERDEMİR'in özelleştirilmesiyle ilgili sorularını yanıtladı. 
     Gazetecilerin ''Özelleştirme masasına siz mi oturacaksınız '' şeklindeki soruları üzerine Hisarcıklıoğlu, masaya kendisinin oturmayacağını söyledi. ''İhale öncesinde son bir değerlendirme alabilir miyiz '' sorusu üzerine Hisarcıklıoğlu, Ereğli Ortak Girişim Grubu'nun kendisine düşen misyonu bugün için yerine getirdiğini belirterek, şunları söyledi 
     ''Ortak olma kültürünü bugün artık Anadolu'nun birçok ilinde görmekteyiz. Her tarafta ortak girişim grupları olarak müteşebbislerimiz kendileri bir araya gelmeye başladılar. Son 48 saatlik süreci hep beraber izledik. Bir araya gelmeye mahkumuz. Son iki günde çıkan sonuç bizim güçlerimizi birleştirmeye mahkum olduğumuzdur. Eğer biz güçlerimizi bir araya getirmezsek gerek uluslararası arenada, gerekse uluslararası ticaret alanında kaybedenlerden oluruz.'' 
     
</TEXT>
</DOC>
