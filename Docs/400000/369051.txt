<DOC>
<DOCNO> 369051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sontur28.html </URL>
<DATE> 2005/08/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Kadıköy'de yeni bir plaj daha açılıyor... 
</HEADLINE>
<TEXT>

     Kadıköy Belediyesi, Caddebostan Halk Plajı’ndan sonra 15 Ağustos’ta Tarihi Fenerbahçe Plajı’nı da açıyor. 
     Belediye, Fenerbahçe’ye yıktığı Piramit Alışveriş Merkezi’nin yerine plaj yaptığını bildirdi. 
     Kadıköy Belediyesi’nden yapılan yazılı açıklamada, "Fenerbahçe Beach Club" adıyla açılacak olan yeni plajın 4 bin metrekarelik bir alana kurulduğu belirtildi. 
     Mısır’dan ithal edilen 35 yetişkin palmiye ağacı ile süslenen plaja Tekirdağ’dan 400 mekreküp kum serildiğinin kaydedilen açıklamada, plajın açılışına Brezilya’dan Samba Brasil Dans Grubu’nun davet edildiği belirtildi. 
     Açıklamada, özel güneşlenme kabinleri ve minderleri, bambu şezlongları, soyunma kabinleri, özel duş kabinleri ve tuvaletler, özürlü tuvaletleri, kafeterya ve restaurantların yapıldığı bildirildi. 
     Girişin ücretli olacağı plajda, 15 YTL ödeyenlerin soğuk içecek, havlu-şezlong ve şemsiye hizmetini ücretsiz alacağı belirtildi. 
     
</TEXT>
</DOC>
