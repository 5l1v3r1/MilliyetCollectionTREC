<DOC>
<DOCNO> 396362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur07.html </URL>
<DATE> 2005/11/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Cinsel organından vuruldu 
</HEADLINE>
<TEXT>

     Ali BALLI KONYA, DHA 

KONYA'da aşırı alkollü 33 yaşındaki Durmuş Sarıtaş evine giderken, tartıştığı kimliği belirsiz saldırgan tarafından cinsel organından tabancayla vuruldu. Yaralanan, ancak hayati tehlikesi bulunmayan Sarıtaş'ın cinsel organının işlevini yitirebileceği belirtildi. 
     Olay, bugün sabaha karşı Selçuk İlçesi'nde İnceminare sokakta meydana geldi. Evine dönmek üzere sokakta yürüyen aşırı alkollü Durmuş Sarıtaş, karşılaştığı tanımadığı bir kişiyle tartıştı. Henüz belirlenemeyen bir nedenle çıkan tartışmada kuru sıkının namlusunu değiştirip gerçek mermi atabilir hale getirdiği tabancasını çeken saldırgan, Sarıtaş'ın cinsel organına doğru bir el ateş etti. Kimliği belirsiz saldırgan kaçarken, kanlar içinde kalan Sarıtaş çevredekiler tarafından Konya Numune Hastanesi'ne kaldırıldı. 
     Tedavi altına alınan Sarıtaş'ın hayati tehlikesinin bulunmadığı belirtilirken, cinsel organının işlevini yitirebileceği vurgulandı. Olayla ilgili soruşturmanın sürdürüldüğü bildirildi. 
     
</TEXT>
</DOC>
