<DOC>
<DOCNO> 374100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonsiy03.html </URL>
<DATE> 2005/08/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Başbakan Erdoğan’ın korumalarına dayak suçlaması 
</HEADLINE>
<TEXT>

     HÜLYA YILMAZ İstanbul DHA 

      BAŞBAKAN Recep Tayyip Erdoğan’ın korumalarının şerit değiştirmediği gerekçesiyle bir şoförü dövdüğü öne sürüldü. 
     Başbakan Erdoğan Ankara’ya gitmek üzere konvoyla birlikte Üskürdar’daki evinden Atatürk Havalimanı’na doğru hareket etti. E-5 Karayolu’nun İncirli Mevkii'nde korumalara ait otomobillerden birinin içinden inen kişilerin yol kenarında bekleyen minibüs şoförüyle tartıştı. Aralarında Başbakan Recep Tayyip Erdoğan’ın yeğeni Ali Erdoğan’ın da bulunduğu öne sürülen korumalar, kameralar olay yerine yaklaşırken otomobillerine binip hızla ayrıldı. 
     Gözünün altı kanayan şoför Ayhan Özgür, korumaların kendisini şerit değiştirmediği için durdurarak dövdüğünü öne sürerek, Beni zorla minibüsten indirmek istedi. Ancak, inmedim. İnsem beni daha berbat bir hale getirirlerdi'' diye konuştu. Özgür, korumalardan şikayetçi olmayacağını belirterek, Başbakan bu görüntüleri görsün'' diye konuştu. 
     
</TEXT>
</DOC>
