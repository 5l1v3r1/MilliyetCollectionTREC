<DOC>
<DOCNO> 360181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur41.html </URL>
<DATE> 2005/07/11/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Kenan Onuk toprağa verildi 
</HEADLINE>
<TEXT>

     Uzun süredir mücadele ettiği amansız hastalığa yenik düşerek, tedavi gördüğü özel hastanede sabaha karşı yaşamını yitiren NTV Spor Yayınları Koordinatörü Kenan Onuk, toprağa verildi. 
     Onuk için önce çalıştığı NTV'de bir tören yapıldı. Buradaki konuşmaların ardından Onuk'un cenazesi alkışlar arasında alınarak Teşvikiye Camii'ne getirildi. İkindi vakti kılınan namazın ardından Onuk'un cenazesi Zincirlikuyu Mezarlığı'na götürülerek toprağa verildi. 
     Teşvikiye Camii'ndeki cenaze törenine Onuk'un ailesi ve yakınlarının yanı sıra, İstanbul Valisi Muammer Güler, Büyükşehir Belediye Başkanı Kadir Topbaş, Emniyet Müdürü Celalettin Cerrah, Şişli Belediye Başkanı Mustafa Sarıgül, CHP Milletvekili Berhan Şimşek, UEFA Asbaşkanı Şenes Erzik, Türkiye Milli Olimpiyat Komitesi Başkanı Togay Bayatlı, eski Devlet Bakanı Mehmet Ali Yılmaz, Futbol Federasyonu Başkan Vekili Şekip Mosturoğlu, MHK Başkanı Ufuk Özerten, Milli Takımlar Sorumlusu Fatih Terim, Beşiktaş Kulübü Başkanı Yıldırım Demirören ve ikinci başkan Murat Aksu, Galatasaray Kulübü Başkanı Özhan Canaydın ve ikinci başkan Ergun Gürsoy ile Fenerbahçe Kulübü Asbaşkanı Mahmut Uslu'nun da aralarında bulunduğu spor, siyaset ve medya dünyasından isimler katıldı. 
     
</TEXT>
</DOC>
