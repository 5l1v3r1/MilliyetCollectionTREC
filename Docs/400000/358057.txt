<DOC>
<DOCNO> 358057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko42.html </URL>
<DATE> 2005/07/04/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Haziran'ın zam şampiyonu patates 
</HEADLINE>
<TEXT>

     Haziran ayında en yüksek fiyat artışı tüketici fiyatları endeksi bazında yüzde 38.27’yle patateste yaşandı. 
     Üretici fiyatları endeksi bazında en yüksek artış ise yüzde 34.07’yle inşaat için bloklar ve tuğlalar fiyatında görüldü. 
     Devlet İstatistik Enstitüsü’nün DİE tüketici fiyatları endeksine TÜFE göre, yüzde 38.27’yle en yüksek fiyat artışı yaşanan patatesi, yaz tatilinin de etkisiyle yurtiçi ve yurtdışı tur ücretleri izledi. Yurtdışı kültür amaçlı tur ücreti yüzde 16.70 ve yurtiçi bir hafta ve daha fazla süreli tur ücreti de yüzde 10.64 oranında arttı. 
     
     ÖZEL EĞİTİM ÜCRETLERİ ZAMLANDI 
     Haziran ayında kayıt dönemleri yaşanan özel eğitim harcamalarında da artış gözlendi. Özel lise ücreti yüzde 7.98, özel ilköğretim ücreti ise yüzde 6.94 oranında 
     zamlandı. 
     Elmanın yüzde 5.27 oranında zamlandığı haziran ayında, fırınlı ocaklar yüzde 4.57, mazot da yüzde 4.44, normal buzdolabı yüzde 3.77, çamaşır makinası da yüzde 3.58 oranında zam gördü. 
     Üretici fiyatları endeksi kapsamında da en yüksek fiyat artışı yüzde 34.7’yle inşaat için bloklar ve tuğlalar ve yüzde 20.89’le enerji nakil direklerinde yaşandı. Motorin fiyatının yüzde 13 oranında arttığı haziran ayında alabalık yüzde 11.30, kurşunsuz teller yüzde 7.29 ve bakır teller yüzde 4.35 oranında zamlandı. 
     
     FİYATI DÜŞENLER 
     Haziran ayında TÜFE ve ÜFE kapsamındaki ürünlerin önemli bir bölümünde ise fiyatlar geriledi. Tüketici fiyatları endeksi bazında en yüksek fiyat düşüşü yüzde 42.97’yle domateste yaşandı. Söz konusu dönemde salatalık 
     yüzde 27.16, yumurta yüzde 4.52, mercimek ise yüzde 4.8 oranında ucuzladı. ÜFE kapsamında ise sivri biber yüzde 18.49, domates yüzde 17.86, salatalık yüzde 17.80, karpuz yüzde 14.64, kabak yüzde 12.18 ve tişörtler yüzde 10.97 oranında fiyat düşüşü kaydetti. 
     
</TEXT>
</DOC>
