<DOC>
<DOCNO> 374080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sondun43.html </URL>
<DATE> 2005/08/30/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
ABD'de yüzlerce can kaybından endişe ediliyor... 
</HEADLINE>
<TEXT>

     ABD’nin Meksika Körfezi kıyılarını vuran Katrina kasırgasının, Biloxi kentinde yüzlerce can kaybına yol açtığından endişe edildiği bildirildi. 
     Kent yetkililerinden Vincent Creel, Biloxi’te Katrina kasırgasının yol açtığı felakette yüzlerce kişinin ölmüş olabileceğini belirterek, "Camille kasırgasında ölü sayısı 200’dü, bunda ise daha fazla olacak" dedi. 
     Aynı bölgeyi 1969’da vuran, Mississipi ve Louisiana eyaletleri çevresinde yıkıma yol açan Camille kasırgasında 256 kişi ölmüştü. 
     Bu arada, Katrina kasırgasının ABD tarihindeki en büyük maddi yıkıma yol açabileceği belirtiliyor. 
     Loisiana eyalet valisi Kathleen Balonco, düzenlediği basın toplantısında, "Yıkım, bizim en kötü tahminlerimizden daha büyük" dedi. 
     Kasırgadan en fazla zarar gören kentlerden New Orleans’ın Belediye Başkanı Ray Nagin de kentin yüzde 80’inin sular altında kaldığını, sular üzerinde cesetlerin yüzdüğünü ve su seviyesinin yükselmekte olduğunu bildirmişti. 
     
</TEXT>
</DOC>
