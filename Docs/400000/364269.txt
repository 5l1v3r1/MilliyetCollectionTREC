<DOC>
<DOCNO> 364269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/spor/spo07.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerin hesabı şaştı 1-3 
</HEADLINE>
<TEXT>


Ay-Yıldızlı ekibimiz Dünya Şampiyonası'nda Japonya'dan sonra Sırbistan Karadağ engeline de takıldı, A Grubu'ndaki ikinci yenilgisini alarak final şansını mucizelere bıraktı 


Genç Bayan Voleybol Milli Takımımız Dünya Kupası A Grubu'ndaki üçüncü maçında Sırbistan Karadağ'a 3-1 mağlup oldu, final şansını zora soktu. 
Japonya yenilgisinin şokunu üzerinden atamayan Ay-Yıldızlı takım, rakibi karşısında ilk iki sette dağınık bir görüntü sergiledi. Manşet alamayan, oyunu kuramayan ve serviste de etkili olamayan genç milliler, 25-18 ve 25-20'lik setlerle 2-0 geriye düştü. Üçüncü sette toparlanan genç milli takım, skoru 2-1'e taşıdı. Ancak dördüncü sette Sırbistan Karadağ, Ay-Yıldızlı ekibimizin hatalarını iyi değerlendirerek 25-15'lik set skoruyla salondan 3-1 galip ayrıldı. Türkiye yarın saat 19.00'da Brezilya ile karşılaşacak. 
Diğer sonuçlar ise şöyle A GRUBU ABD-Japonya 3-2, Brezilya-Hırvatistan 3-1, B GRUBU Mısır-Porto Riko 0-3, Dominik Cumhuriyeti-Rusya 0-3, İtalya-Çin 2-3 

Maçın karnesi 
HAKEMLER Milev Georgiev Bulgaristan , Denny Cesperes Dominik Cumhuriyeti 
TÜRKİYE Gizem Giraygil 5 , Seda 7 , Duygu 6 , Güldeniz 5 , Aslı 6 , Eda 7 , Gizem Güreşen 5 , Ergül 6 , Merve 7 , Naz 5 , Neriman 5 , Gülbahar 6 
SIRBİSTAN KARADAĞ Jaksic 8 , Karic 6 , Antonijevic 7 , Hanusic 8 , Vesovic 7 , Mratinkovic 7 , Radovic 7 , Petrovic 5 , Drpa 5 
SETLER 18 25, 20 25, 25 22, 15 25 

A GRUBU PUAN DURUMU TAKIMLAR O G M AS VS P Brezilya 3 3 - 9 2 6 S.Karadağ 3 3 - 9 3 6 Japonya 3 1 2 6 7 4 Türkiye 3 1 2 5 6 4 ABD 3 1 2 4 8 4 Hırvatistan 3 - 3 2 9 3 


</TEXT>
</DOC>
