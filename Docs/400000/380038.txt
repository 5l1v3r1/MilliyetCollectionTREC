<DOC>
<DOCNO> 380038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur13.html </URL>
<DATE> 2005/09/20/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Güneydoğu'nun yaşayan son eşkıyası 
</HEADLINE>
<TEXT>

     Faruk BALIKÇI - Muzaffer DURU DHA 

      GÜNEYDOĞU’nun yaşayan son eşkıyası’ olarak Samedo’ adıyla tanınan 63 yaşındaki Samet Çelik, kan davası nedeniyle çıktığı Sason Dağları'nda 11 yıl eşkiyalık yaptı. 41 yıl hapis cezası alan ve 3 yıl tutuklu kaldıktan sonra afla cezaevinden çıkan Çelik, hiç bir sorunun silahla çözülemeyeceğini ve adı eşkıyaya çıktığı için herkesin kendisinden korktuğunu anlatırken, Yaşadığım o hayattan pişmanlık duyuyorum'' dedi. 
     Güneydoğu’nun yaşayan son eşkıyası Samet Çelik, DHA muhabirleri ile görüştü. 1960 yılında amcası M.Ali Çelik’i öldüren kişiyi, öldürdükten sonra teslim olmayarak dağa çıkan ve 11 yıl boyunca jandarmadan kaçarak dağlarda dolaşan 15 çocuk sahibi Samet Çelik, eşkıyalık günlerini anlattı. Batman’ın Sason İlçesi'ndeki dağlarda elinde Beşli’ dediği Kırıkkale tüfeğiyle 11 yıl geçiren ve ondan fazla çatışmaya girerek her seferinde kurtulmayı başaran Samedo’ lakabı ile tanınan Samet Çelik, adının Efsane’ haline gelmesi ile kız alıp vermeden, arazi sorunlarına kadar her türlü sorunu çözmeye yöneldi. Kadınların uyumayan çocuklarını, Seni Samedo’ya veririz’ diyerek korkuttuğunu duyduğunu anlatan Çelik, şöyle dedi 
     Kan davası nedeniyle çıktığım Sason dağlarında, kimi zaman mağaralarda, kimi zamanda köylere inerek yaşadım. Annem bana gizlice askeri bir elbise göndermişti. Sason dışındaki bölgede dolaştığım zaman yakalanmamak için bu askeri elbiseyi giyiyordum. Her başarıdan sonra kendime rütbe veriyordum’. 11 yılın sonunda ise Albay rütbesine kadar yükseldim.'' Samet Çelik, Dibek Mezrası'nda bulunduğunu askerlerin haber aldığını, operasyon düzenlediğini, teslim olmadığı çatışmada 1 er ile 1 astsubayın şehit düşmesinden sonra dönemin Sason Belediye Başkanı Salih Aslan'ın, şöyle dedi 
     Samedo’yu teslim olmaya ikna edeceğim'' diyerek Albay Galip Göksal’a başvurduğunu anlattı. Çelik’in sıkıyönetim mahkemeleri yerine, sivil adliyede yargılanması isteğine, Albay Galip Göksal olumlu yanıt verdi. Bir sabah kadınların zılgıtlarıyla, davul-zurna sesleri duyuldu. Samedo teslim olmaya geliyor’ haberi ilçeye ulaştı. Belediye Başkanı Salih Aslan, Samet Çelik ve yanında kardeşi Sabri Çelik ile birlikte Kendi köyü olan Geçitli Köyü'nde 150 kişilik grupla 1971 yılında Sason’da karakola teslim oldum. Albay Galip Göksal’a teslim olurken, Adalete sığınmaya geldim’ dedim. 1971 yılında sivil mahkemede yargılanarak 3 ayrı davadan toplam 41 yıl hapis cezası aldım. 3 yıl cezaevinde yattıktan sonra Bülent Ecevit’in 1974 yılında çıkardığı genel af ile serbest bırakıldım. Daha sonra Tekel Fabrikası'nda işe girdim ve buradan emekli oldum. 
     
     ECEVİT’E ÇALIŞTI 
     Samet Çelik, diyet borcunu ödemek içinde 2002 yılında bir dönem eşkıyalık yaptığı Merato Dağları'nda Bülent Ecevit için köyleri gezerek oy toplamaya çalıştığını söyledi. Çelik, Mecbur kaldığım için dağa çıktım. Adım eşkıyaya çıktığı için herkes benden korkuyordu. Eşkıyalık dönemimde devlet ile bir sorunum yoktu. 2 asker hayatını kaybedince, devlet ile karşı karşıya geldim ve silahla bir yere varılamayacağını anlayarak teslim oldum. Yaşadığım ohayattan pişmanlık duyuyorum'' diye konuştu. 
     Sason'daki dağlarda 11 yıl boyunca jandarmadan kaçan ve her seferinde operasyanlardan kurtulan Samedo’nun annesi Hazal Çelik, Amcasını öldüreni öldürdüğü için Oğlum dağa çıkmakta mecbur kaldı'' dedi. 
     Anne Hazal Çelik Samedo’nun küçük yaşlarda uslu ve sessiz bir çocuk olduğunu, dağa çıkmasından sonra evlerine defalarca baskın yapıldığını, kaydederek, Oğlumun dağa çıkmasını hiç istemedim. Çevre köylüler onu kahraman olarak görüyorlardı. Oğlum Samet’in 19971 yılında teslim olması en çok beni sevindirdi. Çünkü ölmesine dayanamazdım'' diye konuştu. 
     
</TEXT>
</DOC>
