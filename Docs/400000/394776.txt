<DOC>
<DOCNO> 394776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko32.html </URL>
<DATE> 2005/11/14/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Türk Telekom, Oger Telecom'a devredildi... 
</HEADLINE>
<TEXT>

     Türkiye'nin en büyük özelleştirmesi olan Türk Telekom'da hisse devri tamamlandı. 
     Türk Telekom'un yüzde 55 oranındaki hissesinin, alıcı firma Oger Telecom'a devrine ilişkin hissedarlar sözleşmesi ile hisse rehin sözleşmesi imzalandı. 
     Halkbank Genel Müdürlük binasındaki törene Maliye Bakanı Kemal Unakıtan, Ulaştırma Bakanı Binali Yıldırım, Özelleştirme İdaresi Başkanı Metin Kilci, Türk Telekom Yönetim Kurulu Başkanı Erkan Akdemir, Türk Telekom Genel Müdürü Mehmet Ekinalan ile Oger Telecom Başkan Yardımcısı Muhammed Hariri ve Oger Telecom Üst Yöneticisi CEO Paul Doanny katıldı. 
     Temmuz ayı başında gerçekleştirilen Türk Telekom'un yüzde 55'inin blok satışına ilişkin ihalede, en yüksek teklifi 6 milyar 550 milyon dolar ile Oger Telecom vermişti. 

     
</TEXT>
</DOC>
