<DOC>
<DOCNO> 387775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonyas10.html </URL>
<DATE> 2005/10/18/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
En etkili kilo kontrolü 
</HEADLINE>
<TEXT>

     AFP, AP 

      Obezite nedeniyle ölenlerin sayısı azalırken uzmanlar diyet yapanlara ipucu verdi Sık sık tartıya çıkan, verdiği kiloları geri almaz... 
     Kanada'da toplanan obezite uzmanları, müjde verdi Obezite salgına dönüşmeden alınan önlemler sayesinde, şişmanlık ve bundan kaynaklı ölümler azalıyor. Bir haber de diyet yapanlara Sık sık tartıya çıkarsanız, verdiğiniz kiloları geri alma tehlikesi azalır. 
     Obezite Derneği'nin hesaplamalarına göre 12 yıl önce 300 bin ile 420 bin arası Amerikalı obezite kurbanı olurken, şimdi bu rakamlar 112 bine düştü. Araştırma her ne kadar ABD'yi kapsasa bile, yaşam tarzı benzerliklerinden ötürü Avrupa'da da sonuçların benzer olacağı belirtiliyor. 
     Araştırmalara göre obezitedeki düşüşle birlikte yaşam süresi de uzadı. Kalp hastalığı sıklığı, 1980'lerdeki oranın yarısına geriledi, kötü kolesterol seviyesi de 1960'lardan bu yana düşüş trendine girdi. 
     Obezite Derneği toplantısında, diyet yapan kişilerin, kilolarını muhafaza etmelerine yardım edecek bir çalışma da açıklandı. Diyetten sonraki bir yılda, verilen kilonun üçte biri, ikinci yılda ise üçte ikisi geri kazanılıyor. Brown Üniversitesi'ndeki Kilo Koruma Merkezi'nin yürüttüğü çalışmaya, çoğu kadın 291 kişi katıldı. Katılımcıları, vücut ağırlıklarının en az yüzde 10'unu kaybederek yaklaşık 20 kilo ortalama 77 kiloya düşen kişiler oluşturdu. 
     Uzmanlar, katılımcıları görüşme türlerine göre internet, yüz yüze görüşme ve mektup grupları olarak üçe ayırdı. Herkese tartı veren uzmanlar, katılımcılara her gün tartıya çıkmalarını önerdi. Bir buçuk yıl sonra yoğun destek alan kişilerin kilolarını koruduğu görüldü. Araştırmacıları en çok şaşırtan sonuç ise tartıya çıkma sıklığı arttıkça kilo korumanın da istikrarlı bir şekilde devam etmesi oldu. 
     
</TEXT>
</DOC>
