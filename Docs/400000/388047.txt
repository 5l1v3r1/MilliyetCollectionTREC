<DOC>
<DOCNO> 388047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur11.html </URL>
<DATE> 2005/10/19/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Evine çağırıp fuhuş yaptırdı .. 
</HEADLINE>
<TEXT>

     Erdoğan CANKUŞ DHA 

      FETHİYE'de bir evde zorla tuttukları 19 yaşındaki F.A. ile 17 yaşındaki S.Ç.'yi para karşılığında erkeklere pazarladıkları iddia edilen biri kadın 3 kişi gözaltına alındı. Zanlılar tutuksuz yargılanmak üzere serbest bırakıldı. 
     Uşaklı F.A. ile S.Ç., garson olarak iş bulmak için gittikleri Fethiye'de daha önce İzmir'de tanıştıkları hemşerileri Gamze adlı kadının yönlendirdiği 35 yaşındaki Necla A.'ya telefonla ulaştı. Önceki sabaha karşı kızlara eğlence mekanlarında iş bulacağını söyleyen Necla A., Karagedik semtindeki evine çağırdı. 
     Eve gelen kızlar F.A. ve S.Ç., Necla A.'nın yanı sıra evde daha önce tanımadıkları 22 yaşındaki A.K. ve yine 22 yaşındaki N.U.'yla karşılaştı. İddiaya göre A.K. ve N.U., tehdit ettikleri kızları fuhuşa zorladı. Evde zorla tutulan kızlardan F.A. aynı gün öğle saatlerinde otomobiliyle gelen bir kişi tarafından götürüldüğü ormanlık alanda cinsel ilişkiye girdi. 
     Necla A.'nın evindeki hareketlilikten şüphelenen komşularının ihbarı üzerine harekete geçen polis, eve baskın yaptı. Kurtarılan iki kız şikayetçi olurken, gözaltına alınan Necla A. ile A.K. ve N.U. sevk edildikleri adliyede çıkarıldıkları nöbetçi mahkeme tarafından tutuksuz yargılanmak üzere serebset bırakıldı. 
     
</TEXT>
</DOC>
