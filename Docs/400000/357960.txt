<DOC>
<DOCNO> 357960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/spor/spo12.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral Roger Federer 
</HEADLINE>
<TEXT>


Dünya klasmanının 1 numarası İsviçreli raket, Wimbledon finalinde Roddick'i kolay geçti. Maçı 6-2, 7-6 ve 6-4'lük setlerle alan 23 yaşındaki tenisçi, kortların en prestijli turnuvasını üst üste üçüncü kez kazandı 


Wimbledon Açık Tenis Turnuvası'nna tek erkekler kategorisinde Roger Federer'in ambargosu sürüyor. İsviçreli raket, sezonun üçüncü 'Grand Slam'inin finalinde 2 numaralı seribaşı Andy Roddick'i 3-0'lık skorla zorlanmadan mağlup ederek, bu turnuvada üst üste üçüncü şampiyonluğuna ulaştı. Maça hızlı başlayan dünya tenisinin 23 yaşındaki 1 numarası ilk seti 6-2'lik skorla aldı. İkinci sette biraz zorlanan Federer 7-6'yla sonuca gitti. Yağan yağmur nedeniyle karşılaşmaya yaklaşık 15 dakika ara verildi. Roddick dinlenmenin getirdiği etkiyle 3. sette biraz daha enerjik gözükse de İsviçreli tenisçi 6-4'le zaferini ilan etti. 

Tarihe geçti 
Federer, Wimbledon'ın profesyonel olarak oynanmaya başladığı 1936 yılından bu yana turnuvayı üç kez üst üste kazanan üçüncü tenisçi oldu. Daha önce Pete Sampras ile Bjorn Borg bu unvanı elde etmişlerdi. Federer ayrıca arta arda çıktığı 21. finalde de galip gelerek, inanılması güç bir başarıya imza attı. Çimde rakip tanımayan ve 35 maç aralıksız kazanan İsviçreli tenisçi beşinci kez bir Grand Slam turnuvasında şampiyon oldu. Federer karşısına geçen yılki finalin rövanşını alma amacıyla çıkan Roddick ise bir kez daha hayal kırıklığı yaşayıp, korttan hüzünle ayrıldı. 

FİNALİN İSTATiSTİĞİ FEDERER RODDİCK 62 İlk servis 69 11 Ace 7 0 Çift hata 1 12 Basit hata 16 41 Kazanılan puan 2 101 Toplam puan 74 
129 MPH En hızlı servis 135 MPH 
Maç süresi 1 saat 41 dakika 


</TEXT>
</DOC>
