<DOC>
<DOCNO> 368190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/guncel/agun.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefon kaydından müdüre tuzak çıktı 
</HEADLINE>
<TEXT>


Gebze'deki 'akaryakıt kaçakçılığı operasyonu'nda dinlenen telefon kayıtlarında 'çete'den suçlanan iki ortağın, Kocaeli Emniyet Müdürü Özbeyli'yi siyasi girişimle görevden aldırdığı yönünde ifadeler var 

Tolga Şardan 

Kocaeli Gebze'de geçen yıl gerçekleştirilen, bazı üst düzey bürokratların da adının karıştığı akaryakıt kaçakçılığı operasyonu kapsamında yapılan telefon dinlemelerinde, haklarında dava açılan iki şirket sahibinin, dönemin Kocaeli Emniyet Müdürü Ercüment Özbeyli'yi görevden aldırmak için siyasi girişimde bulunduğu ortaya çıktı. 

Haklarında dava var 
Kaçakçılık ve Organize Suçlarla Mücadele Şubesi'nin, Esat Kurucu'ya ait bir şirkete yönelik soruşturmasında bazı telefonlar dinlendi. 
Haklarında "çıkar amaçlı suç örgütü oluşturmak"tan dava açılan Kurucu ve ortağı İbrahim B. Taşdelen'in telefon kayıtlarında çetenin, Özbeyli yerine başka emniyet müdürü atanması için, aynı zamanda Kocaeli milletvekilleri olan Çevre ve Orman Bakanı Osman Pepe ile Milli Savunma Bakanı Vecdi Gönül'den yardım istediği ifadeleri yer aldı. 

'Paşam emredin yeter ki' dedi 

Taşdelen ve Kurucu'nun, 5 Mayıs 2004 günü saat 19.21'de yaptığı telefon görüşmesi şöyle 
Esat Kurucu Ne oldu bu şey gelir demi buraya 
İbrahim B. Taşdelen Kim 
E. Emniyet Müdürü. 
İ. Kesin, yüzde yüz yav 
E. Bu işler sürprizdir, hep biliyorsun hiç ismi açıklanmayan kişiler gelir. 
İ. Kemal Yazıcıoğlu Ankara Valisi olacak. Şimdi Osman Pepe'ye Kemal ağabey Kemal Albayrak, dönemin Ulaştırma Bakanlığı Müsteşar Yardımcısı söyledi, Vecdi Gönül'e de Baba Emekli Korgeneral Altay Tokat söyledi. Baba bugün gitti biliyorsun, Abdülkadir Aksu'nun yanında idi. 
E. Öyle mi 
İ. Bakan bey dedi ki benim için sorun yok, paşam siz emredin yeter ki ben hallederim dedi, biliyorsun İzmit'in iki tane bakanı var dedi, biri Milli Savunma Bakanı, biri dedi Orman Bakanı. Paşa dedi, tamam ben söylerim. Pakistan'dan geldi Gönül'ün dış seyahati ben söylerim ona. Adamı çağırdılar, adam dedi ki İzmit de böyle. Böyle Halil ağabey adama dedi ki, bizim İzmit'te ofisimiz var. Her şey konuşuldu adamla. 
E. Tamam ağabey. He anladım. 
İ. Bende farklı şeyler de var onunla ilgili, aslan gibi 10 numara adam. 
E. Başka. 
İ. Şu anda Erzincan Emniyet Müdürü. 

'Biletini kestirdim' 

TAŞDELEN'in aynı gün aynı kişiyle saat 09.20'de yaptığı telefon görüşmesinin bir bölümü ise şöyle 
Esat Kurucu Ne zaman geliyorsun kısmet olursa 
İbrahim B. Taşdelen Şimdi şey diyecektim. Bugün bi tane başı g... oynayan bi i... var oralarda. 
E. Kim o ya Onun bi İzmit'te. İl Emniyet Müdürü'ne atıf yapıyor 
E. Kimmiş o 
İ. Geldiğim zaman anlatırım sana, onun biletini kestirdim. Abdülkadir Aksu beyin yanına gidecez bugün. 

'APK'ya aldırdım' 

DOSYADAKİ üçüncü dinleme tutanağında ise, Taşdelen'in Cengiz adlı bir kişiyle 29 Nisan 2004'te saat 19.50'de yaptığı görüşme şöyle yer aldı 
Taşdelen Bak bu İzmit Emniyet Müdürü vardı, Cengiz abi. Şimdi hala İzmit Emniyet Müdürü. Bana bir konudan dolayı takıntı oldu bir laf söyledi cemaatin içinde, altından kalkamayacağınız lafları söylüyorsunuz dedim. Benim için fark etmez koçum dedi. Biraz daha konuşursan seni oyarım dedi. Bak işimi gücümü bıraktım, aldırdım onu merkeze APK'ya. 
Cengiz Doğrudur, iyi ettin sen hele git kafanı dinle, yarın seni aradım. 


</TEXT>
</DOC>
