<DOC>
<DOCNO> 380972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur28.html </URL>
<DATE> 2005/09/23/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Yük gemisi Sinop açıklarında battı 
</HEADLINE>
<TEXT>

     Denizcilik Müsteşarlığı, Kuzey Kore bayraklı Melissa gemisinin Sinop’un Boztepe Burnu’nun 12.2 mil açığında battığını bildirdi. 
     Denizcilik Müsteşarlığı Deniz Ulaştırması Genel Müdürlüğü Ana Arama Kurtarma Koordinasyon Merkezi’nden yapılan açıklamaya göre, bugün saat 09.35’te merkez tarafından alınan ihbarda Melissa gemisinin tehlikede olduğu bilgisi alındı. 
     İhbar değerlendirilerek yapılan araştırmada geminin Sinop’un Boztepe Burnu’nun 12 mil açığında su almakta olduğu ve geminin batma tehlikesinin bulunduğu görüldü. Bölgedeki yardım çağrısını alan Alman bayraklı Inga Lena gemisinin de kazazedeleri kurtarma amacıyla Melissa gemisine doğru seyrettiği öğrenildi. 
     Konu ile ilgili arama-kurtarma vasıtaları merkez tarafından olay yerine sevkedilirken, saat 10.22’de Inga Lena gemisi tarafından 8 kazazede alınarak saat 11.45’te Sinop Limanı’na götürülmek üzere Volkan Buse isimli tekneye teslim edildi. Bu tekne, Sahil Güvenlik Komutanlığı’na ait SG-87 botu refakatinde saat 15.45’te Sinop Limanı’na getirildi. Kazazedeler, sağlık durumlarının kontrolü amacıyla hastanaye sevkedildi. 
     Kazazede Melissa gemisinin ise saat 12.15 sularında Sinop’un Boztepe Burnu’nun 12.2 mil açığında battığı bildirildi. 
     
</TEXT>
</DOC>
