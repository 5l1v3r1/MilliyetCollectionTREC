<DOC>
<DOCNO> 351429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sondun03.html </URL>
<DATE> 2005/06/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Fransız rehine, 5 ay sonra ülkesinde 
</HEADLINE>
<TEXT>

     Irak'ta 5 ay rehin tutulduktan sonra Fransız gizli servisinin gayretiyle serbest kalan Florence Aubenas, Paris yakınında Villacoublay havaalanına geldi. 
     Arap yardımcısı Hüseyin Hanun Sadi ile birlikte 157 gün esaretten sonra serbest kalan Aubenas'yı, alanda, Fransa Cumhurbaşkanı Jacques Chirac öperek karşıladı. 
     Serbest bırakılışı hakkında ayrıntılı açıklama yapılmayan Aubenas'yı kurtarmak için, Fransa'nın eski Dışişleri Bakanı Michel Barnier de istihbarat dairesiyle birlikte gayret gösterdi. 
     Aubenas'yı karşılayan kardeşleri, ''Sevinçten deliye dönmüş gibiyiz'' dediler. 
     Aubenas Bağdat'ta 5 Ocak'ta kaybolmuş ve kaçıranların kimliği Fransa tarafından açıklanmamıştı. 
     
     'BİR HÜCREDE TUTULDUM' 

     Irak'ta 5 ay rehin tutulduktan sonra Fransız gizli servisinin çabalarıyla serbest kalan Florence Aubenas 43 , Fransa'nın başkenti Paris yakınında Villacoublay havaalanına bugün indikten sonra yaptığı ilk konuşmada, "Irak'ta rehinecilerin elinde bir hücrede tutulduğunu" söyledi. 
     Arap yardımcısı Hüseyin Hanun Sadi ile birlikte 157 gün esaretten sonra serbest kalan ve zayıflamış olan Aubenas'yı, alanda Fransa Cumhurbaşkanı Jacques Chirac, kardeşleri ve annesi karşıladı. Aubenas, hücrede tutulurken kendine az su verildiğini söyledi. Aubenas'nın annesi alanda kızını kucaklarken, "Saadet nedir bilirim sanırdım, oysa şimdi anladım" dedi. 
     Serbest bırakılışı hakkında ayrıntılı açıklama yapılmayan Aubenas'yı kurtarmak için, Fransa'nın eski Dışişleri Bakanı Michel Barnier de istihbarat dairesiyle birlikte çaba gösterdi. 
     Aubenas, Bağdat'ta 5 Ocak'ta kaybolmuş ve kaçıranların kimliği Fransa tarafından açıklanmamıştı. 
     Amerikan işgal yönetimi altındaki Bağdat havalimanı, iki gündür kum fırtınasından kapalı olduğu halde, Aubenas'nın uçağının Paris'e havalanması için özel izin alındı. 
     
</TEXT>
</DOC>
