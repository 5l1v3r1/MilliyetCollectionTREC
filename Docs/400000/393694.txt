<DOC>
<DOCNO> 393694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun20.html </URL>
<DATE> 2005/11/10/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fransa'da olaylar sürüyor, dün gece 482 araç yakıldı 
</HEADLINE>
<TEXT>

     Fransa genelindeki şiddet olaylarında dün gece yakılan araç sayısı 482'ye çıktı. 
     Fransız polisi, dün geceki aramalarda 203 kişinin sorgulandığını açıkladı. 
     Fransa genelinde önceki gece, toplam 617 araç yakılmıştı. 
     Şiddet olayları Paris ve banliyölerinde azalırken, olayların Toulouse, Lille, Lyon, Strasbourg ve Marsilya kentlerinde arttığı gözleniyor. 
     Bu arada hükümetin ilan ettiği olağanüstü hal uyarınca, 25 bölgeden 5'inde dün gece yaşı küçüklere sokağa çıkma yasağı uygulandı. 
     Sokağa çıkma yasağı ilan edilen bölgeler şunlar Seine-Martime, Somme, Eure, Loiret ve güney sahillerindeki Alpes-Maritemes. 
     İçişleri Bakanı Nicolas Sarkozy, dün meclis genel kurulunda yaptığı konuşmada, "Mahkum olan göçmen kökenli gençlerin oturma izni olsa bile en kısa zamanda sınır dışı edilmesi için valilere talimat verdiğini" açıklamıştı. 
     Fransa'daki şiddet olayları, Paris'in bir banliyösünde, polisten kaçan iki gencin trafoda elektrik akımına kapılarak hayatını kaybetmesi üzerine başlamış ve daha sonra diğer kentlere yayılmıştı. 
     
</TEXT>
</DOC>
