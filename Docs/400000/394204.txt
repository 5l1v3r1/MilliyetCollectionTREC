<DOC>
<DOCNO> 394204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sontur41.html </URL>
<DATE> 2005/11/11/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Unakıtan 2006 içinde Meclis lojmanlarının satışını tamamlayacağız 
</HEADLINE>
<TEXT>

     Maliye Bakanı Kemal Unakıtan, gelecek yıl içinde Meclis lojmanlarının satışını tamamlayacaklarını söyledi. 
     Uşak Belediye Başkanlığı’nı ziyaret eden Unakıtan burada bir gazetecinin, Meclis lojmanlarının satışının gecikmesi nedeniyle kendisi hakkında gensoru verilmesinin istediğinin hatırlatılması üzerine, gecikmeyle ilgili bilgi verdi. 
     Meclis lojmanlarının satışının gecikmesinin daha önce hazırlanan projenin Ankara’da beklenen ilgiyi görmemesinden kaynaklandığını dile getiren Unakıtan, şöyle konuştu 
     "Milletvekilleri lojmanları için yapılan proje yeteri kadar ilgi görmedi. Dolayısıyla projeyi değiştirmek zorunda kaldık. Bir projeden başka bir projeye geçişte, hele bu devlet projesi ise devlet bürokrasisi ağır işliyor. Bu nedenle vakit de geçiyor. Ama 1-2 ay içersinde ihaleyi yapacağımıza inanıyorum. 2006 yılı içerisinde de lojmanların satışını tamamlayacağız." 
     
</TEXT>
</DOC>
