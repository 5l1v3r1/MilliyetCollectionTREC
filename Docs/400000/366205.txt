<DOC>
<DOCNO> 366205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas02.html </URL>
<DATE> 2005/08/01/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Anne, kızının bekaretini bir işadamına sattı 
</HEADLINE>
<TEXT>

     Levent ULUÇER DHA 

ÇİN’in Jiangsu eyaletinde bir anne, 17 yaşındaki kızının bekaretini, kızın rızası olmadan ve onu döverek bir adama sattı. Pekin’de İngilizce olarak yayımlanan China Daily gazetesinin ’Ne anne ama ’ başlığıyla verdiği habere göre, işadamı, bakire kızın annesine 10 bin yuan yaklaşık bin 650 YTL vererek yan odada kıza tecavüz etti. 
     Shanghai Daily gazetesinde de yayımlanan habere göre olay şöyle gelişti Bir güzellik salonu işleten ve soyadı Kuang olarak açıklanan anne, Xiao adlı kızını da çalışması için yanında getirdi. Salonda saç yıkayarak annesine yardımcı olan kız, bir gün salonunun devamlı müşterilerinden olan bir adamın dikkatini çekti. 
     Yan adlı müşteri, salonun sahibi olan anneye, Xiao’nun kendisiyle birlikte olması için 3 bin 500 yuan 560 YTL teklif etti. Teklife değil, fiyata ’bozulan’ anne, kızının bakire olduğunu ve bu nedenle fiyatı çok düşük bulduğunu söyledi. 
     
     AĞIR KANAMALI OLARAK HASTANEYE KALDIRILDI 

     Kızı beğenen adam bir sonraki seferde, soyadı Çen olarak açıklanan işadamı arkadaşını da ’görücü’ olarak salona getirdi. Adamın arkadaşı da kızı beğendi. Anneyle bir kafede pazarlığa giren işadamı, kızla birlikte olmak için Kuang’a 10 bin yuan yaklaşık bin 650 YTL ödedi. Hiçbir şeyden haberi olmayan Xiao, annesi ile parayı veren işadamının evine gitti. Anne, kızı adamla birlikte olmaya zorlamak için tokat atıp kemerle dövdü. Kaçamayan kız adamın tecavüzüne uğradı anne ise yan odada kızını bekledi. Xiao, ertesi sabah ağır kanamalı olarak hastaneye kaldırıldı. Kızın doktora olup biteni anlatması üzerine doktor da polise durumu ihbar etti. 
     Gazeteler, bölge savcılığının, annenin suçlu bulunması durumunda en fazla 10 yıl hapis yatacağını söylediğini yazdı. Bununla birlikte, kızla para karşılığı zorla birlikte olan işadamının suçlanıp suçlanamayacağına ilişkin bilgi verilmedi. 

     
</TEXT>
</DOC>
