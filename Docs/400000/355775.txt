<DOC>
<DOCNO> 355775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/yasam/yas08.html </URL>
<DATE> 2005/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'En iyi tatil Türkiye'de yapılır' 
</HEADLINE>
<TEXT>



Türkiye'de tatil yapan yazar Rebecca Seal'ın izlenimlerini yayımlayan The Observer gazetesi, "Paranızın karşılığını, Avrupa'nın herhangi bir yerinden çok daha fazla alıyorsunuz" dedi. 
Her şeyi kapsayan turun maliyetinin 500 sterlin altında, egzotik yerler için ödenen tarifeli uçak biletinden ucuz olduğunu belirten Seal, "Erkek arkadaşımla varır varmaz önyargılarımız yok olmaya başladı" diye yazdı. 

Ucuz ve güzel 
Kumlubük plajındaki Dionysos otelinde kalan Seal, kendilerini otele götüren klimali araçtan başlayarak, kocaman havuz ve yoga dersleri, bölgedeki Türk hamamı ve çamur banyolarıyla nefis tarihi kalıntılar olmak üzere her şeye bayıldı. 
Daha sonra kaldığı Montenegro otelinin yerini "çok güzel ve dinlendirici" bulan Seal, şöyle devam etti 
"Otellerin dışında fiyatlar da iyidir. Taze balık ve adlarının telaffuzu mümkün olmayan yerel salatalarla 20'şer sterlinden pek fazla ödemeden oburcasına doyduk." 


</TEXT>
</DOC>
