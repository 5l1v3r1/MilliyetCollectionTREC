<DOC>
<DOCNO> 364152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur14.html </URL>
<DATE> 2005/07/25/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bir yıllık eşini boğarak öldürdü 
</HEADLINE>
<TEXT>

     Eyüp KELEBEK ESKİŞEHİR, DHA 

ESKİŞEHİR'de lokantada garsonluk yapan 22 yaşındaki Seçkin Erdin tartıştığı eşi 21 yaşınadaki eşi Çiğdem Erdin'i eleriyle boğarak öldürüp cesedini apartmanın kömürlüğüne sakladı. 
     Olay sabaha karşı saat 03.00 sıralarında Mamure Mahallesi Eraçan Sokak Murat Apartmanı’nda meydana geldi. Lokantada garsonluk yapan Seçkin Erdin, tartıştığı eşi Çiğdem Erdin'i elleriyle boğarak öldürdü. Cesedi çarşafa sarıp bohça gibi bağlayarak oturdukları apartmanın kömürlüğüne gizleyen Seçkin Erdin, bugün vicdan azabı çektiğini belirterek öğleden sonra Kurtuluş Polis Merkezi'ne teslim oldu. Seçkin Erdin polislere eşini öldürdüğünü, cesedi de çarşafa sarıp apartmanın kömürlüğüne bıraktığını söyledi. Polisler, sanığın ifadesi doğrultusunda apartmanın kömürlüğünde çarşafa sarılı cesetle karşılaştı. 
     Bir yıllık eşi tarfından öldürülen Çiğdem Erdinin cesedi otopsu için Osmangazi Üniversitesi Tıp Fakültesi Hastanesi morguna kaldırıldı. Polis tarafından gözaltına alınan Seçkin Erdin’in yarın adliyeye sevk edileceği belirtildi. 
     Yakınları, lokantada garsonluk yapan Seçkin Erdin’in askerden geldikten sonra evlendiğini ve eşiyle sık sık kavga ettiğini birdirdi. Bir süre ayrı yaşayan çiftin, Seçkin Erdin'in kendine ait olan oturdukları evin tapusunu eşinin üzerine yapması sonucunda tekrar barıştıkları belirtildi. 
     
</TEXT>
</DOC>
