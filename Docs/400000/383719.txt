<DOC>
<DOCNO> 383719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/ekonomi/eko04.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan çimentolarına 135 talep geldi 
</HEADLINE>
<TEXT>


Uzanlar'dan TMSF'ye geçen dokuz çimento fabrikasına toplam 49 alıcı çıktı. Bu şirketlerin birçoğu, birden fazla fabrikayla ilgileniyor. Bu nedenle toplam talep 135'e ulaştı. Fabrikaların satışı ihalelerine 10 Ekim'de başlanacak 

EKONOMİ SERVİSİ 

Tasarruf Mevduatı Sigorta Fonu TMSF tarafından satışa çıkarılacak olan Uzan Grubu varlıkları arasında yer alan 9 çimento fabrikası için 135 başvuru oldu. TMSF 'den yapılan Uzan Grubu varlıkları satış sürecindeki gelişmelere ilişkin açıklamaya göre, 10-20 Ekim tarihleri arasında ihalesi yapılacak 9 adet çimento fabrikası için idari belgelerin son teslim tarihi olan 30 Eylül itibariyle yerli ve yabancı kuruluşlar idari ve mali zarflarını teslim etti. 

En az ilgi Trabzon'a 
Lalapaşa Çimento Fabrikası için 18, Standart Çimento Fabrikası için 22, Bartın Çimento Fabrikası için 13, Ladik Çimento Fabrikası için 16, Gaziantep Çimento Fabrikası için 14, Şanlıurfa Çimento Fabrikası için 18, Ergani Çimento Fabrikası için 13, Van Çimento Fabrikası için 14 ve Trabzon Çimento Fabrikası için 7 kuruluş talip oldu. 



</TEXT>
</DOC>
