<DOC>
<DOCNO> 366321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/yazar/uras.html </URL>
<DATE> 2005/08/02/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kasalar döviz ile doldu Ama döviz açığımız var 
</HEADLINE>
<TEXT>


Rekorlar yılı yaşıyoruz 
Tarihimizin en büyük döviz açığı ile karşı karşıyayız. Döviz gelirimiz giderimizi karşılamıyor. İlk 5 aydaki döviz açığımız 11 milyar dolar oldu. Yıl sonuna kadar bu açığın 18-19 milyar dolara ulaşması tehlikesi var. Bu bir rekordur. Aylık ithalat giderimiz ihracat gelirimizin 4 milyar dolar üzerine çıktı. 4 milyar dolar aylık dış ticaret açığı bir rekordur. Çok büyük rakamlarda döviz borcu ödüyoruz. Yılın yarısında kamunun dış borç ödemeleri 13 milyar doları aştı. Buna rekor denilmez de ne denir Ama toplam döviz rezervimiz de rekor çizgide. 62 milyar dolar dövize sahibiz. Merkez Bankası'nın döviz rezervi 41 milyar dolar. Bankaların döviz mevcudu 21 milyar dolar. 

Rezervde rekor 
Merkez Bankası'nın rezerv rakamları brüttür. Brüt döviz rezervi rakamından bankanın yükümlülükleri düşüldükten sonra net döviz rezervi rakamı ortaya çıkar. Yılbaşında Merkez Bankası'nın net döviz rakamı 2.7 milyar dolar idi, temmuz ayı ortasında 8.6 milyar dolara ulaştı. 
Son üç buçuk yılda Merkez Bankası'nın döviz rezervi 18.8 milyar dolardan 41.5 milyar dolara yükseldi. 22.7 milyar dolar arttı.Bankaların döviz rezervi 10.4 milyar dolardan 21.1 milyar dolara yükseldi. 10.7 milyar dolar arttı.Üç buçuk yılda döviz rezervinde 33.4 milyar dolar artış gerçekleşti.Buna karşılık 2002 yılından bu yana cari işlemler döviz açığı toplamı 42 milyar doları aştı.2002 yılından bu yana IMF'den 16.2 milyar dolar kredi aldık ama, 19.3 milyar dolar ödeme yaptık. 

Piyasaya döviz akıyor 
2002 yılından bu yana yurtdışından 94.4 milyar dolarlık orta ve uzun vadeli kredi aldık ama, yurtdışına 103.5 milyar dolar borç taksiti ve faiz ödemesi yaptık. 
Açık var. Borç ödüyoruz... Ama dövizden bol bir şey yok. 
Merkez Bankası piyasadaki fazla dövizi toplayarak, fiyatların düşmesini önlemek için 2002 yılından bu yana ihale ve müdahale yoluyla piyasadan 27 milyar dolar döviz aldı. 
Ama piyasaya döviz akıyor... 
Nereden akıyor Bilinen üç kaynak var 1 Yabancıların Türkiye'ye soktukları sıcak para 40.3 milyar dolara ulaştı. 2 Yerlilerin sıcak para şeklinde getirdikleri döviz 10.8 milyar dolar. 3 11 milyar dolar da kayıt dışı döviz girişi var... 
"Üzümü ye de bağını sorma" derler ya... Dövizde durum işte böyle... 






</TEXT>
</DOC>
