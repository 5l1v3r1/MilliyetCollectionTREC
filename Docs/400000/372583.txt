<DOC>
<DOCNO> 372583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur33.html </URL>
<DATE> 2005/08/24/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Şehit cenazesinde acılı eş, 2 aylık oğluna sarılarak ağladı 
</HEADLINE>
<TEXT>

     Hakkari'nin Çukurca İlçesi'nde şehit olan Uzman Çavuş Bülent Karataş'ın cenazesi, Samsun'un Terme İlçesi'nde toprağa verildi. 
     Edinilen bilgiye göre, Hakkari'deki operasyonlar sırasında üzerindeki el bombasının patlaması sonucu şehit olan Uzman Çavuş Bülent Karataş'ın 26 cenazesi, Terme İlçesi Evci Beldesi'ndeki evinden alınarak Ulusoy Tesisleri'ndeki mescide getirildi. 
     Cenaze getirilirken vatandaşlar, terör örgütü PKK aleyhinde slogan attı. 2 kardeşi olduğu öğrenilen şehit uzman çavuşun ailesi, yakınlarınca teskin edildi. 
     Yaklaşık 1 yıllık evli olduğu öğrenilen şehit uzman çavuşun eşi Sevim'in 24 2 aylık oğlu Arda Can'a sarılarak ağlaması, duygulu anlar yaşanmasına neden oldu. 
     Karataş'ın cenazesi, öğle namazının kılınmasının ardından Evci Beldesi Mezarlığı'nda toprağa verildi. 
     Törene şehit erin ailesi ve yakınlarının yanı sıra Vali Mustafa Demir, Garnizon Komutanı Tümgeneral Naci Beştepe, AK Parti Samsun milletvekilleri Cemal Yılmaz Demir ve Mustafa Demir ile çeşitli kuruluşların temsilcileri katıldı. 
     
</TEXT>
</DOC>
