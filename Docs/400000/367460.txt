<DOC>
<DOCNO> 367460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonyas08.html </URL>
<DATE> 2005/08/05/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
En lezzetli 'kötü' yemekler 
</HEADLINE>
<TEXT>

     Amerikan Forbes dergisi, en lezzetli yemeklerin sağlığa zararlı yağlı yemekler olduğunu yazdı ve sıralamayı şöyle yaptı Tereyağlı yumurta, peynirli hamburger, kremalı hamburger, kızarmış patates ve tavuk... 
     Yayınladığı "Dünyanın en zenginleri" listesiyle tanınan dergisi Forbes, bu kez dünyanın en lezzetli yemeklerini sıraladı. 
     Ancak listeye en lezzetli kalori bombaları adını veren dergi, en lezzetli yemeklerin en yağlılar olduğun u hatırlatarak listenin tamamının bu tip besinlerden oluştuğunu hatırlattı. İşte liste... 
     
     Tereyağlı yumurta 
     Sabah kahvaltılarının vazgeçilmezi tam bir kolesterol deposu. Çift yumurtadan hazırlandığında 1000 kalori bulunuyor. 
     
     Peynirli hamburger 
     Hamburgerlerin içinde bulunan yağ kilonun yanı sıra kalp krizi riskini, prostat ve kolon kanserine yakalanma ihtimalini de artırıyor. Bütün bunlara rağmen vazgeçilemeyen hamburgerde de1000 kalori var. 
     
     Kremalı makarna 
     Doktorların "üçlü by-pass" adını taktıkları bu lezzetli makarnanın bir tabağı tam 500 kalori. 
     
     Kızarmış patates 
     Altın sarısı rengiyle birçok kişinin aklını çelen patates kızartmasının bir tabağı 600 kalori ediyor. 
     
     Kızarmış tavuk 
     Vücudun serbest radikal üretimiin artırarak kanser riskini artırıyor. Yalnızca üç parça tavukta 200 kalori bulunuyor. 
     
</TEXT>
</DOC>
