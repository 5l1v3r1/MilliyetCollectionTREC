<DOC>
<DOCNO> 357656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sonspo04.html </URL>
<DATE> 2005/07/02/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
enizli, Jawad'ın Beşiktaş'a transferine izin vermedi 
</HEADLINE>
<TEXT>

     İran'ın Pas takımını çalıştıran teknik direktör Mustafa Denizli, Jawad'ın Beşiktaş'a transferine onay vermedi 
     
     İstediler ama olmadı 
     Yeni sezon için transfer çalışmalarını sürdüren Beşiktaş, İranlı Jawad’la uzun süre ilgilenmesine rağmen bu transferi gerçekleştiremedi. Türk Teknik Direktör Mustafa Denizli’nin çalıştırdığı İran’ın Pas takımında forma giyen yıldız futbolcu, takımının Asya Şampiyonlar Ligi’nde mücadele etmesi nedeniyle Siyah-Beyazlı takıma gelemedi. Pas kulübü yetkilileri, bu kupaya büyük önem verdikleri için milli futbolcusunu göndermeme kararı aldı. 
     
     Çok yönlü orta saha 
     Orta sahanın her yerinde oynayabilen ve çok yönlü bir futbolcu olan Jawad, İran Milli Takımı’nın da yıldızlarından biriydi. Teknik Direktör Rıza Çalımbay’ın çok istediği Jawad’ı Beşiktaş’a veremeyeceklerini dile getiren Denizli, Hem İran Ligi’nde hem de Asya Şampiyonlar Ligi’nde büyük hedeflerimiz var. Jawad da takımın en önemli kozlarından biri. O’na çok ihtiyacım var bu nedenle transfere onay vermedim'' ifadesini kullandı. 
     
</TEXT>
</DOC>
