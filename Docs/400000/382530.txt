<DOC>
<DOCNO> 382530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun34.html </URL>
<DATE> 2005/09/29/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Fransa Çerçeve Belgesi'nde çözüm için az zaman kaldı 
</HEADLINE>
<TEXT>

     Fransa'nın AB işlerinden sorumlu bakanı Catherine Colonna, 3 Ekim'de başlaması öngörülen Türkiye'nin AB'ye katılım müzakerelerinin temelini oluşturacak Müzakere Çerçeve Belgesi'ne ilişkin tartışmalarda bir uzlaşı bulunması için az zaman kaldığını söyledi. 
     Colonna, Kopenhag'da Danimarka Dışişleri Bakanı Per Stig Moellar ile görüşmesinden sonra yaptığı açıklamada, ''Az zaman kaldı. Olumlu olmak ve bir çözümün bulunacağını ummak istiyorum'' dedi. 
     Avusturya'nın bu konuda çözüm bulunmasını engelleyici tutumunun 25'lerin tamamında oybirliğiyle kabul edileceğinden emin olmadığını söyleyen Colonna, müzakere sürecinin ucunun açık olduğunun altını çizdi. 
     Müzakere çerçeve belgesi tartışma ve pazarlıklarına bir çözüm bulunmasına yönelik görüşmelerin devam ettiğini belirten Catherine Colonna, AB üyesi ülkelerin dışişleri bakanlarından oluşan Genel İşler Konseyi'nin, 2 Ekim Pazar akşamı Lüksemburg'da olağanüstü toplanarak, Türkiye dosyasını sonuçlandırmaya çalışacağını ifade etti. 
     
</TEXT>
</DOC>
