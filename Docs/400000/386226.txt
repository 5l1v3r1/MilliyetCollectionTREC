<DOC>
<DOCNO> 386226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/guncel/gun02.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC uçağı, 2.5 ton ilaçla Pakistan'da 
</HEADLINE>
<TEXT>


ALTAN BURGUCU İslamabad 

Kuzey Kıbrıs Türk Cumhuriyeti KKTC , 7.6 büyüklüğünde depremin vurduğu Pakistan'a yardım ekibi ve malzeme gönderdi. 
Ercan Havaalanı'ndan önceki gün Ankara'ya gelen ve dün de İslamabad'a geçen Kıbrıs Türk Hava Yolları'na KTHY ait "Girne" adlı uçakla taşınan 2.5 ton antibiyotik, ağrı kesici, çocuklara yönelik şuruplar ve vitaminden oluşan ilaç - tıbbi malzeme ile 2 bin battaniye, 4 ton gıda yardımı Birleşmiş Milletler kontrolünde depremzedelere ulaştırıldı. 
5 sağlık görevlisi ile 12 sivil savunma teşkilatı personelini de taşıyan KTHY uçağını karşılayan KKTC'nin İslamabad Temsilcisi Saadettin Topukçu, "Çok mutluyuz. Bugün Pakistanlı kardeşlerimize, yarın bize" dedi. 
KKTC yardımları, daha sonra BM ve Pakistanlı görevlilerin kontrolünde askeri kamyonlarla depremin vurduğu Muzafferabad kentine gönderildi. 
KKTC Din Görevlileri Birliği de, halkı, zek t ve fitrelerini bildirecek banka hesapları vasıtasıyla Pakistan'da depremin neden olduğu acıların sarılması için yardım göndermeye çağırmıştı. 
Olumsuz hava koşulları nedeniyle zorlukla yürütülen arama - kurtarma çalışmaları ile durdurulan havadan uluslararası yardımlara dün hızla devam edildi. Yaralılar da İslamabad'a taşınmaya devam edildi. 


Türk ekipleri 105 saat sonra canlı kurtardı 


Türk kurtarma ekipleri, depremin vurduğu Pakistan'ın Muzafferabad kentinde 105 saat enkaz altında kalan Raşida Faruk isimli bir kadını kurtardı üstte . Annesinin öldüğü, babasının kaybolduğu depremden yaralı kurtulan Fatima Elein 5 ise ameliyat eldiveninden yapılan balonu elinden bırakmadı. 


</TEXT>
</DOC>
