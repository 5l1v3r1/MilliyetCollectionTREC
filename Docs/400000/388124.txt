<DOC>
<DOCNO> 388124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/siyaset/siy02.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Milli merkezdeyiz' 
</HEADLINE>
<TEXT>


Erkan Mumcu, "Siyasi yelpazedeki yerimiz milli merkezdir. İnsan, hem dindar - mümin, hem de laik olabilir" dedi 

ANKARA Milliyet 


ANAP Genel Başkanı Erkan Mumcu, partisinin ilk grup toplantısında AKP iktidarını yolsuzlukla eleştirdi. ANAP, yaklaşık 3 yıl aradan sonra ilk grup toplantısını dün gerçekleştirdi. Konuşmasında, Necip Fazıl Kısakürek'in "Bu taksimi kurt yapmaz" ve N zım Hikmet'in "Dörtnala gelip Uzak Asya'dan" şiirlerine yer veren Mumcu, Turgut Özal dönemine değinerek, "Tek başına iktidar olarak geldiğimiz Meclis'e, 22 yıl sonra mütevazi bir grup olarak geri dönüyoruz" dedi. Partisinin siyasi yelpazedeki yerini "milli merkez" olarak tanımlayan Mumcu, "Sağ ve sol siyasetle kutuplaşmalara kendini hapsedenler Türkiye'yi kucaklayamaz. İnsan hem dindar - mümin, hem de laik olabilir" diye konuştu. 
Mumcu, Erdoğan'ın "Ülkemi pazarlamakla mükellefim" sözlerine tepki gösterdi. Mumcu, "Bizimkiler derin bir aşağılık duygusu içinde fotoğraf çektirmeye bayılıyor" diye konuştu. 


</TEXT>
</DOC>
