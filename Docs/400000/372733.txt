<DOC>
<DOCNO> 372733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sondun12.html </URL>
<DATE> 2005/08/25/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Financial Times ABD, uzun bir savaşa hazırlanıyor 
</HEADLINE>
<TEXT>

     BBC TÜRKÇE 

İngiltere'nin saygın ekonomi gazetesi Financial Times, Amerikan Savunma Bakanlığı Pentagon'un teröre karşı savaşını daha uzun süre devam ettirme planları yaptığını yazdı. 
     Peter Spiegel imzalı habere göre, "Amerika Birleşik Devletleri Irak'ı sakinleştirdikten sonra, Afrika'nın doğu kıyısından Afganistan sınırlarına dek operasyon başlatarak El Kaide ve alt kollarıyla ile uğraşmaya başlama umudunda". 
     ABD Merkez Kuvvetler Komutanlığı, şimdiden Irak ve Afganistan'da barış sağlanır sağlanmaz başlayacak 'uzun bir savaşın' hazırlığını yapıyor. 
     Haberin kaynağı ise Tümgeneral Douglas Lute'un açıklamaları. Lute, bu operasyonun temelinde El Kaide liderlerinden Ebu Mussab ez Zerkavi'nin izini sürmenin yattığını belirtti. 
     
     ABD bir yıl içinde çekilme peşinde 

     Financial Times'ın bugünkü manşeti ise, "Amerika Birleşik Devletleri Irak'tan vazgeçmeyi değerlendiriyor" başlığını taşıyor. 
     Haberin detayı şöyle 
     Yine Tümgeneral Douglas Lute'un aktardığına göre, Amerika'nın devam eden şiddet olaylarına karşın, önümüzdeki 12 ay içinde Irak'taki asker sayısını büyük ölçüde azaltması bekleniyor. 
     Lute'a göre ülkenin güneyindeki İngiliz askerlerin bu tarihten daha önce çekilmeleri de olasılık dahilinde. 
     
</TEXT>
</DOC>
