<DOC>
<DOCNO> 389732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/yazar/pulur.html </URL>
<DATE> 2005/10/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ali Kemal'i merak edenlere... 
</HEADLINE>
<TEXT>


BAZILARININ ağızlarında sakızdır, bir şey öğrenmek istedikleri zaman "Siz gazetecisiniz, bilirsiniz " derler. 
Yanlış. Nik h şahidine nik h kıydıran, rahmetli Turan Güneş'i "başbakan" yapan bir mesleğin mensupları, her şeyi bilemezler. 
Her ne kadar bazı şeyleri bilen enayiler varsa da... 

LİNÇ edilerek öldürülen "Ali Kemal" isminin "şehit" listesinde yer aldığını yeni öğrenenlerden bazıları bize soruyorlar 
"Kim bu Ali Kemal " 
"Bir zamanlar Trabzon'da oynayan bir futbolcuydu " desek, pek yadırgamazlardı ama, yine de bildiklerimizi anlatalım dedik. 

ALİ Kemal, Anadolu'da Milli Mücadele'ye karşı çıkan, Kuvayı Milliyecilere "serseriler" diyen bir yazardı, Peyam-ı Sabah gazetesinde köşesi vardı. 
Savaş, Milli Mücadele'nin zaferiyle sonuçlanınca, Mazlum ve Cem adında iki sivil polis, onu Beyoğlu'nda berberde tıraş olurken yakalayıp, işgal kuvvetlerinin gözü önünde Kumkapı'ya kaçırırlar, bir tekneye atıp İzmit'e getirirler, İzmit'te 1. Ordu kararg hı vardır, kumandan da Nurettin Paşa'dır, haber alma şubesi başkanı da Albay Rahmi Apak'tır. Nurettin Paşa öğle yemeğinden dönen Rahmi Apak'ı görünce, "Ali Kemal'i yakalamışlar, buraya getirt " der. 

RAHMİ Apak, Ali Kemal'i odasına getirtir, sorgu h kimliği yapan yedek subay Necip Ali Küçükağa'ya, ilk ifadesini almasını söyler. 
Ali Kemal, Kurtuluş Savaşı'nın kazanılmayacağını sandığı için öyle yazılar yazdığını söyler, "Demek yanılmışsınız " müdahalesini "Evet, çok doğru söylüyorsunuz. Ben Türk milletinde bu kadar büyük yaşama gayreti ve mücadele ruhu mevcut olduğunu bilmiyordum, bu bilgisizliğimden dolayı mazur görülmeliyim çünkü hayatımın büyük kısmı Avrupa'da geçmiştir, Türk milletini tanımıyormuşum, tanıyamamışım" der. 

BİRAZ sonra, Nurettin Paşa, Ali Kemal'i odasına çağırır, Rahmi Apak da yanındadır, Nurettin Paşa sorar 
"Sen kimsin " 
"Ali Kemal bendeniz " 
"Haaa, Artin Kemal dedikleri adam sen misin " 
"Hayır efendim, ben Artin Kemal değil, Ali Kemal'im." 
"Seni askeri mahkemeye sevk edeceğiz " 
"Adaletin karşısına çıkmaya hazırım " 
Ali Kemal aşağı indirilir, Nurettin Paşa Rahmi Apak'ı çağırır 
"Şimdi sokaktan birkaç yüz kişiyi büyük kapının önüne toplat, kapıdan çıkarken Ali Kemal'i öldürsünler, linç etsinler." 

RAHMİ Apak, bu emri yerine getirmek istemez, çekingenliğinin sebebi "Bu ölümün kanun dışı yolla yapılmasına taraftar olmayışıdır, hangi askeri mahkeme olursa olsun, ona ölüm cezası verebilirdi, ama linç kabul edilecek bir ceza değildi." 
Apak, İnzibat Yüzbaşı "Kel Sait"i, "Paşa'nın sana emri var " diye yukarı gönderir, linç emrini alan yüzbaşı, gereken düzeni kurar, Ali Kemal dışarı çıkar çıkmaz üzerine saldırırlar, tekmeyle, bıçakla, taşla linç edip öldürürler. x 

O gün İsmet Paşa Lozan Konferansı'na gitmek için trenle İzmit'ten geçecektir. Nurettin Paşa, cesedi bir sehpaya asıp tren yoluna diker, zanneder ki İsmet Paşa treni durdurup onun bu marifetini seyredecektir. Lakin bazı kaynaklara göre, durumu öğrenen İsmet Paşa, pencereye bile çıkmaz, tren geçip gider. 

PEKİ, o tarihte bu linç olayının etkisi ne oldu 
Olayın görgü tanığı Rahmi Apak'ın yorumu şudur 
... Bu linç hadisesi, h l İstanbul'da, İngilizlere hizmet etmekte devam eden İngiliz muhipleri ve Milli Mücadele düşmanı kimseler arasında bir panik yarattı. İngiliz ordusunun İstanbul'da mevcut olmasına rağmen, hayatlarının tehlikede olduğunu gören, bu satılmışlar İstanbul'dan kaçtılar. Bu kaçanların başlarında da Padişah Vahdettin vardı." x 

LİNÇ olayından yirmi yıl sonra, Ali Kemal'in oğlu Zeki Kuneralp Dışişleri Bakanlığı giriş sınavını kazanır. Bakanlık, "Ali Kemal'in oğlunu alıp almamakta tereddüt içindedir." Konu Cumhurbaşkanı İsmet İnönü'ye kadar duyurulur, İsmet Paşa hayret eder 
"Bunda ne var anlamıyorum, niçin girmesin " xx 
Zeki Kuneralp, "Ali Kemal'in oğludur" diye hiç engelle karşılaşmadan büyükelçi olur, Dışişleri genel sekreteri olur. 
Bugün ise, neredeyse Ali Kemal'i mezarından çıkarıp tekrar linç etmek isteyenlere, İsmet Paşa'nın cevabı yeter mi 

x Yetmişlik Bir Subayın Hatıraları, Türk Tarih Kurumu Yayınları. 
xx Sadece Diplomat, Zeki Kuneralp, ISİS Yayınları. 



</TEXT>
</DOC>
