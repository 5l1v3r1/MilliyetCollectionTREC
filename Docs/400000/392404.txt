<DOC>
<DOCNO> 392404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo08.html </URL>
<DATE> 2005/11/05/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Beşiktaş, Malatyaspor maçına hazır... 
</HEADLINE>
<TEXT>

     Beşiktaş, Malatyaspor ile yarın deplasmanda oynayacağı Turkcell Süper Ligi maçının hazırlıklarını tamamladı. 
     Teknik direktör Jean Tigana yönetiminde BJK Nevzat Demir Tesisleri'nde basına kapalı yapılan antrenmanda, siyah-beyazlı futbolcuların taktik ağırlıklı bir çalışma yaptıkları öğrenildi. Sakatlıkları süren Tayfur, Sergen ve Gökhan antrenmana katılmadı. 
     Siyah-beyazlılar, Malatyaspor maçı için bu akşam özel bir uçakla Malatya'ya gidecek. 
     Ligde geçen haftaki Ankaragücü maçında 4. sarı kartını gören ve cezalı duruma düşen Ahmed Hassan, Malatyaspor maçında forma giyemeyecek. 
     Mısırlı futbolcu dışında sakatlıkları süren Sergen, Tayfur ve Gökhan da Malatyaspor karşısında takımdaki yerlerini alamayacak. Ayrıca kaleciler Ramazan, Volkan ve Güven ile Veysel de Malatyaspor maçı kadrosuna alınmadı. 
     Siyah-beyazlıların Malatya kafilesinde şu futbolcular yer alacak 
     Cordoba, Murat, İbrahim Toraman, Çağdaş, Adem Dursun, Koray, Mustafa, Ali Güneş, İbrahim Üzülmez, Okan, Pancu, Tümer, Ali Tandoğan, İbrahim Akın, Youla, Ailton, Ahmet Dursun ve Kleberson. 
     
     MUSTAFA ÇULCU YÖNETECEK 
     Malatyaspor ile Beşiktaş arasında oynanacak Turkcell Süper Ligi maçını Mustafa Çulcu yönetecek. 
     İnönü Stadı'nda saat 20.00'de başlayacak olan karşılaşma Lig Tv'den naklen yayınlanacak. 
     
</TEXT>
</DOC>
