<DOC>
<DOCNO> 374365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko12.html </URL>
<DATE> 2005/08/31/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Nemada ödeme tarihleri Eylül başında belirlenecek... 
</HEADLINE>
<TEXT>

     Tasarrufu Teşvik Hesabı 7. taksit nema ödemeleri için 15 Ağustos'ta başlayan toplu başvurular sürüyor. 
     Ödemeler, Hazine Müsteşarlığı'nın Eylül başında belirleyeceği tarihte başlayacak. 
     Zorunlu tasarruf 7. taksit nema ödemeleriyle ilgili kurum ve işyeri toplu başvuruları, 15 Ağustos'tan bu yana Ziraat Bankası tarafından kabul ediliyor. 
     Prosedüre göre kurum ve işyerlerinin, unvanlarını taşıyan elektronik posta adresi ile birlikte, en son kesinti ve katkı tutarlarını yatırdıkları Ziraat Bankası şubelerine başvuruları sürdürüyor. 
     Önceki taksit ödemelerinde olduğu gibi, kurum ve işyeri aracılığıyla talepte bulunan hak sahiplerinin ödemeleri, 7. taksit ödemelerinin başlamasını takiben ''en geç 3 gün içinde'' yapılacak. 
     
     KİŞİSEL BAŞVURULAR 
     Bu arada kurumu aracılığıyla başvurmayan hak sahipleri ise eskiden olduğu gibi, zorunlu tasaruf hesap numaralarının son rakamına göre belirlenecek bir aylık takvim içinde, sırası geldiğinde nemasını alacak. 
     
</TEXT>
</DOC>
