<DOC>
<DOCNO> 387772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonyas07.html </URL>
<DATE> 2005/10/18/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Kate Moss'a Pirelli 'dopingi' 
</HEADLINE>
<TEXT>

     HİLAL YILMAZ Londra DHA 

      KOKAİN kullanırken çekilen görüntüleri basına yansıdıktan sonra dünyanın en ünlü firmalarıyla reklam sözleşmeleri iptal edilen ünlü model Kate Moss’a Pirelli sahip çıktı. İtalyan firması, sınırlı sayıda üretilen meşhur Pirelli takviminde Kate Moss ile çalışacaklarını açıkladı. 
     Pirelli’nin basın sözcüsü Julie Naylor "Hakkında çıkan tüm olumsuz haberlere rağmen Kate Moss ile çalışma fikrinden hiçbir zaman vazgeçmedik. Bize göre Moss son derece profesyonel ve güzel bir manken. Özel hayatı bizi ilgilendirmez. Çekimleri dört gözle bekliyoruz" dedi. Ancak Pirelli’nin Milan’daki merkezinden bir yetkilinin Kate Moss ile anlaşmanın çok önceden yapıldığı ve çekimleri iptal etmenin firmayı 1 milyon sterlin zarara uğratabileceği yönündeki açıklaması akıllarda soru işareti bıraktı. İsminin açıklamasını istemeye yetkili çekimlerin Kate Moss’un uyuşturucu kullanırken çekilmiş fotoğraflarının basına yansımasında aylar önce yapıldığını ve 2006 takviminin zaten hazır olduğunu söyledi. 
     31 yaşındaki ünlü model Moss’un kokain kullanırken çekilmiş fotoğrafları geçtiğimiz ay Mirror gazetesinde yayınlanmış ve dünya çapında büyük yankı uyandırmıştı. Olayın ardından Moss ile çalşan Burbery, Chanel ve H M gibi dev firmalar mankenle olan sözleşmelerini iptal etmişlerdi. İddiaları doğrulayan ve özür dileyen Kate Moss bir süredir Amerika’daki bir rehebilitasyon kliniğinde tedavi görüyor. 
     
     2006 TAKVİMİNDE GÜZELLER GEÇİDİ 
     Yaşadığı zor günlerin ardından Kate Moss’a 'kendi çıkarı için de olsa' sahip çıkan Pirelli’nin 2006 takviminde İngiliz modelin yanı sıra Jennifer Lopez, Giselle Bundchen, Karen Elson, Natalia Vodianova ve Guinevere Van Seenus gibi ünlü güzellerin de yer alacağı açıklandı. Sınırlı sayıda üretilecek ve sadece ünlülerle önde gelen iş adamlarına dağıtalacak olan 2006 Pirelli takviminin ilk müdavimlerin birinin ise Prens Andrew olduğu belirtildi. 40 yıllık bir geçmişe sahip Pirelli takvimi önümüzdeki ay Paris’de tanıtılacak. 
     
</TEXT>
</DOC>
