<DOC>
<DOCNO> 394655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/spor/axspo01.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrim gibi 
</HEADLINE>
<TEXT>


Beşiktaşlı yöneticilerin Antalya'da yaptığı "beyin fırtınası"nda, idarecilerin üzerindeki ekstra görevlerin artık profesyonellere aktarılmasına karar verildi 

BİLAL MEŞE 


Beşiktaşlı yöneticilerin Antalya'da gerçekleştirdiği "Beyin fırtınası"ndan radikal kararlar çıktı. Siyah - beyazlılarda, yöneticilerin üzerinde bulunan ekstra görevlerin profesyonellere devredilmesine karar verildi. 
Buna göre Kıvanç Oktay, futbol şubesindeki görevini İdari Menajer Mehmet Ekşi'ye, altyapıdan sorumlu Sinan Vardar ise yetkilerini Gordon Milne'ye teslim edecek. En fazla tartışma konusu yapılan Pazarlama Komitesi Başkanı Murat Ürünsak'ın işini de bundan böyle profesyoneller gerçekleştirecek. 
Yeniden yapılanma içine girecek siyah - beyazlılarda, Akaretler'deki personelde de revizyona gidileceği ileri sürüldü. 
Öte yandan yarın toplanacak Divan Kurulu da, olağanüstü toplantıdaki konuşmalar ışığında yönetime bir önlemler paketi verecek. 

Emre'nin tatlı bekleyişi 

CENGİZ MALGIR 

Rıza Çalımbay tarafından Tayfun Korkut ve Okan Koç ile birlikte kadro dışı bırakılan Emre Aşık'ta, hüznün yerini tatlı bir bekleyiş aldı. Takımdan ayrı kalmasına rağmen, A takımının uyguladığı programı uygulayan siyah-beyazlı futbolcu, dönüş kararını alanların pişman olmayacağını belirttip, "Davet alırsam kimseyi pişman etmem" dedi. 


</TEXT>
</DOC>
