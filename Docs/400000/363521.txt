<DOC>
<DOCNO> 363521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sonyas06.html </URL>
<DATE> 2005/07/22/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tavan kısa, boy uzun olunca... 
</HEADLINE>
<TEXT>

     BBC 

Britanya'da boyları çok uzun olduğu için evlerinin tavanını yükseltmek isteyen çifte belediye konseyi izin vermedi. 
     2.07 metre boyundaki Brian Culbert ve 1.83 metrelik eşi Fiona, duş alırken ya da kapılardan geçerken sürekli kafalarını çarptıkları tavanı yükseltmek istedi. Ancak konsey bunun yerel şehir planlamasına aykırı olduğunu söyleyerek çifte yeni bir ev almalarını önerdi. 31 yaşındaki Fiona Culbert "Civardaki evler çok pahalı, taşınmaya gücümüz yetmez. Eğer insan sürekli kafasını kapılara çarpıyorsa uzun olmak bir özür" dedi. 36 yaşındaki Brian Culbert ise "Sürekli kafamı bir yerlere çarpıyorum ve bu çok acı veriyor. Özel ihtiyacımızı karşılamak için önerdiğimiz yöntem hem ucuz hem de estetik açıdan göze hitap ediyordu" diye konuştu. 
     
     Konsey İzin verirsek herkes yapar 

     Konseyin 1.86 metrelik başkanı Peter Argyle ise taviz vermiyor "Tavanın yükseltilmesi konseyin plan politikasına aykırı. Eğer bu çifte izin verirsek herkes boyuna göre tavan yaptırmak ister." 
     
</TEXT>
</DOC>
