<DOC>
<DOCNO> 361084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo07.html </URL>
<DATE> 2005/07/14/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Trabzon'un yeni bombası "Fabiano Eller Dos Santos" kimdir .. 
</HEADLINE>
<TEXT>

     Fabiano Eller'e 3 yıllık mukavele imzalatan yönetici Murat Bozoğlu, Sambacı'yı yere göğe sığdıramadı 
     
     A’dan Z’ye anlattı 
     Fabiano Eller Dos Santos... İşte uzun süredir savunmadaki boşluğu doldurmak isteyen Trabzonspor’un sözleşme imzaladığı futbolcu. Ancak Brezilyalı yıldız hakkında kimse bilgi sahibi değil. Bu transferin gerçekleşmesini sağlayan yönetici Murat Bozoğlu dışında... Brezilya’da bulunan Bozoğlu, Eller transferiyle ilgili herşeyi FANATİK’e anlattı. Tecrübeli futbolcuyla 3 yıllık mukavele yaptıklarını söyleyen Bozoğlu şöyle konuştu 
     
     Hocası isyan çıkardı’ 
     Şu anda Brezilya’nın en iyi savunma oyuncularından birini aldık. Zaman zaman milli takıma da çağırılan bir futbolcu. Eller hakkında Real Madrid Teknik Direktörü Lüksemburgo ile de konuştum. Ayrıca Parreira’nın da takdir ettiği bir futbolcu. Fluminense, Eller’i göndermemek için çok direndi. Bu transferin uzamasının tek nedeni de bu. Fluminense Teknik Direktörü, Eller’in gönderilmesine büyük tepki gösterdi.'' 
     
     Eşi tamam dedikten sonra’ 
     Eller’in menaceri ise neredeyse vatan haini ilan edildi. Gerçekten geç kaldık ancak çok iyi bir futbolcu transfer ettik. Eller’in en büyük özelliği topu savunmadan oyuna en iyi sokan futbolculardan biri olması. Transfer için çok uğraştık. Önce eşini ikna etmemiz gerekti. Eşi Tamam, Trabzonspor’a gidiyoruz'' dedikten sonra Eller sözleşmeyi imzaladı. Çok iyi bir kariyere sahip. Trabzon’a katkısı büyük olacak.'' 
     
     Uğurlu bir futbolcuyum’ 
     Gittiğim çoğu takımda şampiyonluk yaşadım. Kısaca uğurlu bir futbolcuyumdur. Umarım Trabzonspor’a da uğurlu gelirim. Bana Türkiye ve Trabzon hakkında anlatılanlar çok olumlu. İmza atmadan önce Trabzonspor’un internet sitesine girdim, yeni takım arkadaşlarım hakkında biraz bilgi sahibi oldum. Taraftarı, kentin resimlerini gördüm. Taraftarın çok ateşli olduğunu da biliyorum. Eşim Trabzon’a gitmemizi istedi. Kariyerimde yeni bir sayfa açtım.'' 
     
     Eller kimdir 
     Adı Fabiano Eller dos Santos. 
     Doğum Tarihi 16.11.1977. 
     Boy 1.83. 
     Kilo 77. 
     Oynadığı kulüp Fluminense. 
     Mevki Savunma. 
     
     Oynadığı kulüpler 
     1994-1995 Linhares Sport Club. 
     1995-2001 Vasco de Gama. 
     2001-2002 Palmeiras. 
     2002 24.08.2004 Flamengo. 
     24.08.2004 - 01.2005 Al - Wakrah. 
     01-2005 Fluminense. 
     
</TEXT>
</DOC>
