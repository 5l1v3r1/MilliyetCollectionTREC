<DOC>
<DOCNO> 369114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/guncel/gun11.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatma Ebe, ahırı sağlıkevi yapmış 
</HEADLINE>
<TEXT>


HAKK Rİ DHA 

Başbakan Recep Tayyip Erdoğan'ın önceki gün 'Aydınlar'la yaptığı görüşmede gazeteci Oral Çalışlar'ın toplantının gündemine getirdiği 'Fatma Ebe' nin Hakkari'de köylülerin ahır olarak kullandığı yeri sağlıkevine çevirdiği ortaya çıktı. İzmirli Fatma Arslan 24 , İstanbul'da çeşitli özel polikliniklerde çalıştıktan sonra Sağlık Bakanlığı'na müracaat ederek gönüllü olarak Doğu Anadalu Bölgesi'nde görev yapmak istediğini bildirdi. Hakk ri'nin Yoncalık köyüne tayin olduğunda gördüğü manzara karşısında şoke olan Fatma Arslan, kendini sağlıkevi yerine, bir ahırda buldu. Arslan, ahırın duvarlarına boya, badana yaptırdı, tuvalet için fosseptik çukuru kazdırdı. Sağlıkevinin açılmasıyla Arslan, yaklaşık 2 bin nüfusa sağlık hizmeti vermeye başladı. Arslan, okuldan getirdiği sandalye ile 2 sırayı da hasta muayene masası yaptı. Fatma Ebe, geldiğine çok sevindiğini ve asla pişman olmadığını söyledi. 


</TEXT>
</DOC>
