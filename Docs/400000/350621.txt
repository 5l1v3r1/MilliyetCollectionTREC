<DOC>
<DOCNO> 350621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sondun15.html </URL>
<DATE> 2005/06/10/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Bayan Schröder, Almanya'yı seçime götürüyor 
</HEADLINE>
<TEXT>

     Almanya'da olası erken seçim hazırlıkları tüm hızıyla sürerken, gazeteler de bu konudaki haberlere geniş şekilde yer veriyor. 
     Bild gazetesi, ''Doris ne rol oynuyor '' başlığıyla verdiği haberde, Başbakan Gerhard Schröder'in erken seçimlere gitme kararında, eşi Doris Schröder-Köpf'ün önemli rol oynadığını, federal mecliste güvenoylaması yapılması ve erken seçimlere gidilmesi konusunu gündeme getirdiğini yazdı. 
     Schröder'in daha sonra erken seçime gitme kararı aldığı ve bu kararını Dışişleri Bakanı Joschka Fischer'e ilettiği belirtilen haberde, Fischer'in ilk tepki olarak bu kararı ''saçmalık'' olarak nitelendirdiği kaydedildi. 
     Berliner Kurier gazetesi de ''Gerhard, bu saçmalık'' başlığıyla verdiği haberde, Fischer'in sık sık Schröder'i erken seçime gitmemesi konusunda uyardığını, ancak daha sonra kendisinin de Schröder'in kararını kabullendiğini bildirdi. 
     Haberde, Fischer'in de artık görevden ayrılmaya hazırlandığı, bu nedenle yurtdışında veda ziyaretleri yaptığı görüşüne yer verildi. 
     

     
</TEXT>
</DOC>
