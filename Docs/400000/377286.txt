<DOC>
<DOCNO> 377286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun07.html </URL>
<DATE> 2005/09/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rum kesiminde küçük bir uçak yerleşim bölgesine düştü... 
</HEADLINE>
<TEXT>

     Rum Milli Muhafız Ordusu'nun RMMO dün başlayan "DİMİTRA 2005" tatbikatına katılan, içinde iki kişinin bulunduğu tek motorlu küçük bir uçak, Ağrotur İngiliz üssü yakınlarındaki Kolossi Burçlu köyünde, bir İngiliz aileye ait evin üzerine düştü. Uçaktaki iki kişinin öldüğü tahmin ediliyor. 
     Uçağın, RMMO'nun sahip olduğu PC-9 Pilatus tipi iki eğitim uçağından biri olduğu bildirildi. 
     Uçak, bölgedeki kilisenin çan kulesine çarptıktan sonra İngiliz bir ailenin evine düştü. Uçağın düştüğü sırada İngiliz ailenin evde olmadığını belirtildi. 
     Tek motorlu pervaneli uçağın düşüşüyle birlikte yangın başladı. Bölgeden patlama sesleri geldiği duyuldu. Patlamaların büyük olasılıkla uçağın taşıdığı mühimmatın alev almasından kaynaklanmış olduğu sanılıyor. Rum itfaiye birimleri ve bölge sakinlerinin yangını söndürmeye çalıştıkları kaydediliyor. 
     
</TEXT>
</DOC>
