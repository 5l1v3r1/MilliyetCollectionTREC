<DOC>
<DOCNO> 379008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo19.html </URL>
<DATE> 2005/09/16/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Gaziantepspor'un hedefi galibiyet... 
</HEADLINE>
<TEXT>

     Gaziantepspor, Kayseri Erciyesspor maçının hazırlıklarını galibiyete yönelik yapıyor. 
     Kırmızı-siyahlı ekip, saha ve seyirci avantajını da kullanarak sahadan galip ayrılarak puanını 11'e yükseltmek istiyor. 
     Çalışmalarını teknik direktör Faruk Hadzibegiç nezaretinde sürdüren futbolcular, son idmanda 5 dakika toplu koşu yaptılar. Futbolcular daha sonra da dar alanda kısa paslaşma, ardından dar alanda pres çalışması da yapılan idman, taktik çalışmayla sona erdi. 
     Gaziantepspor, yarın öğle saatlerinde Celal Doğan Tesisleri'nde kampa girecek, haftanın son antrenmanı ise yarın akşam Kamil Ocak'ta yapılacak. 
     Menajer Ali Doğan, Fenerbahçe'ye İtalya'da 2 gol atan AC Milanlı futbolcu Kaka konusunda şunları söyledi 
     ''Karşıyaka Teknik Direktörü Nurullah Sağlam'ın gündeme getirdiği 'Kaka'yı Gaziantepspor'a önerdiği ve Gaziantepspor Kulübü Başkanı Celal Doğan'ın bu futbolcuyu almadığı' şeklindeki haberler yanlış yorumlandı ve gerçekleri yansıtmıyor. 
     7 yıl önce Brezilya'nın Sao Paula takımında oynayan Kaka'nın 16 yaşında olduğunu hatırlatıyorum. 1.5 milyon doların 16 yaşındaki bir genç futbolcu için riske edilip edilmemesi konusunda karar verilemediği için teknik adamlarca Gaziantepspor'a önerilmedi. Celal Doğan'ın, Kaka'yı almaması diye birşey sözkonusu değil.'' 
     
</TEXT>
</DOC>
