<DOC>
<DOCNO> 361008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko15.html </URL>
<DATE> 2005/07/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
TEKEL'in ikiz kuleleri için teklif süresi yarın akşam doluyor... 
</HEADLINE>
<TEXT>

     TEKEL'in Ankara'da bulunan İkiz Kuleleri'nin satışında sona geliniyor. 
     İkiz Kuleler için son teklif süresi yarın saat 17.00 itibariyle dolarken, 3-4 teklif alınması bekleniyor. 
     Alınan bilgiye söz konusu taliplerden birinin yabancı bir kuruluş olabileceği belirtilirken, geriye kalan yerli şirketlerden birinin gayrimenkul şirketi, birinin ise şahıs olduğu ifade ediliyor. Aynı zamanda İkiz Kulelere TOBB'un talip olduğu biliniyor. 
     
     İHALE SÜRECİ 
     Cuma akşamı son tekliflerin alınmasının ardından İhale Komisyonu'nun toplanarak, teklif zarflarının ne zaman açılacağı ve gerek görülmesi durumunda açık artırmanın ne zaman yapılacağına karar vermesi bekleniyor. 
     İhalede en yüksek iki teklifi veren firma ile açık artırma yoluna gidilmesi hedefleniyor. 
     İkiz Kuleler için daha önce çıkılan ihale iptal edilmiş, son ihalede ise teklif verme süresi 17 Haziran tarihinden 15 Temmuz tarihine uzatılmıştı. 
     Söz konusu ihaleye gerçek veya tüzel kişiler ile ortak girişim gruplarının da katılabilmesine olanak tanınırken, 500 bin dolarlık geçici teminat alınıyor. 
     
</TEXT>
</DOC>
