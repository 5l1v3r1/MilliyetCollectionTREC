<DOC>
<DOCNO> 396818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur25.html </URL>
<DATE> 2005/11/21/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
''Sayın'' Öcalan'a 500 YTL ceza 
</HEADLINE>
<TEXT>

     SİİRT ANKA 

Tutuklu ve Hükümlü Aileleri ile Dayanışma Derneği TUHAD adına bir basın açıklaması yapan Abdulselam İnan, açıklamasında Abdullah Öcalan’a "Sayın" diye hitap ettiği için, Siirt Asliye Ceza Mahkemesi tarafından 500 YTL para cezasına çarptırıldı. 
     20 Şubat 2003’te Öcalan üzerinde tecrit olduğu iddiasında bulunarak makum aileri adına bir basın açıklaması yapan İnan hakkında, Siirt Cumhuriyet Savcılığı tarafından 13 Mart 2003’te TCK’nın 312 sayılı yasasının 1’inci maddesi uyarınca dava açıldı. 
     Siirt Asliye Ceza Mahkemesi’nde 20 Mayıs 2003’te görülen duruşmada, İnan’ın Öcalan’a "Sayın" diye hitap ettiği ve okunan basın açıklamasında kullandığı "tecrit kaldırılmadığı sürece kaos ve çatışma ortamına dönüleceği" ifadeleriyle Öcalan ve eylemlerini alenen destekleyerek meşru bir imaj yaratmaya çalıştığı kaydedildi. Mahkeme İnan’a 1 milyar 915 milyon 302 bin lira para cezası verdi. 
     İnan avukatları aracılığıyla Yargıtay’a başvurarak, karara itiraz etti. Yargıtay 8’inci Ceza Dairesi, 2 Haziran 2005’te yaptığı duruşmada İnan’ın hukuki durumunun yeniden değerlendirilmesi talebiyle kararı bozdu. 
     Siirt Asliye Ceza Mahkemesi’nde 20 Ekim 2005’te dava yeniden görüldü. Cumhuriyet Savcısı, İnan’ın 5237 sayılı yasanın 215 ve ’üncü maddelerine göre yargılanması talebinde bulundu. Mahkeme, 2003 yılında verdiği kararı değiştirmedi ve İnan’ı suçlu buldu. İnan’a 500 YTL para cezası veren mahkeme, paranın taksitlendirilmesine yer olmadığını da kararlaştırdı. İnan’ın, karara tekrar itirazda bulunduğunu bildirdi. 
     
</TEXT>
</DOC>
