<DOC>
<DOCNO> 392946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/siyaset/siy07.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu Hükümet bölücülük yapıyor 
</HEADLINE>
<TEXT>


ANKARA Milliyet 


ANAP Genel Başkanı Erkan Mumcu, Diyanet İşleri Başkanlığı yapısı içinde Alevi inancının da temsil edilmesi gerektiğini belirterek, "Dün, eşinin başörtüsü dolayısıyla Türkiye Cumhuriyeti'ni dava edenler, bugün aynı zulmü Alevilere uygulamamalıdır" dedi. Mumcu, Alevi din adamlarının da devlet memuru olarak Diyanet'te görevlendirilmesi gerektiğini belirtti. 
Mumcu, Devlet Bakanı Mehmet Aydın'ın, "Müslümanların ibadet yeri camidir, cemevleri ibadethane sayılamaz" ve Diyanet İşleri Başkanı Ali Bardakoğlu'nun da "Alevilerin taleplerinin siyasi olduğu ve bu nedenle kabul edilemeyeceği" yönündeki sözlerini anımsatarak, şunları söyledi 
"Cami ve cemevi arasında yarışma inşa etmek, bu ülkenin birlik ve bütünlüğüne hiçbir şey kazandırmaz. Türkiye'de yeni bir tür bölücülüğün tohumları, hükümet eliyle atılmaktadır." 



</TEXT>
</DOC>
