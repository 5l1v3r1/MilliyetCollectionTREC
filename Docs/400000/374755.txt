<DOC>
<DOCNO> 374755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonsiy01.html </URL>
<DATE> 2005/09/01/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
"Milletvekili olmasaydım seni döverdim" 
</HEADLINE>
<TEXT>

     AKP Kahramanmaraş Milletvekili Ali Sezal, milletvekillerini eleştiren Kahramanmaraşlı işadamı Ali Rıza Kısakürek’e, Milletvekili olmasaydım seni şurada döverdim'' diyerek tepki gösterdi. Sezal tepkisini gösterdiği sırada küfürlü cümleler de kullandı. 
     Kahramanmaraş Ticaret ve Sanayi Odası’nda üyelerle yapılacak toplantı öncesi takım elbise üreten İSERO firmasının sahibi Kısakürek, koridorda AKP Kahramanmaraş milletvekillerini eleştirmeye başladı. Milletvekillerinin kendilerine hiç yardımcı olmadığını öne süren Kısakürek, "Tarım İl Müdürlüğü’nden istediğim bir arsayı Kral Tekstil’e vereceklermiş. İşlerimizi hiç halletmiyorlar. Milletvekilinin vatandaşın ayağına gitmesi gerek'' dedi. 
     Kısakürek’in bu sözlerini duyan milletvekili Sezal, sinirlenerek, Hadi ulan oradan terbiyesiz adam. Sanki babanın uşağı vardı. E..koğlu e...k. Sahtekar adam, terbiyesiz adam. Bana bak ulan, ben milletvekili olmasaydım şu an seni burada döverdim'' dedi. 
     Bu sözlere öfkelenen işadamı da Ben erkek olarak soyunacağım Reisicumhur ve Başbakan beni dinleyecek. Bunu da yapmazsam terbiyesiz adamım. Tabii konuşmak suç. Böyle basın olursa, böyle Kahramanmaraşlılar olursa konuş konuş toplantı yap her şey orada kalır. Koskoca milletvekili, ben çocuk muyum ki beni dövecek'' karşılığını verdi. 
     Seni döverim'' sözlerini tekrarlayan Sezal’ı sakinleştirmek isteyen çevredekiler, milletvekilini bir odaya aldı. Gazetecilere konuşan Kısakürek, Güya milletvekili olacak, yaptığına bak. Hakkını arayan herkese böyle mi yapacaklar '' diye yakındı. 
     
</TEXT>
</DOC>
