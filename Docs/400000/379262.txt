<DOC>
<DOCNO> 379262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonspo29.html </URL>
<DATE> 2005/09/17/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Ankaragücü 1 - Gençlerbirliği 1 
</HEADLINE>
<TEXT>

     Türkcell Süper Ligi’nde yapılan başkent derbisinde Ankaragücü ile Gençlerbirliği 1-1 berabere kaldı. 
     Karşılaşmaya her iki takım da kontrollü başladı. Orta alan mücadelesi biçiminde geçen karşılaşmanın ilk dakikalarında her iki takım da gol pozisyonu bulamazken, Ankaragücü, İlhan Mansız, Gençlerbirliği de Bogdanoviç ile birer pozisyondan yararlanamadı. 
     20. dakikada İbrahim’in sağdan yaptığı ortada Evren, kafayla topu 
     penaltı noktası üzerindeki İlhan Mansız’a indirdi. Bu futbolcunun rövaşata vuruşunda, top kaleci Gökhan’ın ellerinde kaldı. 
     29. dakikada Jardler’in ceza alanının solundan yaptığı ortada, uygun durumda bulunan Bogdanoviç’in pozisyonunu Ankaragücü savunma oyuncuları bozunca, bu futbolcunun vuruşunda, top direğin üstünden auta çıktı. 
     41. dakikada Erhan’ın sağdan ceza yayı üzerindeki Mehmet Çakır’a gönderdiği topu, bu futbolcu bekletmeden ceza alanındaki Isaac’e aktardı. Isaac’den seken topu önünde bulan Bogdanoviç’in yerden plase vuruşunda, top yandan auta çıktı. 
     Kalan dakikalar da gol getirmeyince, maçın ilk yarısı golsüz eşitlikle sona erdi. 
     Karşılaşmanın ikinci yarısına Ankaragücü hızlı başladı. Sarı-lacivertli ekip, bu yarının ilk dakikalarında Gençlerbirliği savunmasına sıkıntılı anlar yaşattı. İlerleyen dakikalarda oyunun kontrolünü ele geçiren Gençlerbirliği, Isaac ile bir gol bulurken, gol sonrası da rakip kalede birçok tehlike yarattı. 
     49. dakikada kendi çabasıyla ceza alanına giren Heverton, uygun durumda bulanan Umut’a pas vermek yerine topu ayağında tutunca, takımını bir golden etti. 
     59. dakikada ceza alanındaki Hasan-Isaac verkaçında topu önünde bulan Isaac, kaleciyle karşı karşıya kaldı. Bu futbolcunun vuruşunda, kaleci Orkun topu ayaklarıyla uzaklaştırdı. 
     62. dakikada Umut’un aşırtma pasında top, kaleci Gökhan’ın önünde bulunan Deniz ile Heverton’un arasında kaldı. Topa İlhan Mansız’ın da müdahelesiyle yaşanan karambolde, Deniz’in vuruşunda top auta gitti. 
     67. dakikada Hasan’ın kendi yarı alanından attığı topla buluşan Isaac, önce Sedat’ı geçti. Bu futbolcu daha sonra kaleci Orkun’u da geçerek topu boş kaleye gönderdi 1-0. 
     68. dakikada Uğur soldan kendi çabasıyla getirdiği topu ceza alanındaki Mehmet Çakır’a çıkardı. Bu futbolcunun kötü vuruşunda, top üstten auta gitti. 
     82. dakikada Jardler’in penaltı noktasına indirdiği topa Uğur çok sert vurdu. Altıpas içindeki Mehmet Çakır’a çarpan top auta çıktı. 
     90. dakikada Zengue’nin soldan yaptığı ortada, kaleci Gökhan boşa çıkınca, İlhan Mansız’ın kafa vuruşunda top ağlara gitti ve karşılaşma 1-1 berabere sona erdi. 
     

Stat 19 Mayıs Hakemler Cem Papila xx, Mustafa Sönmez xx, Ufuk Şepik xx Ankaragücü O rkun xx, İbrahim x Dk. 39 Niyazi xx , Hakan x, Sedat x, Zengue x, Heverton x Dk. 75 Birol , Evren xx, Cordion x Dk. Deniz x , Batista x, Umut x, İlhan Mansız xx Gençlerbirliği Gökhan xx, Jardler xx, İsmail xxx, Risp xx, Erhan xx, Mehmet Çakır xx, Sedat x Dk. 65 Doğa x , Ayman x, Hasan x, Isaac xx Dk. 85 Ali Cansun , Bogdanoviç x Dk. 51 Uğur xx Goller Dk. 67 Isaac, Dk. 90 İlhan Mansız      
</TEXT>
</DOC>
