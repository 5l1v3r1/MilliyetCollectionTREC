<DOC>
<DOCNO> 366018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun09.html </URL>
<DATE> 2005/08/01/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Türkiye, ABD ve Irak'ın üçlü zirvesi bu hafta yapılıyor... 
</HEADLINE>
<TEXT>

     Türkiye’nin Kuzey Irak’taki olası bir sınır ötesi operasyonuna ilişkin tartışmalar sürerken Türkiye, ABD ve Irak, PKK sorununu görüşmek üzere bu hafta Washington’da biraraya geliyor. Çarşamba günü yapılması beklenen "Üçlü Toplantı", Irak’ta ayaklanan PKK’lıların Türkiye’ye iadeleri konusuna odaklanacak. 
     ANKA’nın edindiği bilgiye göre, Türkiye, ABD ve Irak yetkilileri, Irak’taki PKK sorununu görüşmek üzere ikinci kez biraraya gelecek. Bu hafta ortasında Washington’da yapılması beklenen toplantıda ağırlık, Irak’ta yaklanan PKK’lıların Türkiye’ye iadeleri için hukuki mekanizmaya verilecek. Uzmanlar düzeyinde bir çalışma toplantısı niteliğindeki toplantıda PKK’lıların Türkiye’ye nasıl iade edileceğinin açıklığa kavuşturulmasına çalışılacak. 
     Washington’daki toplantı, PKK konusunda üç ülke arasında geçen Ocak ayında Ankara’da başlatılan sürecin bir devamı olacak. Ocak ayında toplantıların sürdürülmesi yönünde mutabakata varılmıştı. 
     
</TEXT>
</DOC>
