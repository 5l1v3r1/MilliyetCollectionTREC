<DOC>
<DOCNO> 370227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sondun29.html </URL>
<DATE> 2005/08/16/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Yunanistan'da düşen Rum uçağının kara kutularından ikincisi bulundu... 
</HEADLINE>
<TEXT>

     Yunanistan’da, 6 mürettebat ve 115 yolcusuyla pazar günü düşen Rum uçağının kara kutularından ikincisinin de bulunduğu, ancak parçalanmış halde olduğu bildirildi. 
     Yunan devlet televizyonu NET, uçağın, tüm teknik ayrıntıların olduğu kara kutusunun sağlam halde bulunmasına rağmen, kaptan pilotla ikinci pilot arasındaki diyalogun yer aldığı ikinci kara kutunun sadece dış haznesinin bulunduğunu, kayıtların olduğu iç kısmının aranması çalışmalarınınsa sürdüğünü duyurdu. 
     NET, ikinci kara kutunun kayıtların olduğu bölümünün bulunsa bile parçalanmış halde olması olasılığının bulunduğunu, bunun da kazanın nedenlerine ışık tutulması çalışmalarını olumsuz etkileyebileceğini kaydetti. 
     
</TEXT>
</DOC>
