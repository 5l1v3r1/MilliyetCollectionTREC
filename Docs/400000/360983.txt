<DOC>
<DOCNO> 360983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun25.html </URL>
<DATE> 2005/07/14/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Tayland'da çıkan çatışmalar ve düzenlenen saldırılarda 2 kişi öldü... 
</HEADLINE>
<TEXT>

     Tayland’ın güneyinde Müslümanların çoğunlukta olduğu Yala kentinde çıkan çatışmalar ve bombalı saldırılarda 2 kişinin öldüğü, 20 kişinin yaralandığı bildirildi. 
     Ordudan yapılan açıklamada, "polis ve saldırganlar arasında çıkan çatışmalarda bir polis ve bir saldırganın öldüğü" belirtildi. 
     Çatışmaların ardından bir elektrik santraline bomba atan ve kent elektriğinin bir saat süreyle kesintiye uğramasına neden olan saldırganların karmaşadan yararlanarak daha sonra bir mağaza, bir otel ve bir restorana bombalı saldırı düzenledikleri kaydedildi. 
     Saldırılar ve çatışmalarda yaralanan 20 kişinin hastaneye kaldırıldığı, bunlardan 4’ünün durumunun ağır olduğu bildirildi. 
     
</TEXT>
</DOC>
