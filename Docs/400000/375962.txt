<DOC>
<DOCNO> 375962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/spor/spo20.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Reis neye şaşırdı 
</HEADLINE>
<TEXT>


YAKAN TOP Nilay YILMAZ 


Zalim Yorumcu 

CAN DARK 

Heyecanlı ve pek canlı lig maçlarımıza milli maç nedeniyle 1 hafta ara verildi. Türkiye - Danimarka maçı, haftalardır büyük-küçük tüm takımların kaderini değiştiren uzatma dakikalarının etkisiyle 2-2 sonuçlandı. Bizim neden gönderildiğini bir türlü algılayamadığımız Ersun Yanal'sız milli takımın başına İmparator Terim getirilmiş, kadroya alınmaması, Kıbrıs vb. tartışmalarını arka plana iten Hakan Şükür takıma dahil edilmişti. Neticede Ersun Yanal'la Danimarka'da 1-1 berabere kalan Türkiye, büyük kampanyalarla getirdiği imparatoruyla kendi evinde 2-2 berabere kaldı. Eğer "Danimarka'daki ilk maçta Türkiye felaket oynayıp beraberliği kurtardı, İnönü'de ise muhteşem oynadı, galibiyeti kaçırdı" diye düşünüyorsanız böylesi operasyonlar herkese "hayırlı olsun" deriz, başkaca da bir şey demeyiz. 
Maçın çok kritik bir anında Hakan Şükür'ün çok müsait bir pozisyonda topu auta atmasından sonra -ki Hakan Şükür'ün iyi bir golcü olduğunu hiç kimse reddetmez- Ersun Yanal'a "gördün mü Ersun, Hakan'a ihtiyacın var, h l anlamadın mı Ersun" vb. şekillerde azarlama mektupları, hatta bazen hakaret yazıları döşenenlerin yeni santrafor adayı kim olacak diye de merakla bekleriz. Az analiz, bol ahkam memleketinde hele birde Ukrayna'ya yenilirse Türkiye, kişisel nefretleri, yüzlerindeki mimiklere varasıya kadar her şeylerinin önünde yer alan futbol ulemalarımız, bakalım imparatoru da eleştirebilecek mi, yoksa "Ersun Yanal çok puanımızı yedi de ondan gidemedik" ninnilerine mi devam edecek Şok şok şok program Telegol'e baktık da, ikinci olasılığın sinyallerini aldık bile. 
Fenerbahçe tribün lideri Sefa Reis , davetli olduğu bir düğünden Aziz ve ulu başkan tarafından kovulmuş ve bu duruma çok gücenip Saracoğlu'nda başkana yönelik pankart açmış. O pankartın ömrü çok kısa olmuş ve indirilmiş zaten. Konuyla ilgili açıklama yapan "Reis", başkanın, kendisine hiç yakışmayan bir üslupla "Ben adamı asarım, gömerim" vb. sözcükler kullandığını söyledi. İnanın biz de inanamadık, hayatta Aziz ve ulu başkandan sadece sevgi cümlecikleri duymaya alışmış bünyelerimiz alabora oldu. Zaten Telegol'de de "Başkan davetiyesi olduğunu bilmiyordur canım" dendi ve konu kapatılarak, başka konuya geçildi. Kapatılan konular futbolumuzun önünü açar inşallah 
AMİN ve İYİ HAFTALAR 

Kadıköy vapur iskelesinden sonra, o tüm zamanların en büyük futbolcusu Lefter'in Ada'dan gelişini beklemek ve onunla birlikte Kadıköy toprağında birkaç adım atmak, hangi futbol hazzı ile değişilebilirdi 
İslam Çupi 


Haberiniz var mı 

1966 Dünya Kupası'nda turnuvanın başlamasından önce kupa Londra'daki sergiden çalınır. "Pickles" adlı bir köpek tarafından çalınan biricik kupa, aramalar sonucunda müzenin ön bahçesinde bulunur. Hırsızlık olayları bununla da bitmez. Turnuvanın toplarından biri de ortadan kaybolur. Çok çok zaman sonra Alman oyuncu Helmut Haller'in, ülkesinin ilk golünü kaydettiği topu alıp formasının içine yerleştirdiği ve Almanya'daki evine götürdüğü anlaşılır. 



Yorum yok 
Türkiye'deki en iyi yabancı benim. 
Trabzonsporlu Yattara 

Toroğlu'nun boşluğunu mu dolduruyorsun 
Anasını satayım, babasını leasing... 
Ali Sami Alkış - Star 

Off off 
Adnan Aybaba İtalya'da bir takımı şike yaptı diye küme düşürdüler. Niye Türkiye'de Akçaabatsebatspor'u küme düşürmediler 
Gökmen Özdenak Ya Adnan kendi söylediğini bile dinlemiyorsun, saçmaladın yine 
Telegol, Star 

Haşa Abi 
Milletin aklını karıştırmayın. 
Turgay Şeren - Akşam 

Her şey çok güzel olacak 
Siz şampiyonluk yolunda erken öten horozlara boş verin. Boşverin, sabırlı olun ve beni dinleyin. Daha işin başındayız. Hele şu eylül ayının 5 - 10 gününü atlatalım, ondan sonra konuşalım. 
Hulki İlgün - Fanatik 

Engin'den timsah gözyaşları 
Fenerbahçe'den korkuyorum, üzülüyorum. Bu sene çok güç kaybettiler. Aksine rakipleri olan Beşiktaş, Galatasaray, Trabzonspor güçlendi. 
Sinan Engin - Ve Gool, TV 8 

Bazen pas veriyor çocuk 
Rakipten topu almak, Youla'dan almaktan daha kolay. 
Sanlı Sarıalioğlu - Vatan 

Teşbih ustası olmuşuz 
Saha içindeki, özellikle defansif sorunlara rağmen, F.Bahçe'nin "yeni" düzeni, "fast food" dan, keyifli bir "akşam yemeğine" geçiş gibi. 
Gürcan Bilgiç - Sabah 

Daha yukarı abi 
Haydi Hasan göreyim seni, bu yılki başarı çıtanı asla aşağı düşürme, her zaman daha yukarı daha yukarı. 
Turgay Şeren - Akşam 

Uçma Aybaba uçma 
Turu Kartal değil Malmö düşünsün. 
Adnan Menderes Aybaba - Star 





Foto-jenerik 
Gazetecilik güzel ama zor zanaat. İşinizi sevmek önemlidir. Ama foto-muhabiri arkadaşımız bu sevgiyi biraz abartmış anlaşılan. Yaptığı işle bütünleşmek böyle bir şey olsa gerek. 






</TEXT>
</DOC>
