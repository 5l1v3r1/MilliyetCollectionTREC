<DOC>
<DOCNO> 363263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/siyaset/siy02.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lozan şik yetine inceleme 
</HEADLINE>
<TEXT>


AİHM, azınlık vakıflarının mülk düzenlemelerini Lozan'ın kısıtladığını öne süren Ermeni vakfının şik yetini incelemeye aldı 

GÜVEN ÖZALP Brüksel 


Avrupa İnsan Hakları Mahkemesi AİHM , Yedikule Surp Pirgiç Ermeni Hastanesi Vakfı'nın Türkiye aleyhine yaptığı başvuruyu önceki gün kabul edilebilir bularak, esastan inceleme sürecini başlattı. 
1832'de kurulan vakıf, mahkemeye yaptığı başvuruda Türkiye'de Müslüman olmayan dini azınlıklara ait vakıfların mülk edinmeleriyle ilgili mevcut yasal düzenlemelerin Lozan Antlaşması'yla kısıtlandığını belirtti ve bu durumun Avrupa İnsan Hakları Sözleşmesi'ne aykırı olduğunu savundu. 

Tapular iptal 
1992 yılında vakfın bağış yoluyla elde ettiği İstanbul'daki 2 binanın tapuları, gayrimenkullerin, vakfın 1936 tarihli kuruluş beyanında belirtilmemiş olmadığı gerekçesiyle iptal edilmişti. 
AİHM, geçen yıl da aynı gerekçelerle Türkiye hakkında şik yette bulunan Fener Rum Erkek Lisesi Vakfı'nın başvurusunu kabul edilebilir ilan etmişti. 
Dava, Ankara'nın vakıflar sorununa yaklaşımının AB tarafından yetersiz bulunduğu bir döneme denk gelmesi açısından ayrı bir önem taşıyor. Başbakan Recep Tayyip Erdoğan, Aralık 2004'te hastanede kurulan müzeyi açmıştı. 


</TEXT>
</DOC>
