<DOC>
<DOCNO> 385194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/spor/aspo.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
YER KIRMIZI... 2-1 
</HEADLINE>
<TEXT>


A Milli Takım, güçlü rakibine ilk yarım saat sahayı dar etti. Ay-Yıldızlı ekip, Halil Altıntop ile öne geçti, ikinci gol genç Nuri'den geldi, Neuville skoru belirledi. Arnavutluk maçı öncesi moralimiz zirveye yükseldi 

MEHMET DEMİRKOL 


"Bu maç neden bu statta oynanıyor " diye en çok isyan edenler biz basın mensuplarıydık. Ama bu işten en çok fayda sağlayan da biz olduk. Atatürk Olimpiyat, Türkiye'nin basın tribününde televizyonlar olan tek stadı. Ve hemen tüm basın mensupları da bu maçtan çok Kopenhag'daki oyunu merak ediyordu. Onu daha çok seyrettik. 40. dakikada seyircileri golden haberdar eden de bizler olduk. Çoğunluk, bir taraftar gibi ayağa fırlayıp gol diye bağırdı. Herkesin aklı da, gözleri de Kopenhag'daydı yani. Doğrusu bu yazıyı yazarken en çok merak ettiğim de reyting raporu. Acaba hangi maç daha fazla izleyici topladı 
İşte böyle, hepimizin konsantrasyonu uzaklara kilitlenmişti. Ama sahadakiler hiç umulmadık şekilde maça sarılmıştı. Tümer ve Yıldıray'ın organizatörlüğünde 4-2-3-1'imiz çok iyi çalışıyor, Halil de onlara yıllardır birlikte oynuyormuşcasına uyum sağlıyordu. Almanlar'ın acısını anlamamak mümkün değil. 3.5 milyonluk Türk cemaatinden sürekli oyuncular yetiştiriyorlar ve biz onları alıp milli takımımızda oynatıyoruz. Dünkü Halil ve Yıldıray, Alman milli takımını, direkt oynayıp 2 gömlek yükseltebilecek oyuncular. Asla Türkiye'de oynamak istemiyorlar, Almanya'da mutlular, ama iş milli takıma gelince, onları acı ve çaresizlik içinde bırakıyorlar. Dün 25'de Tümer'in direkten dönen 2. topuna Halil çok iyi hareketlenerek golü attığında Alman gazetecilerin yüzünü görmeliydiniz. 7 dakika sonra bu kez Hamit harika bir pasla Nihat'ı net gol pozisyonuna soktuğunda da. 
Daum, Aziz Yıldırım'a 2 yıl önce Köln'ün genç yıldız adayı Podolski'yi önerdiğinde, Yıldırım da "O da kim " demiş. Yıldırım futbolu takip etmiyor mu Yoksa bu cevap Alman'ların dünkü futboluyla görülen bir gerçeğin sonucu mu Onlar Ballack olmayınca o kadar sıradanlar ki, Podolski gibi yapay yıldızlar buluyorlar. Yıldıray'a, Halil'e hatta Nuri'ye çok ihtiyaçları var. Ama biz akıllıyız. Doğan görünümlü Şahin'in mucidi bu halk, Türkiye görünümlü bir yarı Alman takımıyla dün parladı. İlk yarı hiç pozisyon vermeden çok iyi oynayarak. 

Almanya yetersizdi 
Yerden oynadık. 2 çapadan Selçuk hücuma Hüseyin savunmaya destek verdi. Alpay hattı organize etti, İbrahim savaştı. Serbest ve yaratıcı ruhlar Tümer ve Yıldıray bireysel taktiği zirvede kullandı. Halil ise hep doğru koşular yaptı. Halil ve Yıldıray'ın devre arası oyundan çıkmasıyla top tutmada sorunlar yaşamaya başladık. Top Almanya'da, ama kontrol yine bizdeydi. 67'de Tümer Necati değişikliği ile top tutma işi iyice zorlaştı. Seri kontrcularımız vardı. Ama onların koşularına top atamıyorduk. 66'da ilk pozisyonumuzu Neuville'den yedik. Volkan başarılıydı. 73'de ise Podolski topu müsait pozisyonda kafayla dışarı attı. Bu top tuıtamama krizini teknik dehalaramız oyunda olmadan atlatabilmemiz ise Almanya'nın yetersizliğini çok açık ortaya koydu. Yine rakip sahaya yerleştik. Ve son darbe, 86'da Fatih Terim'den geldi. Bundesliga tarihinin en genç oyuncusu, Alman futbolunun en parlak yıldız adayı ilk milli maçına Almanya karşısında çıktı. Alkışlar arasında. Ve bir dönen topu acı vatana gol yaptı. Ne inanılmaz bir öykü Tanrım. Neuville'nin 90 3'teki golüne rağmen acı vatan için ne acı bir senaryo. 

Helal sana yumurcak 

17 Yaşaltı Milli Takım forması altında ortaya koyduğu müthiş performans ardından Teknik Direktör Fatih Terim'in kadroya davet ettiği Nuri Şahin maça damgasını vurdu. Chelsea ve Arsenal başta olmak üzere Avrupa'nın dev kulüplerini peşinden koşturan süper solak, 86. dakikada Selçuk'un yerine oyuna girip, ilk kez A Milli oldu. 17. yaşgününü 5 Eylül'de kutlayan Borussia Dortmund'lu genç yıldız, 88. dakikada şık bir vuruşla, Almanya ağlarını sallayarak, ilk maçında golle buluştu. Nuri'nin, A Milli forma altındaki ilk golünü, bir süre önce vatandaşlık teklifini geri çevirdiği Almanya'ya atması ilginç tesadüf oluşturdu. 
Gecenin adamı olan Nuri maç sonrası, "Fatih Terim'e teşekkür ediyorum. Oynayacağımı aklımdan bile geçirmemiştim ama hocam görev verdi ve bir de gol attım. İlk maçımda gol atmak çok güzeldi. Bunun Almanya'ya karşı olması beni ayrıca sevindirdi. Ben Türküm ve Türk Milli Takımı'nda oynamaktan gurur duyuyorum" dedi. 
Futbol Federasyonu Başkanı Levent Bıçakcı ise Nuri ile gurur duyduğunu söyledi. 17 Yaşaltı Milli Takım'ın maçlarını izlemek için gittiği Peru'dan hafta başında Nuri ile birlikte İstanbul'a dönen Bıçakcı, "Uçakta, 'Almanya maçında son 10 dakikada oyuna girip bir de gol atacaksın' demiştim. O ise gülümseyip, 'Futbol bu' demişti. Attığı golden sonra tüylerim diken diken oldu. H l inanamıyorum" diyerek mutluluğunu dile getirdi. 

YILDIZ TABLOSU 

TÜRKİYE 23 Volkan 6 22 Hamit Altıntop 6 4 Alpay 7 19 İbrahim Toraman 7 6 Ümit Özat 6 11 İbrahim Akın Dk.78 6 8 Nihat 6 24 Serhat Dk.84 16 Selçuk 6 20 Nuri Dk.86 7 15 Hüseyin 6 17 Tümer 7 18 Necati Dk.67 5 10 Yıldıray 5 13 Ergün Dk.46 6 21 Halil Altıntop 8 14 Serkan Dk.46 6 

ALMANYA 1 Kahn 6 25 Owomoyela 6 27 Sinkiewicz 6 29 Mertesacker 6 24 Jansen 6 19 Schneider 5 18 Borowski 5 10 Friedirisch Dk.73 5 8 Frings 5 26 Deisler Dk.46 6 7 Schweinsteiger 6 6 Hitzlsperger Dk.82 22 Kuranyi 5 30 Neuville Dk.46 5 20 Podolski 5 

YEDEKLER 
12 Hildebrand, 14 Huth, 15 Metzelder, 17 Ernst 

YEDEKLER 
1 Rüştü, 12 Orkun, 2 Tolga, 3 Gökhan, 5 Emre, 7 Okan 

HAKEMLER 
Domenico Messina, Duccio Baglioni, Nicola Nicoletti İtalya 

GOLLER 
Halil Altıntop Dk.24 , Nuri Dk.88 , Neuville Dk. 90 3 

SARI KARTLAR 
Frings, Volkan 

NOTLAR 

Telsizli müjde 
DANİMARKA'NIN Yunanistan karşısında öne geçmesi, Milli Takımımız'ın kulübesine telsizle bildirildi. Haberi duyan taraftar da büyük bir coşku yaşadı. 

Akın'dan siftah 
BİRÇOK ilkin gerçekleştiği gecede İbrahim Akın da, ilk kez A Milli Takım forması giymenin gururunu yaşadı. Maçın 78. dakikasında Ümit Özat'ın yerine sahaya sürdüğü Beşiktaşlı futbolcu siftah yaptı. 

Misafir geldi 
İKİ ülkenin İçişleri Bakanları da maçı izledi. Alman bakan Otto Schily, İçişleri Bakanı Abdülkadir Aksu ile birlikte protokol tribününde yerini aldı. 

İftar izdihamı 
ORUÇ tutan taraftarlar için kurulan 5 bin kişilik iftar çadırında izdiham oluştu. Uzun kuyruklar nedeniyle birçok kişi orucunu iftardan sonra açabildi. 

İlk milli maç 
80 bin 597 seyirci kapasiteli Atatürk Olimpiyat Stadı'nda ilk kez bir milli maç yapıldı. Statta bugüne kadar 3 derbi, iki kupa ve bir Şampiyonlar Ligi finali oynandı. 

Saygı duruşu 
PAKİSTAN'DA meydana gelen üzücü depremde hayatını kaybedenler için maç öncesinde bir dakikalık saygı duruşunda bulunuldu. Daha sonra iki ülkenin ulusal marşları Arias orkestrası tarafından çalındı. 

...GÖK BEYAZ 1-0 

Dünya Kupası Avrupa 2. Eleme Grubu'nda, Kopenhag Parken Stadı'ndaki kritik maçta Yunanistan'ı Gravgaard'ın golüyle geçen Danimarka, Türkiye'ye play - off yolunu açtı 


Danimarka, Dünya Kupası 2. Eleme Grubu'nda Milli Takımımız'ı da yakından ilgilendiren kritik maçta Yunanistan'ı Kopenhag'da 1 - 0 mağlup etti, Ay-Yıldızlı ekibimize play - off için "yol verdi". 
Yunanistan'ın mutlak galibiyet parolasıyla çıktığı karşılaşmada baskılı bir oyun ortaya koyan ev sahibi ekip, 40. dakikada Gravesen'in kornerinde Gravgaard'ın kafa vuruşuyla devreyi 1 - 0 önde kapadı. 
İkinci yarıda üstünlüğünü sürdüren ve birçok gol pozisyonundan yararlanamayan Danimarka karşısında vasatı aşamayan Yunanistan, Parken Stadı'ndan puan çıkaramadı 1 - 0. 
Grubun diğer maçlarında Ukrayna, sahasında Arnavutluk ile 2-2, Gürcistan ise Kazakistan ile 0-0 berabere kaldı. 

İpler elimizde 

Türkiye gruptaki son maçında Arnavutluk'u deplasmanda yenmesi halinde grupta ikinci sırayı elde ederek play - off oynama şansını yakalayacak. Puan kaybetmemiz halinde ise Kazakistan - Danimarka, Yunanistan - Gürcistan karşılaşmalarında alınacak skorlar kaderimizi tayin edecek. 

Tusind Tak Danmark 

İRFAN KURTULMUŞ 

Yukarıdaki başlığın Türkçe anlamı, binlerce teşekkür Danimarka demek... 
Grubumuzda kendi kaderimizi Danimarka - Yunanistan maçına bıraktığımız dünkü gecede ev sahibi Danimarka, o meşhur Parken Stadı'nda kendine düşeni bizim açımızdan fazlasıyla yaptı. Türkiye'de bir tabir vardır, "Başkasının ipiyle kuyuya inmek" diye... Buna her zaman inanılmaz, ama dün gece Danimarka'nın Yunanistan galibiyeti bizleri buna inandırdı. 
Morten Olsen'den Jensen'lere, Nielsen'lere, Gravesen ve Gravgaard'a ve stadı dolduran 42 bin 99 seyirciye, herkese teşekkürler. Artık play - off vizesini almak, önümüzdeki çarşamba günü bizim elimizde. Bizim söyleyeceğimiz tek bir şey kaldı. O da "Tak for hjaelpen Danmark" Yardımına teşekkürler Danimarka ... 

PUAN DURUMU Takımlar O G B M A Y P Ukrayna 12 7 4 1 18 7 25 TÜRKİYE 11 5 5 1 22 9 20 Danimarka 11 5 4 2 22 11 19 Yunanistan 11 5 3 3 14 9 18 Arnavutluk 11 4 1 6 11 19 13 Gürcistan 11 2 4 5 14 24 10 Kazakistan 11 0 1 10 5 27 1 

GRUBUMUZDA SON MAÇLAR 

12 Ekim Arnavutluk - TÜRKİYE, Kazakistan - Danimarka, Yunanistan - Gürcistan 

Altı ülke daha 

2006 Dünya Kupası Avrupa Elemeleri'nde dün akşam oynanan karşılaşmalar sonunda altı ülke daha final vizesi aldı. 2. Eleme Grubu'nda daha önce finalleri garantileyen Ukrayna'dan sonra, dün gece de 1.Grup'ta Hollanda, 3.Grup'ta Portekiz, 5.Grup'ta İtalya, 6.Grup'ta Polonya ve İngiltere ile 8.Grup'ta Hırvatistan, Almanya'nın evsahipliğini yapacağı finallerde yer almayı garantilediler. 


</TEXT>
</DOC>
