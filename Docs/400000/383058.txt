<DOC>
<DOCNO> 383058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yazar/pulur.html </URL>
<DATE> 2005/10/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Adaletin bu mu dünya ' 
</HEADLINE>
<TEXT>


SUÇ ve ceza toplumun ikiz kardeşleridir. 
Suç işlenirse, ceza gelir. 
Yalnız her ikisi de toplumun değer yargılarının değişmesiyle değişirler. 
Kısacası, dün suç olan, bugün suç olmaktan çıkar, dün o suça verilen ceza, ortadan kalkar. 
Bunun örneklerini özellikle son yıllarda çok belirgin olarak bizim toplumda görmekteyiz. 
Dün "Kürt" lafını ağzına alanın, lafını ağzına tıkmakla kalmaz, içeriye tıkarlardı. 
Şimdi ise bazıları "Kürt" lafını ağzına almayana "aydın" bile demiyorlar. 

EVET, suç vardır, cezası da vardır, lakin devlet suçluya karşı adil, insaflı olmak zorundadır, devlet olmanın gereği budur, hem de üstelik, demokratik olmak gibi bir iddian varsa... 
Mesela diyeceksiniz, örnek isteyeceksiniz. 
Buyrun, devletin suç işlediği tarihte akıl hastası olduğu doktorların raporuyla saptanan bir insanı cezaevinde tutması, yargılaması adil devlete uygun mudur 

ADALET Bakanlığı Adli Tıp Kurulu Başkanlığı, devlete karşı suç işlediği iddiasıyla yargılanan Ersin Eroğlu'nun cezai ehliyeti yoktur diyorsa, onu cezaevinde tutmak ve yargılamak "adil" midir 
18.06.2004 tarihli ve 442 sayılı raporda şöyle denilmekte 
"SONUÇ VE KARAR Sanık Ersin EROĞLU'nun, 2.6.2004 giriş ve 18.6.2004 çıkış tarihleri arasında yapılan muayenesi, müşahedesi, tetkikleri ve adli dosyanın incelenmesi neticesinde kendisinin ceza ehliyetini ortadan kaldıracak mahiyet ve derecede olan Wernicke Korsakoff Sendromu denilen akıl hastalığı tespit edilmiş bulunduğu dava dosyasının tetkikinden de, kişide tespit edilmiş olan bu organik rahatsızlığın Ankara Numune Hastanesi'nin 17.7.2001 tarihinde tespit edilmiş olduğu göz önüne alındığında mezkur suçu, musap olduğu bu akıl hastalığının sonucu ve de ifadesi olarak işlemiş bulunduğunun anlaşıldığı, vermiş olduğu ve vereceği ifadelere itibar edilemeyeceği, bu duruma göre 1977 doğumlu, Hüseyin oğlu, Ersin EROĞLU'nun, 2001 yılı ağustos ayından 18.6.2003 tarihine kadar sanığı bulunduğu Türkiye Cumhuriyeti Anayasası'sını cebren ilgaya teşebbüs etmek suçuna karşı ceza ehliyetinin olmadığı kanaat ve mütalaamızı bildirir gözlem raporudur." 

ADLİ Tıp Gözlem İhtisas Dairesi'nin raporu bu... 

BİR de annesinin ve ağabeyinin cezaevi ziyareti gözlemlerini okuyun 
"17.07.2001 tarihinde Ankara Numune Hastanesi'nin de verdiği raporla ileri derecede akıl hastalığına mustarip olan oğlumu, kardeşimi her ziyaretine gittiğimizde yeniden tanışıyoruz. Ben annenim, sen oğlumsun, diye. Düşünün bir evlat annesini tanımıyor, boş gözlerle size bakıyor, bulunduğu ortamı ve sizi tanımaya uyum sağlamaya çalışıyor. Siz elinizi uzatıp ona dokunamıyorsunuz bile, ne kadar acı bir durum, bir anne yüreği buna dayanabilir mi, sorarım sizeÖ 
Her sabah ranzasından kalktığında arkadaşları ile yeniden tanışıyor, nerede ve neden burada olduğunu soruyor, bir odadan çıktığında yeniden aynı odaya geri dönemiyor. Kendi kendine konuşuyor, gecenin bir yarısında yatağından fırlıyor ve birinin ona vurduğunu söylüyor. Boş boş bakıyor, bazen günlerce yemiyor, bazen çok iştahlı oluyor. Söylenilenleri anlamıyor, yaşadığı hiçbir şeyi hatırlamıyor, yürüyemiyor, mide ve bağırsak problemleri var. Yaşamsal ihtiyaçlarını tek başına karşılayamıyor." 

EĞER bu rapora rağmen, bu sanık h l cezaevindeyse, bu devlete "adil" diyebilir miyiz 
Neymiş bu gencin henüz kesinleşmemiş suçu 
"Türkiye Cumhuriyeti Anayasası'nı cebren ilgaya teşebbüs etmek." 
Bu haliyle mi 
İnsaf 
Devleti bölmek isteyenler, ellerini kollarını sallaya sallaya salonlarda, kürsülerde, köşelerde fink atarken, bir akıl hastasını "ölüme yatırmak" adalet midir 
Selda Bağcan'ın bir türküsü vardır 
"Adaletin bu mu dünya " 



</TEXT>
</DOC>
