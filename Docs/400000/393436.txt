<DOC>
<DOCNO> 393436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonsiy08.html </URL>
<DATE> 2005/11/09/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
ANAP'tan "imamlık yapan belediye başkanı" sorusu 
</HEADLINE>
<TEXT>

     ANAP Afyon Milletvekili Reyhan Balandı, camilerde imamlık yaparak namaz kıldıran Dinar Belediye Başkanı Mustafa Tarlacı’yı bir soru önergesiyle Meclis gündemine getirdi. 
     ANAP Afyon Milletvekili Reyhan Balandı, Devlet Bakanı Mehmet Aydın’ın yanıtlaması istemiyle Meclis Başkanlığı’na verdiği soru önergesinde, Dinar İlçesinde Diyanet İşleri Başkanlığına bağlı camilerde Dinar Belediye Başkanı Mustafa Tarlacı’nın Ramazan ayında imamlık yaparak tevarih namazı kıldırdığının basında da yer aldığını anımsattı. 
     Balandı, Diyanet İşleri Başkanlığı’nın böyle bir uygulaması olup olmadığı konusunda bilgi isterken, "Dinar ilçe müftülüğünün yapılan uygulamadan haberi var mıdır 
     Belediye Başkanının namaz kıldırdığı camilerin kadrolu imamları var mıdır Belediye Başkanı Mustafa Tarlacı’nın siyasi kimliğiyle Diyanet’e bağlı kadrolu imamları olan camilerde imamlık yaparak namaz kıldırması yasalara ve teammüllere uygun mudur Talepte bulunan herkese imamlık yaptırılmakta mıdır veya kişi davet edilerek imamlık yaptırılmakta mıdır Belediye başkanına imamlık yaparak, namaz kıldırmasına müsaade eden yetkililer hakkında ne gibi işlemler yapmayı düşünüyorsunuz " sorularını yöneltti. 
     
</TEXT>
</DOC>
