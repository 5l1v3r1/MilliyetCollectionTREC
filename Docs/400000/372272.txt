<DOC>
<DOCNO> 372272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur29.html </URL>
<DATE> 2005/08/23/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Van'da PKK üyesi bir kişi yakalandı... 
</HEADLINE>
<TEXT>

     Van'da gerçekleştirilen operasyonda, terör örgütü PKK üyesi bir kişi yakalandı. 
     Alınan bilgiye göre, İl Jandarma Alay Komutanlığı ekiplerinin Van merkezde yaptığı istihbarat çalışmaları sonucu, terör örgütü PKK üyesi Rojhat kod adlı Özcan Gözcü, Kazım Karabekir Caddesi'ndeki bir otele girdiği sırada yakalandı. 
     Jandarma Komutanlığı ekiplerince gözaltına alınan Gözcü'nün, buradaki sorgusunda, kırsalda boş bir araziye silahını bırakarak Van merkeze geldiğini belirtmesi üzerine söz konusu yerde arama yapıldı. 
     Aramada, 1 adet kalaşnikof marka uzun namlulu silah ile silaha ait şarjör ve çok sayıda mermi ele geçirildi. 
     Tunceli nüfusuna kayıtlı 24 yaşındaki Gözcü'nün, jandarmadaki sorgusunun ardından Adliye'ye sevk edildiği bildirildi. 
     
</TEXT>
</DOC>
