<DOC>
<DOCNO> 396544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo16.html </URL>
<DATE> 2005/11/20/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Gaziantepspor 1 - Beşiktaş 0 Maç sonucu 
</HEADLINE>
<TEXT>

     Turkcell Süper Ligi'nde Beşiktaş kendi evinde, Gaziantepspor'a 1-0 yenildi. 
     2. dakikada Ailton'un pasıyla ceza alanına giren İbrahim Akın'ın, rakibinden sıyrıldıktan sonra boş pozisyonda yaptığı vuruşta, meşin yuvarlak kaleci Hasagiç'ten döndü. 
     9. dakikada Lazarov'un öne çıkan kaleci Cordoba'nın üstünden yapmak istediği aşırtma vuruşta meşin yuvarlak Kolombiyalı kalecide kaldı. 
     13. dakikada Koray'ın uzun pasında Ahmed Hassan ceza alanı içinde topu Ailton'a çıkardı. Bu futbolcuya çarpan top yeniden Ahmed Hassan'ın önüne geldi. Mısırlı futbolcunun yakın mesafeden şutunda top kaleci Hasagiç'ten döndü. 
     14. dakikada Koray'ın sağdan ortasında İbrahim Akın ceza alanı içinden kaleciden önce davranarak kafayı vurdu. Meşin yuvarlak az farkla yandan auta çıktı. 
     19. dakikada Beşiktaş'ın son çizgide soldan kullandığı serbest atışta Tümer'in ceza alanı dışına gönderdiği topu Lazarov kaptı ve Gaziantepspor ani atağa kalktı. Lazarov meşin yuvarlağı Beşiktaş yarı alanına taşıdıktan sonra, sol kanatta Ahmet Burak'ın önüne bıraktı. Bu futbolcunun ortasında Erman ceza alanı içinde boş pozisyonda meşin yuvarlağı kafayla filelere göndererek, Gaziantepspor'u deplasmanda 1-0 öne geçirdi. 
     40. dakikada Lazarov'un ceza yayı önünden kullandığı serbest atışta meşin yuvarlak az farkla yandan auta çıktı. 
     45. dakikada Koray'ın pasında ceza alanının sağ çaprazında topla buluşan Ahmed Hassan'ın gelişine vuruşunda meşin yuvarlak yandan auta çıktı. 
     Karşılaşmanın ilk yarısı Gaziantepspor'un 1-0 üstünlüğüyle sona erdi. 
     
     İKİNCİ YARI 

     47. dakikada El Taib’in arapasında soldan ceza alanına giren Lazarov’un öne çıkan kaleci Cordoba’nın üzerinden yaptığı aşırtma vuruşta, meşin yuvarlak yandan auta çıktı. 
     56. dakikada Lazarov’un soldan ortasında, Ivanov altıpas içinden topu auta atarak, takımını mutlak bir golden etti. 
     59. dakikada Tümer’in sağdan kullandığı korner atışında kafalardan seken topla arka direkte boş pozisyonda buluşan Ahmed Hassan’ın vuruşunda meşin yuvarlak yandan auta gitti. 
     73. dakikada Ahmet Burak’ın ceza alanı içinden şutunda top kaleci Cordoba’da kaldı. 
     82. dakikada Gaziantepspor ceza alanı içinde oluşan karambolde önce Veysel, ardından da Okan’ın vuruşlarında sonuç gelmedi. 
     88. dakikada soldan ceza alanına giren Lazarov’un sert şutunda top kaleci Cordoba’dan döndü. 
     Karşılaşma Gaziantepspor’un 1-0 üstünlüğüyle sona erdi. 
     

Stat BJK İnönü. Hakemler Selçuk Dereli xx, Serdar Diyadin xx, Mehmet Kısal xx. Beşiktaş Cordoba xx, Ali Tandoğan x, İbrahim Toraman x, Çağdaş x, İbrahim Üzülmez x, Ahmed Hassan x Dk. 66 Veysel x , Kleberson x, Koray x Dk. 66 Okan xx , Tümer x, İbrahim Akın x, Ailton x Dk. 74 Nail x . Gaziantepspor Hasagiç xx, Mehmet x Dk. 36 Hakan xx , Fahmi xx, Erman xxx, Bekir xx, Özgür xxx, El Taib xx Dk. 81 Erdal Güneş x , Sedat xx, Ahmet Burak xxx Dk. 81 İlhan x , Lazarov xxx, Ivanov xx. Gol Dk. 19 Erman Gaziantepspor . Sarı kartlar Dk. 40 Çağdaş, Dk. 69 Ali Tandoğan Beşiktaş , Dk. 72 El Taib, Dk. 76 Ivanov, Dk. 90 Hakan Gaziantepspor .      

     
</TEXT>
</DOC>
