<DOC>
<DOCNO> 365220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/ekonomi/eko06.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'nın 6 aylık net k rı 464 milyon YTL 
</HEADLINE>
<TEXT>



İş Bankası yılın ilk yarısında brüt k rı 1 milyar 633 milyon YTL, vergi ve diğer karşılıklar sonrasındaki net k rı 464 milyon YTL oldu. İş Bankası geçen yılın aynı döneminde 997 milyon YTL brüt, 356 milyon YTL'lik net kar elde etmişti. 
İş Bankası Genel Müdür Ersin Özince, "Yabancı sermaye girişlerinin önemli boyutlara ulaştığı Türk bankacılık sektöründe, en büyük özkaynağa sahip banka konumundayız. 6 milyar dolara ulaşan özkaynaklarımızla büyüklüğümüz ülkemiz sınırlarımızı aşıyor" dedi. 

TL'nin ağırlığı artıyor 
Özince, şunları söyledi "2005'in ilk yarısında toplam aktiflerimiz, 2004 sonuna göre yüzde 21.4 oranında artarak 46 milyar 715 milyon YTL'ye ulaşmıştır. KOBİ'lerimize kullandırdığımız krediler ve tüketici kredilerindeki büyümeye bağlı olarak yüzde 31 gibi çok önemli bir artış oranı yakaladığımız kredi portföyümüzdeki yaygın tabanlı sağlıklı gelişme trendi devam ediyor. Bilançomuzdaki TL lehine değişim 2005'in ikinci çeyreğinde de devam ederken, toplam aktiflerimizin yüzde 64'ünü, toplam pasiflerimizin ise yüzde 60'ını TL kalemler oluşturmuştur." 
Özince, banka mevduatının, etkin maliyet yönetim ilkelerine bağlı kalarak uyguladığı fiyatlama ile sektör ortalamasının üzerinde artış gösterdiğini ve 2005 Haziran sonu itibarıyla 26.7 milyar YTL'ye ulaştığını kaydetti. 
Özince, "Aynı dönem içerisinde, çok uygun koşullarda gerçekleştirdiğimiz 700 milyon dolarlık yurtdışı borçlanma ile büyüyen aktiflerimizin fonlaması için oluşturulan sağlıklı zemin daha da güçlendirildi"dedi. 


</TEXT>
</DOC>
