<DOC>
<DOCNO> 391575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/ekonomi/eko14.html </URL>
<DATE> 2005/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı yatırımcı konferansa geliyor 
</HEADLINE>
<TEXT>


İSTANBUL ANKA 

Yabancı Yatırımcılar Derneği'nin YASED düzenleyeceği "Türkiye'nin Yabancı Sermaye Stratejisi" konulu iki günlük konferans için dünyanın önde gelen şirketlerinin CEO'ları İstanbul'a geliyor. Başbakan Recep Tayyip Erdoğan'ın da katılacağı ve "Yatırımların Yeni Gözdesi Fırsatlar Ülkesi Türkiye" ana temasıyla yapılacak konferans, 8-9 Kasım günlerinde Ceylan Otel'de gerçekleştirilecek. YASED'in geleneksel hale getirdiği konferanslar dizisi yerli ve yabancı birçok CEO ile devlet adamının aynı masada buluşturacak. Yabancı yatırımlar konusunda Türkiye'yi bekleyen fırsat ve tehditler, interaktif bir ortamda tartışmaya açılacak. Konferans, somut öneri ve değerlendirmelerle, karar alıcı mekanizmalara ışık tutmak ve yol göstermek amacı taşıyor. Dünya Bankası, UNDP, DPT konferansa katkı veriyor. 


</TEXT>
</DOC>
