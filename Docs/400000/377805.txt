<DOC>
<DOCNO> 377805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo13.html </URL>
<DATE> 2005/09/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
ABD Açık Tenis Turnuvası'nda tek erkeklerde şampiyon Federer 
</HEADLINE>
<TEXT>

     Sezonun 4. ve son ''Grand Slam'' mücadelesi olan 125. ABD Açık Tenis Turnuvası'nda, tek erkeklerde şampiyonluğu İsviçreli raket Roger Federer kazandı. 
     New York kentindeki Ulusal Tenis Merkezi Kortları'nda düzenlenen 18.3 milyon ABD Doları yaklaşık 25 milyon YTL toplam ödüllü turnuvanın 14'üncü ve son gününde yapılan tek erkekler final maçında, dünya klasmanında ilk sırada yer alan, geçen yıl bu turnuvanın, bu yıl da Wimbledon Turnuvası'nın şampiyonu Roger Federer, Tek erkeklerde ise 6. kez bu turnuvada finale yükselen, 1994 ve 1999 yıllarının şampiyonu olan 7 numaralı seribaşı ABD'li Andre Agassi'yi 2 saat 10 dakika süren maç sonucunda 6-3, 2-6, 7-6 7-1 ve 6-1'lik setlerle 3-1 yenerek şampiyon oldu. 
     New York'ta yapılan ve yaklaşık 25 bin kişinin izlediği final maçında 24 yaşındaki dünya klasmanının 1 numaralı ismi Federer, 35 yaşındaki Agassi'yi yenerek, üst üste 2. kez ABD Açık'ta şampiyonluğa ulaştı ve 2,2 milyon dolarlık para yaklaşık 3 milyon YTL ödülününde sahibi oldu. 
     Wimbledon ve ABD Açık'ta üst üste ''Grand Slam'' kazanan tek raket unvanını alan ve çıktığı 6 ''Grand Slam'' finalinden de şampiyonlukla ayrılan Federer, maçtan sonra yaptığı açıklamada, Agassi ile burada maç yapmaktan gurur duyduğunu söyledi. 
     Hayatında yaşayabileceği en özel gecelerden birini yaşadığını kaydeden Federer, ''Gerçekten zor maçtı. Büyük ihtimalle hayatımın en özel Grand Slam finali. Andre Agassi ile hem de New York'ta oynamak, Bu bir rüya'' diye duygularını ifade etti. 
     Bu şampiyonlukla birlikte 23. final maçını kazanan Federer, bu sezon yaptığı 74 maçın 71'ini kazanırken, üst üste 35. kez sert zeminde galibiyete ulaştı. 
     1994 ve 1999 yıllarında bu turnuvayı, toplamda ise 8 kez ''Grand Slam'' mücadelesini kazanan 35 yaşındaki Agassi, kariyerine nokta koymak istemediğini ve kortlarda olmaya devam edeceğini söyledi. 
     Son 35 yılda finale yükselen en yaşlı raket unvanını alan Agassi, ABD Açık'ta 20. kez mücadele ederken, tenisseverlerden gece boyunca alkış aldı. 
     Hayatında oynadığı en zor rakibin Federer olduğunu belirten Agassi, maçın 2. setinde seyircinin de desteğini alarak eşitliği sağlamasına karşın 3. ve 4. setlerde genç rakibine yenildi VE 9'uncu ''Grand Slam'' şampiyonluğundan oldu. 
     
</TEXT>
</DOC>
