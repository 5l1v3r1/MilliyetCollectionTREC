<DOC>
<DOCNO> 373229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sonyas09.html </URL>
<DATE> 2005/08/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bu ünlüyü tanıdınız mı 
</HEADLINE>
<TEXT>

     O, dünyada milyonlarca hayranı olan çok ünlü bir oyuncu... Özellikle kadınların sevgilisi. 
     Kariyeri başarılı filmlerle dolu Doğum Günü 4 Temmuz, Birkaç İyi Adam, Görevimiz Tehlike, Gözü Tamamen Kapalı, Son Samuray, Azınlık Raporu, Vanilla Sky ve Dünyalar Savaşı... 
     Aşkları Nicole Kidman'la evlendi, boşandıktan sonra Penelope Cruz'un kalbini çalmayı başardı. Şu sıralar Katie Holmes ile evlilik hazırlığında... 
     Bu kadar ipucu ile de tanıyamadıysanız, açıklayalım Tom Cruise... 
     Son dönemde 'Dünyalar Savaşı' filmiyle kariyerinin hasılat rekorunu kıran ve Katie Holmes ile yaşadığı aşkla da adından söz ettiren Amerikalı oyuncunun geçmişine ait bazı 'şok' fotoğraflar ortaya çıktı. 
     İngiliz bulvar gazetelerinde yayınlanan fotoğraflarda Cruise'un çocukluğunda sokağa çıkmadan önce makyaj yaptığı ve kadın kıyafetleri giydiği görülüyor. 
     Nicole Kidman'la boşanmasının ardından ünlü aktörün hakkında eşcinsel iddiaları gündeme gelmişti. Tom Cruise, 2001 yılında hakkında çıkan iddiaları sert bir şekilde yalanlamış ve kendisiyle cinsel ilişkiye girdiğini iddia eden erkek bir porno yıldızı aleyhine tazminat davası açmıştı. Yine 2001 yılında Michael Davis adlı kişi Cruise'u eşcinsel ilişki sırasında gösteren bir video kasetini çeşitli yayın organlarına satmaya kalkmış, ünlü oyuncu bu olay için mahkemeye 100 milyon dolarlık tazminat davasıyla başvurmuştu. 
     Ve aradan geçen 4 yıldan sonra İngiliz gazetelerinde herkesi şaşırtan fotoğraflar yayınlandı. 
     
     2005 parlak geçiyor 

     Tom Cruise, 2005'te oynadığı Dünyalar Savaşı War of the Worlds filmiyle kariyerinin doruk noktasına çıktı. Steven Spielberg'in yönettiği film, toplam 500 milyon dolar hasılatı geçerek Tom Cruise’un oyunculuk kariyerinde rekor kırmasını sağladı. Film sadece Amerika’da 218.3 milyon dolar gişe hasılatı elde etti, dünya çapında da 310.7 milyon dolar kazandı ve 179 rekora imza attı. 
     Dünyalar Savaşı'nın gösterime gireceği tarihlerde yakışıklı aktör, Katie Holmes'la arz-ı endam etti. Kameralar ve fotoğraf makineleri önünde dolu dizgin aşk yaşayan ikili, gazetecileri her gördüklerinde öpüşerek bir rekor daha kırdı. Tom Cruise, güzel yıldıza Eiffel Kulesi'nde evlenme teklif etti ve çift önümüzdeki günlerde evlenmeyi planlıyor. 
     
     Tom Cruise'un bazı filmleri 

     The Outsiders 1983 , Top Gun 1986 , Rain Man Yağmur Adam-1988 , Born on the Fourth of July Doğum Günü Dört Temmuz-1989 , Few Good Men, A Birkaç İyi Adam-1992 , Interview with the Vampire Vampirle Görüşme-1994 , Mission Impossible 1, 2, 3 Görevimiz Tehlike , Eyes Wide Shut Gözü Tamamen Kapalı-1999 , Vanilla Sky-2001, Minority Report Azınlık Raporu-2002 , The Last Samurai Son Samuray-2003 , War of the Worlds Dünyalar Savaşı-2005 
     
</TEXT>
</DOC>
