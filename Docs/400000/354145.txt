<DOC>
<DOCNO> 354145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur51.html </URL>
<DATE> 2005/06/21/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Ziynet eşyası çalan hırsızlar, ev sahibi kadını bıçaklayıp öldürdü 
</HEADLINE>
<TEXT>

     Tekirdağ'ın Çerkezköy İlçesi'nde girdikleri evden ziynet eşyası çalan ve henüz kimlikleri belirlenemeyen kişi ya da kişilerin, ev sahibi kadını bıçaklayarak öldüğü iddia edildi. 
     Atatürk Caddesi Makasçı Sokak'ta yaşayan Fevzi Asbaş, evine geldiğinde eşi Fevziye Asbaş'ı 65 koridorda bıçaklanmış halde buldu. 
     Asbaş'ın durumu bildirmesi üzerine olay yerine gelen emniyet güçleri, burada yaptıkları incelemede, evden bir miktar ziynet eşyasının çalındığını ve Fevziye Asbaş'ın bıçaklanarak öldürüldüğü belirlediler. 
     Evde parmak izine rastlanmadığı, kadının parmağındaki yüzüğün çıkarılmak istenirken zorlanma dolayısıyla, kopma noktasına geldiğinin belirlendiği bildirildi. 
     2 çocuk annesi Fevziye Asbaş'ın, son yapılan yerel seçimlerde Genç Parti'den Çerkezköy Belediye Başkan adayı Oktay Önder'in kayınvalidesi olduğu belirtildi. 
     Olayla ilgili soruşturma başlatıldı. 
     
</TEXT>
</DOC>
