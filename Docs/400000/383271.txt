<DOC>
<DOCNO> 383271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/yasam/ayas.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gelin sizi de zayıflatalım' 
</HEADLINE>
<TEXT>


Formsante, bu sloganla başlattığı projeyle, zayıflamak isteyenlere aracı oluyor. Projeye siz de katılabilirsiniz 


Yorulmadan, sıkılmadan, tatsız tutsuz yiyeceklere mahk m olmadan, gerçekten ve kalıcı kilo vermek isteyenler için bir fırsat doğurdu. Formsante dergisinin önderliğinde, 'Gelin Sizi Zayıflatalım' adıyla kasım ayında başlayacak olan projede, Türkiye'nin önde gelen diyet, spor ve güzellik uzmanları ile konusunda uzman doktor, psikolog ve endokrinologlar eşliğinde fazla kilolarınızdan kurtulmanız mümkün olacak. 

Yılda 3 tur 
Obez ya da obezlik sınırında olmamak kaydıyla, herkes programa başvurabilecek. Proje, 3 aylık turlarla yılda 3 kez tekrarlanacak. Başvurular ekim boyunca alınacak, ilk program kasımda başlayacak. Seçilen kişiler, hastanede kontrolden geçirilecek. Bilim kurulu bu veriler doğrultusunda, katılımcıların 3 ay içinde verebilecekleri kiloları belirleyecek. 

Uzman ekip 
Diyetisyen, endokrinolog, iç hastalıkları uzmanı, psikolog, spor eğitmeni ve güzellik uzmanından oluşan bilim kurulu, katılımcılar için ayrı ayrı, haftalık diyet programı oluşturacak. Kurul, programları çok yakından takip edip gerekirse değişiklikler yapacak. Ve 1 ay sonunda kişilerin geçmiş 4 haftada neler yaşadıkları Formsante'de okuyuculara aktarılacak. 

Yine hastane kontrolü 
Bir ayı tamamladıktan sonra, yine hastanede kişilerin kontrolleri yapılacak. Ve katılımcılar buna göre 2. aya başlayacaklar. 3. ayın sonunda kişilerin hedeflenen kilolarına inip inmediği kontrol edilecek ve hedeflenen kiloya sorunsuz bir şekilde inmiş olan kişiler programı başarıyla tamamlamış olacaklar. 


</TEXT>
</DOC>
