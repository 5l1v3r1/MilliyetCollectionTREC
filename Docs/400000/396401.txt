<DOC>
<DOCNO> 396401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/dunya/dun01.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani PKK Kürtlere zararlı 
</HEADLINE>
<TEXT>


VİYANA AA 


Irak Devlet Başkanı Celal Talabani, Irak'ta bağımsız bir Kürt devletinin ayakta kalamayacağını söyledi. Talabani, bu hafta Viyana'da yaptığı temaslar sırasında Die Presse gazetesine verdiği demeçte, Irak Kürtlerinin olası bağımsızlık ilanıyla ilgili bir soru üzerine, "Irak Kürdistanı'nın bağımsızlığını ilan ettiğini bir düşünün. Komşularımız derhal sınırlarını kapatacaktır. O zaman nasıl ayakta kalabiliriz Ortadoğu'daki ülkeler Kürdistan'ın bağımsızlığına karşı. Hepsiyle aynı anda savaşamayız" dedi. 
"Kendisini PKK ile dayanışma içinde hissedip hissetmediği" sorusu üzerine, bu örgütün "Kürt halkına zarar verdiğini" söyleyen Talabani, "Ankara'daki hükümete karşı savaşmanın, Türkiye'nin demokratik bir gelişme göstermesini istemeyenlerin çıkarına olduğunu" belirtti. 


</TEXT>
</DOC>
