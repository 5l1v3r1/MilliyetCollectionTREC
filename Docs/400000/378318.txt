<DOC>
<DOCNO> 378318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun32.html </URL>
<DATE> 2005/09/14/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Chirac ve Villepin'in popülaritesi artıyor 
</HEADLINE>
<TEXT>

     Fransa'da düzenlenen bir kamuoyu araştırması, Cumhurbaşkanı Jacques Chirac ve Başbakan Dominique de Villepin'in popülaritesinin son bir ay içinde giderek arttığını ortaya koydu. 
     BVA kamuoyu araştırma merkezinin L'Express dergisi için yaptığı araştırmaya göre, temmuz ayına göre Chirac'ın popülaritesi yüzde 10 artışla yüzde 46'ya ulaştı. 
     Yine aynı araştırmaya göre, Başbakan Dominique de Villepin'in popülaritesi ise yüzde 11 artarak, yine yüzde 46 oldu. 
     Araştırmaya katılanların yüzde 40'nın, 2007 yılında yapılacak seçimde ''solcu bir adayın'' kazanmasını istediğini belirttiği araştırma, ''sağcı adayın'' kazanmasını isteyenlerin oranının yüzde 28 oranında olduğunu, yüzde 32 oranındaki seçmenin ise hala kararsız olduğunu gösteriyor. 
     Araştırma, sağcı seçmenlerin yüzde 51'nin, İçişleri Bakanı Nicolas Sarkozy'nin, yüzde 31'nin ise Villepin'in cumhurbaşkanlığına seçilmesini istediğini ortaya koyuyor. 
     
</TEXT>
</DOC>
