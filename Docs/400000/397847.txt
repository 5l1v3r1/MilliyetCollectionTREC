<DOC>
<DOCNO> 397847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yasam/yas07.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, Kevser Çiftçi'yi sorgulayıp bırakmış 
</HEADLINE>
<TEXT>


SONER KOCAER Antalya DHA 

Antalya'da ünlü balet Tan Sağtürk'ün kardeşi Han Taygun Sağtürk'ün de karıştığı cinayetle ilgili aranan zanlı Kevser Çiftçi'nin ifadesi alınarak serbest bırakıldığı ortaya çıktı. 
CHP Antalya Milletvekili Feridun Fikret Baloğlu'nun bacanağı işadamı Fikri Şirin'in 60 öldürülmesinin ardından Sağtürk 33 tutuklanırken, işadamının kiracısı Kevser Çiftçi 43 ile ona yardım eden iki erkek olayın üzerinden sekiz gün geçmesine karşın yakalanamadı. Tur rehberi Çiftçi'nin, cinayet gecesi iki saat sorgulandıktan sonra olayla ilgisi olmadığı gerekçesiyle serbest bırakıldığı belirlendi. 
İşadamının cesedinin bulunmasıyla ortadan kaybolan Çiftçi'nin cinayeti önceden planladığı iddia edilirken, diğer iki zanlının da kimlikleri belirlendi. Çiftçi'nin koruması O.B. ile eski sevgilisi Mersinli işadamı N.U aranıyor. 


</TEXT>
</DOC>
