<DOC>
<DOCNO> 356220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko24.html </URL>
<DATE> 2005/06/28/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Hazine, net 3.7 milyar YTL borçlandı... 
</HEADLINE>
<TEXT>

     Hazine'nin bugün düzenlediği 280 gün vadeli iskontolu bono ihalesinde bileşik faiz yüzde 16.21, 6 ayda bir değişken faiz ödemeli tahvil ihalesinde dönemsel faiz ise yüzde 9.97 oldu. 
     İhalelere toplam nominal 3 milyar 134.9 milyon YTL teklif gelirken, nominal 1 milyar 261.6 milyon YTL, net ise 1 milyar 270 milyon YTL'lık satış yapıldı. 
     Hazine, piyasa yapıcı bankalar ve kamu kuruluşlarına yapılan net 2 milyar 4.6 milyon YTL'lik satışla birlikte, toplam 3 milyar 723.6 milyon YTL net borçlanmaya gitti. 
     Hazine'nin bugün düzenlediği 280 gün vadeli iskontolu bono ihalesine, nominal 1 milyar 587.4 milyon YTL'lık teklif geldi. Nominal 452.8 milyon YTL, net 403.3 milyon YTL satışın yapıldığı ihalede, basit faiz yüzde 15.93 oldu. Bonoların geri ödemesi 5 Nisan 2006'da yapılacak. 
     
     TAHVİL İHALESİ 
     Bugün yapılan 6 ayda bir değişken faiz ödemeli YTL cinsinden tahvil ihalesinde ise 1 milyar 547.5 milyon YTL'lık teklife karşın, nominal 808.8 milyon YTL, net 866.7 milyon YTL'lık satış yapıldı. 
     Söz konusu tahvillerin geri ödemesi 17 Şubat 2010'da yapılacak. 
     Bu arada 280 gün vadeli bonodan kamu kuruluşları ve piyasa yapıcılara yapılan toplam net satış 1 milyar 124.8 milyon YTL, tahvilden net satış ise 1 milyar 328.8 milyon YTL oldu. 
     Söz konusu tahvil, TRT170210T15 tanımlı senedin yeniden ihracı oldu. Tahvilin 24 Ağustos 2005 tarihinde yapılacak kupon ödemesi ise 23 Şubat 2005 ihraç tarihli 6 ay vadeli referans bono ihalesi sonucunda yüzde 10.02 yüzde 8.52 1.50 olarak belirlendi. 
     
     YARIN 3.3 MİLYAR YTL'LİK ÖDEME VAR 
     Öte yandan Hazine yarın, 3 milyar 166 milyon YTL'si piyasaya, 113 milyon YTL'si de kamu kurumlarına yapılan satışların geri ödemesi ve tamamı YTL cinsinden olmak üzere, toplam 3 milyar 279 milyon YTL iç borç ödemesi yapacak. 
     
</TEXT>
</DOC>
