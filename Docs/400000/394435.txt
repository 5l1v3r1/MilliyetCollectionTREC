<DOC>
<DOCNO> 394435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/agun.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah delil sayılmadı 
</HEADLINE>
<TEXT>


Şemdinli'de kitabevine bombalı saldırının faili olduğu iddia edilen PKK itirafçısı Veysel Ateş ile halka ateş açtığı öne sürülen Jandarma Uzman Çavuş Tanju Çavuş tutuklandı. "Delil olmadığı" gerekçesiyle serbest bırakılan 2 astsubay ise "istihbarat çalışması için orada olduklarını" söyledi 

TOLGA ŞARDAN Şemdinli GÖKÇER TAHİNCİOĞLU Ankara 

Şemdinli'de, 9 Kasım'da Umut Kitabevi'ne düzenlenen bombalı saldırının faili olduğu iddia edilen PKK itirafçısı Veysel Ateş ile savcı keşif yaparken halka ateş açtığı öne sürülen jandarma uzman çavuş Tanju Çavuş tutuklandı. Savcılık, iki astsubayı ise "delil olmadığı" gerekçesiyle tutuksuz yargılanmak üzere serbest bıraktı. 
Soruşturmayı yürüten Şemdinli Savcısı Harun Ayık, haklarında resmi gözaltı işlemi yapılan Ateş'le, Çavuş'un ifadelerine başvurdu. Hakk ri Başsavcısı Hasan Aydın ile Yüzüncü Yıl Üniversitesi Rektörü Prof. Dr. Yücel Aşkın hakkındaki iddialarla ilgili soruşturmayı yürüten Van Cumhuriyet Savcısı Sezgin Kanmaz da soruşturmaya katıldı. 
Bir kişinin öldüğü bombalı saldırının ardından içinde jandarma istihbarat astsubaylar Özcan İloğlu ve Ali Kaya'nın bulunduğu Renault 19 marka araca binerken yakalanan Ateş, ifadesinde "Askeriye ile çalışıyorum. Kimlerle çalıştığımı söyleyemem. Ne görevde olduğumu da söyleyemem" dedi. 

Şemdinli'de yatmış 
Görgü tanıklarının da ifadelerinde Ateş'in kitabevinin bulunduğu pasajdan çıkarken cep telefonuyla araçta bulunanları arayarak, "Paketi bıraktım, neredesiniz " dediği öne sürüldü. PKK'nın Bekaa Vadisi'ndeki kampından kaçtıktan sonra güvenlik güçlerine sığınan Ateş'in, 1997 ve 1999'da Hakk ri Çukurca ile Şemdinli'de 2 ayrı suçtan tutuklu kaldığı ortaya çıktı. 
Keşif yapılırken kalabalığa ateş ederek bir kişinin ölümüne, 4 kişinin yaralanmasına neden olduğu öne sürülen Çavuş da ifadesinde, "Beyaz Şahin marka aracımla olay yerinde geçiyordum. Arabada eşim ve çocuklarım vardı. Kalabalık aracın üzerine doğru yürümeye başladı. Ben de silahımı çıkarıp havaya ateş açtım" dedi. 

İkisi tutuklandı 
Savcı Ayık tarafından tutuklanmaları istemiyle mahkemeye sevk edilen Ateş, 'bombalı saldırıyla adam öldürmek', Çavuş da 'müdafaa sınırını aşarak ölüme neden olmak' iddialarıyla tutukladı. Arabalarının bagajında silahlar ve krokiler bulunan astsubaylar Kaya ile İloğlu, delil yetersizliğinden tutuksuz yargılanmak üzere serbest kaldı. 
Kaya ve İloğlu ile ilgili görevlendirme yazısının sadece kırsal bölgede geçerli olduğu, bu tür bir yazıyla şehirde istihbarat faaliyeti yürütemeyecekleri belirtildi. 2 astsubayın üzerinden Alay Komutanı'nın imzasını taşıyan, Çavuş Halit Ç. adına kayıtlı 20 günlük ve Ümit S. adına kayıtlı 10 günlük izin belgeleri çıktığı ifade edildi. Kara Kuvvetleri Komutanı Orgeneral Yaşar Büyükanıt'ın, "O çocuğu tanırım. Değerli bir askerdir" dediği Kaya'nın, daha önce Kuzey Irak'a yönelik Çevik Harek tı'na katıldığı kaydedildi. 

AKP heyeti Şemdinli'de 
Şemdinli'deki olayları incelemek üzere AKP Genel Başkan Yardımcısı Şükrü Ayalan, Grup Başkan Vekili Sadullah Ergin, Manisa Milletvekili Hüseyin Tanrıverdi, Batman Milletvekili Afif Demirkıran ile Hakk ri milletvekilleri Mustafa Zeydan ve Fehmi Öztunç, ilçeye geldi. Heyet üyeleri, olası bir tepkiye karşı ana caddeleri kullanmadı, Kaymakam Cihat Feslihan'la görüşmek için kaymakamlık binasına arka sokaktan girdi. Heyet, yaya olarak halkın arasına karışmadan farklı bir güzerg htan da belediye binasına gitti. 

Araçtaki krokiler de istihbari amaçlıymış 

Gözaltına alınmayarak "güvenlikli" bir yerde tutulan astsubaylar Ali Kaya ile Özcan İloğlu, ifadelerinde Hakk ri ve çevresindeki son bombalama olaylarıyla ilgili istihbarat çalışması yapmakla görevlendirildiklerini, eski PKK'lı Seferi Yılmaz'ı araştırmak için olay yerine geldikleri sırada patlama olduğunu söyledi. Veysel Ateş'in "haber elemanı" olduğunu, yanlarında bu nedenle getirdiklerini savunan astsubaylar, isim listeleri ve krokileri de "istihbari amaçlı" diye nitelendirdi. 
Yılmaz'ın isminin daire içine alınmasını "Yılmaz'ı araştırdığımız için çizmiştik" diye açıklayan astsubaylar, bombanın patladığı saatte orada bulunmalarına "tesadüf" dışında bir açıklama getirmedi. 

'Bayrak yaktılar' 
Olayın ardından yaptığı ilk açıklamada tutuklananların ismini vermeyen Şemdinli Kaymakamı Mustafa Cihan Seslihan da, bombalı saldırıdan sonra toplanan kalabalığın Türk bayrağını yaktığını belirtti. 

Hayat normale dönüyor 


Fotoğraf YAVUZ ÖZDEN 

İlçede olaydan 4 gün sonra hayat normale dönmeye başladı. Kepenk kapatan bazı esnaf satışa başlarken, bazı esnaf da dükk nlarını kapalı tutmayı sürdürdü. Esnafın polis barikatlarını protesto için kepenk indirmeyi sürdürdüğü belirtildi. 

Her şey tesadüf mü 

Şemdinli'de 1 Kasım'da patlatılan 150 kiloluk bombayı PKK'nın ilçe merkezine kadar sokması mümkün mü Zanlılarla bu patlamanın ilgisi var mı Astsubaylar, görevlendirme emri kırsal alanda geçerli olmasına rağmen, neden polisten habersiz ilçe merkezinde istihbarat çalışması yapıyordu Seferi Yılmaz'la ilgili araştırma yaptıklarını söyleyen astsubaylar, tesadüfen olay yerinde olduklarını savundu. Bilgi toplamak için kendileriyle birlikte olduğunu kaydettikleri PKK itirafçısı Veysel Ateş, patlamanın hemen öncesinde Yılmaz'ın kitabevinin bulunduğu handa ne arıyordu Astsubayların aracında bulunan isim listesinde Seferi Yılmaz'ın isminin daire içine alınması, krokilerde de işyerinin işaretlenmesi tesadüf müydü Görgü tanıklarına göre Veysel Ateş, pasajdan çıktıktan hemen sonra cep telefonuyla bir yeri arayarak, "Paketi bıraktım. Şu an neredesiniz " diye sordu. Bu sözler tesadüf müydü Savcılık, Veysel Ateş'in kimi, hangi dakikada aradığını saptamaya çalıştı mı Diğer zanlıların patlamadan önceki telefon görüşmeleri araştırıldı mı Bir kişinin ölümünden sorumlu tutulan Jandarma Uzman Çavuş Tanju Çavuş'un, tam da astsubayların içinde bulunduğu araçla ilgili keşif yapılırken olay yerinden geçmesi de tesadüf mü Astsubaylar Ali Kaya ve Özcan İloğlu, neden doğrudan polise teslim edilmedi ve güvenlikli bir yere götürüldü Neden savcıya olaydan iki gün sonra ifade verdiler Savcılık halkın çabalarıyla yakalanan zanlılar ve ele geçirilen deliller dışında, yeni delil ve zanlıya ulaştı mı Şemdinli'de 5 Ağustos'ta dağıtılan ve "5 askerin şehit edildiği saldırının imtikamının alınacağı" belirtilen imzasız bildirinin ardından, Hakk ri ve ilçelerinde 16 patlamanın olması tesadüf mü 

Aynı suçu işlediler 

İlçede incelemelerde bulunan Cevdet Selvi başkanlığındaki CHP heyeti, Vali Erdoğan Gürbüz, Şemdinli Kaymakamı ve Belediye Başkanıyla görüştü. "En kısa zamanda olayın sonuçlarının açıklanmasını istiyoruz" diyen Selvi, olayın en ince ayrıntısına kadar bilgi aldıklarını belirterek, "Fotoğraf vahimdir. Cezalar kaçınılmaz hale gelmiştir" ifadesini kullandı. Selvi, Veysel Ateş'le aynı suçu işlemelerine karşın 2 askeri görevlinin tutuksuz yargılanmasına da dikkat çekti. 

Canan Komutan himaye etti 

BÜLENT SARIOĞLU Ankara 
CHP Hakk ri Milletvekili Esat Canan, Şemdinli ve Yüksekova'daki incelemelerinin ardından, "Bu konuların ortaya çıkarılamayacağı kanaati edindim" dedi. Canan, Kara Kuvvetleri Komutanı Orgeneral Yaşar Büyükanıt'ın sorgulanan astsubayla ilgili sözlerini "himaye" olarak yorumladı. 
Şemdinli Savcısı Harun Ayık'la yaptığı görüşmenin ardından Milliyet'in sorularını yanıtlayan Canan, savcının 2 jandarma astsubayı hakkında tutuklama istemediğini anımsatarak şöyle dedi 
"Vatandaşların yakalayıp teslim ettiği, suçüstü yakalanan 3 kişiden 2 kişi serbest kalınca kuşkular artıyor. 
Asıl fail olarak gözükenlerin sadece ifadeleri alınmış, salıverilmiş. Olay itirafçı Ateş'e yüklenmek isteniyor. Sanki sıradan adli bir vaka gibi değerlendiriliyor." 
Büyükanıt'ın, "Fotoğraftaki astsubayı tanırım, değerli bir askerdir" sözlerinin soruşturmayı etkilemiş olabileceğini savunan Canan, "Bir anlamda 'bunlar serbest kalsın' mesajı veriyor. Çok talihsiz bir beyan. Yüksekova çetesi olayında da böyle oldu. Önce itirafçı yakalandı. Asker kimlikli 2 kişi sonra ortaya çıktı. Hatta biri 24 yıl ceza aldı" diye konuştu. 



</TEXT>
</DOC>
