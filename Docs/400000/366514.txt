<DOC>
<DOCNO> 366514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sontur42.html </URL>
<DATE> 2005/08/02/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Trabzon'da kayıp sayısı 7'ye yükseldi... 
</HEADLINE>
<TEXT>

     Trabzon’da yaşanan sel ve heyelanlarda kaybolanların sayısının 7’ye yükseldiği bildirildi. 
     Vali Yardımcısı ve İl Kriz Merkezi Başkanı Mehmet Özmen, AA muhabirine yaptığı açıklamada, bu sabah başlayan ve 2 saat süren yoğun yağış nedeniyle Of, Çaykara, Dernekpazarı ve Hayrat ilçelerinde sel ve heyelanlar meydana geldiğini anımsattı. 
     Of İlçesi’ne bağlı Keler Köyü’nde Sevim Sert’in sele kapılarak öldüğünü belirten Özmen, "Aynı köyde Tuncay ve Mevlüde Sert, Nuray Şimşek ile Elmas Yılmaz’ın kayıp olduğunu açıklamıştık. Bu kişilerin yanı sıra Ordu’dan Trabzon’a çalışmak için gelen, kimlikleri henüz belirlenemeyen 2 erkek de kayıp" dedi. 
     Özmen, Çaykara İlçesi’ne bağlı Ulucami Köyü’nde bir evin üzerine heyelan sonucu düşen toprağın altında kalan Filiz 24 , Hasan 9 ve Ümit Karkar’ın 1 öldüğünü, aynı köyden Muhammet Güven’in 60 ise kayıp olduğu söyledi. 
     Yörede toplam 7 kişinin kayıp olduğunu kaydeden Özmen, arama kurtarma çalışmalarının 35 kişilik uzman ekip tarafından sürdürüldüğünü sözlerine ekledi. 
     
</TEXT>
</DOC>
