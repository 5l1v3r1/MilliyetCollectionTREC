<DOC>
<DOCNO> 351707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/spor/spo20.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bol laf az iş diyarları 
</HEADLINE>
<TEXT>


YAKAN TOP Nilay YILMAZ 


Bol laf az iş diyarları 
Zalim Yorumcu Can Dark 

Yaz sıcaklarının iyiden iyiye kendini hissettirmeye başladığı şu günlerde transfer borsası da ısınmaya başladı. Ancak birkaç sene önceki uçuk fiyatlar artık o kadar da telaffuz edilemiyor. Har vurup harman savurma ekonomisinin geçen yıl itibariyle en taze temsilcisi olan Beşiktaş, kadrosunu nasıl azaltıp, Ronaldo ve Juanfran'ı nasıl gönderebileceğini düşünmekle meşgul. Bir yandan da geçen sezon futbolcularına verdiği paraların miktarını azaltmaya çalışıyor. Hani bu sene yeni bir yönetim gelse ve "Eski yönetim çok uçmuş, bu kadar çok para verilmez ki kardeşim" dese eyvallah. Ama şu BJK yönetiminin yaptığı şey, aynen gece sarhoş kafayla çok para harcayıp ertesi gün pişman olan insanlara benziyor. Yönetici olmuş insanlara sarhoşluğun aşırı olanının zararlarını da biz anlatmayalım artık. 
Galatasaray cephesinde, Ze Roberto, Altıntop biraderler vb. söylentileri almış başını gidiyor ama biz Ragıp'la Altan ve gelme ihtimali olan Güven dışında bir şey göremedik henüz. Seyran Aslan tepe konusunda da durum h l net değil. Ali Sami Yen'de eski açık çalışmaları devam ediyormuş diye duyduk ki, Galatasaray taraftarları başka ne ister ki zaten, bundan daha iyi haber mi olurmuş 
Son olarak haberiniz vardır, U-20 Milli Takım, Dünya futbolununu ekol isimlerinden Çin'e 2-1 yenildi. Teknik Direktör Şenol Ustaömer de, maçın hakemlerinden iyi savunma yaptığı için Çin takımına kadar herkesi suçladı. Kendisi şimdiden bizim A Mili Takım teknik direktör adayımızdır. Yolu açık olsun. İYİ HAFTALAR. 

Gerçek bir maraton koşusu olan lig, her zaman hesap yapmayı, düzenliliği ve disiplini gerektirir. 
C. Bromberger 


Haberiniz var mı 

Futbolda kulüpler bazında Avrupa'nın en büyüğünü belirleyen eski adıyla Avrupa Şampiyon Kulüpler Kupası, 1992-93 sezonundan bu yana ise Avrupa Şampiyonlar Ligi organizasyonunda en çok kupa kaldıran oyuncu Francisco Gento'dur. Gento, 1956, 1957, 1958, 1959, 1960 ve 1966 yıllarında 6 kez kupa şampiyonluğunun sevincini yaşadı. 



Biz de "Aaa " deriz 
"Kazakistan diye bir takım var mı " diye sorarsanız bana ben size "yok" derim. 
Turgay Şeren Futbol Hattı, Skytürk 

O zaman herkes der, Şansal Abi 
Sen önümüzdeki Danimarka maçını kazan, Arnavutluk'u kazasız-belasız geç, git Ukrayna'da kazan, ben de sana 'Büyük takım' diyeyim. 
Şansal Büyüka - Akşam 

Sana öyle geliyor 
Artık insanlar, Futbol Federasyonu'nu mu basar, Taksim'de kendini mi yakar bilemem. Ama gidişat çok kötü. 
Serhat Ulueren - Telegol, Star 

Şükürsevmez 1 
Hakan Şükür olsaymış çıkar kafaya golünü atarmış. Sanki attığı gollerle Galatasaray'ı şampiyon yapmış gibi. 
Kazım Kanat - Sabah 

Radyo videosu olmaz mı 
Yani bunları teknik direktör, televizyon videosundan izlemiştir herhalde 
Turgay Şeren Futbol Hattı, Skytürk 

Orta yolu yok mu 
Bir insan ya dürüstür ya da değildir. Ya karakterlidir ya da değildir. 
Şekip Mosturoğlu Süper Lig Özel, CNNTürk 



</TEXT>
</DOC>
