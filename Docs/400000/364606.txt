<DOC>
<DOCNO> 364606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/yazar/gureli.html </URL>
<DATE> 2005/07/27/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Belediyeciliğin böylesi 
</HEADLINE>
<TEXT>


Melih Aşık pazar günü iyi demiş bizdeki politika anlayışını "Zenginleri fakirlere, fakirleri zenginlere karşı koruyormuş numarası yaparak zenginlerden para, fakirlerden oy dolandırma sanatı" olarak tanımlamış. 
Pazar sabahı, Fenerbahçe-Caddebostan "sahil şeridi"nde dolaşırken Melih'in kulaklarını çınlattık. 
Sahil şeridinde Büyükşehir Belediyesi ile Kadıköy Belediyesi'nin laf yarışı var. Büyükşehir Belediyesi plajın açılışını müjdeleyen büyük levhanın köşesine "Planladık, 365 gün 24 saat yürüyoruz" sloganını yerleştirmiş. 
Kadıköy Belediyesi "Sahil şeridinde piknik yapılamaz" dövizlerini sık sık asmış. Ama ne aldıran var, ne de piknikçileri uyaran bir görevli. 
Üstelik özel bir otomobil, yürüyüş yolundan plajın giriş merdivenlerine kadar geliyor. İçinden piknik tüpü ve buzluk kutusu dahil tam teşekküllü bir piknikçi grup plaja giriyor. Etraftan itirazla karşılaşıyor. Siyah tişörtlü, beyaz keten pantolonlu bir genç, özel arabayı değil, itiraz eden kişileri engellemeye bakıyor. İtirazcı kadınlara küfreden arabayı kullanan kişi "Araba giremez diye tabela yok ki" diyor. Üzerinde görevli olduğunu anlatan herhangi bir belirti olmamasına rağmen, tişörtlü genç Kadıköy Belediyesi'nden ve görevlilerin amiri olduğunu söylüyor. Plajda piknik yapılabileceğini savunuyor. Çünkü, tabelada "Plajda piknik yapılmaz" yazmıyormuş. 
Ya peki, belediyenin "Sahil şeridinde piknik yapılamaz" yazıları necilik oluyor 
Yeşil alandan Büyükşehir Belediyesi'nin sorumlu olduğunu söylüyor. "Piknik yapılamaz" dövizleri önünde tur atan Büyükşehir'in 2 görevlisine soruyoruz. "Onu Kadıköy Belediyesi asmış, bizi ilgilendirmez" diyorlar. 
"Yani Büyükşehir Belediyesi ile Kadıköy Belediyesi arasındaki çekişme buraya da mı yansıyor " diye soruyoruz. Muzipçe ve onaylarcasına gülümsüyorlar. 
Anlaşılıyor ki, belediyelerimizin amacı, hizmet etmekten çok istihdam yaratmak. Deniz geçen yıl temizlenmişti ve halk denize girebiliyordu. Az bir harcamayla plajın düzenlenmesi yeterliydi. Beşinci kez yapılan 2.5 trilyonluk düzenlemede israf olup olmadığı ayrı konu. Söz konusu paranın bir bölümü daha öncelikli hizmetlere harcanabilirdi. 
Eh, bizde de böyle olur belediyecilik dediğin 
24 saat yürüdüklerini söyleyenler biraz da burada yürüseler ya 

Bir şiir Dizelerimiz Faika Sarp'ın "Aşkaısmarladık" kitabından Kora Yayın, 2005 
"Kaybolurum düşlerimin içinde Kuş olurum rüzg r olurum Türkü olurum diyar diyar Bakır çalığı bulutlara karışır aşk yolcusu yüreğim Kim tutar beni kim tutar " 



</TEXT>
</DOC>
