<DOC>
<DOCNO> 377479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun04.html </URL>
<DATE> 2005/09/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Japonlar, genel seçimler için sandık başında... 
</HEADLINE>
<TEXT>

     Japonya’da seçmenler, parlamento üyelerini belirlemek üzere sandık başına gitmeye başladı. 
     Seçmenler, 1130 adayın katıldığı seçimlerde parlamentonun 480 üyesini belirleyecek. 
     Katılımın yüksek olmasının beklendiği seçimde, sandıklar TSİ 14.00’te kapanacak. 
     Japon parlamentosu Diet’in alt kanadı Temsilciler Meclisi’nin üyeleri 4 yıllığına seçiliyor. 
     İki oy kullanan seçmenler, 480 üyeden 300’ünü doğrudan adaya oy vererek belirliyor. 180 üye ise seçmenlerin partilere verdiği oylara göre belirleniyor. 
     Yapılan kamuoyu yoklamaları, Başbakan Juniçiro Koizumi’nin partisi Liberal Demokratik Parti’nin LDP önde olduğuna işaret ediyor. 
     Koizumi’nin, posta hizmetlerinde reform yapılmasını öngören yasa tasarısı, kendi partisinden bazı milletvekillerinin de ret oyuyla parlamentonun üst kanadında reddedilmiş, bunun üzerine kabineyi acil toplantıya çağıran Koizumi parlamentonun alt kanadını feshetmişti. 
     Koizumi’nin 8 Ağustos’ta feshettiği parlamentoda LDP’nin 249, koalisyon ortağı Yeni Komei Partisi’nin 34, ana muhalefet partisi Japonya Demokratik Partisi’nin ise 175 sandalyesi bulunuyordu. 
     2001’den bu yana iktidarda olan Koizumi, seçimi, reform programı 
     konusunda referandum olarak görüyor. 
     
</TEXT>
</DOC>
