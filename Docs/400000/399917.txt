<DOC>
<DOCNO> 399917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun36.html </URL>
<DATE> 2005/12/02/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Fransa Dışişleri CIA uçakları topraklarımıza inmiş olabilir... 
</HEADLINE>
<TEXT>

     Fransa Dışişleri Bakanlığı, Amerikan Merkezi Haberalma Teşkilatı'na CIA ait gizli uçakların ülke topraklarına inmiş olabileceğini kısmen doğruladı. 
     Dışişleri Bakanlığı tarafından yapılan açıklamada, CIA uçaklarının Fransa'ya da uğramasının ''mümkün olduğu'' ifade edildi. 
     Bakanlık sözcüsü Jean-Baptiste Mattei, ''Her gün yüzlerce uçak Fransa'ya iniyor. CIA'ya ait iki uçağın da inmiş olması imkan dahilinde. Basında çıkan haberleri not ettik, ilgili birimler konuyu araştırıyor. ABD'nin de bu konuda bir açıklama yapmasını bekliyoruz'' dedi. 
     Le Figaro gazetesi, CIA uçaklarından birisinin İzlanda'dan gelip Brest havaalanına indiğini, daha sonra Türkiye'ye gittiğini yazmıştı. İkinci uçağın ise Oslo'dan geldiği ve Paris yakınlarındaki Bourget havaalanına indiği bildirilmişti. 
     Amerikan New York Times gazetesi, İngiltere'ye 76, İrlanda'ya 33, Portekiz'e 16, İspanya ve Çek Cumhuriyeti'ne 15'er uçuşu kaydedilen CIA uçaklarının, Yunanistan ve Rum kesimine 13'er, Polonya'ya 6, İtalya'ya 5, Romanya ve İzlanda'ya 4'er, İsviçre'ye 3, Fransa ve Türkiye'ye 2'şer, Malta, Estonya, İsveç, Macaristan, Hollanda, Hırvatistan ve Makedonya'ya ise birer uçuş yaptığını yazmıştı. 
     
</TEXT>
</DOC>
