<DOC>
<DOCNO> 351312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sontur02.html </URL>
<DATE> 2005/06/12/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İzmir'de zincirleme trafik kazası 1 ölü, 5 yaralı 
</HEADLINE>
<TEXT>

     İzmir’in Konak İlçesi’nde meydana gelen zincirleme trafik kazasında 1 kişi öldü, 5 kişi de yaralandı. 
     AA muhabirinin aldığı bilgiye göre, kaza Yeşildere Buca Köprüsü yakınlarında meydana geldi. 
     Ahmet Çolak 52 , 35 R 0290 plakalı özel otomobiliyle Basmane yönünde seyrederken, aşırı hız ve dikkatsizlik sonucu direksiyon hakimiyetini kaybetti. 
     Çolak yönetimindeki otomobil, karşı yöne geçerek, önce Basmane’den Buca yönüne gitmekte olan İsmet Togan’ın 49 kullandığı 35 SD 525 plakalı araca, ardından da Hasan Özoğul 34 yönetimindeki 35 BLS 60 plakalı otomobile çarptı. 
     Kazada ağır yaralanan Ahmet Çolak, Bozyaka Devlet Hastanesi’ne götürülerken yolda hayatını kaybetti. Çolak’ın aracında bulunan ve hafif yaralanan Özgür Coşkun 16 ise aynı hastanede tedavi altına alındı. 
     Zincirleme trafik kazasında, İsmet Togan ile yanında bulunan Sertaç Togan 11 , İsmet Leylak 41 ve kızı Merve Leylak 18 yaralandı. Yaralılar, Yenişehir ve Buca devlet hastanelerine kaldırıldı. 
     Kazayla ilgili soruşturmanın sürdürüldüğü kaydedildi. 
     
</TEXT>
</DOC>
