<DOC>
<DOCNO> 377387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sontur29.html </URL>
<DATE> 2005/09/10/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Akaryakıt yüklü tankerde yangın... 
</HEADLINE>
<TEXT>

     Şanlıurfa'nın Viranşehir İlçesi yakınlarında akaryakıt yüklü tankerde, tekerinin patlayarak alev alması sonucu çıkan yangın, depoya sıçramadan söndürüldü. 
     Alınan bilgiye göre, Irak'a mazot götüren Halil Turgut yönetimindeki 73 SN 377 plakalı tanker, Şanlıurfa-Mardin karayolunun 60. kilometresinde, ön tekerinin patlaması sonucu alev aldı. 
     Kısa sürede tankerin ön kısmına sıçrayan yangın, Viranşehir itfaiye ekiplerince depoya sıçramadan söndürüldü. 
     Tankerden atlayarak yaralanan sürücü Halil Turgut, Şanlıurfa 500 Yataklı Devlet Hastanesi'ne kaldırıldı. 
     Yetkililer, yangının patlayan tekerin sürtünmesi sonucu çıkmış olabileceğini kaydettiler. 
     Bu arada, yangın sırasında her iki yönde trafiğe kapatılan Şanlıurfa-Mardin karayolunda araç kuyruğu oluştu. 
     
</TEXT>
</DOC>
