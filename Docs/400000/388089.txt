<DOC>
<DOCNO> 388089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/astro/index.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok hareketli bir gün 
</HEADLINE>
<TEXT>


Daha iyimser ve hızlı hareket edebileceğimiz bir gündeyiz. İletişim, kısa yolculuklar bizi fazlasıyla meşgul edebilir. Sosyal alanda daha eğlenceli saatler söz konusu. Zevklerde de abartıya gideceğiz. 
Koç'lar hızlı bir başlangıç yapmaktan yanalar. Yakın çevrelerinde hareket ve iletişim konularıyla ilgilenebilirler. Kardeşlerle ilişkilerinde daha özenli olmalılar. Boğa'lar para konusunda becerikli yanlarını kullanmalı. Sezgilerine güvenerek hareket edebilirler ancak, bekledikleri paralarda sabırlı olmaları lazım. İkizler burçlarındaki Ay sayesinde dikkat çekiyorlar. Kendilerini iyi ifade etmek istiyorlar fakat, olası tartışmalardan uzak kalmalılar. Duygusal anlamda onları ilgilendiren konularla da ilgilenmeliler. Yengeç'ler pek keyifli değiller. Beklenmedik terslikler, sıkıntı veren koşullar yaratabilir. Sabırlı olmalılar. Aslan'lar bugün yapıcı olmayı başarmalılar. Girişimlerinde bekledikleri sonuçları almakta zorlanıyorlar ama, arkadaşlıklar canlandırıcı olacak. Başak'lar yüklü bir gündeme sahipler. İş ortamındaki gelişmeler istedikleri yönde olmayabilir. Bugün üstlerle ilişkilerin kariyerlerini etkilemesine izin vermemeliler. 
Terazi'ler oldukça iyimser olacaklar. Aniden gelişen olaylar onların yenilik yapmalarını kolaylaştırıcı görünüyor. Eğitim konusunda da çok olumlu adımlar atılabilir. Akrep'ler ortaklaşa konularda dikkati elden bırakmamalı. Özellikle duygusal alanda yaşayacakları huzursuzluklar onları olumsuz etkileyebilir. Yay'lar ortaklaşa projelerde yaratıcı yanlarını kullanmalı ancak, ikili ilişkilere de gereken önemi vermeliler. Evlilikle ilgili konularda ise daha ciddi bir yaklaşım söz konusu. Oğlak'lar detaylı işler nedeniyle yorucu bir gündeler. Bu konuda planlı olmaları onları verimli kılabilir. İşbirliğine yakın olmalılar. Kova'lar yaratıcı konularda yeniliklere yakın olmalı. Pek çok konuda hayattan zevk almak ve aşk hayatındaki heyecanlara açık olmak onlara keyif verebilir. Balık'lar bugün iyimser hareket edebilmeli. Yakın çevrelerinde olup bitenler ve ailevi konular meşgul edici olabilecek. 
</TEXT>
</DOC>
