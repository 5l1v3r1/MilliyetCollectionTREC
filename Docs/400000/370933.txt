<DOC>
<DOCNO> 370933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo05.html </URL>
<DATE> 2005/08/18/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
İç savaş çıktı 
</HEADLINE>
<TEXT>

     Tuncay, kendinizi Daum’un üzerinde görüyorsanız oyunculuğu bırakıp, hocalığa başlayın diyerek, üstü kapalı Alex'i eleştirdi . 
     
     Kulübün sitesinde 

     Alex’in, kendisine ait sitede yaptığı eleştirilerde isim vermeden Daum’u, sistemi ve oyuncuları suçlamasına yanıt, Alman hocadan değil, Tuncay Şanlı’dan geldi. Külübün resmi internet sitesine konuşan genç futbolcu, şunları söyledi Bugün bu takımda bulunan her oyuncu, Daum’dan birşeyler alıyor ve birlikte çalışmaktan mutlu. Çünkü yapılanların karşılığını şampiyon olarak alıyorsunuz. Eğer oyuncu olarak kendinizi Daum’un üstünde görüyorsanız, mutlu ve başarılı olmanıza imkan yok.'' 
     
     Daum’u havuza attık’ 

     O zaman zaten Fenerbahçe’de durmamalısınız. Oyunculuğu bırakıp, hocalık yoluna gitmeniz lazım. 
     İlk dönem, hepimiz hocayı tanımakta zorlandık. Disiplin anlamında sıkılıyorduk. Ancak özellikle geçen yıl, bütün sıkı yaşantı ve disipline rağmen onunla dost olabileceğimizi anladık. Kaldırdık adamı havuza attık. Geçen yıl istatistik şampiyonu olduk ve bunu başaran insan Daum’du. Ancak bazı abilerimiz, hocamızın nesinden hoşlanmıyorsa, ilk eleştirdikleri insan Daum oluyor.'' 
     
     Demek ipe gideceğiz’ 

     Burada top oynayan futbolcunun taşıdığı psikolojik hali sadece teknik direktör bilir. Arka arkaya alınan beraberlikler sonucu, gerek hocamız, gerek oyuncular hakkında çıkan haberler gerçeği yansıtmıyor. Öncelikle takımı ve hocayı tanımıyorlar. İki yıl üst üste şampiyon olan takım, çok küçük değişikliklerle yeni sezona başlıyor. Henüz 2. maçımızda inanılmaz eleştirilere maruz kaldık. Demek ki, daha kötü sonuçlar alsak, hepimiz ipe gideceğiz. Ama yanılıyorlar. Gücümüzü görecekler.'' 
     
     Hırsım asla bitmez’ 

     Diyarbakırspor maçında gördüğü kırmızı kart nedeniyle yönetim tarafından 20 bin Euro cezaya çarptırılması konusunda, Burası Fenerbahçe, hata yapan cezalandırılır'' diyen yıldız oyuncu, sözlerini şöyle noktaladı Hırsımın kurbanı oldum ama dersimi de aldım. Huzursuz olduğum için bu tür hareketler yaptığım ileri sürülmüş. Bunu isterseniz kazanma hırsı olarak niteleyebilirsiniz. Bu bende var ve hiçbir zaman da bitmeyecek. Önemli olan bu kazanma hırsını dengeleyebilmek.'' 
     
</TEXT>
</DOC>
