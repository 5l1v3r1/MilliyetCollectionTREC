<DOC>
<DOCNO> 375103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonsiy16.html </URL>
<DATE> 2005/09/02/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Diyarbakır Belediye Başkanı Baydemir'e AB'den davet 
</HEADLINE>
<TEXT>

     Diyarbakır Büyükşehir Belediye Başkanı Osman Baydemir'in, Avrupa Birliği Ziyaretçi Programı kapsamında, Brüksel ve Strazburg'da yapılacak toplantılara davet edildiği bildirildi. 
     Büyükşehir Belediyesi'nden yapılan yazılı açıklamada, Baydemir'in, AB'nin önemli kurum ve kişilerini tanıma ve görüşmelerde bulunma amacıyla gerçekleştirilen programa davet edildiği belirtildi. 
     Önemli siyasi temsilcilerin de katılacağı, 3-9 Eylül tarihleri arasında gerçekleşecek toplantıda müzakerelerden önce lobi yapma fırsatının yakalanacağı ifade edilen açıklama, Baydemir'in aralarında, Uluslararası Avrupa Hareketi Genel Sekreteri Dış İlişkiler Müdürlüğü, Avrupa Ekonomik ve Sosyal Komisyonu İsveç üyeleri, İngiltere'nin Avrupa Liberal ve Demokratlar Birliği, İngiltere'nin Avrupa Liberal ve Demokratlar Birliği, Avusturya'nın Avrupa Parlamentosu Sosyalist Grubu, Güneydoğu Avrupa Ülkeleri ile İlişkiler Delegasyonu, Avrupa Parlamentosu, Yeşiller-Avrupa Özgür Birliği Grubu temsilcilerinin de bulunduğu bir dizi görüşme yapacağı kaydedildi. 
     Açıklamada, Baydemir tarafından ayrıca 2 bölümden oluşan 15 sayfalık bir rapor sunulacağı bildirildi. 
     
</TEXT>
</DOC>
