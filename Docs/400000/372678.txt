<DOC>
<DOCNO> 372678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/spor/yguven.html </URL>
<DATE> 2005/08/25/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Kolay mı çivi çakmak 
</HEADLINE>
<TEXT>



Her başarılı organizasyondan sonra olduğu gibi Formula 1'in ardından da müzmin olimpiyat hasretimiz, hevese döndü yine 
"Hazırız, almalıyız"... 
Geçenlerde sohbet ettiğim "Büyük Yarış"ın mimarlarından İstanbul Gençlik Spor İl Müdürü Tamer Taşpınar başta olmak üzere sayın valimizden metropol yazarlarımıza kadar tüm iyi niyetliler, bu büyük başarıdan olimpiyat müjdesi çıkardılar. 
Peki o kadar kolay mıydı bu ülkeye çivi çakmak 
İstanbul'da bir nefeste harcanan 250 milyon dolar ve bu harcamalarda sağlanan ulusal konsensus, imece, kolaylıklar, Türkiye'nin her karış toprağında var mıydı 
Hayır... Asla... 
Bakın size yaşanmış bir öykü anlatayım da vatan topraklarında "iş yapmak" gibi işgüzarlıklarla uğraşanların başına gelenleri anlayın 

Hikaye 2000 yılında başlıyor. Mekan, Mardin'in Nusaybin ilçesi. 
Nusaybin spor salonunun, yavaş yavaş toprağa gömülerek bir spor mezarı haline geldiği, Milliyet'te manşet olduktan sonra binbir zorlukla üç kuruş ödenek ayrılmış Genel Müdürlük'ten. 1995'te ilk gördüğümde tanksavar mermisi yemiş sanmıştım salonu... O kadar berbattı durumu . 
Para Ankara'dan yola çıkmadan tartışma başlamış... Nereden icap ettiyse, Kaymakamlık spor salonu tamirine ayrılan paranın kendisine verilmesini istiyor, Mardin Gençlik Spor Müdürlüğü diretiyor. Biliyorlar ki, Nusaybin salonu için son şans bu. 
En sonunda Şube Müdürü Mehmet Fidan ki kendisi fidan gibi bir Mardin insanıdır ve benim bildiğim on senedir işçi gibi çalışmaktadır Mardin için inşaatı başlatıyor. Hatta bizzat çalışıyor işçilerle birlikte. Zaten Mardin'de adet böyle. Paralar o kadar kısıtlı ki, İl Müdürü demir işçiliği yapıp pota ve kale direği üretiyor, şube müdürleri boya işlerini ve mobilyaları yapıyor. Üniversite oyunları için bir kalemde 3-5 bin klima alınmasına alışanlar bu durumu pek kavrayamazlar . 
Neyse, Nusaybin salonu çiçek gibi ortaya çıkıyor. 
Lakin sen misin yapan... 
Mardin Cumhuriyet Savcılığı'na 25.02.2000 tarihli bir ihbar mektubu geliyor. İmzasız ve el yazısı ile kaleme alınmış bu ihbarda "Mardinli spor bürakratları Nusaybin salonundan zimmete para geçirdi" diye yazıyor. Kim yazmış, kim yazdırmış h l belli değil ama savcılık gereğini yapıyor ve soruşturma başlıyor. 
Şube Müdürü Mehmet Fidan baş zanlı... 2001 yılında Mardin Asliye Ceza Mahkemesi suçlamanın niteliğine göre dosyaya Ağır Ceza Mahkemesi'nin bakmasına karar veriyor. Mehmet Fidan katil ve gaspçılarla birlikte ağır cezada yargılanıyor senelerce. 
Hesaplar kitaplar, bilirkişiler... Ortaya çıkıyor ki, ihbar mektubunu yazan salonun yüzölçümünü üçte biri kadar az hesaplamış ve parke masrafından zimmete para geçirildiğini sanmış. Sonuçta Mehmet Fidan da aklanıyor Mardin Gençlik ve Spor İl Müdürlüğü de... 
Mehmet'e "Utandın mı " diye sordum daha sonra. 
"Hayır" dedi. "Suçum yoktu ki". 
"Peki aynı şeyi tekrar yapar mısın" 
"Zevkle " 
"Gir kodese de aklın başına gelsin Mehmet... Seni yoktan var et diye mi kamu görevlisi yaptılar bu ülkede Yapmayacaksın... Sadece yazışacaksın. Yapılması gereken varsa onu İstanbul'da, Ankara'da, İzmir'de yaparlar. Senin gibileri de ağır cezada yargılarlar" demedim tabi. 
Acaba, Mehmet Formula 1'i seyretti mi Acaba olimpiyat konusunda İstanbul İl Müdürü ile aynı ümitte mi 

Umarım izlemiştir ve bizim gibi gurur duymuştur. 
Ve umarım "zaman değişti, artık iş yapanı alkışlıyorlar" gibi hayallere kapılmamıştır. 
Her şey o kadar kolay değil Türkiye'de. 
Hem koşullar ağır, hem kaynaklar zayıf, hem de iyi niyetli insanların eli tutulur taaa tepelerden emir gelmezse. 

Papa Pele 

Papa'nın Pele'yi tanımaması ve yanındakilere "Kim bu adam" diye sorması dünya medyasında olduğu gibi bizde de hayretle karşılandı. 
Tanımaz tanımaz ne var bunda... Adamın konsantrasyonu öteki dünyaya. 
Bizim ulemalar gibi milli takıma bile karışacak değil ya. 

Yönetim uyuyor mu 

Sayın Özhan Canaydın göreve geldiğinde "en iyi süreci" Abdurrahim Albayrak'a dışarıdan görev verdiğinde yaşamıştı. 
Şimdi de Heinz'ın transferi için Albayrak'ı devreye sokmuş. Mutluluk Abdurrahim Bey'in ellerinde .. 
Demek ki, "Galatasaray yönetiminde iş yok" diyenler doğru söylüyormuş. 

Söyledin mi Tuncay 

Sevgili Feridun'un Niğdelioğlu istihbaratına göre Diyarbakır maçında hakeme "Şerefsiz" dediği için kulübede kırmızı kart gören Tuncay, Mahmut Hanefi'ye "Keşke suçu üzerine alsaydın" demiş. 
Dün öğleden sonraya kadar yalanlama gelmediği için bu özel konuşmanın olduğunu varsaysak bile ne suçlayabiliriz Tuncay'ı, ne de ayıplayabiliriz Sadece üzülebiliriz... 
Bu bir algılayış biçimidir ve bu algılayışla yaşayan bir insanın kendisini dünyanın en önemlisi hissettiğini belirtir. 
"Benmerkezci" bir ruh yapısı kadar yeteneklerini tatsızlaştıran zaafı yoktur insanın. 
Böyle tipler kaşıkla verir, sapıyla gözünü çıkarır çevresinin. 
Astarı yüzünden pahalıdır meziyetlerinin. Huzur kaçırırlar. 
Tuncay hiç öyle bir insana benzemiyor. Umarım Feridun'u yanıltmıştır haber kaynakları. 

Hilek rın aptalı 

Bazı haberler vardır, apışıp kalırsınız. Bırakın yorum yapmayı, söyleyecek laf bile bulamazsınız. 
İşte sevgili Ayşe Yeşin'in salı günkü haberi de öyleydi 
Balkan Şampiyonası seçmelerinde kürsüye çıkan vücutçu Yunus Emre Arslaner, dopingli olduğu için kontrole arkadaşının idrar örneğini vermiş, tahlillerde esrar da dahil olmak üzere 11 yasaklı madde çıkmıştı. 
Olay rezalet boyutlarını da aşmış, artık komik duruma gelmişti. 
Hilek rın aptalı insanı kızdırmıyordu bile. 
Okudum, güldüm, "Helal olsun Ayşe" dedim... İlginç haberdi yani... 
Yunus'u bir an için bile düşünmedim. Kendi hayatını, yaptığı sporu, çevresini, ülkesini rezil etmişti ama bizi güldürmüştü işte. 
Onun da mevcudiyet sebebi bu olmalıydı. 

Güzelaydın muhalifti 

Sayın Serdar Güzelaydın, federasyon kurulundaki görevlerinden istifa edince ne olur 
Bizi ve futbolumuzu bekleyen "kaos" mudur .. 
Hayır... Sayın Güzelaydın'ın işlerini üstlenecek biri bulunur elbet. 
Lakin, sonuçtan yola çıkarak Federasyon içinde bir kaynama olduğu ve emniyet subabının zorlandığı düşünülebilir ki, tehlikeli olan budur. 
Sayın Güzelaydın'ın bugüne kadarki "eylemleri" ve "muhalefetleri" aklı başında her insanın onayını almaktadır. Öyleyse niye ayrılmak zorunda kalmıştır Güzelaydın .. 
Burası önemli. 
Sayın Ulusoy söylemleriyle "despot" bir başkandı, sayın Bıçakcı eylemleriyle o çizgiye yanaştı. Al birini vur ötekine. 



</TEXT>
</DOC>
