<DOC>
<DOCNO> 394850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo24.html </URL>
<DATE> 2005/11/14/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
F1'de Sauber ismi gelecek yıl da pistlerde olacak... 
</HEADLINE>
<TEXT>

     Formula 1'de Alman otomobil üreticisi BMW tarafından satın alındıktan sonra Sauber takımının isminin değiştirileceği yönündeki spekülasyonlara BMW takımı son noktayı koydu. 
     BMW'den yapılan açıklamada, yeni sezonda takımın adının BMW Sauber olarak tescil edildiği belirtilirken, 2 isminde kullanılmasını BMW Motor Sporları Direktörü Mario Theissen, BMW takımı adına çalışmaya başlayan 300'e yakın eski Sauber çalışanı olmasını gösterdi. 
     Geçen haziran ayında Williams ile olan 6 yıllık ortaklığını sona erdireceğini ve Sauber'in çoğunluk hisselerini satın alacağını açıklayan BMW, 2006 yılında pistlerde olacak araçta da Sauber motorlarının kullanılacağını bildirdi. 
     Sauber takımının kurucusu Peter Sauber, isminin yarışlarda kalmasıyla ilgili olarak, ''Formula 1'de Sauber isminin kalacak olmasını görmek gerçekten çok güzel. Sauber'in binlerce taraftarı adına sevindim. Yeni takımın adı aynı zamanda Hinwil'de çalışan Sauber personeline, BMW'nin duyduğu saygıyı gösteriyor'' dedi. 
     Öte yandan BMW Sauber takımının yeni sezonun resmi açılışını 16-17 ocak tarihleri arasında İspanya'nın Valencia kentinde yapmayı planladığı bildirilirken, yeni sezonda Williams'tan gelerek takımla 3 yıllık sözleşme imzalayan Alman sürücü Nick Heidfeld ve eski şampiyon Kanadalı Jacques Villeneuve'nün takımın pilot koltuğunda oturacağı kaydedildi. 
     
</TEXT>
</DOC>
