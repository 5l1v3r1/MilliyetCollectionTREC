<DOC>
<DOCNO> 387736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur19.html </URL>
<DATE> 2005/10/18/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İstanbul'da yarın da yağışlar devam edecek... 
</HEADLINE>
<TEXT>

     İstanbul’da yer yer dolu şeklinde görülen yağışların yarın da aralıklı olarak devam edeceği bildirildi. 
     İstanbul Meteoroloji Bölge Müdürü Mustafa Yıldırım, AA muhabirine yaptığı açıklamada, tüm kentte yağışlı havanın etkili olduğunu belirterek, sabah saatlerinde atmosferin üst katındaki soğuk hava nedeniyle Boğaz çevresi, Çamlıca, Ümraniye ve Şile’de dolu yağışı görüldüğünü söyledi. 
     Yıldırım, yağışların yarın aralıklarla devam edeceğini, dolu yağışının bugün ve yarın da beklendiğini kaydetti. 
     Hava sıcaklığının önümüzdeki perşembe gününden itibaren hissedilir derecede artmaya başlayacağını belirten Yıldırım, en düşük ve en yüksek hava sıcaklığının yarın 9-14, perşembe günü 11-17, cuma günü de 12-18 derece olmasının beklendiğini ifade etti. 
     Yıldırım, hava sıcaklığı artışının hafta sonu da süreceğini sözlerine ekledi. 
     
</TEXT>
</DOC>
