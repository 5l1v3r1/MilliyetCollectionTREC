<DOC>
<DOCNO> 377762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko38.html </URL>
<DATE> 2005/09/12/ </DATE>
<TIME> 17.33 </TIME>
<AUTHOR>  </AUTHOR>
<HEADLINE>
TÜPRAŞ'ın yeni sahibi Koç - Shell Ortaklığı... 
</HEADLINE>
<TEXT>

     
Türkiye tarihinin en büyük ikinci özelleştirmesi sonuçlandı. PKN ORLEN - Zorlu konsorsiyumu, İtalyan ENI ve MOL Macaristan şirketleri ihalenin ilk aşamasında elendi. 3 milyar 360 milyon dolardan başlayan açık artırmada OMV, Anadolu ve POAŞ'ın ardından fiyat 4 milyar 60 milyon dolara ulaştığında OYAK da çekildi. Koç ve Çalık grupları arasında kıran kırana geçen ihaleyi 4 milyar 140 milyon dolarlık teklifiyle Koç - Shell ortaklığı kazandı. Böylece ihalenin teknik kısmı sona ermiş oldu. Tüpraş'ın tamamı için verilen teklif 8.11 milyar doları buldu. 
     
     DAKİKA DAKİKA İHALE... 

     16 10 Teklif zarfları açılmaya başladı. Tüpraş'ın yüzde 51'lik bölümünün özelleştirilmesine ilişkin nihai pazarlık görüşmelerinde "elemesiz" yazılı turda en yüksek teklif, 2 milyar 780 milyon dolar olarak açıklandı. 
     16 28 Birinci elemeli "yazılı turda" en düşük teklifi veren Zorlu-PKN Orlen Polonya Ortak Girişim Grubu elendi. Bu turda en yüksek teklif, 3 milyar 25 milyon dolara çıktı. 
     16 37 İkinci elemeli "yazılı turda" en düşük teklifi veren ENI Refining and Market Division İtalya elendi. Bu turda en yüksek teklif 3 milyar 225 milyon dolara çıktı. 
     16 50 Üçüncü ve son elemeli "yazılı turda" en düşük teklifi veren MOL Macaristan ihaleden elendi. İhalede açık artırma aşamasına 6 firma katıldı. Komisyonun belirlediği açık artırım başlangıç fiyatı 3 milyar 360 milyon dolar oldu. Firmalardan 20 milyon dolarlık katlar halindeki teklifleri sözlü olarak alındı. Sırayla verilen teklifler şöyle 
     OMV 3.380, OYAK 3.400, Indian Oil Corp. Hindistan -Çalık Enerji OGG 3.420, Anadolu 3.440, Koç-Shell 3.460, POAŞ-Tüpraş 3.480, OMV 3.500, OYAK 3.520, Indian Oil Corp. Hindistan -Çalık Enerji OGG 3.540, Anadolu 3.560, Koç-Shell 3.580 milyon teklif etti. Bu son teklifin ardından POAŞ-TÜPRAŞ ortaklığı süre istedi. İhale Komisyonu bunun üzerine 5 dakika süre verdi. 3.580 milyar dolarlık teklifle Tüpraş'ın tamamı için verilen fiyat 7.2 milyar dolara ulaştı. 
     17 02 5 dakikalık sürenin ardından salona dönen POAŞ 60 milyon dolar birden artırım yaparak 3 milyar 640 milyon dolar teklif etti. OMV bu aşamada ihaleden çekildiğini açıkladı. Daha sonra grupların artırımları sürdü. Fiyat 3.680 milyar dolara yükseldiğinde Anadolu Grubu da devam etmeyeceğini açıkladı. 3.780 milyar dolara gelindiğinde ise POAŞ çekildiğini açıkladı. İhale OYAK, Koç ve Çalık Grupları arasında sürdü. İşte firmaların teklifleri 
     KOÇ-SHELL 3.700, POAŞ 3.720, OYAK 3.740, Indian Oil Corp. Hindistan -Çalık Enerji OGG 3.760, KOÇ-SHELL 3.780. 
     İhalede bu noktada POAŞ çekildi... 
     OYAK 3.800, Indian Oil Corp. Hindistan -Çalık Enerji OGG 3.820, KOÇ-SHELL 3.860, OYAK 3.880. 
     Indian Oil Corp. Hindistan -Çalık Enerji OGG mola istedi. 
     17 10 Molanın ardından Indian- Çalık ortaklığı 3.900 milyar dolarla ihaleye devam etti. Koç - Shell ortaklığı 3.920 milyar dolar teklif etti. OYAK süre istedi. 
     17 20 5 dakikalık sürenin ardından sırasıyla OYAK 3.940, Çalık 3.960, Koç 3.980, OYAK 4.00, Çalık 4.20 milyar dolar teklif etti. Koç ise bu aşamada 40 milyon dolarlık artırımda bulunarak 4 milyar 60 milyon dolar önerdi. Bunun üzerine OYAK çekildiğini açıkladı. Çalık enerji süre istedi. 
     17 28 Sürenin ardından Çalık 4.080, Koç 4.100, Çalık 4.120, Koç 4.140 milyon dolar önerdi. Bu son teklif üzerine Çalık enerji ihaleden çekildiğini açıkladı. 
     Türkiye'nin sanayi devinin yeni sahibi böylece Koç - Shell ortaklığı oldu. 

     
</TEXT>
</DOC>
