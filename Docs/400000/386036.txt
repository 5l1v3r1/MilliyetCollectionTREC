<DOC>
<DOCNO> 386036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sondun35.html </URL>
<DATE> 2005/10/12/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Vietnam, kuş gribi ile mücadelede yardım istedi 
</HEADLINE>
<TEXT>

     Vietnam, kuş gribi ile mücadele için uluslararası yardım istedi. 
     Vietnam Başbakan Yardımcısı Nguyen Tan Dung, ülkesinde görevli diplomatlar ve yardım kuruluşlarının temsilcilerine hitaben yaptığı konuşmada, kuş gribi tehlikesini ciddiye aldıklarını ve virüsün yayılmasını önlemek için ellerindeki kaynakları kullandıklarını ama virüsün yayılmasını tek başına önleyemeyeceklerini söyledi. 
     Dünya Sağlık Örgütü Vietnam Temsilcisi Hans Troedsson ise Aralık, Ocak ve Şubat aylarında Vietnam'da yeni kuş gribi bulaşmış insan vakalarına rastlanmasını beklediklerini söyledi. 
     Vietnam, dünyada kuş gribinden en çok etkilenen ülke oldu. Kuş gribi nedeniyle neredeyse bütün kümes hayvanlarını itlaf eden Vietnam'da ayrıca kuş gribinden 45 kişi öldü. 
     2003'den bu yana Güneydoğu Asya bölgesinde kuş gribinden toplam 60 kişi öldü. 
     
</TEXT>
</DOC>
