<DOC>
<DOCNO> 377746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko22.html </URL>
<DATE> 2005/09/12/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
IMF Heyeti'nin Ankara'daki temasları sürüyor... 
</HEADLINE>
<TEXT>

     İkinci gözden geçirme çerçevesinde Türkiye'ye gelen IMF heyeti, Ankara'daki temasları kapsamında Hazine Müsteşarı İbrahim Çanakcı ile görüştü. 
     Çanakçı, Türkiye ziyaretinin ikinci bölümünü gerçekleştirmek üzere, hafta sonu İstanbul'dan Ankara'ya gelen Lorenzo Giorgianni başkanlığındaki IMF heyetiyle, bugün saat 9.30'da Hazine'de bir araya geldi. 
     Devlet Bakanı Ali Babacan ise Giorgianni başkanlığındaki IMF heyeti ile dün akşam yemekli toplantıda ilk görüşmesini yaptı. Yemeğe Hazine Müsteşarı İbrahim Çanakcı ile Hazine Müsteşar Yardımcıları da katıldı. 
     Yaklaşık 3.5 saat süren yemekli toplantıda, ''enflasyondaki gelişmeler, istihdam, ödemeler dengesi, para politikaları, enflasyon hedeflemesi, 2005-2006 bütçesi, bankacılık ve sosyal güvenlik reformu ile büyüme'' konularının ele alındığı öğrenildi. 
     Bu arada bu akşam ABD'ye gidecek olan Devlet Bakanı Babacan'ın, gün içinde IMF heyeti ile yeniden bir araya gelebileceği belirtiliyor. 
     
</TEXT>
</DOC>
