<DOC>
<DOCNO> 365636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/yazar/toruner.html </URL>
<DATE> 2005/07/30/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Kabala öğretisinin simgesi 'ışık'tır 
</HEADLINE>
<TEXT>


"Kabala" son günlerin moda öğretisi. Bütün dünyada birçok kişi, şimdiye kadar gizli tutulan bu öğretiyi öğrenmek, anlamak ve değerlendirmek peşinde. Kabala, Hz.Musa'dan Shakespeare'e, Eflatun'dan Newton'a kadar yüzyıllara boyu birçok kişiyi etkilemiş ve dehalarına ilham olmuş bir felsefe. 
"Kabala"nın yüzyıllar boyunca gizli tutulmuş ve sadece belli kişilerin tekelinde kalmış felsefesi, 21. yüzyıla girilmesiyle birlikte bütün detaylarıyla açıklandı. Çünkü, bu gizemli felsefeye göre, 21. yüzyılın başı sırların açıklanması için seçilmiş bir zamandı. Bu açıklamayla birlikte, kabala hakkında bir çok kitap yayımlanmaya ve bütün dünyada kabala öğretim merkezleri açılmaya başlandı. Bu konuda yazılan kitaplarda, gizemli sırlar, çocukların bile rahatlıkla anlayabileceği açıklıkta anlatılıyor. Doğal olarak, öğretinin detayını öğrenmek için, h l uzun çabalar gerekiyor. 
"Kabala" üzerindeki ilk yazılı çalışma, yaklaşık 4000 yıl önce Hz.İbrahim tarafından yapıldı. "Oluşumun Kitabı" denilen bu çalışma esas itibariyle sayılar, isimler ve sembollerden oluşuyordu. Kabalistler bu çalışmanın tüm dinlerin tohumu olduğuna inanıyorlar. Kabalistlere göre, Musa'ya verilen "10 Emir", yazılı anlamıyla alakası olmayan bir şifreydi. Kabalistler, Musa'nın sonunda "bilgi"nin tamamına ulaştığına ve 1000 yıl bu bilgilerin bir sandıkta Ark of the Covenant saklandığına inanıyorlar. Musa, tüm mucizelerini bu bilgiler sayesinde yapabilmişti. Kabalistler, Hz. İsa'yı, "Hz.Yusuf'un oğlu Haham Joshua" olarak tanıtıp, onun da tüm mucizelerini kabalistik bilgiler sayesinde yapabildiğini söylüyorlar. Kabalistlerin devi kabul edilen Shimon Bar Yohai, 13 yıl kendisini İsrail-Meron'da bir mağaraya kapatarak "Zohar" denilen kabalanın en büyük çalışmasını ortaya çıkarttı. Aslında, "kutsal k se", "şövalyeler", "gül" gibi semboller "Zohar"ın içinde bulunuyordu. Yine kabalistlere göre, 17. yüzyılda bilimin aniden çiçek açmasında, kabalistik çalışmaların büyük payı vardı. Yine de, "Zohar"ın şifrelerinin tam anlamıyla çözülmesi 20. yüzyılın başlarında yapılabildi. İzafiyet, uzay yolculuğu, paralel dünyalar ve birçok ilacın sırları "Zohar"da şifrelenmişti. 
Kabalistlerin "ışık" dedikleri şey, yaradanın sonsuz ışığı. Kabala'da "ışık" bir ampulle simgeleniyor. Bir ampulde de pozitif ve negatif kutuplar ile bunların birbirinden ayıran ince bir tel filaman vardır. Filaman, bir dirençtir ve pozitif tarafın negatif tarafla doğrudan ilişki kurmasını engeller. Bu direnç ampulün aydınlık üretme nedenidir. Bu direnç olmasa, negatif ve pozitif taraf kısa devre yapar, ani bir ışık üreterek patlar. Ama, sonra karanlık vardır. Yani, direnç olmadan kalıcı ışık olamaz. "direnç" hem ışığı hem de "ışık"ın ortaya çıkarılmasının kurallarını doğurur. 
Kabala'nın yedinci ilkesi "Tepkisel dürtülerimize direnmek kalıcı ışığı yaratır" diyor. 



</TEXT>
</DOC>
