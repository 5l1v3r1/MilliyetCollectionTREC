<DOC>
<DOCNO> 350516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/ekonomi/eko11.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez'den 'ölçülü' indirim 
</HEADLINE>
<TEXT>



Merkez Bankası, faizleri çeyrek puan düşürdü. Gecelik borçlanma faiz oranı yüzde 14.50'den yüzde 14.25'e, borç verme faizi de yüzde 18.50'den yüzde 18.25'e çekildi. 1 haftalık borçlanma faizi yüzde 14.50'den yüzde 14.25'e indi. Geç likidite penceresi çerçevesinde uygulanan borç verme faizi yüzde 22.50'den yüzde 22.25'e düşürülürken, yüzde 5 olan borçlanma faiziı değiştirilmedi. Açık piyasa işlemlerinde, piyasa yapıcısı bankalara "repo işlemleri" yoluyla gecelik ve bir haftalık vadelerde tanınan borçlanma imk nının faizi yüzde 16.50'den yüzde 16.25'e indirildi. 
Merkez Bankası'nın "Mayıs ayı enflasyonu ve görünüm" raporunda, kısa vadeli faizlerin genel eğiliminin aşağı yönlü olma olasılığının yüksekliğine dikkat çekilerek şöyle denildi 
"Enflasyonu etkileyen faktörler kısa vadede iyimser, orta vadede ise temkinli olunması gereken bir görünüm arz ediyor. Yıllık enflasyon oranının önümüzdeki aylarda tekrar düşüşe geçeceği ve yıl sonu hedefinin tutacağı öngörülüyor." 


</TEXT>
</DOC>
