<DOC>
<DOCNO> 369992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo09.html </URL>
<DATE> 2005/08/15/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Aktuğ’dan devam kararı... 
</HEADLINE>
<TEXT>

     Camianın yeni bir oluşum konusunda istekli davranmadığını düşünen Başkan Atay Aktuğ, görevini sürdürme kararı aldı. 
     Anorthosis maçından sonra eleştiriler ve özellikle transferde başarısız olduğu iddialarına tepki gösteren Başkan Atay Aktuğ, kongreye gitmeyi planlıyordu. Düşünmek için bir süre Trabzon’dan ayrılarak Marmaris’e giden Aktuğ, dün kararını verdi. Camianın yeni bir oluşum konusunda istekli davranmadığını düşünen Aktuğ, görevini sürdürme kararı aldı. Önceki gece Konya’ya gelen Aktuğ, yönetim kurulu üyeleriyle kısa bir görüşme yaptı. Aktuğ’un bu görüşmede, Dinlendim ve ortamdan uzaklaştım. Eleştiriliyoruz ama uzaklaştığımız süre içinde camiadan yeni bir oluşum için sinyal alamadım. Bu ortamda da kulübü bırakıp gitmek bize yakışmaz. Bu nedenle göreve devam etmeliyiz. Bize yakışan bu olacaktır'' dediği öğrenildi. Konya maçının ardından takımın uçağıyla birlikte Trabzon’a dönen Aktuğ, bu hafta içinde yöneticileri toplayıp bir durum değerlendirmesi yapacak. 
     
</TEXT>
</DOC>
