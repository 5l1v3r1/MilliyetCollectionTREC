<DOC>
<DOCNO> 393851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sontur05.html </URL>
<DATE> 2005/11/10/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Otobüs TIR'a çarptı 1 ölü, 3 yaralı 
</HEADLINE>
<TEXT>

     İzmit’te, yolcu otobüsünün TIR’a çarpması sonucu meydana gelen trafik kazasında 1 kişi öldü, 3 kişi yaralandı. 
     AA muhabirinin edindiği bilgiye göre, TEM Otoyolu’nda, Çankırı’dan İstanbul yönüne giden Tuğrul Ulutürk’ün 34 kullandığı 06 ZD 95 plakalı yolcu otobüsü, aynı yönde seyreden Hünkar Gür 34 
     idaresindeki 06 TJJ 47 plakalı TIR’a çarptı. 
     Suadiye mevkiindeki kazada yolcuların sıkışan kapıyı tekmeleyerek açtığı sırada otobüs, yola dökülen mazotun tutuşması sonucu yanmaya başladı. Yaklaşık 45 yolcunun bulunduğu otobüs, Kocaeli Büyükşehir Belediyesi itfaiye ekiplerince söndürüldü. 
     Kazada, otobüste servis görevlisi olarak çalışan Erhan Ak 24 
     olay yerinde yaşamını yitirirken sürücü Ulutürk ile yolculardan Servet Sunar 37 ve oğlu Göktuğ Sunar 6 yaralandı. Yaralılar Kocaeli Devlet Hastanesi’nde tedavi altına alındı. Kaza nedeniyle TEM otoyolu yaklaşık bir saat trafiğe kapalı kalırken, kazadan yara almadan kurtulan otobüs yolcuları, firma tarafından temin edilen otobüsle İstanbul’a götürüldü. 
     
</TEXT>
</DOC>
