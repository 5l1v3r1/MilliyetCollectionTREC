<DOC>
<DOCNO> 380464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yasam/axyas02.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan zanlılar mahalleli çıktı 
</HEADLINE>
<TEXT>


Son 4 ayda 8 gasp ve bir tacizden aranan zanlıları, oturdukları mahalleden taksiyle kaçırıp tecavüz ettikleri kadın teşhis etti 

ELVAN EZBER İstanbul 

Ümraniye'de gasp edilen bir taksiyle kaçırılıp tecavüze uğrayan kadın, kendi mahallesinde oturan 2 kişiyi fail olarak teşhis etti. 
İddiaya göre, bir şirkette bulaşıkçı olarak çalışan Ş.A., 29 Ağustos'ta iş çıkışı 2 kişi tarafından kaçırıldı. Saldırganlar, plakası alınamayan bir taksiyle ormanlık alana götürdükleri A.'nın boğazını jiletle çizip, daha sonra da tecavüz ettiler. 

Mağdurlar da tanıdı 
Ş.A., şik yet için gittiği Emniyet'te, sabıkalılar dosyasından saldırgan olarak mahallesinde oturan E.I. 19 ve E.K.'yi 21 teşhis etti. 
Kısa sürede yakalanan 2 zanlının, son 4 ayda 3'ü taksi sürücüsü 8 gasp olayının failleri oldukları öne sürüldü. Zanlıların ayrıca, gasp ettikleri taksiye binen bir kadına da tacizde bulundukları iddia edildi. İki zanlının Emniyet'e çağrılan 10 mağdur tarafından da teşhis edildiği kaydedildi. 




</TEXT>
</DOC>
