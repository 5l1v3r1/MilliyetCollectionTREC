<DOC>
<DOCNO> 368574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun10.html </URL>
<DATE> 2005/08/10/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kahire'deki Türk mahkumlar açlık grevinde 
</HEADLINE>
<TEXT>

     
     Yavuz SELİM KAHİRE, DHA 
     
KAHİRE Kanatır Hayriye Cezaevi'nde aralarında 14 Türkün de bulunduğu 140 mahkumün, hapishane koşullarının düzeltilmesi istemiyle başlattıkları açlık grevi devam ediyor. 
     Mısırın başkenti Kahire'de bulunan Kanatır Hayriye Cezaevi'nde kalan 140 mahkum, 2 gün önce açlık grevi başlattı. Cezaevi koşullarını protesto amacıyla başlatılan greve, hapishanede cezasını çeken 16 Türk’ten 14’ü de katıldı. Hapishane yetkilileri ise grevi sonlandırabilmek için mahkumlarla görüşmeler yapıyor. 
     
     BÜYÜKELÇİLİKTEN KİMSE GELMEDİ’ 
     Kaldığı cezaevinde grev hakkında bilgi veren Türk mahkumlardan N.D, 2 gün önce başlattıkları greve tehditler altında devam ettiklerini söyledi. Hapishane yetkililerinin grevi kırmak istediğini anlatan N.D., Mısır Dışişleri ve Adalet bakanlığından bir sözcü gelene kadar greve devam edeceklerini belirtti. N.D., Kahire Büyükelçisi Korkmaz Haktanır’a mesaj gönderdik. Büyükelçiye hapishanedeki grev hakkından bilgi verecektik. Ancak şuana kadar Büyükelçilik’ten kimse gelmedi'' dedi. 
     Hapishaneye cezasını çeken Nijeryalı mahkumların ülkelerinin büyükelçisi tarafından ziyeret edilerek Siz davanızda haklısın’ şeklinde desteklendiği belirtildi. 
     
</TEXT>
</DOC>
