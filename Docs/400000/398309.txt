<DOC>
<DOCNO> 398309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/siyaset/axsiy01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gel Kandil'e gidelim' 
</HEADLINE>
<TEXT>


DYP Genel Başkanı Ağar, 'Şemdinli'ye siz de gidin' diyen Başbakan Erdoğan'a Antalya'dan cevap verdi Hakk ri ve Şemdinli kesmez. Yüreğin varsa hep beraber Kandil Dağı'na gidelim 

Aydın Hasan - Antalya 


Başbakan Recep Tayyip Erdoğan ile DYP Genel Başkanı Ağar arasındaki "Şemdinli'ye gidin" polemiği sürüyor. 
Partisinin Antalya'da düzenlediği mitingde halka seslenen DYP lideri Mehmet Ağar, Başbakan Erdoğan'a Şemdinli'deki olaylar üzerine Bakanlar Kurulu'nun Hakk ri'de toplanmasını önerdiğini anımsatarak, "Başbakan Şemdinli'ye ne diye habersiz hırsızlar gibi gitti. 'Siz de gidin' diye de nutuk da attı" dedi. Ağar, "Başbakan'a cevap veriyorum" diye konuşan Ağar, şunları söyledi 

'Para ile oy alamazsın' 
"Sen İstanbul'da balık tutarken, biz orada kurşun yağmuru altında görev yapıyorduk. İkincisi, iktidar olmak için dışarıda etekler altında gezerken, el etek öperken, biz oralarda siyaset yapıyorduk. Biz, siyaset yapıp oralardan geldik. Türkiye'nin bir ilçesine gitmeyi marifet zannetmenin, cesaret saymanın utancını Başbakan'a bırakıyorum. Hakk ri ve Şemdinli kesmez, yüreğin varsa hep beraber Kandil Dağı'na gidelim." 
Başbakan Erdoğan'ın Samsun mitinginde yağmurluk dağıtılmasını da eleştiren Mehmet Ağar, "Samsun'da 20 bin yağmurluk, 15 bin kaşkol dağıtılmış. Utanır insan, milleti bu kadar küçük göremezsiniz. Para ile oy mu alacaksın Geçti bunlar hemşerim, geçti" dedi. 

Köküne kadar hesap 
Hükümetin, ekonomik politikaları ile halkı ezdiğini, dış politikasıyla da Türkiye'nin gururunu zedelediğini ifade eden Ağar, halkın kendisinin milletle birlikte bunun hesabını soracağını söyledi. Ağar, "Ben hesap sorarım dedim mi köküne kadar sorarım adama" diye konuştu. 
AİHM'nin türban kararına tepki gösteren Erdoğan'ın "ulema" yorumunu da değerlendiren Ağar, "Dışişleri Bakanı değilse, bunu Strasbourg ulemasına sorgular. Strasbourg uleması da bunlara cevap verdi. Millet bu meselesini kendi iç dinamikleriyle çözecektir" şeklinde konuştu. 

Barzani'ye havale 
Başbakan'ın Şemdinli'de "Türk Milleti" tabirini kullanmaktan kaçındığını da vurgulayan Ağar, hükümetin Güneydoğu'yu Kürdistan Bölgesi Yönetimi Başkanı Mesud Barzani'ye havale etmek üzere olduğunu söyledi. 

Genç Osman Türküsü 
Miting öncesinde meydanda, aralarında "Genç Osman"ın da yer aldığı kahramanlık türküleri çalındı. 
Ağar, halka seslendiği otobüsün üzerine eşi Emel Ağar'la birlikte çıktı. Konuşmanın ortasındayken okunan ezanı duymayan Ağar'ı, eşi omzuna dokunarak ikaz etti. 
Meydanda asılı dev afişlerdeki "Kanla alındı bu vatan sakın unutma Erdoğan", "Benim adım Mehmet Ağar, bu vatan için mezara kadar" yazıları dikkat çekti. 


</TEXT>
</DOC>
