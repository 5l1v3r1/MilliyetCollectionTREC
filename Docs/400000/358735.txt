<DOC>
<DOCNO> 358735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur19.html </URL>
<DATE> 2005/07/06/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Tecavüze kalkışınca linç edilmek istendi 
</HEADLINE>
<TEXT>

     Ali Faik ATAY DHA 

      ASKERDEN izinli olarak memleketi Karabük'e gelen 21 yaşındaki A.U., iddiaya göre komşusunun 10 yaşındaki kızına tecavüze kalkışınca mahalle sakinleri tarfından linç edilmek istendi. Öfkeli kalabalığın elinden güçlükle kurtarılan A.U., tedavi için Ankara GATA'ya gönderildi. 
     İzmir Menemen'de topçu er olarak vatani görevini yapan A.U., 45 günlük hava değişim raporu alarak memleketi Karabük'e geldi. Yenimahalle Ahmet Yasevi Sokak'ta oturan A.U., iddiaya göre komşusunun 10 yaşındaki kızı İ.A'ya tecavüze kalkıştı. İ.A.'nın korkudan bağırması üzerine hemen olay yerine gelen ağabeyleri ile çevre sakinleri, A.U.'yu aralarına alıp dövmeye başladı. Öfkeli kalabalık tarafından linç edilmek istenen A.U., araya giren diğer vatandaşlar tarafından kurtarılarak askeri inzibata teslim edildi. 
     Karabük Devlet Hastanesi'ne kaldırılan A.U., ilk tedavi yapıldıktan sonra, çene kemiğinin kırılması ve başına aldığı darbeler nedeniyle Ankara GATA'ya sevkedildi. 
     Olayla ilgili olarak Cumhuriyet Savcılığı ve Karabük Garnizon Komutanlığı soruşturma başlattı. 
     
</TEXT>
</DOC>
