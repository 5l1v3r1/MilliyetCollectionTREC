<DOC>
<DOCNO> 350277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun26.html </URL>
<DATE> 2005/06/09/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Amerikan şirketide çalışan 19 kişi gözaltına alınıp bırakıldı 
</HEADLINE>
<TEXT>

     Irak'ın Felluce kentinde Amerikan askerlerinin, bir Amerikan özel güvenlik şirketi için çalışan üçü Iraklı 19 kişiyi gözaltına aldıktan sonra serbest bıraktığı bildirildi. 
     ABD ordusundan yapılan açıklamada, özel Amerikan şirketi ''Zapata Mühendislik'' için çalışan 19 kişinin, geçen ayın sonunda sivil araçlara ve Amerikan askerlerine ateş açılması üzerine gözaltına alındıkları kaydedildi. 
     Açıklamada, Felluce'de 28 Mayıs'ta eski model birkaç kamyon ve kamu araçlarından ateş açıldığının rapor edildiği, askerlerin ayrıca araçların içindeki kişilerin caddedeki sivil araçlara ve yakınına ateş açtıklarına tanık oldukları ifade edildi. 
     Olaydan 3 saat sonra başka bir askeri devriyeye, daha önceki saldırıda tarif edilen araçlara uyan araçlardan ateş açıldığı belirtilen açıklamada, yola atılan çivilerle durdurulan araçlardaki 19 kişinin Felluce'nin dışındaki Amerikan askeri kampında gözaltına alındığı kaydedildi. 
     Her iki saldırıda yaralanan olmadığı belirtilen açıklamada, gözaltına alınan kişilerin 3 gün sonra serbest bırakıldığı kaydedildi. 
     Açıklamada, gözaltına alınan kişilerin sivil araçlara ve askerlere neden ateş açtığı belirtilmedi. 
     
</TEXT>
</DOC>
