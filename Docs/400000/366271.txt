<DOC>
<DOCNO> 366271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/siyaset/siy06.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Kürtçe kursu daha kapandı 
</HEADLINE>
<TEXT>


ŞEYHMUS ÇAKAN Diyarbakır DHA 


Büyük tartışmalar yaşandıktan sonra açılan Kürtçe dil kursları, beklenen ilgiyi görmeyince birbiri ardına kapanmaya devam ediyor. İstanbul ve Şanlıurfa ile Mardin'in Kızıltepe ilçesindeki kurslar da dün faaliyetlerini durdurdukları açıkladı. 
Daha önce Batman ve Adana'daki dil kursları kapanırken, Diyarbakır ve Van'daki kurslar yeni kayıt yapmayarak faaliyetlerine ara vermişti. 

'İlgi umutlandırmıştı' 
Ağrı'nın Doğuzbeyazıt ilçesindeki kurs ise açılmamıştı. Diyarbakır'da dün bir toplantı yapan kurs yöneticileri, Kürtçeye pazar dili olarak yaklaşıldığını, oysa Kürtlerin ana dilde eğitim ve öğretim istedikleri öne sürüldü. Diyarbakır Kürtçe Kurs Müdürü Süleyman Yılmaz, "Açılışlardaki ilgi, bizi umutlandırdı. Ancak yaşanan süreçte, tüm çabalarımıza rağmen yatırımımızı halkın ilgi odağı durumuna getiremedik" diye konuştu. 
Kürt halkının ana dilini öğrenmeyi değil, ana dilde eğitim ve öğretim istediğini savunan Yılmaz, Kürtçe kurslarında şimdiye kadar toplam 1027 kişiye sertifika verdiklerini belirtti ve şöyle dedi "Kursları açarken, umulmadık zorluklarla karşılaştık. Normal bir dershane veya özel herhangi bir kursun bürokratik işlemleri 2 ya da 3 ay sürerken, biz de en erken kurs açan arkadaşın 18 ay uğraştığını biliyoruz." 



</TEXT>
</DOC>
