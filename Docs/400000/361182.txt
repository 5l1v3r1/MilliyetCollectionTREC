<DOC>
<DOCNO> 361182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonyas08.html </URL>
<DATE> 2005/07/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Havuzda kulaklara dikkat 
</HEADLINE>
<TEXT>

     Metin FERAH BOLU, DHA 

ABANT İzzet Baysal Üniversitesi Tıp Fakültesi KBB Hastalıkları Ana Bilim dalı öğretim üyesi Yardımcı Doç.Dr. Fahrettin Yılmaz, klor oranı yüksek havuzların dış ve orta kulak enfeksiyonlarına neden olduğunu söyledi. 
     Yardımcı Doç. Dr. Yılmaz, öÖzellikle yaz aylarında klor oranı yüksek havuzlarda yüzenlerde tahrişe bağlı dış ve orta kulak enfeksiyonlarında artış görüldüğünü belirtti. Yardımcı Doç. Dr. Fahrettin Yılmaz, Klor oranı yüksek olan yüzme havuzları kulakları tahriş ederek, dış ve orta kulak enfeksiyonlarının oluşumuna ve allerjisi olanların allerjilerinin artmasına neden oluyor. Dış ve orta kulak enfeksiyonları çok şiddetli kulak ağrılarına neden olabiliyor'' dedi. 
     Yüzme havuzlarının yanı sıra, denizin de allerjisi olanlar için sakınca yarattığını söyleyen Yardımcı Doç. Dr. Yılmaz, şöyle konuştu 
     Deniz suyu, havuzlar kadar olmasa da, allerji artımıyla dış kulak enfeksiyonlarına neden olabiliyor. Bu nedenle deniz veya havuza girerken kulaklara koruyucu tıkaç takılmasında yarar var. Kulak ağrısı çekenler, kulaklarını ucu pamuklu çubuklarla temizlekten ziyade, bir doktora görünmelerinde fayda var.'' 
     
</TEXT>
</DOC>
