<DOC>
<DOCNO> 396810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur17.html </URL>
<DATE> 2005/11/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
'Bana çok çektirdi' deyip sevgilisini şişledi 
</HEADLINE>
<TEXT>

     Erol AKKIR DHA 

      ANTALYA'da 30 yaşındaki Şenay Şimşek, sevgilisi 36 yaşındaki Halil Alçın'ı tartışma sırasında şişledi. Polisi ve 112 Hızır Acil'i arayıp yardım isteyen Şimşek, Alçın'ın öldüğünü öğrenince Bana çok çektirdi, aşırı kıskançlığının cezasını verdim. Yanlış yapan herkesi öldürürüm'' dedi. Hızır Acil'i geç gelmekle suçlayan Şimşek, Bu insanın ölmesine neden müsaade ettiniz '' dedi. 
     Konuksever Mahallesi 801'inci Sokak'taki bir gecekonduda yaşayan Şenay Şimşek, bu sabah birlikte yaşadığı Halil Alçın ile kıskançlık nedeniyle tartışmaya başladı. Tartışma bahçede de devam etti. Bu sırada öfkelenen Şimşek, elindeki şişi Alçın'ın göğsüne birkaç kez sapladı. Alçın'ın yere yığılması üzerine Şimşek, cep telefonundan polisi ve 112 Hızır Acil'i arayıp yardım istedi. Olay yerine gelen 112 ekibi, Alçın'a müdahale etti. Ancak aşırı kan kaybeden Alçın kurtarılamadı. Olay yeri inceleme ekiplerinin evin çevresinde yaptığı araştırmada ise, boş bira şişeleri ile iki şiş bulundu. 
     
     YANLIŞ YAPANI ÖLDÜRÜRÜM 
     Alçın'ın kendisini çok kıskandığını belirten Şenay Şimşek, Sabaha karşı eve geldi. Birlikte bira içtik. Çok yağmur yağıyordu, bir süre sonra yağmur dindi, dışarı çıktık. Bahçede kavga ettik. Daha sonra elimdeki şişle vücudunun çeşitli yerlerine vurdum'' dedi. Alçın'ın kendisine çok çektirdiğini söyleyen Şimşek, Cezasını buldu. Yanlış yapan olursa cezaevinden çıkar onu da vururum. Yanlış yapan herkesi öldürürüm'' diye tehdit etti. 
     
     112 NEDEN GECİKTİ 
     Polis tarafından götürülmek istenen Şenay Şimşek, Beni bırakın bir kez bakmak istiyorum. Bu benim hakkım. Neden 112 geç geldi. Bu insanın ölmesine neden müsaade ettiniz '' diyerek tepki gösterdi. 
     Bir süre sonra olay yerine gelen Şenay Şimşek'in annesi Hatice Şimşek ise, Kızım psikolojik tedavi görmüştü. Sabah telefon açtı, Birini öldürdüm’ dedi. Hemen geldim. Bu adamla ne zaman çıktı, ne zaman görüştü bilemiyorum'' diye konuştu. 
     Gözaltına alınan Şimşek, Antalya Emniyet Müdürlüğü Cinayet Büro Amirliği’ne götürülürken, Alçın'ın cenazesi Antalya Devlet Hastanesi morguna kaldırıldı. 
     
</TEXT>
</DOC>
