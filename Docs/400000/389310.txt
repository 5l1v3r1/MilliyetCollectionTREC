<DOC>
<DOCNO> 389310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sontur17.html </URL>
<DATE> 2005/10/24/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Van'da silahlı kavga 3 ölü 
</HEADLINE>
<TEXT>

     Tartıştığı 2 kişiyi öldürdüğü iddia edilen Van’ın Beyüzümü Mahallesi Muhtarı Mehmet Eli Urak, kimliği henüz belirlenemeyen kişilerce öldürüldü. 
     Alınan bilgiye göre, Beşyol mevkiindeki Hazreti Ömer Camii karşısındaki otobüs durağında, Beyüzümü Mahallesi Muhtarı Mehmet Ali Urak, henüz belirlenemeyen bir nedenle Selim Mete ve Sıddık Mete’yi, kendisine ait ruhsatlı tabancayla vurarak öldürdü. 
     Öldürdüğü kişilerin olay yerinde bulunan yakınları ise muhtar Urak’ın kendisine ait tabancayı alarak, Uruk’a ateş ettiler. 
     Ağır yaralanan ve Yüzüncü Yıl Üniversitesi Tıp Fakültesi Araştırma Hastanesi’ne kaldırılan muhtar Urak, kurtarılamadı. 
     Emniyet ekipleri, cinayette kullanılan tabancanın, olay yerinin 300 metre ilerisindeki bir bahçede bulunduğunu ve kaçan 2 kişinin 
     yakalanması için çalışmalara başlandığını bildirdiler. 
     
</TEXT>
</DOC>
