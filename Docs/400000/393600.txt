<DOC>
<DOCNO> 393600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/guncel/gun01.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den Çorum'a heyet 
</HEADLINE>
<TEXT>


Çorum'a, teşkilattan sorumlu Genel Başkan Yardımcısı Hayati Yazıcı'nın yardımcıları, Bursa Milletvekili Sedat Kızılcıklı ve Yozgat Milletvekili Bekir Bozdağ'ı gönderen yönetim, gelecek rapora göre tutum belirleyecek 

Abdullah Karakuş - Ankara 

AKP yönetimi, Milliyet'in ortaya çıkardığı Çorum Belediyesi'nin kasasından çıkan hamiline yazılı şüpheli çekler ve AKP Belediye Başkanlığı ile il başkanlığı yönetimi arasındaki ilginç bağlantılar konusunda araştırma yapmak üzere kente heyet gönderdi. Belediyelerden sorumlu Genel Başkan Yardımcısı Nihat Ergün de Çorum Belediye Başkanı Turan Atlamaz'ı arayarak, kasada kayıtdışı çek bulundurmanın yanlışlığını vurguladı. 

Tesadüfün böylesi 
Çorum'a teşkilattan sorumlu Genel Başkan Yardımcısı Hayati Yazıcı'nın yardımcıları olan Bursa Milletvekili Sedat Kızılcıklı ve Yozgat Milletvekili Bekir Bozdağ'ı gönderen yönetim, gelecek rapora göre tutum belirlemeyi kararlaştırdı. Önceki gece Yazıcı, Çorum İl Başkanı Mehmet Karadağ, Çorum milletvekilleri Agah Kafkas ve Ali Yüksel Kavuşlu'yu Ankara'ya çağırarak ayrıntılı bilgi aldı. Karadağ, olayın kendileriyle ilgili olmadığını savundu. 
Hamiline yazılı çekin teşkilattan 2 kişinin borç ilişkisiyle ilgili olduğunu kaydeden Karadağ, "O gece çek kasaya konulmuş. Ertesi gün de ihbar üzerine müfettişler kasayı açtı. Olay tamamen tesadüf. Bizim bir suçumuz yok" dedi. 

Atlamaz Üzgünüz 
Atlamaz ile görüşen Ergün de, kasada kayıtdışı para bulundurulmaması gerektiği uyarısında bulunarak, bağışların kayıt altına alınmasını istedi. Ergün, "Siz bu paraları hayır işi için iyi niyetli harcayabilirsiniz ama bunu kamuoyuna, medyaya, h kim ve savcılara anlatmak zor olur. Bu olayda yolsuzluk yapılmayabilir ama yanlışlık yapılmış. Dikkat edilmesi gerekirdi. Kayıtdışılık kabul edilemez, tartışma oluyor" diye konuştu. 
Ergün'e çeklerin bağışla ilgili olduğunu, ramazan çadırlarının finansmanını karşıladıklarını savunan Atlamaz, "Bir yolsuzluk yapmadık. Gelişmeler karşısında biz de üzgünüz. Böyle olmasını istemezdik" şeklinde konuştu. 

Muhalefet Çorum'u sorguluyor 

ANKARA Milliyet 
ANAP Genel Başkanı Erkan Mumcu, Milliyet'te iki gündür yayımlanan AKP yönetimindeki Çorum Belediyesi'ne ait kasalarda "hamiline yazılı çek bulunması"yla ilgili haberleri grup toplantısına taşıdı. "Haram sofralarında yetim hakkı yediniz. Eninde sonunda boğazınıza duracak, hesabını fitil fitil ödeyeceksiniz" diyen Mumcu, medyaya müteşekkir olduklarını da dile getirdi. ANAP Grup Başkan Vekili Süleyman Sarıbaş ve CHP İstanbul Milletvekili Berhan Şimşek de, İçişleri Bakanı Aksu ve Başbakan Erdoğan'ın yanıtlaması istemiyle verdikleri soru önergelerinde, olayla ilgili bilgi istedi. Saadet Partisi Çorum İl Başkanı Mehmet Aşıla ise, iddiaların kat artışlarıyla sınırlı olmadığını öne sürdü. 

Saadet zincirini Zehra Öğretmen kırdı 

AYDIN HASAN Çorum 
AKP il yöneticilerine kadar uzanan Çorum Belediyesi'ndeki rüşvet ve kasa operasyonunun emekli öğretmen Zehra Tuncel'in ihbarıyla başladığı ortaya çıktı. Milliyet'e belediyede kendisinden para istendiği sırada yaşadığı şaşkınlığı anlatan Tuncel, "Hayatımda rüşvet alma ve vermeyle hiç işim olmadığı için benden para istenince, makbuz vereceklerini sandım" dedi. 
Tuncel 69 , 19 Eylül'de Çorum Belediyesi'nde rutin teftiş yapan Mülkiye müfettişleri ile tesadüfen tanışan avukatı Vedat Canpolat aracılığıyla şik yette bulundu. Arsasının olduğu yerde daha önce 5 katlı binaların inşa edildiğini belirten Tuncel, şik yet dilekçesinde şunları kaydetti 

'Başkan Yardımcısı davet etti' 
"Bana arsamın üzerine komşularımın olduğu gibi 5 kat inşaat ruhsatı verileceğini, projemi buna göre çizdirmemi söylediler. İnşaat projesi çizildi, ancak 4 kat ruhsatı verdiler. Bir süre sonra, 5 kat ruhsatı verileceğini, inşaata başlamamı söylediler. 5 kat bina yapabilmek için belediye başkanlığından talepte bulundum. Beni Belediye Başkan Yardımcısı Hüseyin Kılıç davet etti. 5 kat bina yapabilmem için ruhsat verilebileceğini, ancak belediyeye katkıda bulunmam gerektiğini söyledi." 
Tuncel, dilekçesinde şöyle dedi "...Bu şekilde 2005 içinde arsamın bulunduğu yere yakın arsası bulunan müteahhit Halit Eker'den 30 milyar lira, Binevler yolu üzerinde inşaat yapan Yusuf Bayramoğlu'ndan 40 milyar lira alındığını duydum. 2005'te yapılan imar planında gözüken inşaat kat adedinden fazla inşaat yapmaya ruhsat almış bulunan tüm binalar incelendiğinde bu şekilde bir yolsuzluk yapıldığı anlaşılabilecektir." 



</TEXT>
</DOC>
