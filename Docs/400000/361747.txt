<DOC>
<DOCNO> 361747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sonyas03.html </URL>
<DATE> 2005/07/16/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Uzmanlardan parfümü diz arkasına sıkın önerisi 
</HEADLINE>
<TEXT>

     Uzmanlar parfümün kulak arkasına, bileklere, diz arkasına ve saça sıkıldığında daha kalıcı olduğuna işaret ediyor. 
     Yapı Kredi Vedat Nedim Tör Müzesi’nde düzenlenen "Kutsal Dumandan Sihirli Damlaya Parfüm" Sergisi’nin danışmanlığını da yapmış olan Aybala Yentürk, parfüm kullanımıyla ilgili ilginç önerilerde bulundu. Kültür tarihi araştırmacısı Yentürk, parfüm kullanıcılarına şu önerilerde bulundu 
     "-Parfüm kulak arkasına, bileklere, diz arkasına ve saça sıkıldığında kalıcı olur. 
     -Aynı parfümü uzun süre kullanmamak gerekir. Çünkü ten o kokuya alışıyor, kullandığınız parfümü bir ya da iki yılda bir değiştirmelisiniz. 
     -Parfümlerin büyük bir kısmı sentetik maddelerden üretildiği için çabuk bozulabiliyor. Parfümü ışıktan uzakta ve serin bir yerde saklamalısınız. 
     -Mevsimsel olarak kokular değişiklik gösteriyor. Sıcak aylarda hafif ve çiçekli kokular, kışın daha çok oryantal kokularla vanilyalı kokuları tercih edin." 
     
</TEXT>
</DOC>
