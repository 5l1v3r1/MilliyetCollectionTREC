<DOC>
<DOCNO> 352397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/guncel/gun01.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da büyük buluşma 
</HEADLINE>
<TEXT>


Pera Müzesi, Uluslararası Plastik Sanatlar Derneği Avrupa Genel Kurulu'na ev sahipliği yapacak 

YASEMİN BAY 

İstanbul büyük bir buluşmaya ev sahipliği yapıyor. IAA International Association of Art AIAP Association Internationale Des Plastiques Uluslararası Plastik Sanatlar Derneği'nin Avrupa III. Genel Kurul Toplantısı, bugün İstanbul'da başlıyor. Toplantı, 18 Haziran'a kadar sürecek. 
Derneğin Türkiye komitesi olan Uluslararası Plastik Sanatlar Derneği'nin UPSD organize ettiği buluşmaya, 25 ülkeden 37 sanat derneğinin yöneticileri katılıyor. Pera Müzesi'ndeki toplantıda, 3 yıl süreyle görev alacak yeni yönetim seçimi gerçekleştirilecek. 

'Kültür başkenti' İstanbul 
UPSD'nin kurucu başkanı olan ve aynı zamanda da IAA yönetiminde Doğu Avrupa Başkanı, Avrupa II. Başkanı ve Dünya Yönetim Kurulu Üyesi olarak görev yapan sanatçı Mehmet Güleryüz, organizasyonun Türkiye kültürünün tanıtımında önemli bir işlevi olacağını söylüyor 
"İstanbul, dokusu ve kültür hayatı ile Avrupa'nın kültür başkenti olabilecek bir kent. Amacımız bu potansiyeli ortaya çıkarmak. 
Bu etkinlik sayesinde, ülkemiz sanatçılarının uluslararası platformda söz sahipliği kurumsallaşacak ve AB sürecinde sanat yolu ile iletişim sağlanacaktır." 


</TEXT>
</DOC>
