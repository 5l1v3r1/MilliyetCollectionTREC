<DOC>
<DOCNO> 370752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/ekonomi/eko04.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin 7 kuruş pahalandı 
</HEADLINE>
<TEXT>


Tüpraş'ın rafineri çıkış fiyatına yaptığı yüzde 10'a yakın artış, benzin fiyatlarını yüzde 2.7 düzeyinde artırdı. Benzinde pompa fiyatları 7 - 8 kuruş arttı 


Benzinlerin rafineri çıkış fiyatındaki artırımın ardından pompa fiyatları, dünden geçerli olmak üzere litrede 7 - 8 YKr. Yeni Kuruş , bir başka deyişle 70 - 80 bin lira arttı. 
Rafineri çıkış fiyatlarına yapılan zam, pompa fiyatlarına yüzde 2.7 düzeyinde yansıdı. Zam sonrası Opet, Shell ve BP'de, 95 oktan kurşunsuz benzinin pompa satış fiyatı Ankara ve İzmir'de, litrede 2.60 YTL'den 2.67 YTL'ye yükseldi. Aynı firmalarda kurşunsuz benzinin daha önce 2.61 YTL olan İstanbul'daki litre fiyatı ise 2.68 YTL'ye çıktı. 

Şirketlere göre fiyat değişiyor 
Akaryakıt pompa fiyatları, serbesti kapsamında dağıtım şirketleri tarafından belirleniyor. Fiyatlar dağıtım şirketlerinin yanı sıra aynı grubun akaryakıt bayileri arasında bile farklılık gösterebiliyor. 



Petrol fiyatı ABD'de enflasyona yansıdı EKONOMİ SERVİSİ 
ABD'de temmuz ayında üretici fiyatları enerji maliyetleri önderliğinde yüzde 1 ile beklentilerin üzerinde geldi. Gıda ve enerji fiyatlarının dışarıda bırakıldığı çekirdek endeks ise yüzde 0.4 artış gösterdi. 
Petrol fiyatları sürekli yükselmesi ve son olarak 12 Ağustos'ta varil başına 67.10 dolar ile yeni bir rekor kırması, enflasyonist baskı oluşturuyor. ABD'nin dev perakende şirketi Wal - Mart'ın k rlılığı da son dört yılın en düşük seviyesinde arttı. Wal - Mart'ın talepin düşmesi uyarısı önceki gün ABD'de borsaların değer kaybetmesine neden olmuştu. 

Tüpraş'tan 'tasarruf' çağrısı MUSTAFA BAĞDİKEN İZMİT DHA 
Tüpraş Genel Müdürü Hüsamettin Danış, 70 dolara doğru tırmanan petrol fiyatlarının şimdilik düşmesine imk nsız gibi bakıldığını, fiyat artışının Türkiye'ye faturasının en iyimser bir tablo ile yılda 2 - 3 milyar doları bulacağını söyledi. 
Danış, ABD'nin yeteri kadar rafinaj kapasitesinin olmamasının fiyatları artırdığını anlattı. Danış, Türkiye ve dünya ülkelerine petrolde tasarruf çağrısında bulundu. Öğrenci olduğu dönemlerde otomobillere 2 - 3 kişi binip yakıt parasını paylaştıklarını söyleyen Danış, "Toplu taşım araçlarının kullanılması, trenle seyehat edilmesi, otomobillerin tek başına ve lüzümsuz trafiğe çıkarılmaması halinde mutlaka tasarruf sağlanacaktır" dedi. 


</TEXT>
</DOC>
