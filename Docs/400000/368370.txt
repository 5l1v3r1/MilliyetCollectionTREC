<DOC>
<DOCNO> 368370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonsiy03.html </URL>
<DATE> 2005/08/09/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Ağar'dan yeni sürpriz Terörle mücadeleye diyalog yoluyla hizmet 
</HEADLINE>
<TEXT>

     DYP Genel Başkanı Mehmet Ağar, aydınların Başbakan Recep Tayyip Erdoğan’la randevusunu, "terörle mücadeleye diyalog yoluyla hizmet" olarak tanımladı. 
     Ağar, Erdoğan-aydınlar görüşmesine ilişkin bir soruya verdiği yanıtta, uzun süren görev yıllarında bu acıları yaşadığını bildirdi. 
     "Bir can kaybının bir aileye neye mal olduğunu bilirim" diyen Ağar, katıldığı bir programda "Ateş düştüğü yeri yakıyor. Herkes olayın dışarısında. Bir can bile kurtulacaksa bu önemli bir şeydir, bunu görmek lazım, bunu anlamak lazım" diye konuştu. 
     Farklı görüşler olabileceğini, bunu saygıyla karşıladığını belirten Ağar, "Bu ateşin sönmesi, yeni acıların yaşanmaması lazım" dedi. Ağar, şöyle devam etti 
     "Bunun tabii terörle mücadelenin çeşitli yönleri var. Burada hükümet bu yönlerin hiç birisiyle alakadar olmadığını ifade etmek istedi. 
     Diplomasi yönü var, sosyal psikoloji var, sosyo ekonomik tedrbirleri var. 
     Elbette güvenlik, istihbarat yönü de var. Bunlar topyekün bir konsept. 
     Bu çerçevede bir diyalog yoluyla bir hizmette bulunmak isteyenler de varsa bunaolumsuz bakmanın bir doğru tarafı yok diye düşünüyorum." Ağar, "Bir tırnak bile kanamasın, bir can bile yanmasın. Hepimizin bakış açısının bu olması lazım. Olaya ’Artık Türkiye bu acıları bir daha yaşamamalı’dan bakması lazım" dedi. 

ANKA 
     
</TEXT>
</DOC>
