<DOC>
<DOCNO> 378739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur17.html </URL>
<DATE> 2005/09/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
İsim benzerliği nedeniyle "sabıkalı" olup hapis yattı 
</HEADLINE>
<TEXT>

     
     Özgür CEBE DİYARBAKIR, DHA 
     
ANTALYA sahillerindeki otellerde çalışmak için Diyarbakır'da sabıka kaydını çıkartınca Karşılıksız çek vermek’ suçundan sabıkalı olduğunu öğrenen, bir süre sonra cezaevine konulan 37 yaşındaki Murat Yıldız'ın, suçsuz olduğunu öne sürerek yaptığı yeniden yargılanma talebi kabul edildi. 
     İşe girmek için sabıkasız olduğuna dair kağıdı almak üzere adliyeye başvuran Murat Yıldız, karşılıksız çek vermekten 500 YTL para cezasına çarptırılarak sabıkalı olduğunu öğrenince büyük şaşkınlık yaşadı. Kısa süre sonra Diyarbakır Emniyet Müdürlüğü'ne çağrılan, para cezasını ödemediği için hakkındaki 5 günlük kesinleşmiş hapis cesabı nedeniyle Diyarbakır E Tipi Cezaevi'ne konulan Murat Yıldız, gelişmelere tepki gösterdi. Tahliye olduktan sonra kararı veren İzmir 17'nci Asliye Ceza Mahkemesi’ne başvuran Yıldız, adı geçen kişinin kendisi olmadığını ve sadece adı, soyadı nedeniyle yanlışlık yapıldığını belirtti. Parayı yatırmadığı için 5 günlük kesinleşmiş hapis cezası nedeniyle tutuklandığını belirten Murat Yıldız, karar düzeltilse bile tatil sezonunun bitmesi nedeniyle bu sezon işsiz kaldığını kaydederek, şöyle dedi 
     Emniyet Müdürlüğü’ne çağrılarak hakkımda 5 günlük kesinleşmiş ceza bulunduğunu belirtildikten sonra Diyarbakır E Tipi Kapalı Cezaevi’ne teslim edildim. Remzi ve İkram’dan olma 4 Şubat 1969 Diyarbakır doğumlu evli ve 2 çocuk babası Murat Yıldız’ın 2001 yılında Hilmi Helalpara’ya karşılıksız çek vermek suçundan İzmir 17’nci Asliye Ceza Mahkemesi’nde 500 YTL para cezasına çarptırıldığını öğrendim. Benim babamın adı Mehmet Ali, annemin adı Fedile’dir. Ayrıca ben bek rım, o kişi 2 çocukludur. Diyarbakır Nüfus Müdürlüğü'nden aile tablosu istenmiş, benimki gönderilince mahkemede cezayı bana kesmiş. Çekle hiç bir işim olmadı. Tahliye olup İzmir’e gittiğimde mahkeme hakimi, infazın durdurulması yönünde karar verdi. Oysa ben zaten 5 günlük hapis yattım. Kişi hürriyeti bu kadar ucuz olmamalı. Mahkeme yaptığı hatayı gördü ve yeniden yargılama talebimi kabul etti.'' Yıldız, önümüzdeki ay yapılacak duruşmada verilen kararın düzeltilerek asıl suçlu olan Murat Yıldız hakkında ceza verilmesi beklediğini söyledi. 
     Suçsuz olduğu halde Sabıkalı’ duruma düştüğünü söyleyen Murat Yıldız’ın avukatı Baki Aksoy, müvekkilinin sadece adı ve soyadından dolayı mağdur edildiğini ifade ederek, Nüfus Müdürlüğü’nün yaptığı hata sonucu müvekkilim haberi bile olmadığı suçtan mahkum edilmiş ve bu onun siciline bile işlenmiş. Bu mağduriyetin giderilmesi için kararı veren İzmir 17’nci Asliye Hukuk Mahkemesi’ne karar düzeltme talebinde bulunduk. Talebimiz kabul edildi'' diye konuştu. 
     
</TEXT>
</DOC>
