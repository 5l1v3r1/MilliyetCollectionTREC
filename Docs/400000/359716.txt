<DOC>
<DOCNO> 359716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/dunya/axdun01.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
20 bin kişiye tahliye 
</HEADLINE>
<TEXT>


Birmingham kenti dün geceyi terör korkusuyla geçirdi 

DIŞ HABERLER SERVİSİ 


İngiltere'nin başkenti Londra'da perşembe günü düzenlenen bombalı saldırılar ardından yeni saldırı ihtimaline karşı alarma geçen İngiliz polisi dün akşam saatlerinde, ülkenin 2. büyük kenti olan Birmingham'da güvenlik tehdidi olduğu gerekçesiyle, eğlence mekanlarının bulunduğu kent merkezinden 20 bin kişiyi boşalttı. Polis sözcüsü, Birmingham'daki Broad Caddesi eğlence bölgesinin "alınan tehditler üzerine kapatıldığını ve insanlardan kent merkezini boşaltıp evlerine gitmelerinin istendiğini" söyledi. 

Şüpheli paket 
Polis yetkilileri, kent merkezinde sefer yapan otobüslerden birinde bulunan şüpheli bir paketin de fünyeyle patlatıldığını bildirdi. Yetkililer, araştırmalarının devam ettiğini ama tehdidin biçimi konusunda bilgi veremeyeceklerini söyledi. Boşaltılan bölgede yaklaşık 200 bar ve klübün bulunduğu kaydedildi. 


</TEXT>
</DOC>
