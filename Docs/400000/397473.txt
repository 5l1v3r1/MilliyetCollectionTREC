<DOC>
<DOCNO> 397473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/dunya/axdun02.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair, basını tehdit etti 
</HEADLINE>
<TEXT>


DIŞ HABERLER SERVİSİ 


İngiltere Kraliyet Başsavcısı Lord Goldsmith'in, ABD Başkanı George W. Bush'un, İngiltere Başbakanı Tony Blair ile bir görüşmesinde dile getirdiği, El Cezire televizyon kanalını bombalama fikriyle ilgili haberlerin basında yer almasını önlemek için İngiliz gazetelerine gözdağı verdiği öne sürüldü. 
Daily Mirror, Başsavcı'nın, Bush ve Blair arasındaki gizli görüşmenin ayrıntıları konusunda haber yapmaları halinde haklarında Devlet Sırları Yasası hükümlerini devreye sokup işlem yapılacağı tehdidinde bulunduğunu belirtti. 
Mirror, bu görüşmenin ayrıntılarını içeren belgelere sahip olduklarını ve gelen taleplere rağmen Başsavcı Goldsmith'in tehdidi nedeniyle bunları açıklayamayacaklarını bildirdi. 
Guardian gazetesi de Lord Goldsmith'in, gazete yöneticilerine, bu konuda haber yapmaları halinde, haklarında yasal işlem yapılacağı uyarısında bulunduğunu yazdı. 


</TEXT>
</DOC>
