<DOC>
<DOCNO> 392885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sontur34.html </URL>
<DATE> 2005/11/07/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Adliyede fenalaşan tutuklu öldü 
</HEADLINE>
<TEXT>

     Sivas’ta trafik suçundan tutuklu bulunan kişi, işlemlerinin yapılması için getirildiği adliye binasında fenalaşarak hayatını kaybetti. 
     AA muhabirinin aldığı bilgiye göre, trafik suçundan yaklaşık 2 aydır Sivas E Tipi Kapalı Cezaevi’nde tutuklu bulunan İlhami Aydın 55 , ifadesinin alınması ve bazı işlemlerinin yapılması için, cezaevinden zırhlı araçla Sivas Cumhuriyet Başsavcılığı’na getirildi. 
     Adliye binasının alt katındaki nezarethanede beklerken aniden fenalaşan Aydın, olay yerine çağrılan ambulansla Cumhuriyet Üniversitesi Tıp Fakültesi Araştırma ve Uygulama Hastanesi’ne kaldırılırken yolda hayatını kaybetti. 
     Aydın’ın cesedi, otopsi yapılmak üzere hastane morguna kaldırıldı. 
     Bu arada otopsi yapılmasını istemeyen Aydın’ın yakınları ile görevliler arasında, kısa bir süre gerginlik yaşandı. Yapılan otopsinin ardından, Aydın’ın cesedi ailesine teslim edildi. 
     Yetkililer, kalp krizi geçirdiği tahmin edilen Aydın’ın kesin ölüm nedeninin tespit edilemediğini, cesetten alınan numunelerin incelenmek üzere İstanbul Adli Tıp Kurumu’na gönderileceğini bildirdi. 
     
</TEXT>
</DOC>
