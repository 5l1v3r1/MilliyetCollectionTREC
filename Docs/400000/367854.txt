<DOC>
<DOCNO> 367854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo15.html </URL>
<DATE> 2005/08/07/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Vestel Manisa 1 - Ankaragücü 2 İlk yarı 
</HEADLINE>
<TEXT>

     Birinci Süper Futbol Ligi'nde Vestel Manisaspor ile Ankaragücü arasında yapılan maçın ilk yarısı, konuk ekibin 2-1 üstünlüğüyle sona erdi. 
     3. dakikada gelişen Vestel Manisaspor atağında, Serkan Özsoy'un pasıyla topla buluşan Meduna, kaleciyle karşı karşıya kaldı. Meduna'nın vuruşunda, topu kaleci Orkun çeldi. Dönen top savunma tarafından uzaklaştırıldı. 
     13. dakikada Ankaragücü öne geçti. Onur'un arapasıyla topla buluşan Birol'un vuruşunda top direkten döndü. Pozisyonu iyi izleyen Umut, topu ağlarla buluşturdu 1-0. 
     15. dakikada Sinan'ın pasıyla topla buluşan Zafer, ceza alanı dışından sert vurdu. Ankaragücü kalecisi Orkun, topu kornere çeldi. 
     30. dakikada Uğur'un kullandığı serbest atışta, Onur'un ters kafa vuruşuyla top Ankaragücü ağalarına gitti 1-1. 
     44. dakikada gelişen Vestel Manisaspor atağında, Serkan Dökme'nin sağdan ortasına Meduna'nın sert vuruşunda, topu kaleci Orkun son anda çeldi. 
     45. dakikada Ankaragücü bir kez daha öne geçti. Vestel Manisasporlu savunma oyuncularının uzaklaştırmak istediği topu ceza alanının hemen önünde kontrol eden İsmet, mükemmel bir vuruşla topu ağlarla buluşturdu 2-1 ve ilk yarı Ankaragücü'nün 2-1'lik üstünlüğüyle sona erdi. 
     
</TEXT>
</DOC>
