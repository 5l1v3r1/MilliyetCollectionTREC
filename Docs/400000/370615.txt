<DOC>
<DOCNO> 370615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy18.html </URL>
<DATE> 2005/08/17/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Bakan havuzda 
</HEADLINE>
<TEXT>

     Evren KASIRGA MANİSA, DHA 

23'ÜNCÜ Dünya Üniversite Yaz Oyunları için İzmir'de bulunan Devlet Bakanı ve Başbakan Yardımcısı Mehmet Ali Şahin, yüzme yarışlarının yapıldığı Manisa Özel İdare Yüzme Tesisleri'nde incelemede bulundu. Bakan Mehmet Ali Şahin'in incelemeleri sırasında özellikle yabancı sporcuların havuz kenarında sereserpe güneşlenmeleri dikkat çekti. 
     Bakan Şahin, Manisa Valisi Orhan Işın, Gençlik ve Spor Genel Müdürü Mehmet Atalay, Yüzme ve Atlama Federasyonu Başkanı Sema Küçüksöz'ün de katıldığı ziyarette tesislere tam not verirken, Yüzme, olimpiyatlarda ve bu tür organizasyonlarda en fazla madalya dağıtılan branşlar arasında yer alır. Ancak üç tarafı denizlerle çevrili ülkemizde yüzme sporu ne yazık ki arzulanan noktaya gelememiştir. Bu tür tesislerde başarılı sporcular yetiştirmek gibi bir sorumluluğumuz var. Ben bu konuda Yüzme Federasyonu'na gerekli desteği vermeye hazırım'' diye konuştu. 
     Bakan Mehmet Ali Şahin'in incelemeleri sırasında özellikle yabancı sporcuların havuz kenarında sereserpe güneşlenmeleri dikkat çekti. Aralarında, üstsüzlerin de bulunduğu sporcular, Bakan ve beraberindekilere aldırmadan güneşlenmeye devam etti. 
     Öte yandan, Bakan Şahin ile beraberindekiler, yenileme çalışmalarının sürdüğü Manisa 19 Mayıs Stadı'nda da incelemelerde bulundu. Gençlik ve Spor Genel Müdürü Mehmet Atalay, Bakan Şahin'e Vestel Manisaspor'un tesisteki çalışmalar nedeniyle maçlarını İzmir'de oynadığını hatırlattı ve, Türkiye'nin tek gecekondu stadı burası kaldı'' dedi. Bakan Mehmet Ali Şahin de, Görüyorum. Manisa'ya gerçekten yakışmıyor'' karşılığını verdi. 
     
</TEXT>
</DOC>
