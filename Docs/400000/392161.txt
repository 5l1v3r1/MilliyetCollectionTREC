<DOC>
<DOCNO> 392161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun15.html </URL>
<DATE> 2005/11/04/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
"Ötzi"nin laneti 6. kurbanını aldı... 
</HEADLINE>
<TEXT>

     Alpler'de bir buzulda bulunan ve ''Ötzi'' adı verilen 00 yıllık donmuş ceset etrafında dolaşan ''lanetli'' efsanesi, bu keşifle bağlantılı 6. ölümle devam ediyor. 
     The Australian gazetesinin haberine göre, kısa süre önce ''Ötzi Adamı'' ile ilgili kitap yazan 63 yaşındaki moleküler kimya uzmanı arkeolog Tom Loy, iki hafta önce Brisbane'deki evinde ölü bulundu. 
     ABD doğumlu ve Avustralya'nın Queensland Üniversitesi Arkeoloji Bilimleri Laboratuvarı Direktörü Loy'un cansız bedeninin evinde günler sonra bulunduğu belirtildi. 
     Arkeolog'un yıllardır bir kan hastalığı çektiğini yazan gazete, hastalığının Ötzi Adamı'nın bulunmasından sonra teşhis edildiğini bildirdi. 
     İtalyan Alpler'inde Avusturya sınırı yakınında 1991'de keşfedilen Ötzi adlı taş devri avcısı hakkındaki makale ve fotoğraflar tüm dünyada büyük bir ilgi uyandırmış, Ötzi'nin asırlık uykusunda rahatsız edilmesiyle ''lanetli'' olduğu teorisi ortaya atılmıştı. 
     Loy, ölümünden önce bu lanete inanmadığını söylerken, Ötzi bilimsel keşfine bağlı olarak, mumyayı bulan Alman turist 67 yaşındaki Helmut Simon, bölgede geçen yıl yaptığı gezi sırasında mumyayı ilk inceleyen arkeolog Konrad Spindler 55 yaşında damar sertliği hastalığından Ötzi Adamı ile ilgili bilimsel misyonun şefi Rainer Henn 64 yaşında bir trafik kazasında Rainer Henn'i mumyanın yanına çıkaran dağ rehberi Kurt Fritz 52 yaşında çığ altında kalarak ve Ötzi'yi asır yattığı buzuldan çıkarılırken filme çeken gazeteci Rainer Hölzl 47 yaşında beyin tümörü hastalığından hayatını kaybetmişti. 
     
</TEXT>
</DOC>
