<DOC>
<DOCNO> 375840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur29.html </URL>
<DATE> 2005/09/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Kamyon camından yanan sigarayı atınca... 
</HEADLINE>
<TEXT>

     Denizli’nin Sarayköy İlçesi’nde, ev eşyası taşıyan bir şoför, yanan sigarasını camdan atması üzerine hem kamyonunun hem de eşyaların yanmasına neden oldu. 
     Alınan bilgiye göre, Şakir Gökçebağoğlu 58 , 20 ZR 958 plakalı kamyonuyla Ercan Batı’nın 23 ev eşyalarını Denizli’den alarak Aydın’ın Buharkent İlçesi’ne hareket etti. 
     Gökçebağoğlu, Batı’nın da bulunduğu kamyonda içtiği sigarayı Sarayköy yakınlarında kamyonun camından dışarı attı. Rüzgarın da etkisiyle yanan sigara kamyon kasasındaki eşyaların bulunduğu bölgeye düştü. Yanan sigaranın eşyaları tutuşturması üzerine kamyonun arkasından dumanların yükseldiğini gören sürücü Gökçebağoğlu, kamyonu durdurarak Batı’yla birlikte aracı terk etti. 
     Sarayköy itfaiye ekiplerince söndürülen yangında, kamyon ve araçtaki eşya tamamen yandı. 
     
</TEXT>
</DOC>
