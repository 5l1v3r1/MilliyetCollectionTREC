<DOC>
<DOCNO> 353586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/yazar/akyol.html </URL>
<DATE> 2005/06/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Merak etmek 
</HEADLINE>
<TEXT>


AHMET Hamdi Tanpınar, Erzurum'da öğretmenlik yaptığı sırada tanıdığı bir 'H kim Bey'den bahsediyor. Kendi halinde, temiz bir insan... 
O sırada, Tanpınar büyük Rus yazarı Dostoyevski'yi okuyor. 
O muazzam, muhteşem Dostoyevski okuyanı adeta büyüler. 
'H kim Bey'in kitaplarla pek ilgisi yoktur. Fakat Tanpınar dayanamaz, Dostoyevski'yi anlatır ve okumasını tavsiye eder 
H kim Bey biraz da sinirli cevap verir 
- Ben bunu ne yapacağım .. Ben kitap okumam... Hele ecnebi dilinde hiç okumam Bana Kuran yeter 
Mutaassıp bir Müslüman veya mutaassıp bir milliyetçi olduğundan değil... 'H kim Bey'in namazla, oruçla da pek ilgisi yoktur milliyetçilik iddiasında da değildir. 
Kitap okumayı sevmemektedir. Kuran'ı okumanın k fi olduğunu düşündüğünden değil, hiçbir konuya, hiçbir kitaba "merak" duymadığından... 
Tanpınar anlatıyor 
"H kim Bey bir kitap düşmanı idi... H l bile H kim Bey'i korkunç bir boşluk gibi düşündüğüm olur. Kitabı sevmeyen ve korkan bir adam .." 
Acaba neden bazılarımız, hatta elinde üniversite diploması olan bazılarımız böyledir 

İYİ bir eğitimi, statüsü olan bazı insanlar tanırım ki, okumak isterler ama bir kitabı alıp doğru düzgün okumak onlar için adeta işkencedir Kitap okurken "Başım ağrıyor"dur, yahut "Canım sıkılıyor"dur, veya "Aklım başka şeylere takılıyor"dur, falan... 
Tanpınar, bahaneleri ne olursa olsun, kitap okumayanların gerçek sebebinin "tecessüs yokluğu" yani meraksızlık olduğunu söyler 'H kim Bey' de öyledir 
"Tecessüsünü öldürmüş insan " 
Meraklarımız, zihnimizde tecessüsler, sorular, tereddütler olacak ki, okuyacağız 
Dostoyevski'yi niye merak edelim Peki Halide Edib'i, Yakup Kadri'yi, Reşat Nuri'yi merak ediyor muyuz 
Okumayan, zihninde meraklar bulunmayan bir insana neyi merak etmesi, nasıl okuması gerektiğini anlatmak bile zordur. 

TÜBA, Türkiye Bilimler Akademisi, "Günce" adıyla aylık dergi çıkarıyor. Son sayısında Prof. İbrahim Ortaş'ın yazısından anlıyoruz ki, üniversite öğretim üyelerinin de çok fazla okuduğunu söylemek zor. Yüzde 16'sı meslek kitapları dışında hiç kitap okumuyor, "ayda bir iki kitap"la yetinenlerin oranı ise yüzde 72... 
Ve öğretim üyelerinin çoğunluğu, mesela, üniversite sorununa "yönetici" sorunu olarak bakıyor "konuya daha derinlikli yaklaşmıyorlar " 
Tabii her alanda derinlikli çözümler ancak "derinlikli yaklaşımlar"ı yapabilmekle mümkündür. 
Toplum olarak, meraklarımız "derinlikli" olmayınca okumuyoruz ya da okumalarımız satıhta kalıyor Netice, fikirler alanında slogancılık, hatta basit akıl yürütmelere dayalı bağnazlıklardır. 
Genel olarak, meraklarımız yoksa hayatımızı bilgi ve kültürle, yüksek kaliteli zevklerle zenginleştirmiyoruz demektir cebimiz para dolu olsa bile... 
Yaz tatilinde çocuklarımızı mecbur ederek değil, yaşlarına uygun meraklar uyandırarak okumalarını sağlasak iyi olmaz mı 
Üniversite ve ileriki yıllar için, düşünce ve edebiyat dünyamızın zirve isimlerinden Ahmet Hamdi Tanpınar'ı okumamak, sanıyorum, çok büyük bir eksikliktir 
Merak edenler, Tanpınar'ın kitaplarını hemen bütün büyük kitapçılarda bulabilir. 



</TEXT>
</DOC>
