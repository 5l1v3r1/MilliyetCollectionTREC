<DOC>
<DOCNO> 375788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonspo01.html </URL>
<DATE> 2005/09/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Gerets için önce Sivas sonra Tromso... 
</HEADLINE>
<TEXT>

     Ligin yeni takımını çok ciddiye alan Gerets, Sivasspor’un kasetlerini izlemeye başlarken, UEFA Kupası öncesi puan kaybı istemiyoruz dedi. 
     
     Büyük önem veriyor 
     Galatasaray Teknik Direktörü Eric Gerets, yardımcıları ile bir toplantı yaparak, oynayacakları zorlu maçlar öncesinde strateji belirlemeye çalışıyor. UEFA Kupası’nda oynanacak Tromso karşılaşmasına büyük önem veren Belçikalı teknik adam, ligde tedbiri elden bırakmamaları gerektiğini söyleyerek, Önce Sivaspor maçına motive olmalıyız. Bu maçı kazanarak üç puanı cebimize koyup ondan sonra Norveç’teki maçı düşünmeliyiz'' diye konuştu. 
     
     Perşembeyi bekliyor 
     Milli takımlarda bulunan oyuncularının geri dönmeleri için Perşembe gününü dört gözle bekleyen Gerets’in, bu düşüncelerini oyuncularıyla da paylaşacağı ve Sivaspor maçı öncesinde ciddi uyarılarda bulunacağı kaydedildi. Sivasspor’un birinci lige bu sezon çıkan yeni bir ekip olmasına karşın güçlü bir takım olduğunun altını çizen Belçikalı teknik adamın, Anadolu temsilcisinin maç kasetlerini istettiği ve rakibi analiz ettiği öğrenildi. 
     
</TEXT>
</DOC>
