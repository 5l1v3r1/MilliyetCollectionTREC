<DOC>
<DOCNO> 383398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sontur17.html </URL>
<DATE> 2005/10/02/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Ressam Münip Özben vefat etti... 
</HEADLINE>
<TEXT>

     Münip Özben'in cenazesi yarın Kocatepe Camii'nde kılınacak öğle namazından sonra Karşıyaka Mezarlığı'nda toprağa verilecek. 
     1932 yılında doğan Ressam Münip Özben, İstanbul Devlet Güzel Sanatlar Akademisi Yüksek Resim Bölümü'nde öğrenim gördü. 1957 yılında Kocamemi Atölyesi'nden birinci olarak ayrılan Özben, aynı yıl İstanbul Konservatuarı'ndaki eğitimini de tamamladı. 
     Ressam Özben, Milli Kütüphane'de Resim ve Heykel bölümünü kurdu ve buradaki koleksiyonların düzenlenmesinde ve geliştirilmesinde etkin olarak çalıştı. Özben, Resimhane şefi olarak çalıştığı Maden Tetkik Arama Enstitüsü'nde de Doğa Müzesi'nin kurulması ve geliştirilmesinde öncülük etti. 
     Münip Özben, Eskişehir Devlet Mühendislik ve Mimarlık Akademisi Maden Mühendisliği bölümünde öğretim görevlisi olarak çalıştı. Özben, çeşitli dergilerde sanat ve resim üstüne yazılar yazdı. 
     Resimlerinde desen öğesi ağır basan Özben, deforme figürler üstüne de çalışmalar yaptı. İzlenimci yaklaşımı benimseyen Özben, 1975 yılında Ankara Sanat dergisinin resim yarışmasında başarı ödülü kazandı. 
     50'ye yakın toplu sergiye katılan sanatçının kişisel sergileri de bulunuyor. 
     
</TEXT>
</DOC>
