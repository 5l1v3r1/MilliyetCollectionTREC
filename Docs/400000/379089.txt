<DOC>
<DOCNO> 379089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonyas15.html </URL>
<DATE> 2005/09/16/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Sahte diş hekimi, 600 hastasına HIV bulaştırdı mı 
</HEADLINE>
<TEXT>

     İngiltere'de sahte diş hekiminin 600 hastasına, HIV ve Hepatit B şüphesiyle kan tahlili yaptırmaları önerildi. 
     İngiltere Sağlık Bakanlığı yetkilileri, sahte diş hekiminin 18 aylık faaliyeti sırasında dolgu yapıp, diş çektiği ve bu sırada kullandığı aletleri yeterince sterilize etmediğini belirterek, İranlı Omid Amidi-Mazehiri'nin Londra'nın doğusunda çalıştığı Norbury, Tulse Hill ve Eas Dulwich'deki kliniklere giden hastaların diş kontrolü yaptırmalarını da tavsiye etti. 
     Hastaların şikayeti üzerine tutuklanıp yargılanan ve iki yıl hapse mahkum edilen İranlı mülteci Mazehiri'nin, tedaviler sırasında anestezi de uygulamadığı ortaya çıktı. 
     Mazehiri'nin ölen bir diş hekiminin kimliğini çalıp üzerinde tahrifat yaparak çalışmaya başladığı, sahte hekim olarak çalıştığı dönemde, bir tedavi sırasında kullandığı aletlerden birini hastanın boğazına kaçırdığı belirtiliyor. 
     
</TEXT>
</DOC>
