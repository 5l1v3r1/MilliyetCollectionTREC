<DOC>
<DOCNO> 379379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/yazar/pulur.html </URL>
<DATE> 2005/09/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Bizden' olanlar... 
</HEADLINE>
<TEXT>


ÖZELLİKLE yabancı ülkelerde, başta Almanya'da, uzaktan gideni, ya da bir yerde oturanı, hatta Almanca konuşup alışveriş yapanı hemen tanır, "Bizden " deriz. 
Peki "bizden" olduğunu nasıl anlarız. 
Elimize bir liste geçti, "Aaa, bu bizden " diyebilmenin ipuçları... 
Kime, kimlere, neye göre "Bizden " diyebiliriz 

"K ĞIT mendili kumaş mendil gibi buruşturup günlerce cebinde taşıyan" bizdendir. 
"Rüzg rlı havalarda, küller uçmasın diye küllüğe su koyan" bizdendir. 
"Gazetedeki bulmacayı başkalarına sora sora, sağdan sola, yukarıdan aşağı karalaya karalaya çözen" bizdendir. 
"Nezle olunca, tuvalet k ğıdını uzun bir şerit yaparak burnunu silen" bizdendir. 

"PAPAĞANLARA veya muhabbetkuşlarına ilk önce küfür öğretenler" bizdendir. 
"Bir dükk na girip onun bunun fiyatını sorduktan sonra, 'Abi araba beş dakika dursun, gelirim' deyip iki saat ortadan kaybolan" bizdendir. 
"Önlüğünün cebinden çıkardığı k ğıt paraların içinde en eskisini, paçavra gibi olanını seçip müşteriye paranın üstü diye veren pazarcı" bizdendir. 
"K ğıt paranın ön yüzüne 'Tehlike anında arkayı çevir' diye yazan, arkasına da, 'Şimdi değil, salak ' gibi, yakası açılmadık espri yapan" bizdendir. 

"İŞİNDE başarılı olan birini överken, 'Şerefsizin oğlu ne güzel yapmış. Herif puşt kardeşim, bu işleri bilir, helal olsun ' diyen" bizdendir. 
"Dingildeyen bir masanın ayağına k ğıt sıkıştırıp dengeyi sağlayan ilk mucit" bizdendir. 
"Sinemada veya televizyonda film seyrederken, oyunculara kopya veren, 'Sakın oraya gitme, seni vuracaklar ' ya da 'Kızım, becerecekler ' diye uyaran" bizdendir. 
"Gazeteyi okumak dışında, kesek ğıdı yapan, cam silen, pikniklerin vazgeçilmez yemek örtüsü yapan" bizdendir. 
"Arabasının arkasına 'Rahmetli de sollardı Tek rakibim THY Kıroyum ama para bende ' yazan da" bizdendir. 

HER halük rda Allah'ın adını anan da bizdendir. 
İşe başlamadan önce "İnşallah" der, işe başlarken "Bismillah" çeker, şaşırırsa, "Allah Allah" diye başını sallar, kendisine çok güvenirse, "Evvelallah" diye kabarır, azimli olduğunu, başaracağını göstermek için "Alimallah" çeker, bir işten vazgeçerse, "Eyvallah" der gider, garanti belgesi "Vallah, Billah" yemindir, kızarsa "Fesuphanallah", daha da kızarsa "Hasbinallah Hasbetenlillah ", iş başarıyla biterse "Maşallah", beceremeyip batırırsa, "Hay Allah" diye hayıflananlar bizden değil de kimdendir 

ŞİMDİ bunlara bu şakalara kızıp, "Biz böyle miyiz " diye öfkelenenler de bizdendir. 

BİR pazar günü bu şakayı kaldıramayanlar varsa, Gani Müjde'nin deyimiyle, başka bir yerde dükk n açsınlar. 
Lakin, onlar da bizdendir. 



</TEXT>
</DOC>
