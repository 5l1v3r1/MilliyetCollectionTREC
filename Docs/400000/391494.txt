<DOC>
<DOCNO> 391494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur01.html </URL>
<DATE> 2005/11/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Bayram gelmeden maytap kazaları başladı 
</HEADLINE>
<TEXT>

     Murat KİBRİTOĞLU DHA 

      ADANA’da yaklaşan Şeker Bayramı öncesi maytap satışlarıyla birlikte kazalar da başladı, bir günde 3 çocuk birden yaralandı. 
     Gürselpaşa Mahallesi 158 sokakta evden oyun amacıyla dışarı çıkan 9 yaşındaki ilköğretim 3’üncü sınıf öğrencisi Volkan Aydın, bir çocuğun yanan ateşe attığı maytabın patlaması sonucu sol gözünden yaralandı. 
     Hürriyet Mahallesi’nde, 9 yaşındaki Alaatin Gülfidan, arkadaşlarıyla oyun oynarken maytabın elinde patlaması sonucu gözlerinden yaralandı. Gülfidan, geçici körlük yaşadı. 
     8 yaşındaki Mertcan Demir de, Yeşilyurt Mahallesi’ndeki evlerinin önünde oynarken, bakkaldan aldığı maytabın erken patlaması sonucu yaralandı. Maytabın parçaları bacaklarının arasına isabet edip yaralanan Demir, Ne olduğunu anlayamadım. Maytabın fitilini yakar yakmaz patladı. Patlama sonrasını hatırlamıyorum'' dedi. 
     Maytap satışına tepki gösteren aileler, Kendi çocukları bu şekilde yaralansa, satış yapmaya devam ederler mi Biz harçlık verdiğimiz çocuğumuzu sokağa çıktıktan sonra denetleme şansımız azalıyor. Maytap satışı yasaklansın, engellensin'' diye konuştu. 
     Öte yandan, polis, 3 çocuğun yaralanmasına neden olan maytabı satanları da belirlemek üzere soruşturmayı sürdürüyor. 
     
</TEXT>
</DOC>
