<DOC>
<DOCNO> 394010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun06.html </URL>
<DATE> 2005/11/11/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Focus'un Atatürk haberi Avrupalı Türkler'i kızdırdı 
</HEADLINE>
<TEXT>

     FRANKFURT Milliyet 

Alman haber dergisi Focus, "Atatürk'ün 'gaddar' intikamı" başlıklı haberiyle Türkler'i kızdırdı. 
     Derginin pazartesi piyasaya çıkan sayısında yer alan "Türkiye'de devlet kurucusu Atatürk'e dokunulamaz" başlıklı haberde, Ankara'nın Sincan İlçesi'nde 5 Atatürk büstüne boyayla saldıran bir kişiye 22.5 yıl hapis cezası verilmesi konu edildi. Her eylemine 4 yıl 6'şar ceza verilen hükümlünün, eyleme gerekçe olarak işsizlik öfkesini gösterdiği belirtildi. Hükümlünün pişmanlık göstermemesini nedeniyle ağır hapis cezası aldığı belirtilen haberde, Türkiye'de Atatürk'e karşı işlenen suçların takibi için özel yasa olduğu belirtildi. Küresel haberlerin verildiği son sayfada yayınlanan haberin hemen yanında, Danimarka gazetesi Jyllands - Posten'in, Hz. Muhammed karikatürleri nedeniyle aşırı İslamcılar tarafında tehdit ediliği haberine yer verilmesi de dikkat çekti. 
     Avrupa Atatürkçü Düşünce Dernekleri Federasyonu Başkanı Dursun Atılgan, haberi ve 10 Kasım öncesi yayınlanmasını eleştirerek, bunun CDU CSU'nun Türkiye'nin AB üyeliği aleyhindeki kampanyasına destek verip vermediğini de sordu. 
     
</TEXT>
</DOC>
