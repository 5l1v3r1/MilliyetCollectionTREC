<DOC>
<DOCNO> 362296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/spor/spo14.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzda orta yol 
</HEADLINE>
<TEXT>



Türkiye Futbol Federasyonu dün sabah kulüp temsilcileriyle yapmayı planladığı havuz toplantısını iptal etti. Federasyon Yönetim Kurulu buna rağmen kendi arasında toplanarak tüm kulüpleri memnun etmek için havuz sisteminde bazı değişiklikler yaptı. 
Başkan Levent Bıçakcı ve İkinci Başkan Hasan Doğan daha sonra kulüpler ile temasa geçerek yapılan değişiklikleri bildirdi. Kulüplerin istediği garanti süresi de 2008'e kadar uzatıldı. Futbol Federasyonu perşembe gününe kadar tüm kulüplerin görüşlerini bir kez daha alacak. Ardından aynı gün kendi arasında yapacağı toplantıdan sonra yeni havuz sisteminin uygulaması resmen başlayacak. Bu arada federasyon, Süper Lig ve Türkiye Kupası'nı yayınlayacak olan yayıncı kuruluş ile de bir araya gelerek bazı pürüzleri giderdi. 



</TEXT>
</DOC>
