<DOC>
<DOCNO> 384158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun46.html </URL>
<DATE> 2005/10/05/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Stan kasırgası yüzünden ölenlerin sayısı 100'e ulaştı... 
</HEADLINE>
<TEXT>

     Orta Amerika ülkelerinde 4 gündür etkili olan, toprak kaymalarına, sellere ve ırmaklarda taşkınlara yolaçan Stan kasırgasında toplam ölü sayısının 100'ü bulduğu belirtildi. 
     Guatemala'da, Solola gönüllü itfaiye birimi şefi Carlos Santizo, Solola ve San Lucas Toleman yakınında bugün meydana gelen 2 ayrı toprak kaymasında çok sayıda evin toprak altında kaldığını söyledi. 
     Santizo kaç kişinin enkazdan çıkarıldığını bilmediğini açıklarken, AP ajansı fotomuhabiri ise 12 ceset gördüğünü aktardı. Guatemala'da toplam can kaybı sayısının 31'e çıktığı belirtiliyor. 
     Tropik fırtına iken etkili olmayan başlayan ve dün kasırga sınıfına yükselen Stan nedeniyle, El Salvador'un başkenti San Salvador'da 4 günde 49 kişinin öldüğü, 16 bin 700 kişinin evlerini terk ettiği kaydediliyor. 
     Orta Amerika'daki diğer ülkelerdeyse Nikaragua'da 6'sı göçmen 9, Meksika'da 6, Honduras'ta 4, Kostarika'da 1 kişi hayatını kaybetti. 
     Meksika'nın Veracruz kentinde 9 bin kişi sığınaklara alınırken, 38 bin kişi ise bulundukları yerlerden uzaklaştırıldı. 
     
</TEXT>
</DOC>
