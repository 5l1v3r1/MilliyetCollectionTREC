<DOC>
<DOCNO> 399822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/magazin/amag.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayarda 330 porno 
</HEADLINE>
<TEXT>


Gamze Özçelik'e tecavüz edip görüntüleri yayımladığı iddiasıyla tutuklanan Demirkol'un bilgisayarlarında çocuk ve hayvan görüntüleri de içeren pek çok porno film bulundu 

Serhat Ünal 

Manken Gamze Özçelik'e tecavüz edip görüntülerini yayımladığı iddiasıyla tutuklanan Gökhan Demirkol'un bilgisayarında yapılan incelemede, çocuk ve hayvan pornosunun bulunduğu ortaya çıktı. 

Film ve fotoğraf arşivi 
İstanbul Emniyet Müdürlüğü Bilgi İşlem Müdürlüğü, Demirkol'un işyeri ve evinde el konulan dört bilgisayar, bir ADSL modem, 75 CD-ROM ve bir DVD-ROM'da yapılan incelemede, 330 adet porno film ve fotoğraf buldu. 

Görüntüler hacker'a verilmiş 
Hazırlanan raporda, "Demirkol'un bilgisayarında bulunan porno film ve fotoğraflar çocuk, yetişkin ve hayvanlarla ve sitelerin kırılması için hacker temini hakkında MSN Messenger yazışmaları dikkat çekici niteliktedir" denildi. 
Raporda, görüntünün yayılmasıyla ilgili şu iddiaya yer verildi 
"Demirkol'un evinden alınan bilgisayarlarda bulunan video görüntüler, internette yayımlanan ve Özçelik'in teşhir edildiği video görüntüler ile aynı ve üçüncü nesil cep telefonu ile çekilmiş olup daha sonra bilgisayara hafıza kartı yardımıyla aktarılmış ve oradan da DVD'ye çoğaltılarak internete yayın için tahminen bir 'hacker'a verilip www.rapidshare.com sitesinde yayımlanması sağlanmıştır. Daha sonra da Demirkol'un bilgisayarından 26 Eylül 2005 tarihinde internete girilip video görüntülerin yayımlanıp yayımlanmadığı kontrol edilmiştir. www.rapidshare.com birkaç kez adres bölümünde yazılı ve yanlış girilmiş ." 


</TEXT>
</DOC>
