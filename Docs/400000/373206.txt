<DOC>
<DOCNO> 373206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur56.html </URL>
<DATE> 2005/08/26/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Cunda Adası'nda tehlikeli kavga 
</HEADLINE>
<TEXT>

     Ahmet ERTAN AYVALIK, Balıkesir DHA 

BALIKESIR'in Ayvalık İlçesi'ne bağlı Alibey Cunda Adası, meydan kavgasına neden oldu. Yaklaşık 200 kişinin karıştığı kavgada taşlar ve sopalar kullanıldı. Polis, havaya ateş açarak tarafları ayırdı. 
     Gece saat 22.30 sıralarında başlayan kavga, doğu kökenli gençlerin, soyadı bilinmeyen Serkan adlı Alibeyli gence, omuz atma tartışmasıyla başladı. Arkadaşlarının dövüldüğünü gören Alibeyli gençlerin toplanmasıyla ortalık savaş meydanına döndü. Taş, sopa ve kola-bira şişelerinin kullanıldığı kavga, Alibeyli gençlerin Cunda, PKK'lılara mezar olacak’, Kahrolsun PKK’ sloganlarıyla Doğulu-Batılı’ kavgasına dönüştü. Balık restoranların bulunduğu bölgede toplanan Alibeyli gençler, doğulu gençleri abluka altına aldı kavgaya karışan doğulu gençlerden birinin babasına ait, büfeyi tahrip etti. 
     Olayı yatıştırmakta zorlanan polis havaya ateş açtı, Doğulu gençleri belediye otobüsüne alarak korumaya çalıştı. Alibeyli gençler, belediye otobüsünün camlarını da taşla kırdı. Olayla ilgili olarak gözaltına alınan 4 kişinin adliyeye çıkartıldığı, savcılık tarafından serbest bırakıldığı öğrenildi. Olayların büyümesini engellemek isteyen Ayvalık polisine Burhaniye ve Edremit ilçesinden de takviye ekipler gittiği belirlendi. Ayvalık Emniyet Müdürü Ayhan Güci, İki kişi arasında münferit bir olay. Büyütülecek bir şey yok. 4 kişi çeşitli yerlerinden yaralanmıştı, Ayvalık Devlet Hastanesi’nde ayakta tedavi edildiler. Taraflar birbirinden şikayetçi olmadı, barıştılar'' dedi. 
     
</TEXT>
</DOC>
