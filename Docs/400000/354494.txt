<DOC>
<DOCNO> 354494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur30.html </URL>
<DATE> 2005/06/22/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Elbiseleri bulundu, cesedi Keban'dan çıktı 
</HEADLINE>
<TEXT>

     Elazığ'ın Ağın İlçesi'nde çobanlık yapan çocuk, kayboldu. 
     Saraycık Köyü Konak Mezrası'nda kendi hayvanlarının çobanlığını yapan 12 yaşındaki Okan Erdoğan, hayvanlarla Keban Baraj Gölü'nün kenarına geldi. 
     Baba Haydar Erdoğan akşam, hayvanların gelmesine rağmen, oğlu Okan'ın dönmemesi üzerine, oğlunun hayvanları otlattığı baraj gölü kenarına gitti. 
     Burada oğlunun elbiseleriyle karşılaşan baba Erdoğan, durumu polise bildirdi. 
     Okan Erdoğan'ın baraj gölüne girebileceği ve boğulmuş olabileceği ihtimali üzerine, Elazığ Su Altı Grup Amirliği ekipleri tarafından baraj gölünde arama çalışması başlatıldı. 
     
     CESEDİ BULUNDU 

     Kaybolan 12 yaşındaki Okan Erdoğan'ın cesedi, Keban Baraj Gölü'nde bulundu. 
     Saraycık Köyü Konak Mezrası'nda Keban Baraj Gölü kenarında hayvanlarını otlatırken kaybolan Erdoğan'ın cesedi, Elazığ Emniyet Müdürlüğü Su Altı Grup Amirliği ekipleri tarafından baraj gölünde bulundu. 
     
</TEXT>
</DOC>
