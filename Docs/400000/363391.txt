<DOC>
<DOCNO> 363391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/soneko25.html </URL>
<DATE> 2005/07/22/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Ford'dan yeni mezun üniversitelilere kampanya... 
</HEADLINE>
<TEXT>

     Ford Otosan, yeni üniversite mezunlarının avantajlı koşullarla araç sahip olabilecekleri bir kampanya başlattı. 
     Ford Otosan'dan yapılan açıklamaya göre, üniversitelerden 1 Ocak 2004-31 Aralık 2005 tarihleri arasında mezun olmuş ya da olacak gençlere, avantajlı koşullar sunulacak. 
     Açıklamada, kampanyada, Koçbank'tan özel faiz imkanlarının, farklı ödeme koşullarının, özel indirimlerin ve sürprizlerin sunulduğu belirtilerek, bu aydan itibaren geçerli olan fırsatlar arasında, 15 bin YTL'ye faizsiz 12 ayda geri ödeme imkanı, araç fiyatının yarısına kadar kefilsiz kredi kullanımı ve başvuru komisyonunda yüzde 50 indirimin bulunduğu kaydedildi. 
     Otomobil almayı düşünmeyen yeni mezunların da kampanya süresince parti davetiyeleri gibi hediyeler kazanabilecekleri ifade edilen açıklamada, bu özel programdan yararlanmak isteyen yeni mezunların, 31 Ağustos 2005 tarihine kadar ''www.ford.com.tr yenimezun'' adresinde yer alan formu doldurmaları ve 1 yıl boyunca geçerli olacak şifreleri almalarının gerektiği bildirildi. 
     
</TEXT>
</DOC>
