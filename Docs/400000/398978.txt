<DOC>
<DOCNO> 398978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/soneko44.html </URL>
<DATE> 2005/11/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa rekorla kapandı 37.495 
</HEADLINE>
<TEXT>

     İMKB Ulusal 100 Endeksi, 2. seansta 744.64 puan artarak 37,495.22 puandan yeni bir rekorla kapandı. 
     Endeksin bundan önceki kapanış rekoru 36,907.79 puanla 24 Kasım Perşembe günü gerçekleşmişti. 
     İMKB Bileşik Endeksi 2. Seans içinde ulaştığı 37,515.97 puanla da tarihi zirve rekorunu yeniledi. 
     Hisse senetleri 2. seansta, ortalama yüzde 2.03 oranında değer kazandı. 
     İlk seanstaki 129.11 puanlık artış dikkate alındığında, Borsa endeksi günün tamamında 873.75 puan yükseldi. Hisse senetlerinin günlük ortalama değer artışı yüzde 2.39 oldu. 
     Endeks 2. seansa, 59.05 puan artarak 36,809.63 puandan başladı. Seansın ilk yarısını 37,289.61 puandan geçen endeks, seans içinde en düşük 36,794.14 puana kadar gerilerken, en yüksek 37,515.97 puanı gördü. Bu seviye de tarihi zirve olarak kaydedildi. 
     2. seans kapanışında, mali endeks 1,367.09 puan artarak 58,943.28 puana, sanayi endeksi 268.23 puan artarak 28,480.44 puana ve hizmetler endeksi 357.03 puan artarak 17,760.06 puana yükseldi. 
     Böylece ilk seansa göre, mali grup hisseler ortalama yüzde 2.37, sanayi grubu hisseler ortalama yüzde 0.95 ve hizmet grbu uhisseler de ortalama yüzde 2.05 oranında değer kazandı. 
     2. seansta işlem gören toplam 310 hisse senedinden 162'si değer kazandı, 76'sı değer yitirdi, 72 hisse senedinin fiyatında değişiklik olmadı. 
     2. seansta, 1 milyar 112 milyon 772 bin 715 YTL'lik işlem hacmi kaydedildi. Günlük işlem hacmi, 1 milyar 728 milyon 247 bin 309 YTL olarak hesaplandı. 
     2. seansta İş Bankası C , Yapı ve Kredi Bankası, Doğan Holding, Vakıfbank ve Garanti Bankası, en çok işlem gören hisse senetleri oldu. 
     
</TEXT>
</DOC>
