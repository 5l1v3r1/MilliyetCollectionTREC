<DOC>
<DOCNO> 383335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonsiy01.html </URL>
<DATE> 2005/10/02/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Makbule Hanım da Meclis'e başvurup yardım istemiş... 
</HEADLINE>
<TEXT>

     Derdine çare bulamayanların son bir umutla başvurduğu TBMM Dilekçe Komisyonu geçmişte Mustafa Kemal Atatürk’ün kız kardeşi Makbule Hanım’ın 1885-1956 , maaşından vergi kesintisi yapılmasına ilişkin şikayetini 19’te değerlendirmiş. 
     TBMM Başkanlığı tanıtım kitaplarından birisini de Dilekçe Komisyonu için çıkardı. 22. Dönem içerisinde toplam 8709 dilekçeyi karara bağlayan Dilekçe Komisyonu’na gelen başvuru sayısı 14 Eylül 2005 tarihi itibariyle 9341’e ulaştı. Meclis’in yoğun çalışan birimleri arasında yer alan Dilekçe Komisyonu, çeşitli toplumsal sorun ve taleplerle ilgili olarak toplam 3 milyon 378 bin 179 imzalı başvurularla muhatap oluyor. 
     
     İSTİDA ENCÜMENİ’NİN İLK KARARI MÜTEKAİT KAYMAKAM MEHMET ATAULLAH BEY 
     Dilekçe Komisyonu İstida Encümeni , ilk kararını 14 Kasım 1925’te, "Elaziz Jandarma Alayı Kumandanlığından mütekait, Ankara’da Sefa Otelinde misafireten mukim kaymakam Mehmet Ataullah Bey"in talebi hakkında almıştı. Komisyona, "Çankırı diplomalı nafıa fen memuru Galip Efendi", "Ödemiş’de tüccardan Katırcızade Salih Efendi ve rüfekası", "Ulukışla orman kolcu namzedi Recep", "Isparta muhasebe-i hususiyesinde hayvan bakıcısı Fettullah" gibi özgün adreslerle de başvurular yapılmış. 
     
     MAKBULE HANIM’A DA RET ÇIKMIŞ 
     Dilekçe Komisyonu’na Atatürk’ün kız kardeşi Makbule Hanım gibi tarihi kişilikler de başvurarak yardım istemiş. "Atatürk’ün Hemşiresi" Makbule Atadan’ın "Maaşının vergiden muaf tutulması hakkında" yaptığı dilekçesi de Komisyonun, 28.1.19 tarih ve 5603 sayılı kararıyla incelenmiş. Komisyonun, Makbule Hanım’ın talebiyle ilgili kararı şöyle "Dilekçi Bilumum emekli maaşları hizmet erbabı 
     vergilerinden istisna edilmekte olduğu halde, kendisine vatani hizmet bölümünden ödenen maaşının vergilere tabi tutulduğunu beyanla bu suretle verilen maaşının da emekliklilerde olduğu gibi vergiden muaf edilmesini istemektedir. Maliye Vekaletinin cevabi yazısında dilekçiye vatani hizmet bölümünden ödenen maaşın İktisadi Buhran vergisi hariç, Kazanç, Muvazene ve Hava Kuvvetlerine yardım vergilerine tabi tutulması suretiyle yapılan muamelede kanuna aykırı bir cihet bulunmamakta olduğu bildirilmektedir. Gereği düşünüldü İsteğin mahiyetine ve vekalet cevabına göre bu hususta komisyonumuzca bir işlem yapılmasına mahal olmadığına, dilekçinin isteğinde ısrar ettiği takdirde kaza merciine müracaatta muhtariyetine serbest olduğuna karar verildi." 
     
     DAĞ BAŞINI DUMAN ALMIŞ’IN YAZARI DA ZORDA KALMIŞ 
     Dilekçe Komisyonuna, zaman tüneli içerisinde yapılan ilgi çekici bazı başvurular, tarihleri ve içerikleriyle özetle şöyle 
     "1948 Arkeolog, Prof. Dr. Emin Bilgiç Kültür Bakanlığı eski Müsteşarı Devlet lisan sınavında başarılı olduğundan ayrıca doçentlik dil sınavına girmesine gerek olmadığı 1951- Dağ Başını Duman Almış Marşı’nın söz yazarı, Şair, Dilbilimci, Ali Ulvi Elöve Maaş derecesi bakımından mağdur edildiği hakkında 
     1993- Futbolcu Elvir Boliç bir yıllık kısıtlama süresine bağlı olmadan futbol oynamasına izin verilmesi 
     -Posta dağıtıcısı oğlunun eş durumundan tayini için gereken şartları sorarak, ona göre gelin seçeceğini söyleyen baba -Luise Zach Alman öğretmen 1986-1991 arasında Ankara Anadolu Lisesinde öğretmenlik yaptığını. ancak maaşından kesilmesine karşın primlerinin SSK’ya yatırılmamasından yakınarak, akıbeti meçhul 601 günlük priminin yatırılması -Kıbrıs’ta şehit düşen Yüzbaşı Cengiz Topel’in oğlu olduğunu öne süren Ankaralı Ecet Doğan, maddi sıkıntı içinde olduğunu belirterek, mirasçıları olmadığı için Hazine’nin el koyduğunu öne sürdüğü Cengiz Topel malvarlığının kendisine verilmesini istedi. MSB ise Topel’in annesi olduğu için malvarlığının Hazine’ye geçmediğini bildirdi. 
     -Nallıhan ve köylerine nerelerden göç edilerek gelenlerin yerleştiğini merak ederek tarihi geçmişini merak eden vatandaşın başvurusu. 
     -Çanakkale’de 6 yıldır yaşan İngiliz vatandaşının kilise isteği. 
     -Adanalı A.Ş.’nin evlat edinme sürecinin kolaylaştırılması yönündeki talebi." 

ANKA 
     
</TEXT>
</DOC>
