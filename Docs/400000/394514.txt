<DOC>
<DOCNO> 394514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sondun21.html </URL>
<DATE> 2005/11/13/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Kıbrıslı Türk işadamı, Rum Hava Yolları'na talip... 
</HEADLINE>
<TEXT>

     Kıbrıslı Türk işadamı Aziz Kent'in, Rum Hava Yolları'nı satın almaya talip olduğu öne sürüldü. 
     Rum kesiminde yayımlanan Sunday Mail gazetesi, Aziz Kent'in, borç batağında bulunan ve satışa çıkarılması gündemde olan Rum Hava Yolları şirketini satın almaya talip olduğunu yazdı. 
     Aziz kent, Londra'da gazeteye yaptığı açıklamada, ''İki tarafa da hizmet etmesi kaydıyla Rum Hava Yolları'nı satın almaya istekli birçok insanımız var'' dedi. 
     Gazeteye göre, Aziz Kent, ''Rum Hava Yolları'na yapılacak yatırımın çok iyi bir yatırım, 'Kıbrıs'ın Rum tarafının ise karlı bir piyasa olduğunu'' ifade ederek, ''Rum Hava Yolları'nın Güney Kıbrıs'a çok iyi hizmet verdiğini, ancak bu şirketin kendisinin olması halinde, tüm Kıbrıs'a da hizmet edebileceğini ve barış için bir köprü teşkil edeceğini'' söyledi. 
     Kent, AB'nin Kıbrıs Türklerine yönelik 259 milyon avroluk mali yardımının, Rum Hava Yolları'nın satın alınmasında harcanabileceği görüşünü de belirtti. 
     ''Con Aziz'' lakabıyla bilinen Aziz Kent'in KKTC'de otelleri bulunuyor. 
     
</TEXT>
</DOC>
