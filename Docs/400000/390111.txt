<DOC>
<DOCNO> 390111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun45.html </URL>
<DATE> 2005/10/27/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Fransız sağcı parlamenterlerden Türkiye'nin üyeliğine destek 
</HEADLINE>
<TEXT>

     Avrupa Parlamentosu üyesi sağcı parlamenter Joseph Daul, ''Türkiye'nin mutlaka AB içinde yer alması gerektiğini'' söyledi. 
     Fransa'da iktidardaki Halk Hareketi Birliği UMP üyesi sağcı parlamenter, ''Avrupa Cojepliler Platformu'' PCA derneğinin, ''1. Birlikte Yaşam Buluşmaları'' adı altında Strasbourg'da düzenlediği panelde, resmi parti politikasının aksine, Türkiye'nin AB üyeliğine destek verdi. 
     ''Türkiye'yi ziyaret ettiğini ve Türkiye'nin AB üyesi olacağına inandığını'' kaydeden Daul, ''Tartışmamız gereken, Türkiye'yi hangi koşullarda üyeliğe daha iyi hazırlarız konusu olmalı'' dedi. 
     Avrupa Parlamentosu'nun Sosyalist üyesi Catherine Trautman da çok kültürlülük ve beraber yaşamanın demokrasinin vazgeçilmez unsurlarından olduğunu söyledi. 
     Eski Kültür Bakanı Trautman, beraber yaşam konusunu tartışırken, entegrasyonun öneminin unutulmaması gerektiğini de belirtti. 
     Fransız ve Türk akademisyenler de panelde, ''Avrupa Birliği, birlikte yaşamaya model olabilir mi '' sorusuna yanıt arayan çeşitli tebliğler sundular. 
     Panel çerçevesinde, ''Konya Mevlevileri'' Strasbourg'un önemli kiliselerden ''Saint Pierre Le Jeune''de bu akşam bir gösteri sunacak. 
     
</TEXT>
</DOC>
