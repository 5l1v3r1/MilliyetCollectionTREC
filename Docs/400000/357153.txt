<DOC>
<DOCNO> 357153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonyas13.html </URL>
<DATE> 2005/06/30/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Oğlunun eğitimi için altına reklam aldı... 
</HEADLINE>
<TEXT>

     ABD’de bir kadın, oğlunun eğitim masraflarını karşılayabilmek için hayatı boyunca taşımak üzere alnına internetteki bir kumar sitesinin reklamını aldı. 
     Kari Smith isimli 30 yaşındaki kadına, alnına dövmeyle işlenecek reklam için 10 bin dolar ödendi. 
     Smith, yaptığı açıklamada "Bu herkesin yapabileceği, oğluma daha iyi bir gelecek kurmak için yaptığım küçük bir fedakarlık. Bunu yapmak başkalarına aptalca gözükebilir, ancak benim için 10 bin dolar 1 milyon dolara bedel. Hayata bir kere geliyorum ve bunu oğlum için yapıyorum" dedi. 
     Dövmeci Don Brouse ise yedi saat boyunca Smith’i, hayatı boyunca taşımak zorunda kalacağı dövmeyi yapmaktan vazgeçirmeye çalıştıklarını kaydetti. 
     ’GoldenPalace.com’ isimli kumar sitesinin reklamının, dövme yoluyla Smith’in alnına 2,5 santimetre büyüklüğündeki harflerle işlendiği kaydedildi. 
     
</TEXT>
</DOC>
