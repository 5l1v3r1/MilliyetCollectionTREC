<DOC>
<DOCNO> 373650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/guncel/gun07.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlikçi, sünnet yapıyor iddiası 
</HEADLINE>
<TEXT>



Gaziantep'te 2 aile, başvurdukları özel bir hastanede, çocuklarını doktor yerine merkezin odacısının sünnet ettiği ve sünnetin hatalı yapıldığı iddiasıyla Cumhuriyet Savcılığı'na suç duyurusunda bulundu. Meryem Fırtına, çocukları Mehmet ve Hakan ile yeğenleri 1.5 yaşındaki İlhan Akkoyun ve Musa Akkoyun'u sünnet ettirmek için özel bir hastaneye gittiklerini söyledi. Çocuklar sünnet olduktan sonra kanama olduğunu gördüklerini ifade eden Fırtına, şunları kaydetti "Çocukları pansumana götürdüğümüzde oğlum Mehmet, odada temizlik yapan kişinin kendisini sünnet ettiğini söyledi. Durumu yetkililere sorduğumuzda, görevli doktor çocukları kendisinin sünnet ettiğini söyledi. Ancak o doktor, sünnet sırasında bizim bulunduğumuz bölümde telefonla konuşuyordu." 


</TEXT>
</DOC>
