<DOC>
<DOCNO> 368393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonspo13.html </URL>
<DATE> 2005/08/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Renault F1 Takımı'nın teknik ekipmanı bugün İtalya'dan yola çıkacak 
</HEADLINE>
<TEXT>

     Formula 1'in iddialı ekiplerinden Renault F1 Takımı'nın 10 tırdan oluşan teknik ekipmanının, Türkiye Grand Prix'i için bugün İtalya'dan yola çıkacağı açıklandı. 
     Yapılan açıklamada, İtalya'nın Trieste Limanı'ndan yola çıkacak ve 4 gün sonra İstanbul'a ulaşacak 10 tırda binlerce ekipman bulunduğuna dikkat çekilirken, İstanbul'a gelecek teknik ekip personeli sayısının ise 65 olduğu ifade edildi. 
     Renault F1 Takımı'nın Türkiye Grand Prix'i için 3 otomobil, 1 yedek şasi, 5 takım ön süspansiyon, 6 takım arka süspansiyon, 27 takım tekerlek, 4 takım karoseri, 6 ön kanat burun grubu, 5 vites kutusu, 5 bin bağlama sargısı, 6 takım saçak pervazı, 6 soğutma bacası tipinin her birinden 4 takım, 5 döşeme, 7 takım radyatör yağ-su , 7 takım egzoz ve 10 takım da fren diski donanımı getireceği bildirildi. 
     Ayrıca, Reault F1 Takımı Lojistik Koordinatörü Derek Rogers da açıklamasında, Türkiye Grand Prix'ini herhangi bir olağan Avrupa yarışı gibi gördüklerini dile getirirken, yaptıkları ön incelemelerde pistin ve tesislerin de mükemmel olduğunu gördüklerini kaydetti. 
     
</TEXT>
</DOC>
