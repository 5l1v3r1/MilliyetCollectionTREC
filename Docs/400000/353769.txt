<DOC>
<DOCNO> 353769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur28.html </URL>
<DATE> 2005/06/20/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Silahlı kavgada belediye başkanı dahil 7 gözaltı 
</HEADLINE>
<TEXT>

     Kahramanmaraş’ta dün 1 kişinin ölümü, 9 kişinin yaralanmasıyla sonuçlanan kavgayla ilgili, 7 kişi gözaltına alındı. 
     Merkez ilçeye bağlı Şahinkayası Beldesi’nde, faaliyet gösteren Orman Kalkınma Kooperatifi olağan genel kurulu kapsamında yapılan seçim sonrasında çıkan kavgayla ilgili olarak yürütülen soruşturma kapsamında, aralarında Şahinkayası Belde Belediye Başkanı Servet Tekşahin’in de bulunduğu 7 kişinin gözaltına alındığı öğrenildi. 
     Olayda kullanılan 2 tabancanın ele geçirildiği, ancak olayda tabancaları kimin kullanıldığının belirlenemediği bildirildi. 
     Dün Orman Kalkınma Kooperatifi’nin olağan genel kurulu kapsamında yapılan seçimler sonrasında iki grup arasında, seçimi kazanan tarafın sevinç gösterileri sırasında taşkınlık yapmasından kaynaklandığı belirtilen kavgada, tabancayla vurulan Cuma Şişman ölmüş, 9 kişi de yaralanmıştı. 
     
</TEXT>
</DOC>
