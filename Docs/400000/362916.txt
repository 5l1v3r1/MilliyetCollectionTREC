<DOC>
<DOCNO> 362916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/guncel/gun08.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezarlıkta kurşun yağmuru 
</HEADLINE>
<TEXT>


BURSA DHA 

Bursa'da, cezaevinde katıldığı ölüm orucunda beyni hasar gördüğü için tahliye edilen ve daha sonra öldürülen çocuklarının kabrini ziyarete giden anne Adile Özok ve baba Fehmi Özok, oğullarının mezarı başında kurşun yağmuruna tutuldu. Ağır yaralanan Adile Özok hastaneye kaldırıldı. 

Laf atma cinayeti 
DHKP - C üyesi olan Çağlar Özok 31 , 2003'te Bursa'da başına sıkılan tek kurşunla öldürülmüştü. Katil zanlısı Mustafa Dicle, "Özok'la cezaevinden arkadaştık. Çağlar, bir gün nişanlısına laf atan birini öldürmemizi istedi. Birlikte Hasan Sarıbekiroğlu'nu öldürdük. Çağlar'ın nişanlısı Ayşe, bana cinayeti yok yere işlediğimizi söyleyince, vicdan azabı çektim ve Çağlar'ı vurdum" demişti. Özok'un anne ve babası, dün oğullarının kabrini ziyaret etmek için Baruthane Mezarlığı'na gitti. Bu sırada kimliği henüz belirlenemeyen 2 kişi, mezarın yanından Özok çiftini kurşun yağmuruna tuttu. Adile Özok, göğsüne isabet eden tek kurşunla ağır yaralanırken, Fehmi Özok ise oğlunun mezarına yatarak canını zor kurtardı. Fehmi Özok, saldırıyı gerçekleştirenlerden birinin Murat Tetik isimli sabıkalı kişi olduğunu söyledi. 


</TEXT>
</DOC>
