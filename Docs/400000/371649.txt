<DOC>
<DOCNO> 371649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sondun16.html </URL>
<DATE> 2005/08/21/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Kaddafi, Bush ve Rice'ı Libya'ya davet etti... 
</HEADLINE>
<TEXT>

     Libya'yı ziyaret eden ABD Senatosu Dış İlişkiler Komitesi Başkanı Richard Lugar, Libya lideri Muammer Kaddafi'nin ABD Başkanı George W. Bush ve Dışişleri Bakanı Condoleezza Rice'ı ülkesine davet ettiğini bildirdi. 
     ABD medyasındaki haberlere göre, Trablusgarp'ı ziyaretinin sonunda basın toplantısı düzenleyen Lugar, Kaddafi ile yaptığı görüşmede, ABD ile Libya arasında onlarca yıl süren gerginliğin yumuşamaya başlamasından sonra, ilişkilerin nasıl normalleştirilebileceğini konuştuklarını söyledi. 
     Lugar, ''ABD-Libya ilişkilerindeki dramatik iyileşmeye işaret ederek, bu ilişkilerin aşamalı olarak geliştirilmesine yönelik kararlılığımızı anlattım'' dedi. 
     Kaddafi'nin geçen yıl her türlü kitle imha silahı sahibi olmaktan vazgeçtikleri yolundaki açıklamasının ardından ABD, Libya ile bağlarını yeniden kurmaya başladı. 
     ABD Senatosu'nun en önde gelen isimlerinden Lugar, Libya'yı onlarca yıl sonra ziyaret eden en yüksek düzeydeki Amerikalı yetkili konumunda bulunuyor. 
     
</TEXT>
</DOC>
