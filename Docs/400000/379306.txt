<DOC>
<DOCNO> 379306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonyas09.html </URL>
<DATE> 2005/09/17/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Çalıntı Renoir tablosu bulundu... 
</HEADLINE>
<TEXT>

     Fransız ressam Pierre Auguste Renoir'ın, 2000 yılında Stockholm Ulusal Müzesi'nden çalınan ''Parisli Genç Kadın'' tablosu ABD'de bulundu. 
     İsveç polisinden yapılan açıklamada, 5 yıldır aranan tablonun Los Angeles polisi tarafından bulunduğu belirtildi, ancak ayrıntıya girilmedi. 
     Tablonun geçen ay bulunduğu, ancak sahihliği belgelenmeden bulunduğunun duyurulmadığı ifade edildi. 
     Tablonun gelecek hafta Stockholm'deki müzeye gönderileceği kaydedildi. 
     Hollandalı ressam Rembrandt'ın, Renoir'ın tablosuyla birlikte çalınan tablosu da dün Danimarka polisi tarafından ele geçirilmişti. 
     Rembrandt'ın kendi portresi olan tablo, bir otele düzenlenen baskında bulunmuş, hırsızlar gözaltına alınmıştı. 
     
</TEXT>
</DOC>
