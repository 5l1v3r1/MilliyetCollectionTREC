<DOC>
<DOCNO> 371217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonsiy21.html </URL>
<DATE> 2005/08/19/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
UNIVERSIADE açılışıyla ilgili tartışmalar bitmiyor 
</HEADLINE>
<TEXT>

     İZMİR, DHA 

      CHP İzmir Milletvekili Erdal Karademir, Başbakan Recep Tayyip Erdoğan ile Başbakan Yardımcısı ve Devlet Bakanı Mehmet Ali Şahin'e yönelttiği soru önergesinde, 23'üncü Üniversite Yaz Oyunları'nda Atatürk ve Cumhuriyet'in kuruluşuna yer verilmemesinin nedenini'' açıklamasını istedi. 
     CHP İzmir Milletvekili Erdal Karademir, soru önergesinde, UNIVESIADE'nin Türkiye'de yapılmasının çok önemli bir kazanç olduğunu belirterek, Açılış törenindeki gösterilerde Mustafa Kemal Atatürk'e ve Cumhuriyetimizin kuruluşuna yer verilmeyişi sizde Türkiye Cumhuriyeti'nin Başbakanı olarak herhangi bir rahatsızlık yaratmadı mı '' diye sordu.Karademir, ayrıca bu durumu Organizasyon Komitesi Başkanı Devlet Bakanı ve Başbakan Yardımcısı Mehmet Ali Şahin ile değerlendirip değerlendirmediğini ve bu değerlendirmeyi kamuoyuna açıklamayı düşündünüp düşünmediğini sordu. 
     Karademir, Gösterilerde bağımsızlık mücadalesine yer verilmemiş olması İzmir kamuoyu ve ülkemizin duyarlı birçok sivil toplum kuruluşları tarafından nefretle karşılandığı görüldü. Bu tepkilere rağmen Bakan Şahin'in Bu organizasyon adı Atatürk olan bir stadyumda yapıldı’ türünden açıklaması sizce yeterli mi Yoksa bu açıklamalar ülkesine duyarlı halkımızın ve sivil toplum kuruluşlarını gayri ciddiye aldığının bir sonucu mu Bu tepkilere rağmen Dışişleri Bakanı Abdullah Gül'ün sloganlarla, kelimelerle organizasyonu gölgelemeyelim’ sözlerine katılıyor musunuz '' diye sordu. 
     Karademir ayrıca, yapılan işlerin AKP'ye yakın firmalara verildiği konusunda sıkça dile getirildiğini öne sürerek, hangi işlerin ihale yöntemiyle gerçekleştiğini, ihale tutarlarını, ihaleyi alan firmaları, ihalesiz olarak işleri alan firmaların isimlerini, oyunların bütçesini, taşıma işinin Ankaralı bir firmaya verilmesinin AKP ile bir ilişkisi olup olmadığını da sordu. 
     
</TEXT>
</DOC>
