<DOC>
<DOCNO> 398076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/ekonomi/eko01.html </URL>
<DATE> 2005/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut kredi faizinde yüzde 1'e az kaldı 
</HEADLINE>
<TEXT>


Konut kredisi faizi, bankaların birbirini izleyen ataklarıyla bir haftada yüzde 1.20'den 1.05'e geldi. Büyük bankaların bu atağa yanıt vermesi halinde faiz yıl bitmeden yüzde 1'in altına düşebilir 

EKONOMİ SERVİSİ 

Şu an Meclis genel kurulunda olan ipoteğe dayalı uzun vadeli konut kredisi yasası henüz çıkmadan, bankalar arasındaki faiz rekabeti, bir hafta içinde dikkat çeken bir hız kazanarak yüzde 1.20'den yüzde 1.05'e geldi. 
Geçen hafta, Vakıfbank Genel Müdürü Bilal Karaman'ın kısa bir süre önce 'Konut kredisindeki faiz rekabeti çok hızlı düşüş gösterdi. Bundan sonra faiz düşüşü küçük marjlarla olur' açıklamasında bulunmasına karşın banka faizi yüzde 1.20'den yüzde 1.17'ye çektiğini açıkladı. 
Vakıfbank'ın bu atağına dört gün sonra BNP Paribas ile yüzde 50 ortak olan Türk Ekonomi Bankası'dan TEB 10 yıl vadede yüzde 1.15 ile yanıt geldi. Yabancı ortaklı TEB'in konut kredilerindeki başı çekme hamlesine sessiz kalmayan banka ise Tasarruf Mevduatı Sigorta Fonu'dan TMSF 300 milyon dolara Demirbank'ı satın alan HSBC oldu. 

Vadeyi 30 yıla yaydı 
HSBC, önceki gün yaptığı açıklama ile konut kredisinde vadeyi 30 yıla, aylık faizi ise yüzde TEB'in bir puan altına çekerek 1.14'de düşürdüğünü açıkladı. 
Dün ise haftanın son günündeki ilk faiz rekabeti haberi, sabahın erken saatlerinde yine TMSF'den Sitebank'ı satın alan Portekiz bankası Bank Europa'dan geldi. 

100 YTL için banka faiz oranları Banka Vade ay Faiz Taksit Akbank 240 1,20 1.326 Anadolubank 120 1,19 1.613 Bank Europa 360 1,05 1.280 Denizbank 240 1,29 1.410 Fortis 300 1,27 1.359 Finansbank 300 1,19 1.280 Garanti 240 1,20 1.326 HSBC 360 1,14 1.214 Üş Bankası 240 1,20 1.326 Koçbank 240 1.20 1.326 Oyakbank 144 1,20 1.509 TEB 120 1,15 1.582 Vakıfbank 240 1,17 1.298 Yapı Kredi 240 1,20 1.325 Ziraat 120 1,19 1.613 Halbank 120 1,24 1.652 

Yüzde 1.05'ten fazi tablosu Para birimi Vade yıl Aylık faiz Aylık taksit YTL 15 1,05 1.280,41 US 15 0,59 923,27 EUR 15 0,49 853,29 


</TEXT>
</DOC>
