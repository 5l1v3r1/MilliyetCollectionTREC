<DOC>
<DOCNO> 379506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonyas07.html </URL>
<DATE> 2005/09/18/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Ruslar, 44 kentte aynı anda koştu 
</HEADLINE>
<TEXT>

     Rusya'nın 4 kentinde binlerce kişi aynı anda ''Halkların Koşusu''nda yarıştı. 
     Rusya'da iktidar partisi ''Yedinaya Rossiya'' Ulusal Koşu Günü vesilesiyle 44 kentte organize ettiği yarışa önce Kamçatka bölgesinde start verildi. 
     Ülke genelinde 450 bin kişinin katıldığı koşu için, Moskova kent merkezi sabah saatlerinden itibaren trafiğe kapatıldı. 
     Moskova'da 2 kilometreden 10 kilometreye kadar değişik mesafelerde olan koşuya, küçük büyük binlerce kişi katılırken, katılımcıların çoğunluğunu okul öğrencilerinin oluşturduğu gözlendi. 
     Spor ve Fiziksel Kültür Ajansı Başkanı Vyaçeslav Fetisov, bu yıl koşunun ikincisinin düzenlendiğini belirterek, 3 Ekim 2004'de yapılan ilk yarışmaya, 21 kentte 278 bin kişinin katıldığını söyledi. 
     Koşunun gelenekselleşerek devam ettiğini ifade eden Fetisov, ''Gelecek yıl ülke genelinde 1 milyon kişiyi bir araya getireceğiz'' diye konuştu. 
     
</TEXT>
</DOC>
