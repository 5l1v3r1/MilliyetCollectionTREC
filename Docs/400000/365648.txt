<DOC>
<DOCNO> 365648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sondun09.html </URL>
<DATE> 2005/07/30/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Yunanistan Türkiye siyasi tuhaflıklarda ısrarcı 
</HEADLINE>
<TEXT>

     Yunanistan Dışişleri Bakanlığı Sözcüsü George Koumoutsakos, Türkiye’nin ısrarla siyasi ve yasal tuhaflıklara devam ettiğini savundu. 
     George Koumoutsakos bir açıklama yaparak, Türkiye’nin yayınladığı Kıbrıs Deklarasyonunu değerlendirdi. 
     Türkiye’nin, yayınladığı tek taraflı deklerasyonla siyasi ve yasal tuhaflıklarına ısrarlı bir şekilde devam ettiğini öne süren Koumoutsakos, "AB ile üyelik müzakerelerinin başlaması beklenen bir dönemde, AB üyesi bir ülkeyi tanımama konusunda çok ısrarcı" dedi. Koumoutsakos, sözlerine şöyle devam etti 
     "Bu tuhaflık sonlandırılmalı. Ne kadar çabuk olursa o kadar iyi. Protokolün imzalanışı, Türkiye ile Kıbrıs Cumhuriyeti arasındaki ilişkilerin normale döndürülmesi konusunda sağlam bir adım olmalıdır". 
     Yunanistan’ın deklarasyonu büyük bir dikkatle incelediğini dile getiren Sözcü Koumoutsakos, "Yunanistan’ın tutumu, Ağustos sonunda yapılacak olan ve konunun tartışılıp karara bağlanacağı, AB Daimi Temsilciler Komitesi toplantısında ifade edilecektir" diye konuştu. 
     
</TEXT>
</DOC>
