<DOC>
<DOCNO> 380470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/yasam/yas05.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Babacan'a Allianoi mektubu 
</HEADLINE>
<TEXT>


TURAN GÜLTEKİN, TAHSİN TUNA İzmir DHA 

AB Kültürel Mirası Koruma Federasyonu, Uluslararası Anıtlar ve Siteler Konseyi ile Avrupa Arkeologlar Birliği, Bergama'daki Allianoi Antik Kenti için kampanya başlattı. 
Başmüzakereci ve Devlet Bakanı Ali Babacan'a 3 kuruluşun başkanlarınca gönderilen mektupta, antik kentin Yortanlı Barajı'nda birikecek suların tehditi altında olduğu ve acilen karar verilmesi gerektiği bildirildi. 
Mektupta, "Türkiye'nin AB ile müzakereye başlayacağı süreçte tüm Avrupa'nın ortak mirası olan Allianoi'yi kurtaracak cesur bir karar Avrupa tarafından büyük memnuniyetle karşılanacaktır" denildi. 
Konu hakkında bir imza kampanyası üzerinde yoğunlaşıldığının da ifade edildiği mektupta, bugüne kadar toplanan 35 bin imzadan 30 bininin Türk vatandaşlarına ait olduğu da özellikle kaydedildi. 


</TEXT>
</DOC>
