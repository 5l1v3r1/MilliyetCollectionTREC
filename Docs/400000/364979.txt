<DOC>
<DOCNO> 364979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun06.html </URL>
<DATE> 2005/07/28/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Amerikan askeri helikopteri yandı 
</HEADLINE>
<TEXT>

     Afganistan'da, 31 askeri taşıyan Amerikan Chinook helikopterinin sert bir iniş sırasında yandığı, olayda ölen ya da yaralanan olmadığı bildirildi. 
     Afganistan'daki Amerikan ordusundan yapılan açıklamada, olayın, helikopterin Pakistan sınırındaki Spin Boldak'taki militanlarla savaşmak üzere asker götürdüğü sırada meydana geldiği belirtildi. 
     Düşman ateşinin söz konusu olmadığı ifade edilen açıklamada, zeminin kötü olması nedeniyle sert bir iniş yapılması gerektiği ve teknik arıza sonucu çıkan yangında helikopterin tahrip olduğu kaydedildi. Açıklamada, helikopterde 6 kişilik mürettebat ile 25 koalisyon askeri bulunduğu ve hepsinin durumunun iyi olduğu belirtildi. 
     Afgan ve Amerikan askerleri, araştırma ekibi gelinceye kadar çevreyi güvenlik kordonuna aldı. 
     
</TEXT>
</DOC>
