<DOC>
<DOCNO> 354551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas20.html </URL>
<DATE> 2005/06/22/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Paris Hilton'a nişanlısından 12 milyon dolarlık ev... 
</HEADLINE>
<TEXT>

     Hilton otellerinin ünlü varisi Paris Hilton'a nişanlısından pahalı bir armağan geldi. Paris Latsis, nişanlısına 12 milyon dolar değerinde bir ev aldı. 
     Internetteki ''Contactmusic'' ve ''Newyorkpost'' sitelerinde yer alan haberlere göre, Paris Hilton'un hayatını birleştirmeye hazırlandığı ''adaşı'' Paris Latsis, kesenin ağzını iyice açtı. 
     Hilton'a biri 23, diğeri 21 karatlık toplam 6.3 milyon dolar değerinde iki yüzük armağan eden Latsis, katıldıkları bir partide Hilton'un görüp beğendiği evi satın alarak kendisine hediye etti. 
     Hilton'un, daha önce Amerikan futbolu oyuncusu Keyshawn Johnson'a ait olan evi kendisine armağan eden Yunanlı armatör nişanlısının bu davranışı nedeniyle çok sevindiği ve duygulandığı belirtildi. 
     
</TEXT>
</DOC>
