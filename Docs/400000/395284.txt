<DOC>
<DOCNO> 395284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/astro/index.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğleden sonrayı bekleyin 
</HEADLINE>
<TEXT>


Günün ilk yarısında hareket etmek ve sıkışık koşullardan kurtulmak hiç de kolay değil. Sabah saatlerinde uyumlu olmak, anlayış göstermek ve ortaklaşa hareket etmek için daha fazla çaba göstermek gerekecek. Akşam saatlerinde daha esnek ve değişikliğe açık olacağız. 
Koç'lar para konularında düşünceli hareket etmeli. Aşırı harcamalardan kaçınmalı ve ileriye dönük yatırımlara önem vermeye bakmalılar. Boğa'lar çok dikkat çekiyor. Yeni düşünceler ve istekler öne çıkarken, kararlı da olmalılar. Duygusal anlamda onları etkileyen konulara karşı ılımlı olunmalı. İkizler biraz düşünceli olabilirler. Olayların akışını sakin izlemeli ve gereksiz endişelerden uzak kalmalılar. Yengeç'ler şanslı bir günde olacaklar. Birtakım engelleri aşmak için destek görmek onları mutlu ediyor. Bu imk nı grup çalışmalarında da kullanmalılar. Aslan'lar için iş hayatında ılımlı ve yapıcı olmaları gereken bir gün. Enerjilerini doğru kullanarak bu konudaki gelişmeleri lehlerine çevirmek mümkün. İnatçılıktan kaçınmalılar. Başak'lar düşüncelerini rahat biçimde ortaya koyabilecekler. Yolculuklar için bugün de uygun şartlar var. Eğitimle alakalı kalıcı kararlar almaktan yana hareket etmeleri gerekir. 
Terazi'ler borç-alacak konularında özenli olmalı ve riske girmemeli. Planlarında birtakım terslikler yaşanabilir. Duygusal kararları ise onları zorlayıcı olabilecek. Akrep'ler dikkat çekmek için daha fazla uğraşmak durumunda. Evlilik ve ortaklıkla ilgili konularda alınganlık göstermek yerine, yapıcı yanlarını kullanmalılar. Yay'lar aynı anda pek çok işi sonuçlandırmaya çalışacak. İş ortamında verimli düzenlemeler yapabilir ve yeni teknikler deneyebilirler. Oğlak'lar bugün daha rahatlar ve kendilerini güvende hissediyorlar. Bir taraftan gevşemenin yollarını ararken, çocuklarla ilgili konularla meşgul olmaları gerekebilecek. Kova'lar son derece yoğunlar. Tamamlanması gereken birçok konuyla ilgililer. Yakınların desteğini alarak kendilerine zaman yaratabilirler. Balık'lar için iletişim konuları ön planda olacak. Sözleriyle ilgi toplarken, eğitimle ilgili yeni kararları onları cesaretlendiriyor. 


</TEXT>
</DOC>
