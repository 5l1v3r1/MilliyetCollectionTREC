<DOC>
<DOCNO> 375412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur16.html </URL>
<DATE> 2005/09/03/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Emniyet Genel Müdürlüğü Silah ruhsatlarından vakfa para alınmıyor 
</HEADLINE>
<TEXT>

     Emniyet Genel Müdürlüğü, silah ruhsatı ve av tüfeği tezkeresi alanlardan polis vakfı adına her hangi bir ücret alınmadığını bildirdi. 
     Emniyet Genel Müdürlüğü'nden yapılan yazılı açıklamada, silah ruhsatı alanlardan Türk Polis Teşkilatını Güçlendirme Vakfı adına bağış alındığına dair gazetelerde çıkan haberlerin doğruyu yansıtmadığı kaydedildi. 
     Açıklamada, Türk Polis Teşkilatını Güçlendirme Vakfı'nca herhangi bir ad altında silah ruhsatları ve av tezkeresi için hiçbir ücret alınmadığı vurgulanılarak, ''Silah ruhsatları ve av tezkereleri il emniyet müdürlüklerince vatandaşlara ücretsiz olarak verilmektedir'' denildi. 
     
</TEXT>
</DOC>
