<DOC>
<DOCNO> 389387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/spor/spo00.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Evdeki yabancı 
</HEADLINE>
<TEXT>


Galatasaray şampiyonluğa oynuyor, tribüne sadece 10 bin kişi çekiyor. Onlar da destek değil, köstek oluyor. Taraftarla yönetim arasındaki soğuk savaş takıma zarar veriyor. Ali Sami Yen, yavaş yavaş Cim - Bom için cehenneme dönüşüyor 

EDİZ SIRAPINAR 


Bir takım düşünün. 100 yıllık tarihinde en iyi sezon başlangıcını yapmış. Bir eli yağda, bir eli balda, her istediğine ulaşan, reformlarıyla sürekli arayı biraz daha açan ezeli rakibi Fenerbahçe ile şampiyonluk yarışına soyunmuş. Geride kalan 10 haftaya baktığınızda seyir zevki ağır basan taraf olmuş. 
Evet Galatasaray'dan bahsediyoruz... Para ve yönetim sancılarını futboluyla geri planda tutan, ancak en büyük gücü olan taraftarından nedeni bilinmez bir şekilde hızla kopan bir takımdan... 10 bin seyirciyi zor bulan koca bir camiadan... 

Tablo çok acı 
Tribünler Başkan Özhan Canaydın ve arkadaşlarının politikalarından, icraatlarından, transferlerinden memnun olmayabilir, kendilerini temsil eden kişilerin kriz yönetimlerinin zayıflığından yakınabilir, ama bunun cezasını kesinlikle yüreğini, parasını, zamanını harcadığı, neredeyse birlikte yatıp kalktığı renklere kesmek ne derece akıl k rı Denizlispor maçında yaşanan tablo gerçekten çok acı. Hakeme küfür, rakiplere küfür, yönetime küfür. Koltuk kırmalar, yöneticilere saldırmalar bu ülkeye ilkleri yaşatan, çağdaşlaşmanın kapısını aralamış bir camiaya ne kadar yakışıyor Galatasaray seyircisi ne istiyor Futbolcuların kendilerine en fazla ihtiyaç duyduğu dakikalarda destek yerine öfke kusuyor. Maç dışında her şeyle ilgileniyor, takımı kaderi ile baş başa bırakıyor. İkinci Başkan Ergun Gürsoy'un, "Bunlara 50 bin kişilik stat yapsan ne olacak" sözleri köprülerin çoktan atıldığını kanıtlıyor. Keskin sirke küpüne zarar. Ali Sami Yen artık rakipler için değil, takım için cehenneme dönüşüyor. 

Araya giren devler 
Bu arada uzun süre sonra dört büyük kulübün arasına giren Sivasspor, Erciyesspor ve Kayserispor'u da ayakta alkışlamak gerek. Başarılarının sırrı duygusal değil, akıllı alınan kararlar. Hayale değil, gerçeğe yatırılan paralar. Herkesin yerinin ve rolünün kesinlikle belirlendiği iş bölümüne dayalı bir kent kültürü. Hiçbiri maceraya, yanılgıya, hataya yer bırakmıyor. 
Sivasspor topladığı 21 puanla zivreye tutunuyor. İnmeye de niyetleri yok gibi. Bu gidişin saman alevi olmadığı, ligin yeni ekibinin Lorant yönetiminde daha çok canlar yakacağı kaçınılmaz bir gerçek. Kayseri'de Ertuğrul Sağlam, Erciyes'te Mustafa Uğur kısıtlı imkanlara rağmen mükemmel sofralar kurarak alkışı fazlasıyla hak ediyor. 

HAFTANIN PORTRESİ 
M.Yozgatlı F.Bahçe 
Kötü futbolcu değildi. Forma giydiği maçların çoğunda önemli katkılar verdi. Ancak takımın vazgeçilmezleri arasına bir türlü giremedi. Buna rağmen sabretti, küsmedi, hocasının kararlarına saygı gösterdi. Sonunda muradına erdi. Malatya'da öyle bir gösteri sundu ki, herkesi büyüledi. Attığı iki gol, enerjisi, hem ofansif, hem defansif anlayıştaki becerisi onu haftanın yıldızı yapmaya fazlasıyla yetti. 

HAFTANIN KARMASI 
Fadel K.Erciyes 
Hayrettin Sivas 
İsmail G. G.Birliği 
B.Bölükbaşı Kayseri 
Muhammed Sivas 
Mikka Denizli 
M.Yozgatlı F.Bahçe 
Douglas Ç.Rize 
A.Hassan Beşiktaş 
Mehmet Çakır G.Birliği 
Umut A.Gücü 

HAFTANIN TAKIMI 
Gençlerbirliği 
Manisa deplasmanında etkili, agresif, tempolu futbolunun karşılığını üç golle almasını bildi. Sivas yenilgisini telafi etti. Takımın iştahı gelecek haftalar için umut verdi, Gençlerbirliği'nin bundan böyle kolay kolay teslim olmayacağını gösterdi. 

HAFTANIN HOCASI 
Mesut Bakkal G.Birliği 
Neredeyse dibe oturmuş, demoralize olmuş bir takıma kısa sürede hayat vermesini bildi. Zaman zaman başına beklenmedik aksilikler de geldi. Ancak yılmadan, usanmadan Gençlerbirliği'ne o özlenen havasını geri getirdi. Manisa deplasmanındaki taktiği ve oyunu okuma beceresi çok iyiydi. 

HAFTANIN HAKEMİ 
Yılnur Önen 
Malatya-Fenerbahçe maçını hatasız yönetti. Pozisyonlara yakındı, tartışmalı kararlardan uzak kaldı. Yardımcılarıyla iyi anlaştı. İki takım oyuncularının da iyi niyetli futbol anlayışı zor gibi gözüken doksan dakikayı kolay tamamlamasını sağladı. 

Hakem notları Trabzon-K.Erciyes Fırat Aydınus 7.3 A.Gücü-Ankara Bülent Demirlek 7.9 Kayseri-Samsun Tolga Özkalfa 8.1 G.Saray-Denizli Selçuk Dereli 7.8 V. Manisa-G.Birliği Serdar Tatlı 7.5 Malatya-Fenerbahçe Yılnur Önen 8.2 Gaziantep-Ç.Rize Süleyman Abay 7.9 Konya-Beşiktaş Yunus Yıldırım 7.7 Sivas-Diyarbakır M.Fatih Gökçe 7.7 

GOL KRALLIĞI 10 Gol Ümit Karan G.Saray 7 Gol Gökhan Kayseri 6 Gol Alex F.Bahçe , Cenk İşler K.Erciyes , Jaba Ankara 5 Gol Anelka, Nobre F.Bahçe , Serkan Aykut, Kais Samsun , Necati G.Saray , Umut A.Gücü 4 Gol Fatih Tekke Trabzon , Meduna V.Manisa , Lazarov G.Antep , İlyas D.Bakır , Tita Ankara , Okan Ç.Rize , Anderson Sivas 

GOL PASI 8 Asist Hasan Şaş G.Saray 5 Asist Gökhan Kayseri 4 Asist Alex F.Bahçe , Timuçin K.Erciyes , Bülent Bölükbaşı Kayseri , Kais, Musa Samsun 3 Asist Ümit F.Bahçe , Celil Samsun , Ceyhun Konya , Erdal, Lazarov G.Antep , Musa Kuş, Hayrettin, Cem Karaca Sivas 

KART CEZALILARI 
KIRMIZI KART Cesar K.Erciyes , Wederson Ankara , Özgür V.Manisa , İlyas D.Bakır 
SARI KART Orhan Ak G.Saray , Koray Beşiktaş 

HAFTANIN SONUÇLARI 
Malatya - F.Bahçe 0-3 
M.Yozgatlı Dk. 35 ve 41, 
Tuncay Dk. 65 
G.Saray - Denizli 1-1 
Hasan Şaş Dk. 7, Mikka Dk. 69 
Konya - Beşiktaş 0-1 
Ahmed Hassan Dk. 71 
Trabzon - K.Erciyes 0-0 
V.Manisa - G.Birliği 0-3 
Mehmet Çakır Dk. 20, Erhan Dk. 35, Bogdanovic Dk. 89 
G.Antep - Ç.Rize 1-1 
Okan Dk. 65. pen, Ekrem Dk. 85 
Sivas - D.Bakır 4-1 
Anderson Dk. 37, Hayrettin Dk. 56, Muhammed Dk. 65 ve 68 pen., 
Serdar Dk. 86 
A.Gücü - Ankara 3-2 
Umut Dk. 21 ve 90 5, Tita Dk. 54, Jaba Dk. 64, İlhan Dk. 90 
Kayseri - Samsun 6-3 
Fatih Ceylan Dk. 8, Rodic Dk. 15 ve 38, Mehmet Topuz Dk. 26, Kais Dk. 29, Celil Dk. 48, Gökhan Dk. 57, 
Rafael Dk. 60, B.Bölükbaşı Dk. 76 

Haftanın maçları 
TÜRKİYE KUPASI 
Bugün 20.00 Trabzon-Kayseri, Denizli-Altay, Yarın 15.00 Sarıyer-Samsun, 19.00 Konya - Beşiktaş, 20.00 Diyarbakır-Malatya, Gaziantep-Erciyes, 21.15 Ankaragücü-Fenerbahçe, 27 Ekim Perşembe 20.00 Galatasaray-Mersin İ.Y. 

11. HAFTA 
28 Ekim Cuma 20.00 Denizli-Trabzon, 29 Ekim Cumartesi 20.00 Ankaraspor-Malatya, Fenerbahçe-Gaziantep, 30 Ekim Pazar 14.00 Gençlerbirliği - Galatasaray, Samsun-Erciyes, Diyarbakır-V.Manisa, Kayseri-Konya, Ç.Rize-Sivas, 20.00 Beşiktaş-Ankaragücü 


</TEXT>
</DOC>
