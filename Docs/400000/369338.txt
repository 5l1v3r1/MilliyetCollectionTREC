<DOC>
<DOCNO> 369338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur09.html </URL>
<DATE> 2005/08/12/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sivas katliamı sanığı için kırmızı bülten... 
</HEADLINE>
<TEXT>

     Emniyet Genel Müdürlüğü Sözcüsü Ramazan Er, Sivas katliamı sanığı Muhammed Nuh Kılıç, hakkında kırmızı bülten çıkarıldığını açıkladı. 
     1993 yılında 37 kişinin yakılarak öldürüldüğü Sivas katliamının hükümlülerinden Muhammed Nuh Kılıç, geçtiğimiz hafta Almanya'da ortaya çıkmıştı. 
     Bunun üzerine, emniyet, Kılıç'ın iadesi için Adalet Bakanlığı ile temasa geçti. Polis yetkilileri, Kılıç'ın kendisine verilen 7.5 yıl hapis cezasını ağır bulduğu için Almanya'ya kaçtığını söyledi. 
     Almanya'dan oturma izni de alan Kılıç, "Sivas'ta büyük bir provokasyon ve kışkırtma vardı, ondan dolayı cereyan etti. Bana verilen cezayı hak etmedim" demişti. 
     Mahkum edildikten sonra bir süre Türkiye'de gizlendiğini anlatan Kılıç, ardından Kıbrıs'a kaçarak bir yıl çeşitli fabrikalarda çalıştığını, daha sonra Türkiye'ye dönerek Almanya'ya kaçtığını söylemişti. 
     
</TEXT>
</DOC>
