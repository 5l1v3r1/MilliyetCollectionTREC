<DOC>
<DOCNO> 390625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/spor/spo30.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Anderlecht'e Serhat yetmedi 
Serhat Akın'ın forma giydiği Anderlecht, son lig maçında Lokeren ile deplasmanda 2-2 berabere kaldı. Milli futbolcumuz maçın 31. dakikasında attığı golle takımını öne geçirdi ve devreyi Andertecht 1-0 galip kapandı. 63'te Carlos skoru eşitledi, 80'de Wilhelmsson Anderlecht'i bir kez üstün duruma getirmesine rağmen 86'da Diallo maçın sonucunu belirledi. 

Ülkerspor'a yeni ABD'li 
Basketbol Ligi'nin iddialı ekibi Ülkerspor, ABD'li Jerome Beasley ile prensipte anlaşmaya vardı. Genel Menajer Hakan Artış, görüşme halinde oldukları Beasley ile bir sorun çıkmaması halinde resmi sözleşme imzalayacaklarını açıkladı. 25 yaşındaki ABD'li oyuncunun forvet olarak görev yaptığı bildirildi. 

Hidayet ve Zaza mağlup 
NBA'de sezon öncesi hazırlık maçları tüm hızıyla devam ediyor. Hidayet'in forma giydiği Orlando Magic, Miami Heat'e 104-90 yenildi. Maça ilk 5'te başlayıp, 28 dakika sahada kalan Hido 14 sayı, 8 ribaunt ve 3 asistle iyi bir performans sergiledi. Gürcü asıllı Türk vatandaşı Zaza Pachulia ise Atlanta'nın, Memphis'e 99-84 yenildiği maçta 8 sayı, 8 ribaunt, 3 asist ve 1 top çalmayla oynadı. 

Filede derbi günü 
Bayanlar Voleybol Birinci Ligi'nde sezonun ilk derbi maçı bugün B Grubu'nda ezeli rakipler Fenerbahçe ile Galatasaray arasında oynanacak. Burhan Felek Spor Sitesi Salonu'ndaki karşılaşma, saat 19.00'da başlayacak. Galatasaray, geride kalan 2 maçta 1 galibiyet ve 1 yenilgi alırken, Fenerbahçe ise yaptığı 2 maçtan da mağlubiyetle ayrıldı. 

Kupanın en iyileri 
MERKEZ Hakem Komitesi, Türkiye Kupası'nda maç yöneten hakemlerin notlarını açıkladı. En yüksek notu, 8.2 ile Gaziantep- Erciyes maçını yöneten Oktay Demiray ve Ankaragücü-Fenerbahçe karşılaşmasının hakemi Mustafa Çulcu aldı. En düşük notlar ise 7.4 puanla Denizlispor-Altay maçında düdük çalan Vedat Tan ile Trabzonspor-Kayserispor mücadelesini yöneten Metin Tokat'ın oldu. 

TV'DE BUGÜN 
15.00 Tottenham - Arsenal TV8 
16.00 Tuborg - F.Bahçe NTV 
18.00 Hamburg - Schalke 04 NTV 
19.15 M.Brough - M.United TV8 
21.00 Real Betis - Real Madrid NTV 
21.30 Milan - Juventus TV8 
23.00 A.Bilbao - Celta Vigo NTV 



</TEXT>
</DOC>
