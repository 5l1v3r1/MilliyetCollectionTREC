<DOC>
<DOCNO> 355181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur05.html </URL>
<DATE> 2005/06/24/ </DATE>
<TIME> 02.30 </TIME>
<AUTHOR>  </AUTHOR>
<HEADLINE>
Vahşet Başını kesip, gövdesini yakmışlar 
</HEADLINE>
<TEXT>

     Atilla MEMİŞ DHA 

      KONYA'nın Akşehir İlçesi'ne bağlı Karabulut Köyü yakınlarında, başı gövdesinden kesilerek ayrılmış, vücudu ise yakılmış erkek cesedi bulundu. 
     Karabulut Köyü yakınlarında Akşehir Belediyesi'ne ait çöplükte kağıt toplayanlar, çuval içerisine konulmuş kesik bir baş buldu. Kurtlanarak çürüdüğü belirlenen kesik baş, polise bildirirken, çöplük içerisinde geniş çaplı araştırma yapıldı. Polis ve jandarma ekiplerinin yaptığı arama sonucu kesik başa ait vücut ise yanmış bir şekilde 500 metre ilerinde ortaya çıktı. 
     Cesedin bir erkeğe ait olduğu belirlenirken olayın yaklaşık 3 ay önce gerçekleşmiş olabileceği bildirildi. Parçalanmış erkek cesedi otopsi yapılmak üzere İstanbul Adli Tıp Kurumu Morgu'na gönderildi. Kimliği belirlenemeyen cesetle ilgili soruşturma devam ediyor. 
     
</TEXT>
</DOC>
