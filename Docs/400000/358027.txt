<DOC>
<DOCNO> 358027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko11.html </URL>
<DATE> 2005/07/04/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
8. Avrasya ekonomi Zirvesi, İstanbul'da başlıyor... 
</HEADLINE>
<TEXT>

     8. Avrasya Eknomi Zirvesi, yarın İstanbul'da başlayacak. 
     Marmara Grubu Stratejik ve Sosyal Araştırmalar Vakfı'ndan yapılan açıklamaya göre, Vakıf tarafından bu yıl 8.si düzenlenen zirveye 30 ülkenin temsilcileri katılacak. 
     Bakü-Tiflis-Ceyhan Boru Hattı Projesi'yle alternatif enerji koridorlarının gündeme getirileceği zirvenin yarın yapılacak enerji oturumunda Azerbaycan, Bulgaristan, Moldovya, Arnavutluk, Moğolistan ve Türk yetkililer konuyu tartışacak. 
     TBMM Başkanı Bülent Arınç, Devlet Bakanı Kürşad Tüzmen, İçişleri Bakanı Abdülkadir Aksu, Enerji ve Tabii Kaynaklar Bakanı Hilmi Güler ve 9. Cumhurbaşkanı Süleyman Demirel'in katılmasının beklendiği zirvenin ilk gün toplantılarına, Türkmenistan Cumhurbaşkanı Yardımcısı Kurban Berdi Muhammed, Slovakya Başbakan Yardımcısı Pal Csaky, Romanya Başbakan Yardımcısı Gheorghe Copos ile Sırbistan Karadağ Başbakan Yardımcısı Jusuf Kalemperovic'in de katılacağı bildirildi. 
     
</TEXT>
</DOC>
