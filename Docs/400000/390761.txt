<DOC>
<DOCNO> 390761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/ekonomi/eko03.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
OBA Makarna geri döndü 
</HEADLINE>
<TEXT>



Gaziantep'in bilinen en eski markası olan ve yaklaşık 40 yıllık bir geçmişe sahip olan 'OBA Makarna' bir süre önce aynı isimle yeniden üretime başladı. 
Ekonomik nedenlerden ötürü üretime 3 yıl ara vermiş olan OBA Makarna'nın yeni Yönetim Kurulu Başkanı Musa Özgüçlü, "Oba Türkiye'ye mal olmuş bir markadır. OBA' yı yeniden faaliyete geçirdiğimiz için mutluyuz" dedi. 
Üretim tesislerine ciddi anlamda teknolojik yatırım yaptıklarını ve büyümeye devam edeceklerini, ürün yelpazesini geliştireceklerini belirten Özgüçlü, şöyle konuştu 
"Hızla oluşturacağımız bayilik sistemi ile kısa sürede ülke genelinde büyük bir potansiyele yeniden sahip olacağımız inancındayız. Amacımız OBA'nın bir an önce tüketici ile buluşmasını sağlamak. Bir süre üretime ara vermesi nedeniyle pazar kaybına uğradı. Ama üretime geçtiğini duyan eski bayilerimiz arayarak yeniden bayilik istiyorlar. Hızla oluşturduğumuz bayilik sistemi ile kısa sürede tüm ülke genelinde büyük bir potansiyele sahip olacağımız inancındayım. Kısa zaman içinde yerel ve ulusal bazda tanıtım faaliyetlerine başlıyoruz. Ürünlerimiz bir çok bölgede satılmaya başlandı. Makarna üretim tesislerine ciddi anlamda yatırım yaptık, ilk etapta üretim tesislerinde büyümeye gideceğiz." 



</TEXT>
</DOC>
