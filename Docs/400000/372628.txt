<DOC>
<DOCNO> 372628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/astro/index.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İnat işleri karıştırır 
</HEADLINE>
<TEXT>

Bugün ilişkilerimize çok daha fazla önem vermeliyiz. Maddi konularda çekişmeler ve huzursuzluklar olabilir. İnatçı davranmak işleri daha karmaşık hale getirebilir. Yanılgılara açık bir gündeyiz. 

Koç'lar maddi alanda başarıya yakınlar. Ellerindeki birikimleri daha iyi kullanacakları fırsatların üzerine gitmeleri gerekli. Harcamalar ise abartılmamalı. Boğa'lar son derece ön plandalar. Yeni girişimler onları meşgul edeceğe benziyor. Kararlı olduklarında başarı kolay gelecek. İkizler geçmişte yaşananlardan fazla etkilenmemeli. Gereksiz yere yıpranmak onlara zarar verebilir. İşlerine yönelmeliler. Yengeç'ler ortaklaşa alanda daha fazla çaba göstermeli. İyimser planlar yapmak kolay, ancak gerçekçi olmaları da lazım. Aslan'lar hiçbir konuda aceleci olmamalı. İş hayatında kaçmaması gereken fırsatlar bulunuyor. Üstlerle ilişkilerinde çok dikkatli olmalılar. Başak'lar şanslı ve akıcı enerjiler altındalar. Somut adımları, eğitimle ilgili gelişmeleri olumlu etkiliyor. 
Terazi'ler ortaklaşa alanda şansını fazla zorlamamalı. Fazla beklentiye girmek yerine bir süre beklemeyi tercih etmeliler. Akrep'ler ikili ilişkilerde güven arıyor. Bu nedenle ılımlı ve yapıcı yanlar kullanılmalı. Ortaklaşa projelerde ise düşünerek hareket etmeliler. Yay'lar detay gerektiren konulara takılabilirler. Yenilikler denemeleri onları verimli kılıyor. Bugün sağlık konusunda çok daha dikkatli olunmalı. Oğlak'lar için gevşemeye ihtiyaç duydukları bir gün. Yorucu bir temponun ardından huzur bulmak isteyecekler. Kova'lar huzursuz olacakları koşullara fazla direnmemeli. Kendilerini eve ait konulara vererek, onları yoran hadiselerden uzaklaşmaları gerekiyor. Balık'lar haberleşme ve iletişim konularında yeniliklere açıklar. Yakınlarını ilgilendiren konular onları yorabilecek. 
</TEXT>
</DOC>
