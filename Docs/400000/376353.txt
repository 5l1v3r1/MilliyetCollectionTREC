<DOC>
<DOCNO> 376353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun33.html </URL>
<DATE> 2005/09/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Rumsfeld, Ekim'de Çin'e gidecek 
</HEADLINE>
<TEXT>

     ABD Savunma Bakanı Donald Rumsfeld, ekimde Çin'in başkenti Pekin'e ilk ziyaretini yapacak. 
     Çin'i ziyaret eden ve Çin ordusu komutanlarıyla görüşen Amerikalı Oramiral William Fallon, Rumsfeld'in ekimde ziyaretiyle ilgili ayrıntılı bilgi vermedi, sadece Amerikalı bakanın Çin Savunma Bakanı ile görüşeceğini söyledi. 
     Rumsfeld, ordusunu günden güne kuvvetlediren Çin'in ''tehdit'' olduğunu eskiden söylemiş, ancak iki ülke ilişkileri iyi düzeyde tutulmuştu. 
     Çin savaş uçağıyla 2001'de kazayla çarpışan bir Amerikan istihbarat uçağının Çin'in Haynan ardasında 11 gün rehin tutulması üzerine soğuyan ilişkiler, sonradan yine rayına oturtulmuştu. 
     ABD Savunma Bakanı'nın ziyareti, Çin Devlet Başkanı Hu Jintao ile ABD Başkanı George Bush'un yakında ABD'de görüşecek olması nedeniyle de önem taşıyor. 
     Bu arada Çin'i ziyaret eden Amerikalı Oramiral Fallon, Mao'dan beri resmi adıyla Çin Halk Kurtuluş Ordusu'nun Genelkurmay Başkanı Orgeneral Liang Guanglie ve Çin Komünist Partisi'nin ordu denetçisi Orgeneral Guo Boşiong ile görüştü. 
     Amerikalı Oramiral, Çin'in muazzam ekonomik büyüme mucizesinde ordusunun da etkin modern silah gücüne kavuşmasının normal olduğunu söyledi. Oramiral Fallon, Çin'in ABD'nin karşıtlığından endişe duyması konusunun önemsiz olduğunu belirterek, ''Bu mesele dışında ilişkileri geliştirmek için ele alacağımız çok şey var'' dedi. 
     
</TEXT>
</DOC>
