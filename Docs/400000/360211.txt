<DOC>
<DOCNO> 360211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonyas18.html </URL>
<DATE> 2005/07/11/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Almanlar yeteri kadar gülmüyor... 
</HEADLINE>
<TEXT>

     Almanya’da yapılan bir kamuoyu araştırması, Almanların yeteri kadar gülmediğini ortaya koydu. 
     Emnid Enstitüsü tarafından yapılan, 1007 kişinin katıldığı ve sonuçları Zeitwissen dergisinde yayınlanan araştırma sonucu, katılımcıların üçte birinin uzun zamandır gülmediğini belirlendi. 
     En az gülen yaş grubunun eğitim seviyesi düşük 50-59 yaş arası olduğunu, 14 yaşından büyük katılımcıların yüzde 92’sinin daha çok gülme ihtiyacı hissettiğini belirten derginin şef redaktörü Christoph Drösser, "Gülmek kuşkusuz çok önemli ve sağlımız üzerinde çok etkili" açıklamasını yaptı. 
     Gülmeyen Almanların gülmelerini kolaylaştırmak üzere ülke çapında 32 tane "gülme kulübünün" açıldığı, bu kulüplerde yoga benzeri 
     teknikler kullanılarak "gülememekten mustarip" kişilerin gülmeye teşvik edileceği kaydedildi. 
     
</TEXT>
</DOC>
