<DOC>
<DOCNO> 382114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/magazin/axmag01.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yaşıtlarım geleceği içki ve otta arıyor' 
</HEADLINE>
<TEXT>


Hülya Koçyiğit'in büyük torunu Neslişah Alkoçlar, Elele dergisinin ekim sayısına çarpıcı açıklamalarda bulundu 

MAGAZİN SERVİSİ 

Hülya Koçyiğit'i, küçük torunu Aslışah'la reklamlarda görmeye başladığımız şu günlerde Elele dergisi büyük torun Neslişah Alkoçlar'a ekim sayısında geniş yer ayırdı. 
İngiltere'de İş İdaresi okuyan 17 yaşındaki Neslişah, "4 yıl önce İngiltere'ye gittim. Çünkü maalesef yaşıtlarım burada çok dejenere olmuş buna ayak uyduramazdım" dedi. 

'14-15 yaşında, sigarayla' 
Neslişah, Bursa, İstanbul, Londra üçgeninde yaşadıklarını ise şöyle anlattı "Bursa'da herkes çok doğal, oysa İstanbul'da sürekli dedikodu ortamı var çarkın içinde sen de dönüyorsun. Normalde baba para verir, yersin, eğlencene bakarsın. Ben öyle değilim. AIDS kampanyası yaptım. Arkadaşlarımla tişört tasarlayıp sattım. Sanırım Türkiye'de aynı anda snowboard ve kayakta milli olmuş ilk ve tek sporcuyum." 
Neslişah, yaşıtlarının durumunu da şu çarpıcı sözlerle dile getirdi "İçki ve sigara dışında, konuşulması gereken bir konu da uyuşturucular. Mesela 'ot' esrar kullanıyorlar. Erkekleri geçin kızların durumu çok fena. 14-15 yaşında mini etekli, elinde sigaralı kızlar barlarda. Çok çirkin ve basit bir görüntü. " 


</TEXT>
</DOC>
