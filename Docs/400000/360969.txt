<DOC>
<DOCNO> 360969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun11.html </URL>
<DATE> 2005/07/14/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
ABD, intihar saldırılarından korkuyor 
</HEADLINE>
<TEXT>

     Londra’da yaşanan terör eylemlerinin ardından Amerika da intihar saldırıları ihtimaline karşı alarmda. 
     11 Eylül’ün üzerinden 4 yıl geçmişken, Londra’da 
     yaşanan saldırılar, Amerika’da intihar saldırısı korkusu sardı. Miami Polis Şefi John Timoney, "Daha önce bu tarzda bir saldırıyla karşılaşmadık ancak Londra’da yaşananlar, bu ihtimali çok da uzak tutmuyor" dedi. USA Today gazetesinde yer alan habere göre, Los Angeles Polis Şefi William Bratton ise metrolarda ya da alışveriş merkezlerinde meydana gelebilecek küçük bir eylemin bile korku yaratabileceğine dikkat çekti. Timoney de "İnsanlar böyle bir saldırı sonrasında hiçbir yerde güvende olmadıklarını düşünebilirler" dedi. Amerikan İç Güvenlik Bakanlığı, toplu taşım araçlarında terör alarmı seviyesini yükselttirken, yerel polis teşkilatları ise metroplatformlarına ve otobüslere daha fazla polis yerleştirdi. 
     
</TEXT>
</DOC>
