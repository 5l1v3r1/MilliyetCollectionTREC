<DOC>
<DOCNO> 399213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun14.html </URL>
<DATE> 2005/11/30/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
AP Türkiye raportörü Futbolcular Türkiye'nin AB'deki imajını zedeledi 
</HEADLINE>
<TEXT>

     BRÜKSEL ANKA 

Türkiye-İsviçre futbol maçında yaşanan görüntüler Türkiye’nin Avrupa Birliği’ndeki imajını bozdu. 
     Türk yetkililer, ülkenin FIFA’dan alacağı cezayı azaltmak için Zürih’te çaba gösterirken Türkiye-İsviçre maçında yaşananlar Avrupa Parlamentosu’ndan ses getirdi. 
     Avrupa Parlamentosu Liberal Grup Başkanı Graham Watson ise FIFA’nın ırkçılığa karşı etkin mücadele etmesi gerektiğini belirtirken, AB Türkiye Raportörü Camiel Eurlings, "Futbolcular büyükelçidirler, Türk futbolcular bunu yapamadı, ülkelerinden özür dilemeliler" dedi. 
     
     FUTBOLCULAR ÜLKELERİNİN BÜYÜKELÇİLERİDİR 

     Türkiye’nin AB yolculuğuna, hazırladığı rapor ve önerileriyle önemli desteklerde bulunmuş olan AP Türkiye raportörü Camiel Eurlings Türkiye-İsviçre maçını ABHaber’e değerlendirdi. Maç için ABHaber’e "Çok kötüydü" ifadesini kullanan Eurlings, "Futbolcular aslında birer büyükelçidirler. Ülkelerini temsil ederler. Türk futbolcular bu maçta büyükelçi olamadılar" diye konuştu. Eurlings, "Bu oyuncular Türkiye’den özür dilemeliler" dedi. 
     Bu maçta meydana gelen olaylara FİFA tarafından "Son yılların en büyük sorunu" yakıştırmasına ise katılmadığını belirten Eurlings, "Spor insanları biraraya getirmek için yapılıyor, dostluk burda önemli. Ancak spor sahalarında meydana gelen kötü bir olay diğerinden daha kötü diye birşeyi kabul etmiyorum. Futbolda ırkçılık bence en önemli sorunlardan birisi" diye konuştu. 
     
     AP LİBERAL BAŞKANI FIFA IRKÇILIĞA KARŞI ETKİN MÜCADELE 

     ETMELİ Avrupa Parlamentosu Liberal Grup Başkanı Graham Watson, ise ABHaber’in "FIFA Başkanı ve sözcülerinin Türkiye-İsviçre maçını ile ilgili değerlendirmeleri hakkında ne düşünüyorsunuz " şeklindeki sorusunu "Bence futbolda en büyük sorun ırkçılıktır" şeklinde yanıtladı. 
     FIFA’nın bu sorunla kurulduğundan bu yana mücadele ettiğini bildiren Watson, "Avrupadaki futbol sahalarında ırkçılık kol geziyor FİFA’nin en büyük konusu bence ırkçılık ile mücadeledir bu konuya da gerekli hassasiyeti de gösterdiklerini sanmıyorum" dedi. 
     FİFA’ya Avrupa futbol sahalarında görülen ırkçılıkla daha iyi mücadele etme çağrısında bulunan Graham Watson,bu konuda organize bir ırkçılık ile karşı karşıya bulunulduğunu bildirdi. 
     Viyana’daki Avrupa Irkçılığı İzleme Merkezi’nin futbol sahalarındaki ırkçılığı "organize bir hareket" olarak ortaya koyduğuna işaret eden Watson, "Aşırı sağ guruplar ırkçılığı spora kadar taşıdılar. FIFA başkanına konuyu ciddiye almasını tavsiye ediyorum" şeklinde konuştu. 
     
</TEXT>
</DOC>
