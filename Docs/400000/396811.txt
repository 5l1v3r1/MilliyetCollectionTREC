<DOC>
<DOCNO> 396811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur18.html </URL>
<DATE> 2005/11/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Kardan sonra şiddetli yağmur geliyor, havalar ısınıyor 
</HEADLINE>
<TEXT>

     MİLLİYET İNTERNET 

      Yurdun birçok bölgesine yılın ilk karı düşerken, bugün ve yarın etkili olacak kar yağışından sonra şiddetli yağmur geliyor. İstanbul, Ankara, İzmir, Antalya çarşamba ve perşembe günleri yağmur altında... 
     Hava sıcaklığı iki gün düşecek, çarşambadan itibaren ise hissedilir derecede artacak. Sıcaklıklar perşembe günü İstanbul ve Diyarbakır'da 15, Ankara'da 12, İzmir'de 16, Antalya ve Trabzon'da 18, Erzurum'da 6 ve Adana'da 19 dereceye çıkacak. 
     YARIN Edirne, Kıyı Ege, Muğla, Diyarbakır çevresi ve Karadeniz'in kıyısı yağmur alırken Karadeniz'in iç kesimleri, Sivas çevresi ve Doğu Anadolu kar yağışı altında. Kar özellikle Doğu Anadolu'da etkili olacak, iç bölgelerde gece don olayı bekleniyor. 
     ÇARŞAMBA günü yalnızca Bolu çevresi ve Kars'ta kar yağışı var. Marmara, Ege, Batı Akdeniz ve Batı Karadeniz'de yağmur görülürken, yağmur özellikle Trakya ve Kıyı Ege'de şiddetli yağacak. Lodos Ege'de kuvvetli esiyor... 
     PERŞEMBE günü ise yağmur etki alanını genişletiyor. Marmara, Ege ve Batı Akdeniz'de şiddetli yağmur bekleniyor, sel ve su baskınlarına dikkat Batı Karadeniz ve İç Anadolu'nun kuzeyinde de yağmur görülecek. Lodos yine Ege'de kuvvetli esecek... 
     
</TEXT>
</DOC>
