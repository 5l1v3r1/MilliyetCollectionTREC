<DOC>
<DOCNO> 391105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sonsiy07.html </URL>
<DATE> 2005/10/31/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Erdoğan Kıbrıs'ı da pazarlarım 
</HEADLINE>
<TEXT>

     AKP Gaziantep İl Başkanlığı'nın verdiği iftar yemeğinde, muhalefete çatan Erdoğan, İstanbul'da bir alışveriş merkezinin açılışında söylediği "Türkiye'yi pazarlamakla mükellefim" ifadelerini eleştirenlere şöyle yanıt verdi "Siyasette de marketing pazarlama var. Bunu bilmiyorlar. Bilim adamlarına müraccat etsinler siyasette bir pazarlamanın olabileceğini öğrensinler. Ben ülkemi pazarlıyorum. Aynı şeyi KKTC için de söylüyorum." Başbakan, yurtdışı seyahatleri ve AB süreciyle ilgili de şu değerlendirmeyi yaptı "Başbakan turistik seyahatte değildi, milleti için ülkesi için koşuyordu. İzin bile yapmadan. Çok önümüzü kesmek isteyenler oldu. İçerde engeller konuldu. Masada söz verip arkamızdan dürüst davranmayanlar çıktı. Bu şekilde 17 Aralık'a geldik. Ne mücadeleler verildiği kayıtlara girdi. Kitaplar haline gelecek, halkımız da bunu bilecek." 
     
</TEXT>
</DOC>
