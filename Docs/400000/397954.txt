<DOC>
<DOCNO> 397954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/soneko49.html </URL>
<DATE> 2005/11/25/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Geçen hafta hise senetleri yüzde 4.09 prim yaptı... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 4.09 değer kazandı. 
     İstanbul Menkul Kıymetler Borsası'nda İMKB geçen hafta işlemlerinin sonucunda İMKB Bileşik Endeksi, 1,445.58 puan artarak 35,314.31 puandan 36,759.89 puana çıktı. 
     24 ayar külçe altının gram satış fiyatı yüzde 1.64, Cumhuriyet altınının satış fiyatı yüzde 1.74 oranında arttı. 
     Önceki hafta sonu 21.35 YTL olan 24 ayar külçe altının gram satış fiyatı 21.70 YTL'ye, 143.50 YTL olan Cumhuriyet altınının satış fiyatı 146.00 YTL'ye yükseldi. 
     Bugün kapanışta Amerikan Doları'nın satış fiyatı haftalık bazda yüzde 0.88 oranında düşerek 1.3560 YTL'ye, avronunki yüzde 0.75 düşerek 1.5960 YTL'ye geriledi. 
     Yatırım fonlarına katılma belgeleri geçen hafta ortalama yüzde 0.65 oranında artış kaydetti. A tipi endeks haftalık bazda yüzde 2.10, B tipi endeks yüzde 0.24 yükseldi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.24 ile yüzde 0.28 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.27 ve 1 aylık mevduatta yüzde 0.25 oldu. 
     Önceki hafta sonunda ortalama faizleri yüzde 13.9 dolayında olan haftalık reponun net getirisi de yüzde 0.20 olarak gerçekleşti. 
     
</TEXT>
</DOC>
