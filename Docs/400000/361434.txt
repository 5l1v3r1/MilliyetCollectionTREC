<DOC>
<DOCNO> 361434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo24.html </URL>
<DATE> 2005/07/15/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Galatasaray 10 - FC Heudsen 
</HEADLINE>
<TEXT>

     Yeni sezon hazırlıkları çerçevesinde Almanya’dan Belçika’ya geçen Galatasaray, son hazırlık maçında, Belçika İkinci Lig takımlarından FC Heudsen’i 10-0 yendi. 
     Rakip takımın hiçbir varlık gösteremediği maçta, Galatasaray sahaya Aykut, Song, Tomas, Necati, Sabri, Altan, Cihan, Uğur, Iliç, Hakan Şükür ve Orhan Ak ilk 11’iyle çıktı. Maçın ikinci yarısında Yalçın ve Hasan Kabze oyuna dahil oldu. 
     Galatasaray’ın yeni transferi Sasa Iliç, sarı-kırmızılı formayla ilk golünü atarken, Cihan Haspolatlı ve Necati birer, Ümit Karan ve Sabri ikişer, Hasan Kabze ise 3 gol atarak skora katkıda bulundu. 
     Son hazırlık maçını bugün yapan sarı-kırmızılı ekip, yarın İstanbul’a dönecek. 
     Bu arada maç sırasında FC Heudsen’in kalecisi kırmızı kart görerek oyun dışı kaldı ancak, Galatasaray Teknik Direktörü Eric Gerets’in teklifiyle, maçın hakemi de kabul edince, tekrar oyuna girdi. 
     
</TEXT>
</DOC>
