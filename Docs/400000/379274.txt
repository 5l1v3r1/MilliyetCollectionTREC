<DOC>
<DOCNO> 379274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sontur08.html </URL>
<DATE> 2005/09/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Köylüler kuma getiren imamı linç etmek istedi 
</HEADLINE>
<TEXT>

     
     Atilla MEMİŞ AFYONKARAHİSAR, DHA 
     
AFYONKARAHİSAR'ın Sultandağı İlçesi'ne bağlı Çamözü Köyü halkı, evli ve 3 çocuklu imam 42 yaşındaki Ali Karaman'ın, resmi nikahlı eşinin üzerine kuma getirmesiyle ayaklandı. Yatsı namazından sonra bir grubun linç girişiminden, köydeki bazı yaşlı vatandaşlar tarafından güçlükle kurtarılan imam Ali Karaman hastaneye kaldırıldı, ailesi de oturdukları cami lojmanını boşaltarak köyden ayrıldı. 
     Sultandağı'na bağlı Çamözü Köyü'nde oturan Baki Çoban, 2 yıllık eşi Fatma Çoban'dan şiddetli geçimsizlik nedeniyle geçen haziran ayında boşandı. Boşanmanın ardından kızlık soyadını alan ve Sultandağı'ndaki yakınlarının yanına yerleşen Fatma Çivi, geçen hafta Çamözü Köyü'nün imamı evli ve 3 çocuk babası Ali Karaman'a ikinci eş olarak geldi. Üç çocuğu olan imam Karaman'ın görev yaptığı köyden stelik arkadaşı olan Baki Çoban'dan boşanan Fatma Çivi'yi, resmi nikahlı eşinin üzerine kuma getirmesi köylüleri kızdırdı. Ancak tepkilere karşın, daha önce Baki Çoban ile evlenirken imam nikahını kıydığı Fatma Çivi ile bu sefer kendisine imam nikahı yaptı. İmam Karaman, arkadaşının eski eşi Fatma Çivi'yi eşi ve 3 çocuğu ile birlikte oturduğu lojmana getirdi. 
     Fatma Çivi'nin boşandığı eşi Baki Çoban, eski eşinin arkadaşı Ali Karaman'ın evine kuma gittiğini öğrenince çılgına döndü. Önceki gece yatsı namazı öncesi camiye gelen Baki Çoban, imam Ali Karaman ile tartışmaya başladı. Ali Çoban, araya girenlere Bu adam bir de imam olacak. Boşandığım eşimi kuma getirdi. Böyle ahlaksız imam olur mu '' diye bağırarak imamın üzerine yürüyünce köylüler de onunla birlik olup imam Ali Karaman'a saldırdı. 
     Öfkeli kalabalığın linç etmek istediği imam Ali Karaman'ı saldırganların elinden güçlükle alan köyün yaşlıları, onu bir eve kapatarak can güvenilğini sağladı. Ardından köyde olay çıktığı jandarmaya bildirildi. Köye gelen jandama ekibi, linç girişimi sırasında yaralanan imam Ali Karaman'ı hastaneye kaldırırken, resmi nikahlı eşi, 3 çocuğu ve kuma Fatma Çivi'yi can güvenlikleri olmadığı için köyden çıkardı. 
     Köylüler tarafından linç edilmek istenen imam Ali Karaman, bir haftalık izne ayrılırken, Sultandağı Müftülüğü ve Sultandağı Cumhuriyet Savcılığı olayla ilgili soruşturma başlattı. Bu arada imam Karaman'ın lojmandaki eşyası bir kamyona yüklenerek, resmi nikahlı eşi, 3 çocuğu ve kuma Fatma Çivi'nin Sultandağı'nda kaldıkları eve gönderildi. 
     
     KÖYLÜLER NE DİYOR 
     Çamözü Köyü Muhtarı Mustafa Kara ise olaydan üzüntü duyduklarını söyledi. İmam Ali Karaman'ın bir din adamına yakışmayan iş yaptığını söyleyen Kara, Köylülerimizden Baki Çoban'ın eski eşini kuma getirmiş. Bu olayı sorunca İmam nikahı kıydık’ dedi. İmam zaten evli ve 3 çocuğu var. Köylüye nisbet yapar gibi bir durum oldu. Yatsı namazı öncesi olay patlak verdi'' dedi. Durumu Sultandağı Müftülüğü'ne intikal ettirdiklerini söyleyen Muhtar Kara, İmam Ali Karaman köydeki görevinden alınmıştır. Bu hocaefendi köyümüzde 2 yıldır görev yapıyordu. Tabi ahlaki yönden toplumsal yapımıza ters düşen bir durumdur. Dostluk yaptığı arkadaşının eski eşini kuma olarak evine getirmesi köylü tarafından hoş karşılanmadı'' dedi. 
     İmam Ali Karaman'la daha önce arkadaş olduklarını, kendisinin boşadığı kadını kuma olarak evine getirdiğini öğrenince şoke olduğunu belirten Baki Çoban ise şöyle dedi 
     İlk eşim 3 yıl kadar önce vefat etti. Dostlarımızın vasıtasıyla, daha önce eşinden boşanan Fatam Çivi ile Sultandağı'nda resmi nikahımızı yapıp köye geldik. Bizim imam nikahımızı da köy camisinin imamı olan çok sevdiğim arkadaşım Ali Karaman kıymıştı. Benim çok yakınımdı. Her gün ya onlar bize gelir, ya biz onlara giderdik. Nasıl oldu anlayamadım ama eşim Fatma ile geçimsizlik başladı aramızda. Her yaptığım suç olmaya başladı. Sonunda boşandık ve o Sultandağı'na döndü. Aradan birkaç ay geçti benim eski eşim köye gelmiş hem de nikahımızı kıyan imam Karaman'a kuma olmuş. Bunlar ben evilyken de beni aldatmış olabilir. Köylü, beni seven eşimiz dostumuz köydeki herkes imamın bu yaptığını hoş karşılamadı. O arada oldu bişeyler.'' 
     
</TEXT>
</DOC>
