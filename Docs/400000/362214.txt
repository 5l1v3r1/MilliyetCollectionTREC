<DOC>
<DOCNO> 362214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonyas07.html </URL>
<DATE> 2005/07/18/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Çin uzaya domuz spermi götürecek 
</HEADLINE>
<TEXT>

     Levent ULUÇER PEKİN, DHA 

ÇİN, insanlı olarak fırlatacağı Şenzu-6 uzay mekiğinde 40 gram domuz spermini de uzaya götürecek. Sperm, dünyaya döndükten sonra yapay döllenme yöntemiyle dişi bir domuzun rahmine yerleştirilecek. 
     Resmi haber ajansı Şinhua’nın haberine göre, uzaya gönderilecek domuz spermi, Çonçin Eyaleti'nin Rongchang bölgesinde ünlü Ronçan domuzlarından özenle alındı. Uzayda 4- 5 kalacak olan domuz spermi, yere indikten sonra tüp bebek yöntemiyle dişi bir domuzun rahmine yerleştirilecek. Sperm, Ekim ayı başlarında insanlı olarak ikinci kez fırlatılacak uzay mekiği ile uzaya gönderilecek. 
     Çin, 2003 yılı sonlarında ABD ve Rusya’dan sonra uzaya insanlı uzay mekiği gönderen üçüncü ülke olmuştu. Çin daha önce de uzaya pirinç, patates gibi birçok bitkinin tohumunu da götürmüş ve başarılı sonuçlar alarak yerde üretime geçmişti. Çin’in ilk insanlı uzay aracı olan Şenzu- 5, 2008 Pekin Olimpiyatları bayrağını da uzaya götürmüştü. 
     
</TEXT>
</DOC>
