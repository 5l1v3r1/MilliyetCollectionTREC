<DOC>
<DOCNO> 361452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur16.html </URL>
<DATE> 2005/07/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Parasızlıktan hamile eşini hastaneye at arabasıyla getirdi 
</HEADLINE>
<TEXT>

     Hasan BÖLÜKBAŞ AKSARAY DHA 

      AKSARAY Merkez Fatih Mahallesi'nde oturan Ahmet Ulu, hamile olan eşi Selime'yi kontrolleri için her ay doğumevine at arabasıyla getiriyor. Taksi tutacak parası olmadığını söyleyen 33 yaşındaki Ahmet Ulu, At arabamla çok az para kazanıyorum. Yiyecek ekmeğim yok. Mecburen eşimi at arabasıyla getirmek zorunda kalıyorum'' dedi. 
     Hastane personeli ve diğer hastaların şaşkın bakışları arasında at arabası ile getirdiği 22 yaşındaki eşi Selime'yi tekrar at arabası ile evine götüren Ulu, her ay aynı sıkıntıyı yaşadıklarını da belirtti. 
     3 yaşındaki Osman'dan sonra 2'inci çocuklarının dünyaya geleceğini belirten Ahmet Ulu, Benim için önemli olan çocuğumun dünyaya sağlıklı gelmesi. Onun için de eşimi düzenli olarak hastaneye kontrole getiriyorum. Taksi tutacak param olmayınca eşimi at arabamla getiriyorum. At arabamı da yeni aldım. Borcunu ödemeye çalışıyorum. Günde kazandığım 10 YTL ile geçinemiyoruz. Bu şartlar altında, eşimi başka bir araçla getirmem mümkün değil' dedi. 
     
</TEXT>
</DOC>
