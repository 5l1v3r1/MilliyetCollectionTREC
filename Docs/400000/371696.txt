<DOC>
<DOCNO> 371696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur07.html </URL>
<DATE> 2005/08/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Hırsızlar hakkında bilmediklerimiz... 
</HEADLINE>
<TEXT>

     Özellikle yaz aylarında tatil nedeniyle boşalan evleri tercih eden hırsızların, daha çok gündüzleri ''işe çıktığı'' belirlendi. 
     Konya Emniyet Müdürlüğü'nce yapılan bir araştırmaya göre, hırsızlar daha çok apartman dairelerini tercih ediyor. 
     Emniyet Müdürlüğü yetkilileri, özellikle gündüz saatlerinde oturdukları mahallede şüpheli birilerini gören kişilerin durumu hemen polise bildirmesini isteyerek, şunları kaydettiler 
     ''Hırsızlar, kendilerini belli etmemek amacıyla genellikle iyi giyinmeye çalışırlar. Bu durum aslında hemen fark edilir. Girdikleri binada eğer mahalle sakinleri tarafından görülürlerse bir akrabalarını ya da tanıdıklarını aradıklarını söylerler. Ayrıca bir hırsız evin boş olduğunu posta kutusundan anlar. Hırsızlar, genellikle asansörlü apartmanları tercih eder. Posta kutusundaki doluluk evin boş olduğunu açıkça belli eder. Bu nedenle posta kutusu sürekli boş durması sağlanmalı. Bir yolunu bulup eve giren hırsızlar öncelikle yatak odası ve mutfağa gider.'' Yetkililer, son dönemlerde yaşanan hırsızlık olaylarında altın gibi değerli eşyaların kavanozlarda bulunan fasulye ve pirinç gibi yiyeceklerin altına gizlendiği halde çalındığının belirlendiğini bildirdi. 
     Artık mutfaktaki hububatların ya da çöp kovasının içine altın saklamanın hırsızlar tarafından çok iyi bilindiğini belirterek, vatandaşların altınlarını tatile çıkarken yanına almalarını ya da daha iyi saklama yöntemleri bulmaları gerektiğini söyledi. 

     
</TEXT>
</DOC>
