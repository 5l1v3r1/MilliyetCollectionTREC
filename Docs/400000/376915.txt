<DOC>
<DOCNO> 376915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/guncel/axgun01.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin dolarla bile iyi işler kurulabilir 
</HEADLINE>
<TEXT>


'Sermayem az, ne iş yapabilirim ' diyen kadınların bahanesi kalmayacak. Ekonomist Atilla Başlar, en az 5 bin dolar sermayesi olan kadınlara yönelik iş fırsatlarını Milliyet için anlattı 

Evimde iş kuruyorum - 2 Şükran Pakkan 

Ekonomist Atilla Başlar, 2001 ekonomik krizinden sonra işsizlikle baş etmeye çalışan ülke ekonomisinin kendisine gelmeye başlamasına rağmen, eğitimli beyaz yakalıların bu krizden herkesten daha fazla etkilendiğini söylüyor. "Belli bir birikimi olan kadın erkek birçok beyaz yakalı, hayalindeki işi kurmak için harekete geçti" diyen Başlar, şöyle devam ediyor 
"Ancak yeterli sermayesi olmayan birçok kadın zorunlu ev kadınlığına başladı. Eminim, iş hayatına alışmış bir kadın için evde boş oturmak dayanılmaz bir duygu olmalı. İşte böyle durumdaki kadınlar az sermayeyle evden yürütülebilecek işler bulmaya başladı." 

İşte iş fırsatları 
Yabancı dil, matematik, Türkçe dersleri gibi konularda özel ders vermek, soğuk sandviç, salata satan büfe açmak veya ev yemekleri satılan küçük bir lokanta kurmak akla gelen ilk iş fikirleri arasında. Başlar, kadınların denediği ve başarılı olduğu, işsiz kadınlara da tavsiye ettiği, en az 5 bin dolarlık sermaye gerektiren işleri şöyle sıraladı 
Çevresi geniş, dışa dönük, girişken kadınlar için tur, düğün gibi etkinlik organizatörlüğü evden kolayca idare edilebilecek bir iş fikri olabilir. Ayda 2 defa 15'er kişinin katıldığı bir etkinlik organize edilse ayda tahmini 6000 YTL 6 milyar lira ciro yapılabilir. Bunun da yüzde 60-70'i masraflara gitse gayet makul bir düzeyde kazanç elde edilebilir. 
Organizasyon işine başlamak için öncelikle mek nlarla görüşmek, fiyat anlaşması yapmak, özel etkinlikler için fikirler geliştirmek, anlaşma sağlanınca da maliyeti düşük el ilanları ya da internet vasıtasıyla müşterilere ulaşmak, başlangıç için yeterli olabilir. 
Bir diğer seçenek internet üzerinden iş kurmak. Evde bir bilgisayar ve internet bağlantısının ardından, internet üzerinden servis sağlayıcılarına ulaşıp, sayfa anlaşması yapmak yeterli. Kadın, çocuk, alışveriş gibi konular hakkında web sitesi kurularak, reklam alınarak, gelir sağlanabilir. Bir başka iş alanı ise özelleştirilmiş ve uzmanlaşılmış bir konuda e-ticaret sitesi kurmak. İnternetten ulaşabileceğiniz bazı bilişim şirketleriyle anlaşarak yılda 1000 dolar gibi fiyatlara e-ticaret altyapısı temin ediliyor. Tek yapmanız gereken, iyi bir internet altyapısı kurup, şirketlerin sizi yönlendireceği kurumlara yasal başvurularda bulunmak. Sonrasında istediğiniz ürünü satabilirsiniz.Medyada tecrübe kazanmış kadınların ayrı bir avantajı var. Şirketlerin basın halkla ilişkiler konusunda ihtiyaçlarını karşılayan bir şahıs şirketi kurmanın maliyeti bir bilgisayar, e-mail ile faks yazılımı, bir telefon ve medyadan kişilere ulaşabilmek için bir telefon listesi.Bilgisayar mühendisi veya bilgisayarlara meraklı kadınlara önerilebilecek bir iş fikri de, yazılımcı olmak. Evden, bir bilgisayarla rahatlıkla yazılım geliştirilebilir. Yazılımcılara uygun bir diğer iş ise veri madenciliği. Şirketler piyasayla ilgili istediği bilgileri "veri madencilerine" toplattırıyor.Takı tasarım konusunda çalışan kadınlar da güzel örnekler arasında. Evde yarattığınız takıları internet sitesi kurarak satışa çıkarabilirsiniz. Hatta pazarlarda bir koleksiyon çantasıyla satışa sunabilirsiniz. 

Emlak sektörü gözde 
Son günlerde emlak sektörü hareketlendi. Çevresi ve bağlantıları güçlü olan kadınlar evden veya aylığı 250-300 YTL'ye kiralanacak bir ofis kurarak emlakçılık sektörüne yönelebilirler. Toplam kalite yönetimi danışmanlığı da yapılabilir. SA 8000, OHSAS, ISO, HACCP gibi kalite standart belgelerinin alınabilmesi için şirketlere danışmanlık hizmetleri verebilmek için minimum 3-5 yıllık bir tecrübe ve mühendislik eğitimi yeterli olabiliyor. Kurslarda uzmanlaşıp sertifika almanın maliyeti ise 3000-5000 YTL arasında.Ülke gündemini yoğun bir şekilde işgal eden Avrupa Birliği de çeşitli iş imk nları sunuyor. AB hibelerine proje hazırlama konusunda danışmanlık hizmeti vermek, konuya uzak sivil toplum kuruluşlarına, kamu ve özel kurumlara katma değer yaratıyor. Bunun için yabancı dil bilgisi şart. İnternet üzerinden veya AB bilgi ofislerinden bilgi alınabileceği gibi, bu alanda hizmet veren kuruluşlarla bağlantıya geçerek, bu alanda uzmanlaşmak gerekiyor. 

Grafik merakınız varsa 
Az sermayeyle kurulabilecek bir diğer iş ise dijital baskı hizmetleri, grafik tasarımı gibi alanları içeren reklamcılıkla ilgili. Fiyatları 10 bin doları aşmayan dijital baskı yazıcıları, grafik tasarımına meraklı ve bu alanda tecrübe kazanmış kadınlara cazip iş fırsatları sunmakta. Bunun içinse, bu alanda hizmet veren baskı kuruluşlarıyla irtibata geçerek, evde yapılan tasarımları satarak dışarıdan hizmet sunulabilir.Kitap editörlüğü, redaksiyon yapmak ve kitap yazmak ise yazın diliyle ilgilenen kadınlara bilgisayarla yapabilecekleri cazip bir iş imk nı olarak önerilebilir. Yayınevlerinin dikkatini çekmek için, dilbilgisi pek iyi olmayan bir kitabın eleştirisi yayınevine gönderilebilir. 

Kişiye özel çikolataları evde üretiyor 


Nilgün Güneş 42 , Ege Üniversitesi Fen Fakültesi Kimyagerlik Bölümü'nden mezun olduktan sonra Trakya Üniversitesi Tıp Fakültesi Biyokimya Bölümü'nde yüksek lisans yaptı. Çeşitli ilaç firmalarında Kalite Kontrol Sorumlusu olarak çalıştı. Ancak, 14 yıl önce dünyaya getirdiği oğlu Bilgehan'dan sonra kariyerine ara vermek zorunda kaldı. 
Yeniden çalışmak istediğinde ise, Türkiye'yi ekonomik kriz vurmuştu, iş bulamadı. Depremlerden sonra artan ev kiralarının da etkisiyle ailece İzmir'e yerleşmeye karar verdiler. 
İşsizlik İzmir'de de devam etti. Yılmadı, kendi işini kurmaya karar verdi. Evde çalışarak, Bilge Promosyon ve Tanıtım Hizmetleri isimli bir şirket kurdu. Doğum günü, yılbaşı, bayram gibi önemli günlerde el işi hediyelik eşyalar üretmeye başladı. Ardından ortaya özel çikolata paketleri çıktı, adına da "Çikolatakart" ismini verdi. Bu sırada, tesadüfen Kadın Girişimcileri Destekleme Derneği'ni KAGİDER öğrendi. "My Chocolate Çikolatakart" ismini verdiği üretim, satış ve pazarlama projesini derneğe gönderdi. 

Marka ve logo yaptı 
2 yıl boyunca evden yürüttüğü projesi dernek tarafından desteklenmeye hak kazanan ilk proje oldu. Derneğin yönlendirmesiyle kendi çikolata kalıplarını yaptırdı. Atölyesini kurdu. Marka ve logo oluşturdu. İstanbul ve Antalya'da ofisler açtı. Yakında Kıbrıs ve yurtdışında da bayilik vermeyi planlıyor. Sipariş miktarı on binleri buldu. 
İş hayatına başlama aşamasında, en çok eşinin desteğini gördüğünü söyleyen Güneş, şöyle diyor 
"Başkalarının faydası için üretim yapmak ve gelir elde etmek hepimizin yaşamsal isteği olmalıdır. Size rehber olacak doğru kişilerle yola çıktığınızda bazen çok yorulsanız ve yıpransanız da asla vazgeçmiyorsunuz." 

Düğme bile dikemezken evde çeyiz dükk nı açtı 

Özden Alkan, 41 yaşında. Asıl mesleği güzellik uzmanlığı ancak kızlarının doğumuyla işine ara vermek zorunda kaldı. Diş hekimi eşiyle birlikte maddi zorluk yaşamamalarına rağmen, çalışmayınca kendini atıl hissetti. Ekonomik anlamda da kendini kanıtlamak istediğinde, aklına bir fikir geldi. Düğme dikmesini bile bilmiyordu ama bir çeyiz dükk nı açmaya karar verdi. Sermayesi yoktu ama internetten satış yaparak kendine bir yol açacaktı. 
Dediğini yaptı. Önce İstanbul Büyükşehir Belediyesi'ne bağlı Sanat ve Meslek Edindirme Kursları'na bir yıl boyunca devam etti. Dikiş öğrendi, folyo ve çeşnibülbül yaptı, ahşap boyamanın inceliklerini öğrendi. Daha öğrenciyken deneme amaçlı yaptığı eserler, kursun diğer öğrencileri tarafından satın alınır oldu. 

İnternet sitesi 
Kursları bitirdikten sonra kızının yardımıyla bir internet sitesi kuran Alkan, birkaç ay önce www.ceyizlerim.com adresinde ürünlerini sergilemeyi başladı. Kısa zamanda Türkiye'nin dört bir yanından gelen siparişlere yetişemez olan Alkan, evinin bir köşesini atölyeye çevirdi, pratik bir dikiş makinesi aldı. Almanya'dan bile sipariş alan Alkan, "Hiçbir zaman işe yaramama fikrinden hoşlanmadım. Hem bir şeyler üretip, hem kendime ve aile bütçesine faydalı olmak istedim. Şimdi istediğim kendime ait bir dükk n açıp işimi büyütmek" diyor. 

Sabır ve inat 
"İlgi öyle yoğun ki siparişlerimi karşılayamadığım günler oluyor" diyen Alkan, şöyle devam ediyor 
"Düğme dikmesini bile bilmiyordum. Her şey çok hızlı gelişti, sabrım ve inadım sayesinde bunu başardım. Üretilen her ürün satılır. Arkadaşlarıma da söylüyorum, günlere gidip, buluşup, konuşurken, elinizde bir şeyler işleyin. Mutlaka bir alıcısı çıkıyor." 

YARIN 

İstatistikler kadın girişimci ihtiyacını vurguluyorİSMEK'te meslek öğreninEl yapımı kartla iş kurduSabunla gelen başarı 

</TEXT>
</DOC>
