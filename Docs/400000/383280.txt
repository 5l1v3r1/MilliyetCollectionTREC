<DOC>
<DOCNO> 383280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/yazar/pulur.html </URL>
<DATE> 2005/10/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yumruk üzerine... 
</HEADLINE>
<TEXT>


ÇAĞDAŞ, Atatürkçü, laik ve demokratik Türkiye'den yana olanlar, yeni deyimle "ulusalcı"lar, gidişin nereye olduğunu görüyorlar da, bu gidişi nasıl durduracaklarını bilemiyorlar. 
"Ne yapmak lazım " 
Sordukları bu 
Aslında yağ da, tuz da var, ateş de, sebze de var, et de var ama, "usulüne uygun" nasıl pişirilecek 
"Usul"den maksat yasalar ve demokrasi... 
Çözüm, yasalara uygun ve demokratik olacak... 

PROF. Dr. Erol Manisalı, Burhaniye'den başlayıp Milas'a kadar birçok yeri, çağrı üzerine dolaştı, söyleşiler yaptı, konferanslar verdi... 
Manisalı izlenimlerini yazdı. x 
Kimler katıldı bu konferanslara 
İşçiler, öğrenciler, emekliler... 
Manisalı'ya göre, çözümün koşulları, bu söyleşilerde ve konferanslarda özetle şöyle dile getirildi. 
Ulusalcı partiler -eğer varsa- güç birliğine gitmek zorundaydılar. 
Bu güç birliğinin tabanında, kesinlikle sınıfsal örgütlenmeler bulunmalıydı. Siyasal partiler, bu sınıfsal tabanla işbirliği kurabildiği oranda, çözüm söz konusu olabilecekti. 
Türkiye'de Ordu tarafsız kalamazdı. Ordu, Türkiye'nin tarafında olmalı, Cumhuriyet'in, gerçek demokrasinin, güçlü bir sosyal devlet yapısının savunucusu olmalıydı. 
Türkiye'nin bazı dış odaklara ve AB'ye tek yanlı bağlanmasına karşı durulmalıydı. 
Türkiye'de gayri milli, İslamcı çevrelerin ve bölücülerin yönetimindeki etkiler ortadan kaldırılmalıydı. 
Türkiye'nin sessiz ve sivil darbelerle sömürgeleştirilmesine etkili biçimde karşı durulmalıydı. 
Söyleşi ve konferanslarda, salonları ve bahçeleri dolduran insanların istedikleri buydu. 
İyi güzel de, bu nasıl olacaktı 

BİNLERCE insan soruyordu 
"Çıkış yolu ne " 
Erol Manisalı, soruya soruyla yanıt veriyordu 
"Çıkış yolu mu Zarar gören köylüyse, işçiyse, sanayiciyse dişlerini göstersin, örgütlensin, siyasallaşsın ve ısırsın 
Demokrasi budur 
Örgütlenin, birleşin ve dişlerinizi gösterin 
O da yetmez, ısırın o zaman anlarlar. 
Onlar azınlıkta, siz çoğunluktasınız. Gerçek demokrasi hakkını alma gücünü göstermekle sağlanabilir." 
Erol Manisalı, izlenimlerini şöyle özetliyor 
"İşçiler, aydınlar, çiftçiler, gençler kızgın, karartmaya rağmen her şeyi görüyorlar, ama örgütlenip dişlerini, tırnaklarını henüz gösteremiyorlar. Sıkıntı bundan kaynaklanıyor. 
Halk her şeyi görüyor, henüz yumruğunu sıkmakta zorlanıyor." 

YUMRUK sıkmak, yumruk vurmak, yumruk atmak 
Bir de, Neyzen Tevfik'in ünlü beyti vardır 
"Türkü yine o türkü, sazlarda tel değişti 
Yumruk yine o yumruk, bir varsa el değişti." 
Halkın yumruğunu sıkmakta zorlandığını, tarihin seyri içinde, bu hicivle değerlendirmek gerekmez mi 

x Türkiye Avrupa Kıskacında Derin Yayınları 



</TEXT>
</DOC>
