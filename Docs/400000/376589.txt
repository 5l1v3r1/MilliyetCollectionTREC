<DOC>
<DOCNO> 376589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/magazin/amag.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar boşanıyor 
</HEADLINE>
<TEXT>


Kaya Çilingiroğlu'nun çapkınlıkları nedeniyle 8 yıldır sarsılan evlilikte sona gelindi. Eşinin 'cep' mesajından şüphelenen ve 'Kaya imam nik hı kıymış' sözlerini duyan Avşar ayrılma kararı aldı 

Yaşar Çakmak 

Hülya Avşar'la Kaya Çilingiroğlu'nun 8 yılda birçok kez çatırdayan evliliği bitiyor. Avşar, Ayvalık tatili sırasında eşinin Feraye Tanyolaç ve bir grupla Bebek'te yemek yerken görüntülenmesinin ardından "Normal bir iş yemeği" diyerek eşini savundu ama eşiyle çıktığı tatilden sürpriz bir kararla döndü. 
Çilingiroğlu, son ihanet iddialarının medyada yer aldığı gün, kızı Zehra'yla Ayvalık'ta tatil yapan Avşar'ı kiraladığı özel uçakla alıp Antalya'ya tatile götürdü. Ancak ne olduysa bu tatilde oldu. 

Mesajı yakaladı 
"Bir insan, iş arkadaşlarıyla, tanıdıklarıyla yemeğe çıkamaz mı Adı geçen arkadaş benim şovumda, Kaya'nın programında çalışmış biri" diyerek eşini savunan Avşar, cep telefonuyla mesaj yazarken gördüğü Çilingiroğlu'na mesajı kime çektiğini sordu. Çilingiroğlu'dan aldığı "Arkadaşıma" yanıtından tatmin olmayan Avşar telefonu istedi. Çilingiroğlu'nun telefonu, mesajı silip vermesi Avşar'ı kızdırdı. Avşar'ın cep telefonunu denize atmasına kızan Çilingiroğlu da oteli terk etti. 
Emral Avşar da, Çilingiroğlu'nun adının karıştığı son olayın kızını yatağa düşürdüğünü anlattı. 

İmam nik hı 
Anne Avşar, olayın ardından 'sağlam kaynaklar'dan kızına kadar ulaşan "Çilingiroğlu Tanyolaç'a imam nik hı bile yaptırdı" söylentilerinin evliliği bitirme kararında etkili olduğunu söyledi. 

Davacı Avşar 
Çift, boşanmaya karar verdi. Davayı açan da evliliği boyunca adı barmen Matilda, Biricik Suden, Ayşe Hatun Önal, Reyhan Gökdeniz, Feraye Tanyolaç'la anılan Çilingiroğlu olacaktı. Ancak bu karar son anda değişti. Davayı Avşar adına avukatı Deniz Ketenci açacak. 

Kaya ile Feraye Antalya'da buluştu 

Çilingiroğlu, Feraye Tanyolaç'la bir gece yarısı Bebek'te görülmüştü üstte . O gece alkollü olan Ferrari ile Ferayeyi bile karıştıran Çilingiroğlu, olayın ardından eşiyle Antalya'ya gitti. Ancak Çilingiroğlu, bir süre sonra Antalya'nın başka bir ilçesine geçti. Ve Hafta Sonu dergisine göre hemen Feraye Tanyolaç'ı aradı 2 gün Antalya'da baş başa kaldı. 




</TEXT>
</DOC>
