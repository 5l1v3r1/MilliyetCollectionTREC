<DOC>
<DOCNO> 395811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonspo02.html </URL>
<DATE> 2005/11/17/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
İsviçre Teknik Direktörü Türklerden daha iyi oyun beklerdim 
</HEADLINE>
<TEXT>

     A Milli Futbol Takımı'nın, 4-2 yendiği İsviçre'nin teknik direktörü Jacop Kuhn, bugün iyi bir oyun ortaya koymadıklarını, ancak Dünya Kupası finallerine katılacakları için mutlu olduğunu söyledi. 
     Bu tür maçların, oyunlarını geliştireceğini anlatan Kuhn, karşılaşma sonrası düzenlenen basın toplantısında, ''Bu dersleri iyi alıp, geleceğimizin daha iyi olacağını düşünüyorum. Türk Milli Takımı, beklediğim gibi oynamadı. Türkiye'de çok yetenekli oyuncular var. Kendi futbollarını yansıtamadılar, eski İngiliz futbolu stili ile oynadılar'' dedi. 
     Maçtan sonra yaşanan olaylarla ilgili bildiklerinin sorulması üzerine Kuhn, ''Burdaki olaylardan dolayı bir oyuncumuz iç kanama teşhisiyle hastaneye kaldırıldı. Başka bir şey bilmiyorum'' dedi. 
     Jacop Kuhn, Fatih Terim'in hakemleri eleştirmesi konusunda ise ''Ben İsviçre antrenörüyum ve tarafsız yorum yapamam, ancak zaman zaman bir yenilgiden sonra ben de böyle hislere kapılıyorum. Suçları farklı yerlerde aramak gerekiyor. Hata yaptığında, suçu hakemlerde aramamak lazım'' diye konuştu. 
     
</TEXT>
</DOC>
