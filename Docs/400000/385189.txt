<DOC>
<DOCNO> 385189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/siyaset/siy02.html </URL>
<DATE> 2005/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sıkıyönetimden beter' 
</HEADLINE>
<TEXT>


AKP Genel Merkezi'ndeki komisyon, Adalet Bakanlığı'nca hazırlanan Terörle Mücadele Yasa Taslağı'nı büyük ölçüde budadı. Rapor MYK'da yarın ele alınacak 

BÜLENT SARIOĞLU, NAMIK DURUKAN Ankara 


AKP Genel Merkezi'ndeki komisyon, Adalet Bakanlığı'nca hazırlanan Terörle Mücadele Yasa Taslağı'nı büyük ölçüde budadı. Komisyon, istenen yetkilerin 'Sıkıyönetim Kanunu ve Olağanüstü Hal Kanunu'nda bile bulunmadığını' belirtti. Komisyonun hazırladığı rapor Adalet Bakanı Cemil Çiçek ile parti yöneticileri arasındaki yaklaşım farkını ortaya koydu. Merkez Yürütme Kurulu'nda yarın ele alınacak rapor şöyle 

Avrupa Konseyi'nin çerçeve terör tanımı benimsenmedi. 
GEREKÇE Yeni tanıma hukuki, siyasi veya fiili bir zaruret bulunmamaktadır. 

Eski Türk Ceza Kanunu'na genel atıf yapılması kabul edilmedi. 
GEREKÇE Ölü kanuna atıf yapılmaz. 

Örgüt üyesi olmasa dahi terör amacıyla suç işleyenlerin örgüt üyesi gibi cezalandırılması reddedildi. 
GEREKÇE Keyfiliğe, milletle devletin karşı karşıya gelmesine sebep olabilir. 

Örgütü kamuoyunda hoş göstermeye yönelik yayın yapanlara 1 - 3 yıl hapis cezası verilmesi, üye olmamakla birlikte örgüt lehine slogan atanların cezalandırılması reddedildi. 
GEREKÇE TCK'da cezası var. 

"Örgütün en azından mazur karşılanması gerektiği yolunda kanaat oluşturmak" ifadesi çıkarıldı. 
GEREKÇE Sınırı ve kapsamı belirsiz soyut bir ifade, Sıkıyönetim ve Olağanüstü Hal kanunlarında yok. 

Soruşturmanın amacı tehlikeye düşebilecekse, sanığın durumu hakkında yakınına bilgi verilmemesini, avukatıyla görüşme hakkının 24 saat kısıtlanmasını öngören hükümler çıkarıldı. 
Gerekçe Anayasa Mahkemesi iptal etti. 

İşkenceden suçlanan güvenlik görevlilerinin tutuklanması yerine adli kontrol imk nı sağlanması kabul edilmedi. 
GEREKÇE İşkenceye sıfır tolerans anlayışına aykırı. 

Cebir, şiddet ve tehdit içeren tüm suçların terör kapsamına alınması kabul edilmedi. Bakanlığın ceza artırımı istediği TCK'daki 30 farklı suç tipinin terör kapsamına alınması reddedildi. 
GEREKÇE TCK'da kapsam dışı kalan suç yok. Her suçluyu terör suçlusu nitelendirmeye zemin hazırlar, tehlikeli. 

Yenilikler 

Terörle mücadeleden dolayı köyleri boşaltılan üniversite çağındaki öğrencilere ve ölenlerin çocuklarına karşılıksız burs verilecek.Terör faillerinin yakalanmasına yardımcı olanlara ödül verilecek.Güvenlik görevlileri, "tanık koruma" programından yararlanabilecek 

</TEXT>
</DOC>
