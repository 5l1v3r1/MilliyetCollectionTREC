<DOC>
<DOCNO> 372585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur35.html </URL>
<DATE> 2005/08/24/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Mezar başında kalbi durdu 
</HEADLINE>
<TEXT>

     Süheyla GÖZDERELİLER DHA 

      YALOVA’da dua etmek için bir yakının mezarı başına gelen işçi emeklisi 62 yaşındaki Sadi Bahçeci, geçirdiği kalp krizi sonucu mezarlıkta kalbi durarak öldü. Acı haberi alan yakınları Bahçeci'nin cesedi başında sinir krizleri geçirdi. 
     İşçi emeklisi olan 7 çocuk babası Sadi Bahçeci, sabah saatlerinde Yalova Şehir Mezarlığı’na geldi. Burada, 28 yıl önce yaşamını yitiren akrabası Hatice Şerbetçi’nin mezarının yanına gelen Sadi Bahçeci, bir süre dua ettikten sonra kalp krizi geçirdi. Yere yığılan Bahçeci, mezarlıkta yanında öldü. Bir kişinin yerde yattığını gören mezarlık görevlilerinin haber vermesi üzerine olay yerine gelen polis, Bahçeci’nin yakınlarına haber verdi. Olay yerine gelen sağlık görevlileri, yaşlı adamın kalp krizi sonucu öldüğünü belirledi. 
     Acı haberi alınca mezarlığa koşan Bahçeci’nin yakınları, sinir krizleri geçirdi. Bahçeci’nin kalp hastalığı yüzünden bir süre önce hastanede tedavi gördüğü belirtildi. 
     
</TEXT>
</DOC>
