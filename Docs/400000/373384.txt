<DOC>
<DOCNO> 373384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo08.html </URL>
<DATE> 2005/08/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Süper Kupa Liverpool'un oldu 
</HEADLINE>
<TEXT>

     Liverpool'un Fransız oyuncusu Cisse, takımının ilk iki golüne imza attı Avrupa Şampiyonlar Ligi Şampiyonu ile UEFA Kupası Şampiyonu'nu karşı karşıya getiren maçta CSKA Moskova'yı 3-1'lik skorla geçen Liverpool, tarihinde üçüncü kez Süper Kupa'nın sahibi oldu. 
     Monaco'daki II. Louis Stadı'nda yapılan, Hollandalı hakem Rene Temmink'in yönettiği zorlu mücadelede, geçen yılın Avrupa Şampiyonlar Ligi Şampiyonu Liverpool ile UEFA Kupası Şampiyonu CSKA Moskova karşı karşıya geldi. 
     Tarihinde ilk kez bu kupada oynayan CSKA Moskova, maçın ilk yarısını, 28'inci dakikada Carvalho'nun golüyle 1-0 önde kapadı. 
     Maçın normal süresi, tarihinde bu kupada beşinci maçına çıkan Liverpool'dan Cisse'nin, 82'nci dakikada attığı golle 1-1'lik eşitlikle kapandı. 
     Uzatma dakikalarında oyundaki üstünlüğünü artıran İngiliz ekibi, 103'üncü dakikada Cisse ve 109'uncu dakikada da Luis Garcia'nın golleriyle maçtan 3-1 galip ayrılarak, üçüncü kez şampiyonluğa ulaştı. 
     Liverpool, daha önce 1977 ve 2001 yıllarında bu kupayı müzesine götürmüştü. Maçtan sonra kupayı, Liverpool takımına UEFA Başkanı Lennart Johansson verdi. 
     
</TEXT>
</DOC>
