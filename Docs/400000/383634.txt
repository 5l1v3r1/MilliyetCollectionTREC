<DOC>
<DOCNO> 383634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo19.html </URL>
<DATE> 2005/10/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Seyit İçgül, Kayseri derbisinde futbolu bırakacak... 
</HEADLINE>
<TEXT>

     Kayserispor ve Kayseri Erciyesspor'da uzun yıllar futbol oynayan Seyit İçgül, iki takımın karşılaşacağı derbi maçta jübile yapacak. 
     Futbola 1983 yılında Kayserispor'un altyapısında başlayan Seyit İçgül, 1990 yılında Kayserispor forması altında profesyonelliğe ilk adımını attı. 
     Sırasıyla Büyükşehir Belediye Erciyesspor, Hatayspor, Karabükspor, İskenderun Demirçelikspor, Hacılar Erciyesspor ve Kayserispor'da orta top koşturan Seyit İçgül, son alarak da Kayseri Erciyesspor'da forma giydi. 
     Bugüne kadar 4 kez çeşitli takımlarda şampiyonluk sevinci yaşayan Seyit İçgül, bu sezon aktif futbolu bırakarak Kayseri Erciyesspor'da genel menajer yardımcısı olarak göreve başladı. 
     Seyit İçgül, 9 Ekim'de Kayseri Erciyesspor'un Kayserispor ile oynayacağı maçta jübile yapacak. 
     Jübile maçı için bastırılan davetiyelerde Seyit'in hem Kayserispor hem de Kayseri Erciyesspor forması ile çekilmiş fotoğrafları yeralıyor. 
     
</TEXT>
</DOC>
