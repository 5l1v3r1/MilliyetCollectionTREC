<DOC>
<DOCNO> 383885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko41.html </URL>
<DATE> 2005/10/04/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
700 bin avroluk otomobile özel tanıtım... 
</HEADLINE>
<TEXT>

     Rolls Royce'un yaklaşık 700 bin avro 1.1 milyon YTL değerindeki otomobili Yeni Phantom, Borusan Otomotiv tarafından düzenlenen ''kapalı oda'' etkinlikleriyle Türkiye'de özel müşterilere tanıtıldı. 
     BMW Group'un markayı satın almasıyla sonuçlanan ve 28 Temmuz 1998'de başlayan ''Project Rolls-Royce'' operasyonu ile üretilen otomobil, 4 yıllık yoğun bir tasarım ve mühendislik programının ürünü konumunda bulunuyor. 
     Klasik tasarım özellikleri 21. yüzyıl mühendislik teknolojisi ile birleştirilen otomobilde BMW tarafından Rolls-Royce için özel olarak üretilen 6.75 litrelik V12 motor bulunuyor. Yeni Phantom 5.7 saniyede 100 kilometre hıza ulaşıyor. 
     Yüksek işçilik ve malzeme kalitesine sahip bulunan otomobilin önündeki heykelcik bir düğmeye basılarak gizlenebiliyor. Jant göbeklerinde bulunan RR logoları da sürekli dik duracak şekilde tasarlanmış. 
     İstanbul, Ankara ve İzmir'de özel müşterilerine tanıtılan ve vergi öncesi fiyatı 300 bin avro olan modelin vergi dahil yaklaşık fiyatı ise 700 bin avro seviyesinde bulunuyor. 
     
</TEXT>
</DOC>
