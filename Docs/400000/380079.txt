<DOC>
<DOCNO> 380079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sonyas07.html </URL>
<DATE> 2005/09/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Prof. Dr. Türkelli Her canlı fay deprem yaratmayabilir 
</HEADLINE>
<TEXT>

     
     Vakkas AKSU İSTANBUL, DHA 
     
İTÜ Öğretim Üyesi Prof. Dr. Naci Görür'ün Kuzey Anadolu Fay Hattı’nı incelemek amacıyla İstanbul’da bulunan İtalyan Urania’ gemisinin yaptığı çalışmalarla, Adalar- Tuzla kıta sahanlığında canlı faylar saptandığını açıklamasını ve çok büyük boyutlarda olmayan fayların deniz altında göçme- kayma olması halinde Marmara’da tsunami’yi tetikleyeceğini belirtmesini değerlendiren Kandilli Rasathanesi Deprem Araştırmaları Enstitüsü’nden Prof. Dr. Niyazi Türkelli DHA'ya konuştu. 
     Bilgilerin henüz net olmadığını, bundan sonra yapılacak çalışmalarla bilgilerin olgunlaşacağını söyleyen Prof. Dr. Türkelli, Bilim dünyası için bilgiler henüz yeni ve yeterli değil, bunun üzerinde değerlendirmeler yapacağız'' dedi. 
     Prof. Dr. Türkelli, canlı olan fayların her zaman depreme yol açmayacağını ifade ederek Depreme yol açma riski var, ancak her canlı fay deprem yaratmayabilir. Prof. Dr. Naci Görür ve arkadaşları, deniz altının fotoğrafını çekti, biz ise faylarda hareket olup olmadığını inceliyoruz, verileri değerlendireceğiz, kaldı ki canlı olduğu belirlenen faylar tali faylardır'' diye konuştu. 
     Prof. Dr. Türkelli, yeni saptanan canlı fayların tsunamiye yol açabileceği değerlendirmesine ise, Bir takım çökmeler olabilir, buda 4- 5 metreye kadar suların yükselmesine yol açabilir, ancak her su basması tsunami değildir'' karşılığını verdi. 
     
</TEXT>
</DOC>
