<DOC>
<DOCNO> 375199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur54.html </URL>
<DATE> 2005/09/02/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Oksijen tüpüyle ATM kasasını soydular 
</HEADLINE>
<TEXT>

     Antakya'da, bir bankanın ATM'sinin alarmını etkisiz hale getiren soyguncular, kasayı oksijen tüpüyle açarak içindeki paraları alıp kaçtılar. 
     Emniyet Müdürlüğü yetkililerinden alınan bilgiye göre, Fatih Caddesi'ndeki ATM'nin kasasına para koymak üzere gelen banka görevlileri, kapının zorlanarak açıldığını fark edince durumu polise bildirdiler. 
     Yetkililer, ekiplerin, olay yerinde inceleme yaptıklarını, kasadaki paraların alındığını ve açmak amacıyla kullanılan oksijen tüpü ile malzemelerin de ATM yanına bırakıldığını bildirdiler. 
     Yetkililer, ATM'nin alarmının da etkisiz hale getirildiğinin tespit edildiğini, alınan paranın miktarının belirlenmesi için çalışmaların ve olayla ilgili soruşturmanın sürdürüldüğünü kaydettiler. 
     
</TEXT>
</DOC>
