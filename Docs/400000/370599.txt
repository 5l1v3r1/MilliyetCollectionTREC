<DOC>
<DOCNO> 370599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonsiy02.html </URL>
<DATE> 2005/08/17/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Başbakan Erdoğan'dan tatilde Özal taktiği 
</HEADLINE>
<TEXT>

     Başbakan Recep Tayyip Erdoğan, önceki gece İstanbul'daki programlarını tamamladıktan sonra tatil için eşi Emine Erdoğan'la birlikte gizlice Antalya'ya geldi. Gelişi vali, belediye başkanı ve emniyet müdüründen bile saklanan Erdoğan'ın, Kemer'in Tekirova Beldesi'ndeki Rixos Otel'e yerleştiği öğrenildi. Erdoğan sabaha karşı 01.30 sıralarında özel bir uçakla Antalya'ya uçtu. Erdoğan, Havaalanın VİP Salonu'nun kapısında bekleyen gazetecileri atlatarak, başka bir çıkıştan havalimanını terk eden Erdoğan ve eşi, yakın korumalarının bulunduğu sivil eskortlarla, Tekirova'ya geçti. Erdoğan'ın Antalya tatilinin, diğer aile fertlerinin katılımıyla en az iki gün süreceği öğrenildi. Başbakanın yatla koyları gezeceği yolundaki bilgiler ise otel yöneticileri tarafından doğrulanmadı. 
     
</TEXT>
</DOC>
