<DOC>
<DOCNO> 399791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/ekonomi/eko03.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev markalar sahtek rlara karşı örgütlendi 
</HEADLINE>
<TEXT>


EKONOMİ SERVİSİ 

Marka sahteciliğiyle mücadele etmek için Türkiye'de faaliyet gösteren ulusal ve uluslararası 13 firma "Marka Koruma Grubu" çatısı altında birleşti. Aralarında British American Tobacco, Eczacıbaşı - Beiersdorf, Johnson Johnson, JT Intenational, Henkel, L'oreal, Mey İçki, Nestle, Pfizer, Philip Morris, Procter Gamble, Reckitt Benckiser ve Unilever'in bulunduğu MKG'nın düzenlediği basın toplantısında sahteciliğin dünya ticaretinin yüzde 7'sini oluşturduğuna dikkat çekildi. 

Vergi kaybı 11 milyar dolar 
Toplantıda konuşan Unilever Türkiye Yönetim Kurulu Başkanı İzzet Karaca, marka sahteciliğinin 2004 yılında dünyada 512 milyar dolara ulaştığını söyleyerek, sahte ürün ticaretinin de 2005 yılı sonunda 550 milyar dolara çıkacağını tahmin ettiklerini bildirdi. 
Procter Gamble Türkiye Yönetim Kurulu Başkanı Saffet Karpat'sa 'merdiven altı üretim' olarak nitelendirdiği sahteciliğin Türkiye'de geçen yıl vergi kaybının 9 -11 milyar dolara ulaştığını belirterek, 2005'de devletin yıllık zararının 4 milyara ulaştığını dile getirdi. 



</TEXT>
</DOC>
