<DOC>
<DOCNO> 357546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/siyaset/siy01.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan uyarı 
</HEADLINE>
<TEXT>


Yargıtay, h kim adaylığına yapılacak atamaların Adalet Bakanlığı'nca yerine getirilmesinin yargıda siyasallaşma yaratacağını ve bu durumun laikliğe ve ulusal bütünlüğe zarar vereceğini bildirdi 

GÖKÇER TAHİNCİOĞLU 


Yargıtay Birinci Başkanlığı, hükümeti, yargıyla ilgili çıkarılan düzenlemeler nedeniyle sert biçimde eleştiren bir bildiri yayınladı. Yürütmenin yargıyı etki altına almaya çalıştığı belirtilen bildiride, kurulda yapılan laiklik, türban ve izinsiz Kuran kursu konusundaki sert eleştiriler Yargıtay Başkanı Osman Arslan'ın karşı çıkması üzerine yansıtılmadı. 
Yargıtay Başkanlar Kurulu'nun önceki günkü toplantısında alınan karar uyarınca hazırlanan bildiride, H kimler ve Savcılar Kanunu'ndaki değişikliklerin, yürütmenin yargıyı etki altına alma düşüncesinin bir örneği olduğu vurgulandı. 
H kim adaylığı atamalarının Adalet Bakanlığı'nca yapılmasının, yargıda siyasallaşmaya neden olacağının vurgulandığı bildiride, bu durumun laikliğe ve ulusal bütünlüğe aykırı söylemleri hayata geçirmeye çalışanlara destek yaratacağı, değerleri korumasız bırakacağı ifade edilerek, "Yargıtay'ın laiklik ilkesi ve ulusun bütünlüğünün korunmasında taraftır" denildi. 
Bildiride, şunlar kaydedildi 
Verilen sözlerin aksine, h kim ve savcıların özlük haklarının iyileştirilmedi. Yeni yasalar Yargıtay içtihatlarıyla şekillenene kadar bölge adliye mahkemelerinin faaliyete geçmemeli. Aksi takdirde Yargıtay ikinci planda kalır kaos doğar. 
Açılan 4000 h kim kadrosuna atama yapılabilmesi için staj süreleri kısaltıldı. Avukatlıktan h kimliğe geçiş de kolaylaştırılarak, h kimlik nosyonu olmayan, mevcut kadronun yarısını oluşturacak atamalarla 30 - 40 yıllık bir dönemin şekillendirilmek isteniyor. Teftiş Kurulu Başkanlığı ve adalet müfettişliğine atama yapma yetkisinin bakanlıkta olması da yargı üzerinde vesayet yaratmaya elverişli. H kimlere yönelik özel soruşturma yöntemleri ise 'yargı dokunulmazlığı' gibi gösterilerek, milletvekili dokunulmazlıklarının kaldırılmamasına gerekçe yapılması hukuksal değil." 
Bildiride, "Sincan'da yasayı protesto etmek için araçlarının antenine siyah kurdele takan h kimler hakkında soruşturma açılması üzüntü ile karşılanmıştır" denildi. 



</TEXT>
</DOC>
