<DOC>
<DOCNO> 397113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sontur17.html </URL>
<DATE> 2005/11/22/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Seda Sayan, imam nikahı için savcılığa ifade verdi 
</HEADLINE>
<TEXT>

     Şarkıcı Seda Sayan ve Nihat Doğan, ''evlenme akdini yapmadan dini tören yapmak'' iddiasıyla haklarında başlatılan soruşturma kapsamında savcılıkta ifade verdi. 
     İstanbul Adalet Sarayı'na gelen Sayan ve Doğan'ın ifadeleri, soruşturmayı yürüten Cumhuriyet Savcısı Şener Arslan tarafından alındı. 
     Adliye çıkışında basın mensuplarının sorularını yanıtlayan Seda Sayan, soruşturmanın devam ettiğini belirterek, ''İmam nikahı diye bir şey attınız ortaya, biz de içeride ifade verdik. Durup dururken sizin yaptığınız haberden dolayı yani... Siz yazdınız, onlar da yazdıklarınıza itibar edip bizi ifadeye çağırdılar. Savcı Bey'in önünde sizin yazdığınız haberle ilgili gazete vardı. Ona göre ifade alındı'' dedi. 
     Sayan ve Doğan, daha sonra aynı cipe binerek adliyeden ayrıldı. 
     
</TEXT>
</DOC>
