<DOC>
<DOCNO> 368578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun14.html </URL>
<DATE> 2005/08/10/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
İsrail'in Gazze'den çekilme süreci nasıl olacak 
</HEADLINE>
<TEXT>

     İsrail, Gazze ile Batı Şeria'nın bir bölümünden çekilmeye gelecek hafta başlayacak. İsrail böylece, Filistinlilerin üzerinde devlet kurmak istedikleri işgal altındaki topraklardan ilk kez çekilmiş olacak. 
     İsrail'in çekilme süreci şöyle olacak 
     - 15 Ağustos'ta hala evlerinde olan Yahudi mültecilere, evlerini gönüllü terk etmeleri için 48 saat süre tanınacak, aksi halde mülteciler polis ve askerlerce zorla çıkartılacak. 
     - Evlerin tahliyesine 17 Ağustos'ta başlanacak. Her biri 17 askerden oluşan silahsız timler, kapı kapı dolaşarak, Yahudi mültecilerden evlerinden ayrılmalarını isteyecek. 
     - Gerekirse askerler evlere girerek sakinlerini zorla çıkacak, son çare olarak da gözaltı düşünülecek. 
     - Askerlere, hayatları tehlike için bulunmadıkça dikbaşlı mültecilere karşı silah kullanmamaları emri verildi. 
     - Yahudi mültecilerin tahliyesi, Filistinlilerin muhtemel saldırıları ve radikal Yahudilerin sızmalarını önlemek için 50 bin asker görev yapacak. 
     - Gazze'deki 21 yerleşim birimindeki 8 bin 500 Yahudi mültecinin tahliyesi 2-3 hafta alacak. Batı Şeria'daki 4 yerleşim birimindeki birkaç yüz mültecinin tahliyesine ise eylül başlarında başlanacak. 
     - Şabat tatili dolayısıyla cumartesi günleri tahliye olmayacak. 
     - Mülteciler ayrıldıktan sonra eşyaları, saptanan 3 nakliye firması tarafından taşınacak. 
     - Mültecilerin evleri ve sinagoglar yıkılacak. İlk yıkımları İsrail, geri kalanını da Filistinli ve Mısırlılar yapacak. 
     - Askerler, 48 Yahudi mezarlığını İsrail'e taşıyacak. 
     - İsrail askerleriyse üslerini dağıttıktan sonra Gazze'den çekilecek. 
     - İsrail güvenlik kurumları, çekilmenin ekimdeki Musevi tatili itibarıyla tamamlanmasını istiyor. 
     - Bu noktada Filistinliler, topraklara girecek ve planladıkları kutlamaları yapacak. Düzeni sağlamak için, Filistinli güvenlik güçleri alarma geçecek. 
     
</TEXT>
</DOC>
