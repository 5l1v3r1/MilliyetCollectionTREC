<DOC>
<DOCNO> 393022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun23.html </URL>
<DATE> 2005/11/08/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Moskova'da vergi bilgileri pazara düştü 
</HEADLINE>
<TEXT>

     Moskovalıların geçen yıl beyan ettikleri ve ödedikleri gelir vergileriyle ilgili tüm bilgilerin yer aldığı ''CD''ler pazarda satılıyor. 
     Rus Vedomosti gazetesinde ''Moskova'yı Çaldılar'' başlığıyla verilen haberde, geçen yıl ödenen vergilerle ilgili veri tabanının satışa çıkarılmasının, Rusya'da özel bilgilerin korunmasındaki boşluğu net bir şekilde ortaya koyduğu kaydedildi. 
     Haberde, vergi bilgilerinin bulunduğu ''Vergi Denetimi 2004'' adlı veri tabanının pazarda 3 bin rubleye 142 YTL kadar alıcı bulduğuna dikkat çekilerek, veri tabanında Moskova'da çalışan herkesin ödediği gelir vergisinin yanı sıra adres, telefon, iş adresi ve sahip oldukları tüm varlıklarla ilgili bilgiler bulunuyor. 
     Veri tabanı hırsızlığının Rusya'da yıllardan beri yapıldığı, ancak güvenlik güçlerinin bu suçla yeterince mücadele etmediği belirtilen haberde, ''Daha önce de veri tabanı hırsızlığı oldu, ancak güvenlik güçleri hırsızları bırakın yakalamayı aramadı bile'' denildi. 
     Moskova'da kaçak CD satılan Savyolovskaya ve Garbuşka gibi pazarlarda vatandaşların ehliyet, araba, emlak ve cep telefonu gibi bilgilerinin bulunduğu diskler isteyene 300 ile 3 bin ruble arasında 15 YTL-142 YTL değişen fiyatlara satılıyor. 
     
</TEXT>
</DOC>
