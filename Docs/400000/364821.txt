<DOC>
<DOCNO> 364821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur38.html </URL>
<DATE> 2005/07/27/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Dilek, 60'lık aşığı yüzünden ilçeyi terketmiş 
</HEADLINE>
<TEXT>

     Hasan BÖLÜKBAŞ AKSARAY, DHA 

AKSARAY'ın Sarıyahşi İlçesi'nde kendisine aşık olan komşusu evli ve 2 çocuk babası 60 yaşındaki Erhan Atak tarafından anne ve babası öldürülen 19 yaşındaki Dilek Bulat, ilçede çıkan dedikodu ve baskılar nedeniyle bir süredir Ankara'daki akrabalarının yanında yaşamak zorunda kaldığı ve ailesini ziyaret için geldiğinhde olayın gerçekleştiği ortaya çıktı. 
     Annesi 40 yaşındaki Hamide ve babası 45 yaşındaki Hasan'ı öldüren ve intihar girişiminde bulunan Erhan Atak'ın elinden, kendisini evin odasına kitleyerek kurtulan ve polis tarafından gözaltına alınan Dilek Bulat, polise ifade verdi. Babası yaşındaki komşusu Erhan Atak'ın baskılarından kurtulmak için evini terketmek zorunda kaldığını anlatan Dilek Bulat, şöyle dedi 
     Komşumuz Erhan Atak sürekli benimle uğraşıyordu. Beraber yaşamak istediğini söylüyordu. Ben onun aşkına karşılık vermediğim için 2003 yılında beni av tüfeğiyle kalçamdan ve kolumdan vurdu. O cezaevine gönderilirken ben de hastanede 20 gün tedavi görüp çıktım. Bu sırada ailesi ile aramızda da husumet başladı. İlçede adımı kötü kadına çıkardılar. Erhan Atak yaklaşık 5 ay önce cezaevinden çıktıktan sonra baskıları yine arttı. Ben de bu baskı ve ilçedeki dedikodulardan kurtulmak için Ankara'daki arkabalarımın yanına yerleştim. Ara sıra gelip ailemi görüyordum. Bir hafta önce yine ailemi ziyaret etmek için gelmiştim. Olayın gerçekleştiği günün sabahı da komşumuz olan Erhan Atak'ın eşi Fatma benimle yine eşine yaklaştığımı ileri sürerek kavga etti. Biz saç baş birbirimize girdik. Komşular müdahale ederek ayırdı. Akşam ise Erhan Atak evimize gelerek anne ve babamı öldürdü. Ben elinden kendimi odaya kitleyerek kurtuldum.'' 
     
     EŞİ KAVGAYI DOĞRULADI 

     Polise verdiği ifadede genç kızla sabah saatlerinde kavga ettiğini doğrulayan Erhan Atak'ın eşi Fatma Atak'ın ise Dilek Bulat ile kocam arasında ilişki olduğu köyde konuşuluyordu. Ben de bu olayı çok kıskanıyordum. Olay günü kocama sorduğumda ise böyle bir şey olmadığını söylemesine rağmen tartıştık. Sabah saatlerinde Dilek'le yolda karşılaşınca kavga ettik. Daha sonra kocam bu olayı duyunca alkol almaya başladı. Akşam ise bu olay gerçekleşti'' dedi. 
     Anne ve basanın cenazesinin ilçede toprağa verilmesinin ardından, Dilek Bulat dün akşam saatlerinde yine Ankara'daki akrabalarının yanına gitti. 
     Hasan ve Hamide Bulat çiftini öldürdükten sonra intihar girişiminde bulunan Erhan Atak'ın ise Selçuk Üniversitesi Meram Tıp Fakültesi Hastanesi'nde tedavisi sürüyor. Atak'ın sağlık durumu ciddiyetini koruyor. 
     
     OLAY NASIL OLDU 

     Aksaray'ın Sarıyahşi İlçesi'nde sevgisine karşılık bulamayan 60 yaşındaki Erhan Atak, sevdiği 19 yaşındaki Dilek Bulat'ın önce 45 yaşındaki babası Hasan'ı sonra 40 yaşındaki annesi Hamide'yi tabanca ile vurarak öldürmüştü. Olaydan sonra evlerine kendini kitleyen sevdiği kızı da öldürmek isteyen Erhan Atak bu girişiminde başarılı olamayınca başına ateş ederek intihar girişiminde bulunmuştu. Atak ağır yaralı olarak kaldırıldığı hastanede tedavi altına alınmıştı. 
     
</TEXT>
</DOC>
