<DOC>
<DOCNO> 362068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/soneko21.html </URL>
<DATE> 2005/07/18/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Borsa birinci seansı 75 puanlık artışla tamamladı... 
</HEADLINE>
<TEXT>

     İMKB Bileşik Endeksi 1. seansta, Cuma günkü 2. seans kapanışına göre 75.97 puan artarak 28,503.24 puandan kapandı. 
     Hisse senetlerinin ortalama değer artışı yüzde 0.27 oldu. 
     Geçtiğimiz haftanın son işlem gününü 73 puanlık düşüşle 28 bin 427 puan seviyesinden tamamlayan borsa bileşik endeksi haftanın ilk seansına alımlarla başladı. Gelen alımlar endeksi 28 bin 630 puana kadar yükseltti. Ancak yükselişte katılımın yetersiz olması endeksi bu seviyesi aşmasını engelledi. Bu seviyeyi aşamayan borsa, gerilemeye başladı. Bir süre 28 bin 400 destek noktasında tutunmaya çalışan endeks, bunda başarılı olamayınca 28 bin267 puana kadar geriledi. Bu seviyeden itibaren gelen alımları endeksi tekrar 28 bin 500 seviyesinin üzerine atarken günün ilk seansının da bu seviyenin üzerinde kapandığı görüldü. 
     İlk seansta 28 bin 267 28 bin 630 puan arasında hareket eden borsa, günün ilk yarısını 75 puanlık artışla 28 bin 503 puan seviyesinden tamamladı. Bu kapanışla birlikte hisse senetleri ortalama yüzde 0,27 oranında değer kazandı. Günün ilk seansında 385,8 milyon YTL işlem hacmi gerçekleşirken, İş Bankası C , Yapı Kredi Bankası, Garanti Bankası, Turkcell ve Doğan Holding ilk seansta en fazla işlem gören hisseleri oldu. 
     Net Holding - 5,00 , ÇBS Boya - 2,70 , TSKYO - 2,46 , Çimsa - 2,38 ve Mensa Mensucat - 2,22 günün ilk yarısında en çok değer yitiren hisseler olurken, en çok yükselen hisseler Adel Kalemcilik 11,26 , Serve Kırtasiye 10,19 , AFM Film Prodüksiyon 9,68 , Ege Endüstri 9,14 ve Logo Yazılım 8,53 olarak sıralandı. 

D-FİNANS AR-GE 

     
</TEXT>
</DOC>
