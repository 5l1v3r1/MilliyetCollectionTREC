<DOC>
<DOCNO> 394480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/yasam/yas01.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bizimkisi yıldırım aşkı' 
</HEADLINE>
<TEXT>


Ali Babacan, özel hayatını ilk kez Güneri Cıvaoğlu'nun 'Şeffaf Oda'sına açtı. 'Mantık evliliği yapmadık' diyen Babacan ekledi 15 dakikada şık oldum, 3 haftada evlendik 


Güneri Cıvaoğlu'nun hazırlayıp sunduğu Şeffaf Oda programının bu pazarki konuğu olan Ekonomiden Sorumlu Devlet Bakanı Ali Babacan, "Yıldırım aşkı sonucu evlendim" dedi. 
Kafasında evleneceği kız için bir tanım oluştuğunu belirten Babacan, "Eşim Zeynep ile ilk karşılaştığımda aradığımı bulduğumu hissettim. Ama yine de bu bir mantık evliliği değil, 15 dakikada şık oldum, 3 haftada evlendik" diye konuştu. Babacan, eşi Zeynep Hanım'ın dünyaya açıklığının, iletişim kurarken gösterdiği rahatlığın ve yabancı dilinin kuvvetli olmasının da evlilik kararını etkilediğinden söz etti. 

Onlara 'abi' derdim 
Babacan, Recep Tayyip Erdoğan ve Abdullah Gül'ü siyasete girmeden önce de tanıdığını, onlara 'abi' dediğini, ama seçimlerden sonra Sayın Başbakanım, Sayın Bakanım hitabını kullandığını söyledi. 
Babacan'ın konuğu olduğu Güneri Cıvaoğlu ile Şeffaf Oda bugün saat 12.30'da Kanal D'de... 


</TEXT>
</DOC>
