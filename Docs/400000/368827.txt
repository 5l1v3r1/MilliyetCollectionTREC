<DOC>
<DOCNO> 368827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/spor/aspo.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dişli ve inançlı 
</HEADLINE>
<TEXT>


Silahları Kondisyonları yüksek ve özellikle sol kanadı kullanıp, hava toplarıyla iki uzun forveti buluşturuyorlar. Zor gol yiyiyorlar. Zaafları Basit bir pres karşısında hemen dağılıp, disiplini kaybediyorlar. Topla oynamada başarısız oldukları için pas yüzdeleri düşük 


Vaduz'un, İsviçre 2. Ligi'nde Lugano ile oynadığı karşılaşmayı büyük bir dikkatle izlemiştim. Bu maç, Beşiktaş için kapalı kutu olan, Liechtenstein ekibi hakkında ipuçlarını verdi. 
Ligde oynadığı 4 maçta 3 galibiyet, 1 beraberlik alan, 10 gol atıp sadece 1 gol penaltıdan yiyen ve liderlik koltuğunda oturan Vaduz'un en önemli silahı sağlam savunması... Orta Avrupa'nın rakımı yüksek bölgesinde yer alması nedeniyle de, lig öncesi kamplardaki kondisyon yüklemesi kendini hemen gösteriyor... Bu nedenle bu yüksek rakım yüzünden Beşiktaş'ın öncelikle nefesini iyi ayarlaması gerekiyor... 

Gohouri'ye dikkat 
Avrupa'nın her takımında forma giyebilecek iki forveti Brezilyalı Gasper ile Sırp Antiç, Vaduz'un en önemli silahları... Uzun boyları nedeniyle hava toplarında çok etkililer... Zaten iki ayağını çok iyi kullanan, sol kanat oyuncusu Zarn, genellikle bu bölgeden atakları yönlendiriyor ve hava toplarıyla Gasper-Antiç ikilisini besliyor... Ölü toplarda da ikiz kulelere, defansın yükünü de taşıyan diğer bir uzun boylu Gohouri katılıyor... Gohouri, savunmada da güçlü fiziğiyle pek gedik vermiyor... 
Orta sahada bir kozu daha var Vaduz'un... Sakatlığı nedeniyle forma giymeyen, ancak bugün sahaya çıkması beklenen Julio Lopez... 

'Küçümsememeli' 
Liechtenstein temsilcisinin elbetteki zayıf yönü de çok... Örneğin en basit preste hemen dağılıyorlar... Lugano gibi, hem de İsviçre 2. Ligi'nin zayıf bir temsilcisi bile bir-iki pres uygulaması ile Vaduz'u panikletti... Ayrıca takımın pas yüzdesi çok düşük... Zaten, böylesine yüksek rakımlı bölgelerin takımları, daha çok kondisyona ağırlık verip, pas tekniğini bir kenara itiyorlar... 
Vaduz asla Beşiktaş'a rakip olacak bir takım değil... Siyah-Beyazlı takım, rakibi küçümsemeden futbolunu oynarsa, daha ilk maçta turu geçebilir... Ama çok yakında yaşadığımız Trabzon örneğini hatırladığımızda, "Aman dikkat Beşiktaş" demekten kendimizi alamıyoruz... 

VADUZ 
Da Silva 
Gerster 
Stochlasam 
Bell 
Gohouri 
Zarn 
Hasler 
Perez 
Burki 
Antiç 
Gaspart 

BEŞİKTAŞ 
Cordoba 
İ.Toraman 
Koray 
Gökhan Kürşat 
Ali Tandoğan 
Tayfur 
Okan A.Hassan 
Pancu 
İ.Üzülmez 
A.Dursun 
Youla 


</TEXT>
</DOC>
