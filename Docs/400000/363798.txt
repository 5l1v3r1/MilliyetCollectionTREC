<DOC>
<DOCNO> 363798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/spor/spo03.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'a efelik sökmedi 0-3 
</HEADLINE>
<TEXT>


Galatasaray, Gerets ile Türkiye'de oynadığı ilk hazırlık maçından galibiyetle ayrıldı. Vestel Manisa'yı İzmir'de deviren Cim-Bom'un gollerini Orhan Ak ve Necati 2 attı 


Sarı - Kırmızılılar, Türkiye'deki ilk hazırlık maçında Süper Lig'e yeni yükselen Vestel Manisaspor'u 3-0 yendi. 
İzmir Alsancak Stadı'nda oynanan karşılaşmada Teknik Direktör Gerets, Galatasaray seyircisi karşısındaki ilk sınavına çıktı. Gerets'in 20 futbolcusuna şans verdiği maçta Cim - Bom rakibi karşısında üstün bir oyun ortaya koydu ve zorlanmadan farklı skoru yakaladı. 
26'da Orhan Ak'ın kafa vuruşuyla öne geçen Sarı - Kırmızılılar 29'da Necati ile skoru 2-0'a taşıdı ve devre bu sonuçla kapandı. 
57'de sahneye bir kez daha Necati Ateş çıktı ve maçın skorunu belirleyen golü attı. 
Bu arada Galatasaraylı taraftarlar maç başlamadan 5 dakika önce tezahürat yapmayı keserek yönetimin transfer yapmamasını protesto etti. 

Maçın karnesi 

RAŞİT ALTUN 

HAKEMLER Hakan Özkan, Hayati Doğan, İbrahim Albayrak 
VESTEL MANİSASPOR Bülent 5 , Gürol 6 , İnanç Dk. 61 5 , Johana 5 Özgür Dk. 72 5 , Serkan Özsoy 6 - Karel Hafne 5 , Zafer 5 Mehmet Dk. 75 4 , Serkan Dökme 5 , Fabio Duarte Dk. 46 5 , Uğur 6 , Hakan Balta 5 , Caner Dk. 46 4 - Murat Özkan 5 , Yunus Dk.46 4 , Meduna 6 , Güngör Dk. 81 
GALATASARAY Aykut 7 - Cihan 7 Arda Dk. 61 7 , Song 7 , Yalçın Dk. 71 6 , Tomas 7 , Suat Usta Dk. 84 , Orhan Ak 7 , İbrahim Yavuz Dk. 76 7 - Sabri 6 Uğur Uçar Dk. 61 6 , Iliç 7 , Zafer Dk. 76 6 , Saidou 7 , Altan 7 Cafercan Dk. 76 6 - Hakan Şükür 7 Volkan Dk. 67 6 , Necati 8 , Ümit Karan Dk. 61 6 
GOLLER Orhan Ak Dk. 26 , Necati Dk. 29 - 57 
SARI KARTLAR Volkan Galatasaray , Caner Vestel Manisaspor 

Ribery'ye izin çıktı 

FIFA, Franck Ribery'nin forma giyebilmesi için Marsilya'ya gerekli belgeyi verdi. Galatasaray'dan ihtilaflı ayrılıp, Fransız kulübüne geçen yıldız oyuncuya geçici lisans verildiği bildirildi. Ribery, Marsilya formasıyla ilk resmi sınavını dün gece Intertoto Kupası 3. turunda Galatasaray'dan arkadaşı Hakan Yakın'ın takımı Young Boys'a karşı verdi. 

Mondi'den U dönüşü 

Cim-Bom'da kale sorunu, kendi kendine çözülüyor. Mondragon'un, uzun süredir görüşmelerini sürdürdüğü İtalya'nın Palermo ekibiyle para konusunda anlaşamayınca Başkan Özhan Canaydın'ı aradığı ifade edildi. Ancak Canaydın, sergilediği tavır nedeniyle Mondi'ye kızdı. Bunun üzerine Galatasaray'ın 1 numarası, Sportif Direktör Bülent Tulun'u arayarak, Sarı - Kırmızılılar ile yola devam etmek istediğini ilettiği bildirildi. 


</TEXT>
</DOC>
