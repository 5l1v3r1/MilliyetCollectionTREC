<DOC>
<DOCNO> 392968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/spor/spo30.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sivasspor'un mazereti tecrübe 

Fenerbahçe yenilgisiyle keyfi kaçan Sivasspor, sarı - lacivertliler karşısındaki kaybı tecrübe eksikliğinde bağlıyor. Teknik Direktör Werner Lorant, "Fenerbahçe gibi şampiyon adayı bir takımla başa baş bir mücadele ortaya koyduk. Bulduğumuz gollerden sonra geriye çekilmemiz rakibin işine yaradı. Bu maçta en azından beraberliği hak ettiğimizi düşünüyoruz" dedi. 

Konyaspor stres attı 

Samsunspor karşısındaki farklı galibiyetin sevincini yaşayan Konyaspor'un Basın Sözcüsü Güven Öten, bu başarının, futbolcuların üzerindeki stresi atma ve çıkış yakalama açısından bir fırsat olduğunu belirtti. Öten, taraftarlar için düzenlenen "Sen yoksan eksiğiz" kampanyasının da olumlu sonuçlandığını ifade etti. Yeşil - beyazlılarda futbolculara perşembe gününe kadar izin verildi. 

Sakaryaspor'dan hakeme serzeniş 

Akçaabat Sebat'a kendi saha ve seyircisi önünde boyun eğen Sakaryaspor'un Başkanı Selahattin Aydın özeleştiri yaptı, hakem Hakan Sivriservi'den şikayet etti. Kötü oynadıklarını, buna rağmen bol sayıda pozisyon ürettiklerini vurgulayan Aydın, "Hakem yenilgiye mazeret değil. Fakat bu faktörünü de incelemek gerekir. Rakiplerin yanında hakemleri de yenmemiz gerekiyor" yorumunu yaptı. 

Hüseyin yetmedi 

Fransa Ligi'nde Le Mans'ta görev yapan eski milli pivot Hüseyin Beşok, takımının Strasbourg'a evinde 86 - 75 kaybettiği maçta 20 sayılık performansına karşın yenilgiye engel olamadı. Tau Ceramica ise milli forvetimiz Serkan Erdoğan'ın 7 sayı yaptığı karşılaşmada Unicaja Malaga'ya 87 - 76 mağlup oldu. 

Bryant'tan 37 sayı 

NBA'de Batı Konferansı Pasifik Grubu'nda Sacramento Kings, Phoenix Suns'ı deplasmanda 118 - 117 mağlup ederek ilk galibiyetini aldı. Los Angeles Lakers, Kobe Bryant'ın 37 sayı ile oynadığı maçta Denver Nuggets'ı 112 - 92 ile geçerken, Golden State Warriors da New York Knicks'i 83 - 81'lik skorla geçti. 

Özerten Hakemler Mars'tan gelmiyor 

MERKEZ Hakem Komitesi Başkanı Ufuk Özerten, gerilimi daha az bir hafta yaşadıklarını ve bunun sonucunda hakem hatalarının da aşağıya çekildiğini söyledi. Özerten, "Hakemler uzaydan ya da Mars'tan gelmiyor. Onlar futbol ailesinin nadide çiçekleridir. Hepimiz içiçe olmalıyız. Hakemlere saldırı olması halinde takımların küme düşürülmesinin benim açımdan hiçbir mahsuru yok" diye konuştu. 

Yabancı tepkisi 

PROFESYONEL Futbolcular Derneği Başkanı Turgay Şeren, yabancı futbolcu sayısını serbest bırakmanın Türk futboluna ihanet olacağını öne sürdü. Şeren, "Kaç kulübümüz 6 yabancı kontenjanını dolduruyor Parasızlık ve borç gırtlağı aşmış durumda. Levent Bıçakcı'yı böyle büyük bir yanlışın içine girmemesi için uyarıyorum. Milli takımımızın, yabancı futbolculardan dolayı sahaya bir 11 çıkartmak için ne kadar zorlandığını h l görmüyor muyuz " dedi. 

Kulüpler bölündü 

FENERBAHÇE'NİN, Schalke 04'e yenilmesinin ardından başlayan yabancı futbolcu tartışmalarına Süper Lig kulüplerinden farklı sesler geldi. Üç büyüklerin yanı sıra Erciyes, V.Manisa, Ankaraspor, Samsun ve Ankaragücü serbestliğe sıcak bakıyor. Gençlerbirliği ve Malatya, Avrupa için ara formül bulunması gerektiğini savunuyor. Trabzon, Diyarbakır, Konya ve Denizli, 6 yabancı kuralının korunmasını istiyor. Rize, Sivas ve Kayseri ise şimdilik konunun dışında kalmayı tercih ediyor. 

Potada bugün 

ULEB Kupası C Grubu 
Zeleznik - Sırbistan Karadağ 
20.00 FMP Zeleznik - Beşiktaş 

Filede bugün 

Ankara Selim Sırrı Tarcan Spor Salonu 
11.00 TED Kolejliler - Yalovaspor 
12.30 SSK - İst. Emlak Bankası 
14.00 G.Ü. And. V. İht. - İller Bankası 


</TEXT>
</DOC>
