<DOC>
<DOCNO> 388393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas20.html </URL>
<DATE> 2005/10/20/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Sertab Erener, Eurovison 50 yılın birincisi yarışması için Kopenhag'da 
</HEADLINE>
<TEXT>

     ''Eurovision 50 Yılın Birincisi'' yarışmasına katılacak Sertab Erener, Danimarka'nın başkenti Kopenhag'a geldi. 
     Eurovision Şarkı Yarışması'nın 50. yıl kutlamaları kapsamında düzenlenen, 50 yılın birincileri arasında yapılan seçim sonucu ilk 14'e giren şarkıların yarışacağı yarışmaya Erener, 2003 yılında Riga'da ''Everyway That I Can'' parçasıyla Türkiye'ye birincilik kazandıran parçasıyla katılacak. 
     Erener, Kopenhag Havalimanı'nda besteci Demir Demirkan ile birlikte yaptığı açıklamada, ''Biz bu çok ilginç ve güzel yarışmaya birinci olmak için geldik. Ve Türkiye'yi en iyi şekilde temsil edeceğiz'' dedi. 
     Sertab Erener yarın TSİ 17.00'de, yarışmanın yapılacağı Forum gösteri salonunda provalara katılacak. Cumartesi günü yapılacak yarışmada Sertab Erener'in rakipleri arasında İsveç'ten ABBA, İngiltere'den Cliff Richard, İrlanda'dan Johnny Logan, İsrail'den Dana International ve İsviçre'den Celine Dion gibi ünlü isimler yer alıyor. 
     
</TEXT>
</DOC>
