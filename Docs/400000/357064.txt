<DOC>
<DOCNO> 357064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo11.html </URL>
<DATE> 2005/06/30/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Cimbom'da yabancılara direktif Hemen kampa gelin 
</HEADLINE>
<TEXT>

     Yönetim, Türkiye'ye dönmeyen Mondragon, Conceiçao ve Song'a direktif verdi Hollanda kampına katılın, aksi takdirde ceza alırsınız 
     
     Ribery ders oldu 
     Franck Ribery’den ağzı yanan yönetim, diğer yabancı oyuncular konusunda daha sıkı bir politika izliyor. Henüz takıma katılmayan üç futbolcu Mondragon, Conceiçao ve Song’un dikkatini çeken idareciler, Hollanda kampına zamanında katılın. Aksi takdirde ceza alırsınız'' mesajı yolladı. Yönetimin, bu futbolculardan geciken olduğu takdirde hukuki işlemlere başvurabileceği öğrenildi. 
     
     Tek sorun Mondragon 
     Üç yabancıdan herhangi birinin Hollanda’ya zamanında gelmemesi halinde, her gün için ağır para cezası vermeye hazırlanan yönetimin, oyuncuların tavrına göre hareket edecekleri kaydedildi. Üç futbolcudan Song ve Conceiçao, daha önce sportif direktör Bülent Tulun’u arayarak, takıma Hollanda’da katılacaklarını bildirmişti. Mondragon’la ilgili şüpheler ise sürüyor. 
     
</TEXT>
</DOC>
