<DOC>
<DOCNO> 368845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yasam/yas07.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ODTÜ'lü Tanay'ın umuda yolculuğu 
</HEADLINE>
<TEXT>


SİNAN TOROS İstanbul 

Kas körelmesi SMA Type II hastası Tanay Atasoy 25 , deney aşamasındaki bir operasyonla sağlığına kavuşmak umuduyla Çin'e gitti. 
Ortadoğu Teknik Üniversitesi ODTÜ Felsefe Bölümü mezunu olan ve aynı üniversitede yüksek lisans yapan Atasoy'a, 2 yaşında SMA Type II hastalığı teşhisi konuldu. Hacettepe Üniversitesi Hastanesi'nde rehabilitasyon gören Atasoy, "Tedaviyi televizyonda duydum. Doktora mail adresinden ulaştım" dedi. 
Dr. Hongyun Huang'un uygulayacağı tedavi için Atasoy, "SMA Type II hastası olarak ilk operasyon benimki olacak. Umarım sağlıklı dönerim" diye konuştu. 

SMA Type II nasıl anlaşılır 

Halk dilinde kas körelmesi olarak bilinen SMA Type II, küçük çocuklarda görülüyor. Genetik ve nörolojik bir hastalık olan SMA Type II'nin ilk belirtileri çocuğun yardımla oturabilmesi, yutkunma ve nefes alma sorunu yaşaması olarak gösteriliyor. Zamanla kaslar tüm işlevini yitiriyor. 


</TEXT>
</DOC>
