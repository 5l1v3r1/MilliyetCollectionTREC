<DOC>
<DOCNO> 390709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonspo07.html </URL>
<DATE> 2005/10/29/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Mehmet Okur, 19 sayıyla takımının en skoreri oldu... 
</HEADLINE>
<TEXT>

     ABD Profesyonel Basketbol Ligi'nde NBA , hazırlık maçlarının sonuna yaklaşıldı. 
     NBA'deki Türk temsilcilerden Mehmet Okur, takımı Utah Jazz'ın Denver Nuggets'a 89-83 yenildiği hazırlık maçında, sahaya ilk 5'de çıkarak 19 sayı, 3'ü hücum 2'si savunma olmak üzere 5 ribaunt ve 2 blokla takımının en skorer ismi oldu. Okur, 27 dakika sahada kaldığı maçta, 2 sayılık atışlarda 11'de 7 ve serbest atışlarda 5'de 5 isabet buldu. 
     Jazz'da 12 sayıyla Deron Williams, en çok sayı üreten 2. oyuncu olurken, 21 sayıyla Carmelo Anthony, 16 sayıyla Voshon Lenard, 15 sayıyla da Andre Miller, Denver'a galibiyeti getirdiler. 
     Günün bir diğer maçında, Gürcü asıllı Türk vatandaşı Zaza Pachulia'nın takımı Atlanta Hawks, New Orleans Hornets'ı 104-90 yendi. Sahaya ilk 5'de çıkarak 33 dakika forma giyen Pachulia, bu süre içinde 18 sayı, 2'si hücum 6'sı savunma olmak üzere 8 ribaunt, 2 asist, 2 top çalma ve 3 blokluk performansıyla hem maçın en skorer ismi oldu hem de takımını galibiyete taşıdı. Pachulia, 2 sayılık ve serbest atışların her ikisinde de 8'de 6 isabet sağladı. 
     Hawks'da ayrıca Josh Childress 15, Joe Johnson ise 14 sayıyla galibiyete katkıda bulundu. 
     Hornets'da ise, Pj Brown'nın 15, Speedy Claxton ve J.R. Smith'in 13'er sayılık performansları galibiyet için yeterli olmadı. 

     
</TEXT>
</DOC>
