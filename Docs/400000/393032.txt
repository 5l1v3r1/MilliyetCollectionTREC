<DOC>
<DOCNO> 393032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun33.html </URL>
<DATE> 2005/11/08/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Fransa, ülkeye gelecek turistlere güvence verdi 
</HEADLINE>
<TEXT>

     Paris Belediyesi, ''banliyölerde meydana gelen şiddet olaylarına rağmen, yabancı turistlerin can güvenliğinin tehdit altında olmadığını'' bildirdi. 
     Belediye Başkanlığı'ndan yapılan açıklamada, şu ana kadar Paris'e gelen yabancı turist sayısında da azalma olmadığı belirtildi. 
     ''Devletin, vatandaşların can ve mal güvenliğini güvence altına alma konusundaki çalışmaların devam ettiği'' kaydedilen açıklamada, ''başkentteki tarihi ve turistik yerlerin de korunduğu' ifade edildi. 
     Aralarında İngiltere, Japonya, Avustralya ve Kanada'nın bulunduğu çok sayıda ülke, son şiddet olaylarından sonra vatandaşlarına yaptıkları çağrılarda, Fransa'daki banliyölerin durumunun tehlikeli olduğu uyarısında bulunmuştu. 
     Fransa, dünyada en fazla yabancı turist ağırlayan ülkelerin başında geliyor. 
     
</TEXT>
</DOC>
