<DOC>
<DOCNO> 399598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun52.html </URL>
<DATE> 2005/12/01/ </DATE>
<TIME> 20.40 </TIME>
<AUTHOR>  </AUTHOR>
<HEADLINE>
Bush, jüri üyeliği yapacak 
</HEADLINE>
<TEXT>

     ABD Başkanı George W. Bush'un ABD'de en önemli vatandaşlık görevlerinden biri olarak kabul edilen mahkemede jüri üyeliği yapması için davet edildiği bildirildi. 
     Başkan Bush'un vaktinin önemli bir kısmını geçirdiği Texas-Crawford'daki çiftliğinin bulunduğu McLennan Kasabası yetkililerinin '286' numara ile Başkan Bush'a jüri görevinde bulunma talebiyle bir mektup gönderdiği ve bu görevi ifa edip edemeyeciği bildirmek üzere kendisinden pazartesi gününe kadar cevap bekledikleri kaydedildi. 
     Başkan Bush'un kabul etmesi haline jüri üyeliği görevinde bulunacağı 19. Eyalet Bölge Mahkemesi Yargıcı Ralph Strother, jüri görevi için davet edilen insanların cevap vermemesinin yaygın olduğunu, ancak ABD başkanının jüri üyeliği için çağrılmasının bir ilki teşkil ettiği için böyle bir durumla daha önce karşılaşmadığını ve ne olacağını da bilmediğini söyledi. 
     Beyaz Saray sözcüsü Allen Abney'in ise Başkan Bush'un durumdan haberdar olmadığını ve Beyaz Saray'a böyle bir çağrı davetinin ulaşmadığını söylemekle yetindiği bildirildi. 
     McLennan Kasabası katibi Karen Matkin ise Başkan Bush'a söz konusu çağrıyı kasım ayı ortasında gönderdiğini ancak henüz bir cevap almadığını kaydetti. Katip, her hafta 600 kişiye jüri üyeliği için davet mektupu gittiği ancak bu davetlilerden yüzde 70'inin cevap bile vermediği belirtiliyor. 
     
</TEXT>
</DOC>
