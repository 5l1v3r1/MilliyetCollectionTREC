<DOC>
<DOCNO> 356096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/spor/spo01.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni beklemeyin' 
</HEADLINE>
<TEXT>


Beşiktaş'ın ısrarla transfer etmek istediği Igor Biscan, Türkiye defterini kesinlikle kapattığını açıkladı. Hırvat futbolcu, "Zaten gelseydim, sadece Fenerbahçe'de oynardım" diyerek Kartal ile görüşmesini kesti 


Siyah - Beyazlı takımın transfer listesinde ilk sıraya alınan Liverpool'un eski futbolcusu Igor Biscan'dan olumsuz haber geldi. 
Yönetimin bugün yanıt beklediği Hırvat futbolcu yaptığı açıklamada, "Beni beklemeyin. Türkiye defterini kesinlikle kapattım" dedi. Biscan, "İspanya, İtalya, Almanya'dan birçok teklif aldım. Bunları değerlendireceğim. En kısa sürede de kararımı vereceğim. Ancak Türk kulüplerine gitmeyeceğim. Zaten eğer İstanbul'a gelmeyi düşünseydim, Fenerbahçe'de forma giyerdim. Çünkü beni yıllar önce isteyen tek Türk kulübü Fenerbahçe idi. Onların bu sezonki transfer listesine de girdiğimi biliyorum. Ama benimle hiç görüşmediler. Kimbilir, belki önümüzdeki yıllarda yolumuz kesişir" diye konuştu. 

'Şimdi ne diyecekler ' 

Oktay, Carew konusunda kendilerine Mali Kongre'de tenkitte bulunanları eleştirdi, "Bakalım şimdi ne diyecekler merak ediyorum" diye konuştu 

BİLAL MEŞE 

John Carew'i büyük bir k rla satan Beşiktaş, şimdi yeni golcü için düğmeye bastı. Ümraniye'de Teknik Direktör Rıza Çalımbay ile görüşen Başkan Yıldırım Demirören, forvet konusunu masaya yatırdı, alternatifleri konuştu. 
Yerli - yabancı oyuncu transferinde haksız eleştirilere uğradığını ileri süren Oktay, şöyle konuştu 
"Mali kongrede söylenenler h l sıcaklığını koruyor. Carew'i 3.5 milyon Euro'ya aldık, 7.6 milyona sattık. Satılırken daha fazla para etmesi durumunda da yüzde 30 alacağız. Mali kongrede, 'Bir dolar fazlasına satamazsınız' diyenler şimdi ne söyleyecekler merak ediyorum Kaldı ki Beşiktaş'ın bir kuruşunu sokağa atmak gibi ne niyetimiz, ne de lüksümüz asla olamaz. Her kuruşu harcarken kılı - kırk yarıyoruz. Carew gitti, şimdi sırada Juanfran var. Onu da iyi bir fiyata satacağız. Bu sezon olmazsa, gelecek yıl olacak. Nasıl ki Carew'den kulübe büyük para kazandırdıysak Juanfran'dan da kazandıracağız. Kaldı ki ne Carew ne de Juanfran kötü futbolcular asla değiller. Juanfran'da uyumsuzluk yaşadık. Neticede olmadı, tutmadı." 

Umraniye şenlendi 

Yönetimin dün verdiği yemekte bir araya gelen eski futbolcular ile yeniler tanışma imkanı buldu. Siyah-Beyazlılar ilk idmana bugün çıkacaklar 

RAHMAN SAĞIROĞLU 

Beşiktaş, yeni sezon hazırlıkları öncesi Ümraniye Tesisleri'ndeki yemekte bir araya gelirken, yeni sezon hazırlıkları öncesi de ilk buluşma gerçekleşti. 
Yaklaşık bir aylık tatilin ardından Siyah - Beyazlılar'ın eski ve yeni futbolcuları tesislerde toplandı. Teknik Direktör Rıza Çalımbay, kısa bir toplantı yaparak, yenileri takım arkadaşlarıyla tanıştırdı. Çalımbay, "Arkamızda büyük bir taraftar desteği var. İnşallah hep birlikte beklentileri boşa çıkarmayacağız" diye konuştu. 
Yenilerden Ali Tandoğan, Kürşat, Güven ve Adem Dursun'un da hazır bulunduğu yemeğe bugün imza atacak olan Gineli Youla ve kaleci Volkan Ünlü katılmadı. Geçen sezon kiralık forma giyen Sinan Kaloğlu, Gökhan Zan ve Ümit Aydın da gecede yer aldı. 
Başkan Yıldırım Demirören ve Asbaşkan Kıvanç Oktay yeni sezonda taraftar desteğiyle büyük başarılara imza atacaklarını vurguladılar. Beşiktaş hazırlıklarına bu sabahki idmanla başlayacak. 

Sürgüncüler direniyor 

Takımla paralel olarak Fulya Tesisleri'nde çalışacak olan Berkant ve Fatih Sonkaya, kalmakta ısrar ederken, Emre Aşık da, "Yurt içinde ancak Beşiktaş gibi büyük bir takımda oynarım" dedi 

SÜLEYMAN HATISARU 

Teknik Direktör Rıza Çalımbay'ın yeni sezonda kadrosunda bulundurmayacağı Emre Aşık, Juanfran, Ronaldo, Berkant, Fatih Sonkaya ve Tayfun Korkut yarın 17.00'de Fulya Tesisleri'nde idmanlara başlayacak. 
Emre Aşık, "Yurt dışında AEK ve diğer ekiplerle görüşüyorum. Yurt içinde Beşiktaş'tan başka bir takım düşünmüyorum, olursa da Türkiye'nin büyük takımlarından biri olur" açıklamasını yaptı. 
Berkant ise Çalımbay ve Kıvanç Oktay ile görüşeceğini belirterek, "Şu anda hiçbir takımla görüşmüyorum ve bana hiç teklif gelmedi. Ben Beşiktaş'ın oyuncusuyum ve bir yıl daha sözleşmem var. Hiçbir yere gitmek istemiyorum" dedi. 
Mehmet Topuz'a karşılık Fatih ile birlikte Kayserispor'a verileceği iddia edilen futbolcu, "Mehmet Topuz benden iyi ve yetenekli futbolcu değil. Bir oyuncuya karşılık, iki futbolcu vermek ne kadar doğru bilemiyorum" yorumunu yaptı. 
İstanbul'a dün gelerek Ümraniye'de dinlenen Fatih Sonkaya, "Bana verilen görevi yaparım. Beşiktaş'tan başka yere gitmem ve gerekirse çıkar Fulya Tesisleri'nde diğer arkadaşlarımla birlikte idman yaparım" ifadesini kullandı. 

Beşiktaş'ta imza günü 

Beşiktaş Yönetimi, anlaşma sağladığı futbolculara bugün basın önünde imza attıracak, gün boyunca imza şov yapacak. İlk olarak 10.30'da Ali Tandoğan'ı medya karşısına çıkaracak olan Siyah - Beyazlılar'ın bugünkü imza programı şöyle 10 45 Kürşat Duymuş, 14 00 Halit Güven Kocabal, 14 15 Adem Dursun. Yarın da 16 00'da Volkan Ünlü, 16 15'te de Souleyman Youla medya için imza atacak. 

Hepsi sapasağlam 

Beşiktaşlı futbolcuların sağlık kontrolleri dün de devam ederken, bu kez Tayfur, Tümer Metin, Çağdaş ve kaleci Murat Şahin testten geçti. Futbolcuların sağlık durumunda herhangi bir problemin olmadığı ifade edildi. 
Yeni sezona umutla bakan Tümer, "Geçen sezon ilk yarıda kötü sonuçlar aldık ama ikinci devrede çok iyi bir performans sergiledik. Rıza hocayla kendimize geldik ve bazı taşlar yerine oturdu" dedi. 
Çağdaş Atan ise Carew'in Lyon'a transferini şöyle yorumladı "Dünya çapında bir oyuncu ve çok kaliteli bir insan. Takımdan ayrılmasına üzüldük. Carew'in yerine gelen onun eksikliğini aratmayacaktır." 

İlhan Mansız boşa çıktı 

Alman Ligi takımlarından Hertha Berlin'in Menajeri Dieter Höness, İlhan Mansız ile olan sözleşmeyi feshettilerini açıkladı. Golcünün gelecek sezon için kendilerinden kesin söz istediğini vurgulayan Höness, "Onu kampa alıp, kararımızı Ağustos'ta vermek istiyordum. Ancak o bizden hemen karar vermemizi istedi. Onu anlayabiliyorum. Zamanı geçiyor ve bir an önce kesin bir duruma kavuşmak istiyor. Ancak ona akıl verenlerin kendisini yanlış yönlendirdiklerini düşünüyorum" diye konuştu. 
Höness şöyle devam etti "İlhan gitmeseydi bile bir forvet oyuncu almayı planlıyorduk. Zaten yüzde yüz iyileşmesini beklemiyorduk. Bu noktada kendisine yüzde yüz güvenimiz yoktu. Ancak gitme kararını erken vermesi, hem onun hem de bizim için iyi oldu. Böylece 4 hafta tasarruf etmiş olduk." 


</TEXT>
</DOC>
