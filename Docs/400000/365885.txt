<DOC>
<DOCNO> 365885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonspo09.html </URL>
<DATE> 2005/07/31/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Macaristan'da zafer Raikkonen'in, Schmacher ikinci... 
</HEADLINE>
<TEXT>

     Otomobil sporlarında dünyanın en önemli organizasyonu olan Formula 1'de, sezonun 13. yarışı yapıldı. 
     Macaristan'ın başkenti Budapeşte'de bulunan Hungaroring Pisti'nde yapılan yarışın galibi McLaren Mercedes'in Finli pilotu Kimi Raikkonen oldu. 
     Macaristan Grand Prix'sinde dün yapılan sıralama turlarında 4. olan ve bugünkü yarışa 4. cepten başlayan Raikkonen, 70 tur üzerinden düzenlenen 306.663 kilometrelik yarışta ortalama 189 kilometre hız yaparak ilk sırayı aldı. 
     Finli pilot, kariyerinin 6., bu sezon İspanya, Kanada ve Monaco Grand Prix'lerinin ardından 4. galibiyetini 1.37.25.552'lik derecesiyle elde etti. 
     Geçen yılın Dünya Şampiyonu Ferrari'nin Alman pilotu Michael Schumacher, bu sezon ilk kez ''pole pozisyon''da başladığı yarışta liderin 35 saniye 581 salise gerisinden gelerek 2. sırayı aldı. 
     Yarışa iyi başlayan ve ilk turlarda liderliği kimseye kaptırmayan Schumacher, yarışın 36 turunda girdiği pit-stop'tan geç çıkınca liderliği Raikkonen'e kaptırdı. 
     Toyota'dan Ralf Schumacher ise yarışın son turlarına doğru katıldığı liderlik mücadelesinde kardeşi Michael Scumacher'i zorlamasına karşın yaklaşık 7 saniyelik farkla damalı bayrağı 3. sıradan gördü. 
     
     ALONSO, MACARİSTAN'DAN PUANSIZ DÖNDÜ 

     Bu sezon üst üste yarışlar kazanan ve 6 kez yarışları ilk sırada tamamlayan Renault'un İspanyol pilotu Fernando Alonso, Macaristan'da puan alamadı. 
     Geçen hafta yapılan Almanya Grand Prix'sinde birinci olmayı başaran Alonso, Hungaroring'de liderin 1 tur gerisinden gelerek 11. olabildi. 
     Yarışın 2. turunda ön rüzgar paneli kopan ve servise girmek zorunda kalan İspanyol pilot, bu yarıştan puan alamamasına karşın sürücüler klasmanındaki liderliğini sürdürdü. 
     
     TAKUMA SATO'DAN İLK PUAN 

     Formula 1'de sezonun başından bu yana puan alamayan BAR-Honda'nın Japon pilotu Takuma Sato, Macaristan'da ilk puanını aldı. 
     Yarışı BMW-Williams'ın Avustralyalı pilotu Mark Webber'in ardından 8. tamamlayan Sato, 1 puanın sahibi oldu. 
     
     İSTANBUL ÖNCESİ SON YARIŞ 

     Sezonun 14. yarışı olan Türkiye Grand Prix'si öncesi son yarış olan Macaristan Grand Prix'sinin tamamlanmasıyla tüm gözler İstanbul'a çevrildi. 
     3 hafta ara verilecek olan Formula 1, 21 Ağustos'ta İstanbul'da yapılacak Türkiye Grand Prix'siyle yeniden start alacak. 
     Macaristan Grand Prix'sinin ardından sürücüler ve markalar klasmanında puan durumu şöyle 
     

SÜRÜCÜLER KLASMANI SIRA İSİM ÜLKE TAKIM PUAN 1 Fernando Alonso İspanya Renault 87 2 Kimi Raikkonen Finlandiya McLaren-Mercedes 61 3 Michael Schumacher Almanya Ferrari 55 4 Jarno Trulli İtalya Toyota 36 5 Juan Pablo Montoya Kolombiya McLaren-Mercedes 34 6 Ralf Schumacher Almanya Toyota 32 7 Rubens Barrichello Brezilya Ferrari 31 8 Giancarlo Fisichella İtalya Renault 30 9 Nick Heidfeld Almanya BMW-Williams 28 10 Mark Webber Avustralya BMW-Williams 24 11 Jenson Button İngiltere BAR-Honda 19 12 David Coulthard İngiltere Red Bull Racing 19 13 Felipe Massa Brezilya Sauber 8 14 Tiago Monteiro Portekiz Jordan 6 15 Alexander Wurz Avusturya McLaren-Mercedes 6 16 Jacques Villeneuve Kanada Sauber 6 17 Narain Karthikeyan Hindistan Jordan 5 18 Christijan Albers Hollanda Minardi 4 19 Pedro de la Rosa İspanya McLaren Mercedes 4 20 Christian Klien Avusturya Red Bull Racing 4 21 Patrick Friesacher Avusturya Minardi 3 22 Vitantonio Liuzzi İtalya Red Bull Racing 1 23 Takuma Sato Japonya BAR-Honda 1 24 Robert Doornbos Hollanda Jordan -      

MARKALAR KLASMANI SIRA MARKA PUAN 1 Renault 117 2 McLaren-Mercedes 105 3 Ferrari 86 4 Toyota 68 5 BMW-Williams 52 6 Red Bull Racing 24 7 BAR-Honda 20 8 Sauber-Petronas 14 9 Jordan 11 10 Minardi 7      
</TEXT>
</DOC>
