<DOC>
<DOCNO> 351424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yazar/oztrak.html </URL>
<DATE> 2005/06/13/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Bütçe rakamları neyi anlatıyor 
</HEADLINE>
<TEXT>


Mayıs ayında bütçenin uzun bir aradan sonra ilk defa aylık olarak fazla verdiği açıklandı. Faiz dışı fazla ise ilk beş ayda 16.8 milyar YTL'ye ulaşmış. Bu tüm yıl için hedeflenen faiz dışı fazlanın yüzde 60.9'u. Bu rakamlar mali piyasalarda önemli bir gelişme olarak algılandı. 
İlk beş aydaki bütçe uygulamasına biraz daha dikkatle baktığımızda başka ilginç gelişmeler de dikkati çekiyor. Bu dönemde beş aylık ortalama TÜFE'deki artış yüzde 8.5 olurken faiz dışı harcamalardaki artış yüzde 23.5'e ulaşmış. Mal ve hizmet alımları, yatırım harcamaları, cari transferlerdeki artışlar çok yüksek. Buna karşılık gelirlerdeki yüzde 20'lik artış bunu kısmen dengelemiş ve faiz dışı fazla da geçen yıla göre yüzde 13.4 artmış. Faiz dışı fazladaki sınırlı artışa rağmen toplam bütçe açığı geçen yıla göre yüzde 66.8 gerilemiş. Bunda faiz ödemelerinde yüzde 21.8'lik azalma belirleyici olmuş. 

Ek bütçe ihtiyacı 
Bütçe performansına bakmak için basit bir yöntem bir yıl önce aynı dönemde elde edilen gelir ve yapılan harcamaların yıl sonundaki bütçe gerçekleşmesine oranlanmasıdır. Cari yılın belli olan dönemindeki büyüklükleri bu oranlara bölerek çok kaba bir yıl sonu tahmini yaparsınız. Tabii buradaki varsayım harcama ve gelirlerin yıla dağılımını değiştirecek politika farklılıklarının olmadığıdır. Bu analiz mevcut harcama ve gelir temposu ile yıl sonunda toplam bütçe açığının hedefin altında kalabileceğini ancak faiz dışı fazla hedefinin tutmayacağını ve ek bütçeye ihtiyaç duyulacağını gösteriyor. Ancak Hükümetin dış açığın ulaştığı seviye ve uluslararası gelişmeler karşısında ek bütçeye gitmek gibi bir yanlışı yapmayacağını düşünüyorum. 

Ufukta bir seçim mi var 
Bu durum açıklama gerektiren ilginç sorulara yol açıyor. Hükümet neden cari transferleri, mal ve hizmet alımlarını, yatırım harcamalarını bu yılın başında hızlandırdı Bu bir harcama etkinliğini artırma politikası mı Yoksa ufukta bir seçim mi var Diğer taraftan tatmin edici bir açıklama olmadan IMF'nin bu bütçe performansını içine sindirmesi de güç. 
Öte yandan bütçe ile açıklanan, ithalattan alınan KDV rakamları, Mayıs ayında ithalatın 10.1 - 10.3 milyar dolar aralığında gerçekleşebileceğini gösteriyor. Bu geçen yılın aynı ayına göre ithalatta yüzde 25'i aşan bir artış demek. Dış açıkta beklenen gerilemenin Mayıs ayında da görülemeyeceği anlaşılıyor. 
Geçtiğimiz hafta yetkililerin yaptığı açıklamalar sermaye hareketlerine seyirci kalmanın bir Hükümet politikası olduğunu ortaya koydu. Bu durumda ilk beş aydaki bütçe uygulaması bu politika ile tutarlı değil. Sermaye hareketlerinin coşkusu, dış açığın kontrolü için çok daha sıkı bir maliye politikasını gerektiriyor. Tabii bu politikaların otaya çıkaracağı işsizlik de hükümetin siyasi karnesine yazılacaktır. Sonuç olarak bütçe rakamları pek de göründüğü gibi değil. 

KONSOLÜDE BÜTÇE GERÇEKLEŞMELERÜ Milyar YTL. Mayıs 04 Mayıs 05 Artış 1 05 Hedef Harcamalar 54.0 54.9 1.6 159.4 155.6 1-Faiz Hariç Harcama 27.9 34.4 23.5 115.3 99.2 Personel Giderleri 12.3 13.4 9.0 31.6 31.9 Sosyal Güv.Kur. Devlet Primi 1.5 1.8 15.7 4.7 4.3 Mal ve Hizmet Alımları 2.1 3.1 47.6 18.5 14.4 Cari Transferler 10.6 13.7 29.8 35.9 32.5 Sermaye Giderleri 0.7 1.7 127.5 18.1 10.1 Sermaye Transferleri 0.0 0.2 955.9 4.6 1.1 Borç Verme 0.6 0.5 -9.9 1.9 2.8 Yedek Ödenekler 0.0 -100.0 2.1 2-Faiz Harcamaları 26.1 20.4 -21.8 44.2 56.4 Gelirler 42.6 51.1 20.0 132.0 126.5 1-Genel Bütçe Gelirleri 41.6 50.1 20.2 130.0 124.3 Vergi Gelirleri 34.0 40.6 19.5 107.7 106.6 Vergi Dışı Gelirler 7.0 8.8 25.3 21.4 17.2 Sermaye Gelirleri 0.1 0.1 42.5 0.2 0.3 Alınan Bağış ve Yardımlar 0.6 0.6 -1.6 0.7 0.1 2-Katma Bütçe Öz Geliri 0.9 1.0 10.4 2.0 2.2 Bütçe Dengesi -11.4 -3.8 -66.8 -27.4 -29.1 Faiz Dışı Denge 14.7 6.6 13.4 16.8 27.3 TÜFE Artışı Ocak-Mayıs Ort. 8.5 - 
1 Mayıs ayı kümülatif harcama ve gelirlerinin sene sonu toplamına oranı 2004 yılı ile aynı olursa. 



</TEXT>
</DOC>
