<DOC>
<DOCNO> 367363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonsiy08.html </URL>
<DATE> 2005/08/05/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Tan Bazı grupların Kerkük'teki çabaları yakından takip ediliyor 
</HEADLINE>
<TEXT>

     Dışişleri Bakanlığı Sözcüsü Namık Tan, Irak’ın Kerkük kentinde binlerce Kürdün ikamet kaydı yaptırmasına ilişkin olarak, gelişmelerin yakından izlendiğini ve konunun düzenli olarak ilgili tarafların dikkatine getirildiğini söyledi. 
     Tan, konuya ilişkin bir soruya verdiği yanıtta, "Bazı grupların Kerkük’teki çabaları esasen tarafımızdan bilinmekte, yakından takip edilmekte ve konu düzenli olarak ilgili tarafların dikkatine getirilmektedir" dedi. 
     Irak’ta anayasa hazırlık çalışmalarının son aşamasına girildiğini hatırlatan Tan, şunları kaydetti 
     "Bu anayasanın Irak’ın birliğini ve toprak bütünlüğünü güvence altına alan ve Kerkük gibi, Irak’ın ulusal değer ve serveti niteliğindeki yerlerin ulusal aidiyetini vurgulayan bir anlayışla sonuçlandırılması, herkesten önce, Irak halkının büyük çoğunluğunun beklenti ve hedefidir. Türkiye de bu iradenin arkasında durmaktadır." 
     
</TEXT>
</DOC>
