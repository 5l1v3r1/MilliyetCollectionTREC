<DOC>
<DOCNO> 397365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonsiy24.html </URL>
<DATE> 2005/11/23/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Hakkari'nin Valisi değişti 
</HEADLINE>
<TEXT>

     Hakkari Valiliği’ne Tokat Valisi Ayhan Nasuhbeyoğlu, Tokat Valiliği’ne de Hakkari Valisi Erdoğan Gürbüz atandı. 
     A.A muhabirinin aldığı bilgiye göre, İçişleri Bakanı Abdulkadir Aksu’nun oluru ile söz konusu atamalar gerçekleşti. Valilerin atanmalarına ilişkin kararnamenin de hazırlanarak Bakanlar Kurulu’na gönderildiği bildirildi. 
     Hakkari Valiliği’ne atanan Ayhan Nasuhbeyoğlu, Beytüşşebap Kaymakamlığı, Diyarbakır Vali Yardımcılığı, Mülkiye Müfettişliği, İçişleri Bakanlığı Müsteşar Yardımcılığı, Ardahan Valiliği, Sinop Valiliği, İçişleri Bakanlığı Teftiş Kurulu Başkanlığı, Giresun Vali Vekilliği görevlerinde bulunmuştu. 
     
     HAKKARİ'NİN YENİ VALİSİ NASUHBEYOĞLU 
     Tokat Valiliği’nden Hakkari Valiliği görevine atanan Ayhan Nasuhbeyoğlu, "Şerefli bu görevimizi yurdun her yerinde yapmayı her zaman bekleriz" dedi. 
     Nasuhbeyoğlu, AA muhabirine yaptığı açıklamada, mülki idari amirlerinin yurdun her yerinde görev yapmaya hazır olduğunu, bunun da böyle devam edeceğini belirterek, "Şerefli bu görevimizi yurdun her yerinde yapmayı her zaman bekleriz. Hakkari’de de görevimizi en iyi şekilde sürdüreceğiz" diye konuştu. 
     Nasuhbeyoğlu, Tokat’tan ayrılmadan önce konuyla ilgili olarak daha geniş bir açıklama yapacağını söyledi. 
     
</TEXT>
</DOC>
