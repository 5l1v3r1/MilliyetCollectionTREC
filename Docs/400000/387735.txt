<DOC>
<DOCNO> 387735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur18.html </URL>
<DATE> 2005/10/18/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Tecavüze kalkışıp cinayet işleyen iki kişi tutuklandı 
</HEADLINE>
<TEXT>

     
     Ünal UZUN ÇAYCUMA Zonguldak , DHA 
     
ZONGULDAK'ın Çaycuma İlçesi Karapınar Beldesi'nde 70 yaşındaki Zabit Öztimur Tunç Kaymak'ın evine zorla giren aşırı alkollü 27 yaşındaki Oktay Sert ile yaşındaki Kudret Çetin, odasında uyuyan 13 yaşındaki üvey kızı C.K.'ya tecavüze yeltendi. Kızının çığlıkları üzerine odasına giren Kaymak'ı bıçaklayıp baltayla başına vurarak öldüren iki saldırgan da tutuklandı. 
     Olay, dün gece Ramazanoğlu Köyü Memoğlu Mahallesi’nde meydana geldi. Kudret Çetin ile Oktay Sert, Zabit Öztimur Tunç Kaymak’a ait evin arka penceresinden içeri girdi. Aşırı derecede alkollü olan Çetin ve Sert, odasında uyuyan C.K.'nın boğazına bıçak dayayarak tecavüze yeltendi. 
     Üvey kızının çığlıkları üzerine odasına giden Zabit Öztimur Tunç Kaymak karşılaştığı Sert ve Çetin’le kavga etmeye başladı. Elindeki bıçakla yaraladığı Kaymak’ın başına baltayla vurarak öldüren Oktay Sert ile Kadir Çetin kaçtı. 
     Gürültüye uyanan komşularının ihbarı üzerine olay yerine jandarma ekipleri geldi. Boğazından bıçakla yaralanan C.K., Çaycuma Devlet Hastanesi'nde tedaviye alındı. C.K.'nın sağılk durumunun iyi olduğu belirtilirken, yakalanan iki zanlı sevk edildikleri adliyede çıkarıldıkları nöbetdçi mahkeme tarafından tutuklanarak cezaevine gönderildi. 
     
</TEXT>
</DOC>
