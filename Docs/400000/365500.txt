<DOC>
<DOCNO> 365500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur50.html </URL>
<DATE> 2005/07/29/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
İspanya'daki saldırıda ölü yada yaralı yok... 
</HEADLINE>
<TEXT>

     İspanya’nın kuzeyindeki Bask Bölgesi’nin bağımsızlığı için mücadele eden terör örgütü ETA’nın bir otoyolda patlattığı bombaların sadece maddi hasara yol açtığı bildirildi. 
     Madrid’ten 75 kilometre uzaklıkta bulunan Toledo’daki NV-E90 ve 132 kilometre uzaklıkta yer alan Ciudad Real’deki NIV-E5 otoyollarında 
     yerel saat ile 18.00 civarında patlayan 2 bombanın can veya mal kaybına yol açmadığı sadece maddi hasar verdiği kaydedildi. ETA, her eyleminde olduğu gibi bu kez de Bask bölgesinde yayınlanan "Gara" adlı gazeteyi yerel saatle 17.00’da telefonla arayarak Madrid’in güneyindeki Toledo ve Ciudad Real kentlerindeki otoyollara bomba yerleştirdiğini duyurdu. Olay sonrası bombaların patladığı yere giden terörle mücadele ekibi Tedax’a bağlı ekiplerin incelemelere başladığı, otoyolun geçici olarak trafiğe kapatıldığı belirtildi. İspanya’da yaz mevsimi boyunca en yoğun tatil trafiği bu hafta sonu başlarken, 7 milyon İspanyolun yollarda olduğu bir günde bombaların patlaması tatilcileri zor durumda bıraktı. Öte yandan bugün Fransa’da yapılan operasyonlarda 4 ETA üyesinin yakalandığı bildirildi. 
     
</TEXT>
</DOC>
