<DOC>
<DOCNO> 395849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur05.html </URL>
<DATE> 2005/11/17/ </DATE>
<TIME> 07.55 </TIME>
<AUTHOR>  </AUTHOR>
<HEADLINE>
İzmir'de banka şubesine molotofkokteyli atıldı 
</HEADLINE>
<TEXT>

     İzmir'in Konak İlçesi'nde bir banka şubesine molotofkokteyli atıldı. 
     AA muhabirinin aldığı bilgiye göre, Eşrefpaşa Caddesi'nde bulunan Halk Bankası Eşrefpaşa Şubesi'ne 3 kişi tarafından molotofkokteyli atıldı. Saldırıda, bankanın camı kırıldı. 
     Güvenlik güçleri, ara sokaklara kaçan zanlılar A.Y. 23 , Abdurrahim M. 36 ve M.Y.'yi 36 kovalamaca sonucu yakaladılar. Banka şubesine molotofkokteyli atan zanlılar, İzmir Emniyet Müdürlüğü Terörle Mücadele Şube Müdürlüğü'nde gözaltına alındı. 
     İzmir'in Bornova İlçesi Sakarya Caddesi'nde bulunan Oyakbank Özkanlar, Konak İlçesi Kemeraltı 863 sokaktaki Dışbank, Karşıyaka İlçesi Girne Caddesi'nde bulunan İş Bankası Girne Şubesi'ne de bir hafta önce molotofkokteyli atılmıştı. 
     
     ŞÜPHELİ ARAÇTA KOKAİN BULUNDU 
     Öte yandan, Konak İlçesi'nde, güvenlik güçlerinin durdurduğu araçta kokain bulundu. 
     Güvenlik güçleri, şüpheli gördükleri 35 HR 818 plakalı otomobil sürücüsüne ''Dur'' ihtarında bulundular. İhtara uymayarak kaçan otomobildekiler, Kadifekale 628. sokakta durduruldu. 
     Otomobilde yapılan aramalarda 96.4 gram kokain, kokainlerin tartılmasında kullanılan elektronik hassas terazi, kokainlerin konulduğu 178 kilitli poşet ile 2 bin 540 YTL sahte banknot bulundu. 
     Durdurulan otomobilde bulunan İ.T. 22 , B.G. 28 ve A.K. 24 , Emniyet Müdürlüğü Narkotik Şube Müdürlüğü'nde gözaltına alındı. 
     
</TEXT>
</DOC>
