<DOC>
<DOCNO> 378511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/dunya/dun06.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye neden eksik kalsın 
</HEADLINE>
<TEXT>


DIŞ HABERLER SERVİSİ 


İngiltere Dışişleri Bakanı Jack Straw, Türkiye'nin AB üyeliği için siyasi gerekçelerin ekonomik nedenlerden daha önemli olduğunu söyledi. Straw, Alman "Rheinische Post" gazetesi için yazdığı makalede, Türkiye'nin AB üyeliğini neden gerekli gördüğünü anlatırken, "Türkiye'nin yaptığı ticaretin yarısından fazlası daha şimdiden AB ülkeleriyle. Türkiye daha şimdiden AB'nin en fazla ihracat yaptığı ülkelerden biri. Türkiye'nin AB üyeliği için siyasi gerekçeler, ekonomik nedenlerden daha ağır basıyor. Türkiye'nin üyeliği, kültürel ve dini çeşitlilikle ortak hedeflerin birbirine aykırı düşmediğini gösterecektir" ifadesini kullandı. 
Straw, "AB, Avrupa'nın dünyadaki nüfuzunu artırdı. Neden şimdi ve neden Türkiye eksik kalsın " diye yazdı. 


</TEXT>
</DOC>
