<DOC>
<DOCNO> 392893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonyas02.html </URL>
<DATE> 2005/11/07/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Kaderin böylesi Arabanın üzerine uçak düştü 
</HEADLINE>
<TEXT>

     ABD'nin Texas eyaletine bağlı Houston kenti yakınında, iniş yapmaya çalışırken elektrik hatlarına çarpan küçük uçağın bir aracın üstüne düşmesi sonucu, uçaktaki 2 kişinin öldüğü, arabada bulunan bir kişinin ise yaralandığı bildirildi. 
     Yetkililer, Houston kentinin kuzeydoğusundaki David Wayne Hooks Havaalanı'na iniş yapmaya çalıştığı sırada düşen uçakta bulunan bir erkek ile bir erkek çocuğunun hayatını kaybettiğini belirttiler. 
     Houston kentindeki bir televizyon istasyonu ise üzerine uçak düşen araçta bulunan bir kadının hafif yaralandığını duyurdu. Kazanın olduğu sırada havanın sisli olduğunu kaydeden yetkililer, bu durumun kazanın meydana gelmesinde ne derece etkili olduğunun henüz bilinmediğini ifade ettiler. 
     
</TEXT>
</DOC>
