<DOC>
<DOCNO> 387720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sontur03.html </URL>
<DATE> 2005/10/18/ </DATE>
<TIME> 01.10 </TIME>
<AUTHOR>  </AUTHOR>
<HEADLINE>
Bayrak indiren turist tutuklandı 
</HEADLINE>
<TEXT>

     Antalya’nın Alanya İlçesi’nde, Türk Bayrağı’nı asılı olduğu direkten indirdiği iddiasıyla gözaltına alınan turist, çıkarıldığı mahkemece tutuklandı. 
     Alınan bilgiye göre, bir hafta önce Alanya’ya tatile gelen İsveç uyruklu E.M.S. 18 ve A.K.J. 18 , dün gece alkol aldıktan sonra Atatürk Anıtı önündeki direkte asılı bulunan Türk Bayrağı’nı, ipini keserek indirdiler. 
     Vatandaşların şikayeti üzerine olay yerine gelen polis ekipleri, turistleri gözaltına aldı. 
     Emniyetteki işlemlerinin ardından adliyeye sevk edilen turistlerin, mahkemede verdikleri ifadede, çok alkollü olduklarını, bayrağı alkolün etkisiyle indirdiklerini söyledikleri bildirildi. 
     İsveçli turistlerden A.K.J. "Bayrak Kanunu’na muhalefet" suçundan tutuklandı. 
     
</TEXT>
</DOC>
