<DOC>
<DOCNO> 350103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur25.html </URL>
<DATE> 2005/06/08/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Liseli kızların sokakta kavgası 
</HEADLINE>
<TEXT>

     Ramazan ÇETİN DHA 

DENİZLİ’de erkek arkadaşları yüzünden sokak ortasında kavga eden yaşları 14- 16 arasında değişen kızları, çevredeki esnaf ayırdı. 
     Denizli Belediyesi arkasındaki Sevgi Sokağı'nda liseli kızlar kavga etti. Sokaktaki bir kafede erkek arkadaşının, kız arkadaşıyla oturduğunu gören liseli kız çılgına döndü. Birbirleriyle tartışan kızlar, daha sonra kavga etmeye başladı. Kavgaya, kızların arkadaşları da karıştı. Çevredeki işyeri sahipleri kavgaya müdahale ederek liseli kızları ayırdı. Birbirinden şikayetçi olmayan ve isimlerini söylemeyen kızlar sokaktan uzaklaştı. 
     Sevgi Sokağı esnafı, sokakta polisin yeterli güvenlik önlemi almadığını savundu. Kafe ve dersanelerin yoğun olduğu bölgede sık sık kavgaların yaşandığı belirtildi. 
     

     
</TEXT>
</DOC>
