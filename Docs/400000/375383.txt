<DOC>
<DOCNO> 375383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sonspo05.html </URL>
<DATE> 2005/09/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Teniste Federer 3., Sharapova, 4. tura yükseldi 
</HEADLINE>
<TEXT>

     Sezonun 4. ve son ''Grand Slam'' mücadelesi olan 125. ABD Açık Tenis Turnuvası'na, New York kentinde TSİ dün gece ve bu sabaha karşı yapılan maçlarla devam edildi. 
     Ulusal Tenis Merkezi Kortları'nda düzenlenen 18.3 milyon ABD Doları yaklaşık 25 milyon YTL toplam ödüllü turnuvanın 5. gününde, tek erkeklerde 2. tur maçları tamamlanırken, tek bayanlarda da 3. tur maçlarına başlandı. 
     Tek erkeklerde dünya klasmanında ilk sırada yer alan geçen yıl bu turnuvanın, bu yıl da Wimbledon Turnuvası'nın şampiyonu olan 1 numaralı seribaşı İsviçreli Roger Federer, 2. turda Fransız rakibi Fabrice Santoro'yu 7-5, 7-5 ve 7-6'lık 7-2 setlerle 3-0 yenerek, 3. tura yükseldi. 
     Tek erkeklerdeki diğer karşılaşmalarda ise 2001 yılının şampiyonu ve geçen yılın finalisti olan 3 numaralı seribaşı Avustralyalı raket Lleyton Hewitt, Arjantinli Jose Acasuso'yı 7-6 8-6 , 7-6 7-3 ve 6-2, Taylandlı Paradorn Srichaphan da 6 numaralı seribaşı Rus Nikolay Davidenko'ya 6-4, 7-5 ve 6-3'lük setler ve 3-0'lık skorlarla geçerlerken, 11 numaralı seribaşı Arjantinli David Nalbandian, Hollandalı Peter Wessels'i 7-6 7-4 , 1-6, 6-2 ve 7-6'lık 7-4 setlerle 3-1 yendi ve tur atladı. 
     Tek bayanlarda ise geçen yılın Wimbledon Turnuvası Şampiyonu olan 1 numaralı seribaşı Rus Maria Sharapova, 3. tur maçında, Alman rakibi Julia Schruff'a 6-2 ve 6-4, 2003 yılının finalisti olan 4 numaralı seribaşı Belçikalı Kim Clijsters da 30 numaralı seribaşı Japon Ai Sugiyama'ya 6-1 ve 6-4'lük setlerle 2-0 üstünlük sağlayarak, 4. tura çıktı. 
     ABD'li Williams kardeşlerden 1999 ve 2002 yıllarında bu turnuvanın, bu yıl da Avustralya Turnuvası'nın Şampiyonu olan 8 numaralı seribaşı Serena, 25 numaralı seribaşı İtalyan Francesca Schiavone'yi 6-3 ve 6-4, 2000 ve 2001 yıllarında bu turnuvanın, bu yıl da Wimbledon Turnuvası'nın Şampiyonu olan 10 numaralı seribaşı Venus de 20 numaralı seribaşı Slovak Daniela Hantuchova'yı 6-3 ve 6-3'lük setlerle 2-0 yenerek, bir üst tura çıkmayı başardılar. 
     Bu arada 9 numaralı seribaşı Rus Nadia Petrova da evsahibi ülkeden Laura Granville'ye 6-2 ve 7-5'lik setler ve 2-0'lık skorla şans tanımadı. 
     Turnuvada TSİ bu gece ve yarın sabaha karşı yapılacak mücadelelerde tek erkeklerde 3. tur maçlarına başlanırken, tek bayanlarda da 3. tur maçları tamamlanacak. 
     
</TEXT>
</DOC>
