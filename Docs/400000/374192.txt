<DOC>
<DOCNO> 374192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur39.html </URL>
<DATE> 2005/08/30/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Yandıktan 15 saat sonra hastaneye getirilebildi... 
</HEADLINE>
<TEXT>

     Alanya’da, çaydanlığın üzerine düşen ve vücudunun çeşitli yerlerinde yanıklar oluşan 2 yaşındaki çocuk, araç bulunamaması ve yolların kötü olması nedeniyle yaklaşık 15 saat sonra hastaneye getirilebildi. 
     AA muhabirinin aldığı bilgiye göre, Gökbel Yaylası’ndaki evlerinin mutfağında annesi Gülşen Çalık’ın yanında oynayan 2 yaşındaki Derya Çalık, piknik tüpünde kaynayan çaydanlığın üzerine düştü. 
     Vücudunun çeşitli yerlerinde yanıklar oluşan küçük çocuk, araç bulunamaması ve yolların kötü olması nedeniyle yaklaşık 15 saat sonra Alanya Devlet Hastanesi’ne getirilebildi. 
     Derya Çalık’ın babası Kerim Çalık, AA muhabirine yaptığı açıklamada, uzun süre araç bulamamaları ve yolların kötü olması nedeniyle kızını ancak 15 saat sonra hastaneye getirilebildiğini belirterek, "Kızım bu süre içinde çok acı çekti. Ama hayati tehlikesinin olmaması tek tesellimiz" dedi. 
     
</TEXT>
</DOC>
