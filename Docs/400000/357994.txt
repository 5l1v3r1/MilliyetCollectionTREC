<DOC>
<DOCNO> 357994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sondun14.html </URL>
<DATE> 2005/07/04/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Neo Naziler 'Türkiye Avrupa'dan çık' sloganıyla toplanıyor 
</HEADLINE>
<TEXT>

     ANKA 

      Avrupa’nın aşırı sağ partileri, Eylül ayında üç günlük bir gençlik festivali çerçevesinde Yunanistan’da toplanacak. Yunanistan’da tepki yaratan etkinliğin başlıca sloganı "Türkiye Avrupa’dan çık" olacak. 
     İngiliz The Guardian gazetesine göre, Avrupa’nın aşırı sağ partilerinin 16-28 Eylül günlerinde Atina’nın güneybatısındaki Meligala kentinde bir festival düzenleme planı, Yunanistan’da büyük bir tepki yarattı. Avrupa kıtasının önde gelen neo nazi partilerce düzenlenen etkinliğin, genç insanları bu örgütlere çekmeyi amaçladığı ifade ediliyor. 
     Etkinliği düzenleyen partiler arasında Alman Milli Demokratik Partisi, İtalyan Forza Nuova, İspanyol La Falange, Romen Yeni Sağ Partisi, ve Yunan Altın Şafak da bulunuyor. 
     
     YUNAN SOLU GELMEYİN 
     Yunanistan’da etkinliğe karşı çıkan yerel yetkililer ve sol gruplar da, festivali engellemek için kollarını sıvadı. 
     Meligala belediye yetkilileri, aşırı sağcılara bölgeye gelmelerini önlemek için ellerinden geleni yapacaklarını bildirdiler. 
     Buna karşın, Yunan Kamu Düzeni Başkanlığı Sözcüsü Lefteris Ekonomou ise, "Tüm AB ülkeleri gibi barışcıl ve silahsız olursa bir toplantıyı durduramayız" dedi. 
     
</TEXT>
</DOC>
