<DOC>
<DOCNO> 390694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/soneko08.html </URL>
<DATE> 2005/10/29/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Tesco ve Kipa işbirliği 
</HEADLINE>
<TEXT>

     Merkezi İngiltere'deki marketler zinciri Tesco ile ortaklık kurduktan sonra hedeflerini büyüten Kipa, İzmir, Denizli ve Bodrum'un ardından Antalya'da da alışveriş merkezi kuruyor. 
     AA muhabirinin aldığı bilgiye göre, 1992 yılında 100 ortaklı bir girişim olarak ticaret yaşamına başlayan Kipa, 2003 yılında dünyanın önde perakende zincirlerinden Tesco ile ortaklık kurarak İzmir, Denizli ve Bodrum'un ardından Antalya mağazasıyla zincirin halkalarını uzatıyor. Alışveriş merkezi alt kademe Kepez Belediyesi sınırlarındaki Dokuma Fabrikası yakınlarına kurulacak. 40 bin metrekare arsa üzerine kurulacak alışveriş merkezinin, 7 bin metrekarelik bölümü Kipa Hipermarket ve toplam 12 bin metrekarelik kapalı alan da yiyecekten tekstile farklı alanlarda hizmet verecek 41 mağazası bulunacak. 
     Alışveriş Merkezi inşaatı sürerken, Kipa, sosyal projelerine de başladı. Kipa projelerden ilkini ''Duvar Boyama Şenliği'' adı altında Antalya Zübeyde Hanım Çocuk Esirgeme Kurumu'nda gerçekleştirildi. Etkinlik kapsamında kurumun duvarları renk renk boyandı. Boyama işine çocuklar da yardım ederken, Kipa Çocuk Tiyatrosu'nun ''Sihirli Kente Yolculuk'' isimli oyunu da sergilendi. 
     
</TEXT>
</DOC>
