<DOC>
<DOCNO> 380520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun27.html </URL>
<DATE> 2005/09/22/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Almanların yüzde 47'si Merkel'i istiyor 
</HEADLINE>
<TEXT>

     Almanya'da yapılan bir kamuoyu araştırması, Almanların yüzde 47'sinin Angela Merkel'i başbakan olarak görmek istediği belirlendi. 
     Alman haber kanalı N24 tarafından yaptırılan araştırmaya göre, Almanların yüzde 47'si Angela Merkel'i, yüzde 44'ü Gerhard Schröder'i başbakan olarak görmek istiyor. 
     Birlik Partileri CDU CSU taraftarlarının yüzde 90'ı Angela Merkel'in, yüzde 4'ü ise Gerhard Schröder'in başbakan olmasından yana. SPD taraftarları arasında ise Gerhard Schröder'in başbakanlığına destek yüzde 88, Angela Merkel'e destek yüzde 8 oldu. 
     N24 televizyonunun yaptırdığı diğer bir araştırmaya göre, Birlik Partileri CDU CSU , FDP ve Yeşiller arasında kurulacak bir koalisyon, Almanlar arasında en çok tercih edilen hükümet alternatifi oldu. ''Jamaika koalisyonu'' olarak da adlandırılan bu koalisyona destek yüzde 33 olarak belirlenirken, ''trafik lambası koalisyonu'' olarak adlandırılan SPD, FDP ve Yeşiller'in hükümet kurmasına yüzde 27 oranında destek çıktı. Birlik Partileri ve SPD'nin oluşturacağı ''büyük koalisyona'' destek verenlerin oranı ise yüzde 25 oldu. 
     Bu arada, Almanya'da yeniden bir erken genel seçim istemeyenlerin oranının yüzde 73 olduğu ortaya çıktı. 
     
</TEXT>
</DOC>
