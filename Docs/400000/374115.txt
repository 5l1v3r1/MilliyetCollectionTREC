<DOC>
<DOCNO> 374115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo04.html </URL>
<DATE> 2005/08/30/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
David Platt'tan Anelka'ya övgü...Formda Anelka’yı kimse tutamaz’ 
</HEADLINE>
<TEXT>

     İngiltere Milli Takımı eski kaptanı David Platt, birlikte top koşturduğu Anelka'dan övgü dolu sözlerle bahsetti. 
     
     Çok büyük futbolcu’ 
     Beko-Conrad, Pro-Am Golf Turnuvası için İstanbul’a gelen İngiltere’nin unutulmaz futbolcularından David Platt, Fenerbahçe’nin Şampiyonlar Ligi’nde gruptan çıkacağını söylerken, Nicolas Anelka’yı yere göğe sığdıramadı. Türk futbolunu yakından takip ettiğini ifade eden Platt, şöyle konuştu Bizim oynadığımız dönemde çok gerilerdeydi. Ancak son yıllarda büyük aşama kaydetti ve dünya üçüncülüğünü elde etti. Fenerbahçe’ye gelecek olursak, gruptan çıkacaklarını düşünüyorum.'' 
     
     Maç maç düşünmeli’ 
     Milan çok güçlü bir takım. Fenerbahçe, daha çok diğer iki rakibinden puan almaya bakmalı. İkisi de disiplinli oynayan takımlar. Maç maç düşündüğü takdirde, Fenerbahçe gruptan çıkar sanıyorum. Ayrıca kadrosunda Nicolas Anelka gibi önemli oyuncular var. Nicolas ile Arsenal’de birlikte oynadım. O zaman 17 yaşındaydı. Gerçekten çok büyük futbolcu. İngiltere’de inanılmaz gollere imza attı. Real, Liverpool, Arsenal gibi takımların formasını giydi. Bu yıl da Newcastle istedi.'' 
     
     Burada çok mutlu’ 
     Ancak o, Fenerbahçe’yi tercih etti. Onun burada mutlu olduğunu biliyorum. Eğer biraz form yakalarsa, Türkiye’de onu kimse tutamaz.'' Koç Holding Yönetim Kurulu Başkanı Mustafa Koç da, Daum’un elindeki malzemeyi iyi kullanması halinde Kanarya’nın Milan ile birlikte gruptan çıkacağını savundu. Koç, İtalyanlar, bu grubun en güçlü takımı olarak gözüküyor. Tabii ki, PSV ve Schalke’yi küçümsemek istemiyorum'' dedi. Mustafa Koç, yönetimde yer almayı düşünmediğini sözlerine ekledi. 
     
</TEXT>
</DOC>
