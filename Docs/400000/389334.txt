<DOC>
<DOCNO> 389334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonyas13.html </URL>
<DATE> 2005/10/24/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Katır sırtında Devr-i Alem 
</HEADLINE>
<TEXT>

     Bernhard Eitelgörge ve Ürwigarel Kall'ın Almanya'nın Köln şehrinden eşek ve katırla 5 yıl önce başlattıkları yolculuk sürüyor. 
     Mersin'in Erdemli İlçesi'ne gelen ve Ayşe Çomak adlı vatandaşın misafir ettiği Alman gezginler, yol güzergahında gösterilen ilgiden ve konukseverlikten memnun olduklarını söylediler. 
     Türklerin çok sıcak kanlı olduğunu, geçtikleri her yerde yardımcı olduklarını ifade eden Eitelgörge, ''Türkiye'de çok güzel yerler var. Değişik ülkelerin yaşam tarzını, kültürünü tanımak ve ören yerlerini daha yakından görmek için bu geziye başladık. Sokakta yaşayan bazı hayvanları da yanımıza aldık'' dedi. 
     Kall ise Türkiye'den sonra Suriye'ye geçeceklerini, Ürdün ve Kudüs'ü ziyaret edeceklerini belirterek, ''Sokak hayvanları ile güzel bir yolculuk yapıyoruz. Bu gezi bizim için tam bir yaşama dönüş oldu'' diye konuştu. 
     
</TEXT>
</DOC>
