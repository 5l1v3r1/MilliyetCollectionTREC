<DOC>
<DOCNO> 376013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun22.html </URL>
<DATE> 2005/09/06/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Londralılar hala metroya binmeye korkuyor 
</HEADLINE>
<TEXT>

     Londralıların, kente yönelik saldırıların ardından hala metroya binmeye korktuğu belirtildi. 
     Londra metrosu yönetimi tarafından çıkarılan ''Metro'' adlı günlük gazetenin düzenlediği ''Kent Yaşamı'' araştırmasına göre, başkentte yaşayanlar, yüzde 18'i ''çok'', yüzde 44'ü ''orta derecede'' ve yüzde 38'i de ''az'' olmak üzere hala metroya binmeye korktuğunu söyledi. 
     Metroya bindiklerinde çevrelerindeki diğer yolculara kuşkuyla bakıp bakmadıkları yolundaki soruya da araştırmaya katılanların yüzde 33'ü ''evet'', yüzde 10'u ''hayır'' derken, yüzde 57'si ''hayır ama eskisine göre daha dikkatliyim'' yanıtını verdi. 
     Londralılar, saldırıların ardından bir daha dönmemek üzere Londra'yı terk etmeyi düşünüp düşünmedikleri yolundaki soruyu da yüzde 17'si ''evet'', yüzde 80'i ''hayır'' ve yüzde 3'ü de ''bunu hiç düşünmedim'' şeklinde yanıtladı. 
     18-44 yaş grubundaki 1674 Londralı ile yapılan anketin katılımcılarının 1376'sı ise mecbur kalmadıkça Londra'nın merkezine gitmemeyi tercih ettiklerini bildirdi. 
     Londra'ya yönelik terör saldırılarının turizme etkisi de ortaya çıktı. Hükümet, saldırılardan sonra ülkenin turizm gelirlerinde 300 milyon sterlinlik kayıp olduğunu açıkladı. 
     
</TEXT>
</DOC>
