<DOC>
<DOCNO> 363624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun04.html </URL>
<DATE> 2005/07/23/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
SKY televizyonu Metroda vurulan kişi yanlış kişiydi... 
</HEADLINE>
<TEXT>

     İngiliz haber kanalı SKY TV, bu sabah Stockwell metro istasyonunda polis tarafından vurularak öldürülen kişinin, dün ulaşım sistemine saldırı girişiminde bulunan 4 bombacıdan biri olmadığını duyurdu. 
     Haberde, güvenlik kaynaklarına dayanılarak, bu sabah vurulan kişinin polisin aradığı 4 bombacıdan biri olmadığı ifade edildi. 
     Londra Emniyet Müdürlüğü’nden bir sözcü de polis tarafından vurularak öldürülen kişinin henüz kimliğinin tespit edilmediğini ve "bu aşamada bu kişinin herhangi bir şeyle bağlantısını kurmanın mümkün olmadığını" söylemekle yetindi. 
     Londra’da 7 Temmuz’da düzenlenen 50’den fazla kişinin öldüğü bombalı saldırılardan iki hafta sonra dün yine 3 metro istasyonu ve bir otobüse düzenlenen bombalı saldırıların ardından bu sabah Stockwell metro istasyonunda polis tarafından bir kişi vurularak öldürülmüştü. 
     SKY televizyonu daha önce polis kaynaklarının, bu sabah öldürülen kişinin dünkü patlamaların ardından kapalı devre televizyon görüntülerinden belirlenip takibe alınan kişi olduğunu kaydettiğini duyurmuştu. 

     
</TEXT>
</DOC>
