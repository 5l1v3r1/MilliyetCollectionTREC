<DOC>
<DOCNO> 360143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sontur03.html </URL>
<DATE> 2005/07/11/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Erzurum'da canlı bomba alarmı 
</HEADLINE>
<TEXT>

     Erzurum Polisi, 4 canlı bombanın kırsal alandan kent merkezine gelip ses getirecek eylem yapacağı ihbarı üzerine polis alarma geçti. karakol önlerinde ve çeşitli bölgelerde nokta görevi yapan polislerin çelik yelek giymesi talimatı verilirken, kente girenh tüm araçlar didik didik aranmaya başlandı. 
     Kırsal alandan 4 canlı bombanın Erzurum'a gelerek ses getirecek eylemler yapacağı ihbarı üzerine saat 18.00'den itibaren Emniyet birimleri harekete geçirildi. Alarma geçen polis, halkın kalabalık olduğu alış-veriş merkezleri ile kumu binalarında bir dizi önlem aldı. Polis telsizinden yapılan anonslarda karakol ve benzeri kamu binaları önünde görev yapan polislerin mutlaka çelik yelek giymeleri ve şehir merkezinde meydana gelebilecek olaylara tek bir ekibin müdaha etmeyip, çevrede önlem aldıktan sonra takviye kuvvet gelinceye kadar mutlaka beklemeleri istendi. 
     
     KENTE GİREN TÜM ARABALAR ARANDI 
     Erzurum kent merkezinde tüm önlemlar alınırken, şehre dört giriş noktasında da tedbirler arttırıldı. Kente giren tüm otomobil, kamyon ve şehirlerarası otobüsler durdurularak didik didik arandı. Gece yarısına kadar yapılan aramalarda herhangi bir unsura rastlanılmadı. Önlemlerin sabaha kadar sürdürüleceği belirtildi. 
     
</TEXT>
</DOC>
