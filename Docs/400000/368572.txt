<DOC>
<DOCNO> 368572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sondun08.html </URL>
<DATE> 2005/08/10/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
S.Arabistan yineledi İngiltere'yi uyardık ama... 
</HEADLINE>
<TEXT>

     Suudi Arabistan’ın Londra Büyükelçisi Prens Turki El Faysal, İngiliz hükümetinin, İngiltere’de saldırı düzenleneceğine dair Suudi Arabistan’ın uyarılarını dikkate almadığını söyledi. 
     El Faysal, The Times gazetesine yaptığı açıklamada, uyarılar karşısında İngiliz yetkililerin Suudi Arabistan’ı "oyaladığını" belirtti. 
     Büyükelçi El Faysal, "Birini aradığınızda, bu kişi size bu konuyla başka birinin ilgilendiğini söylüyor. Son 2.5 yıl boyunca işte böyle daire çizdik" diye konuştu. 
     El Faysal, daha önce Sunday Telegraph gazetesine verdiği demeçte, Suudi Arabistan’daki bazı şüpheli teröristler tarafından Londra’ya saldırı düzenleneceğine dair detayların İngiliz istihbarat servislerine verildiğini söylemişti. 
     2001 yılına kadar 27 yıl boyunca Suudi Arabistan istihbarat 
     servisleri başkanlığını yapan Prens Turki El Faysal’ın, yakında Washington’a büyükelçi olarak atanması bekleniyor. 
     
</TEXT>
</DOC>
