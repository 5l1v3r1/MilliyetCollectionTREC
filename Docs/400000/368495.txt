<DOC>
<DOCNO> 368495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/ekonomi/eko11.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, İtalya'nın notunu düşürdü 
</HEADLINE>
<TEXT>



Uluslararası kredi derecelendirme kuruluşu Standard and Poor's S P , İtalya'nın notunu düşürdü. S P'nin analisti Moritz Kraemer tarafından kaleme alınan ve önceki gün açıklanan raporda, ekonomik sorunların üstesinden gelmekte zorlanan İtalya'nın kredi notunun "istikrar"dan "negatif"e düşürüldüğü belirtildi. 
İtalya'nın 2006'da genel seçimlere gideceği belirtilerek ekonomik reformların başarılı olacağına inanmanın zor olduğu ileri sürüldü. Rapora göre, 2006 itibarıyla İtalya'nın bütçe açığının yüzde 5'e ulaşma olasılığı güçlü görünüyor. 2006 seçimlerini merkez - sağ veya merkez - solun kazanmasının bu tabloyu değiştirmeyeceğinin savunulduğu raporda şu ifadelere yer verildi 
"Merkez - sağı ve merkez - solu oluşturan müttefikler kendi içlerinde derin görüş ayrılıkları içinde. Bu ise kamu harcamalarını normal seyrine sokmalarını zorlaştırıyor". 

'Sınıfta kaldık' 
Corriere della Sera gazetesi S P'nin raporunu, "Ekonomide İtalya'ya zayıf not" manşetiyle duyurdu. La Stampa ise "İtalyan ekonomisi sınıfta bırakıldı" diye manşet attı. 




</TEXT>
</DOC>
