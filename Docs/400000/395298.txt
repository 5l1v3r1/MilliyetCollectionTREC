<DOC>
<DOCNO> 395298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/ekonomi/eko07.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata ÖTV desteği geliyor 
</HEADLINE>
<TEXT>


ANKARA Milliyet 

Hükümet, ihracatı desteklemek amacıyla, yurtdışına eşya taşıyan kamyonların depolarına alacakları yakıtları özel tüketim vergisinden istisna tutacak. 
TBMM Başkanlığı'na sunulan, Özel Tüketim Vergisi Yasası'nda değişiklik yapılmasına ilişkin tasarının gerekçesinde, "Yurtdışına yapılan ticari eşya taşımacılığında oluşan taşıma maliyetlerinin azaltılarak, gerek taşımacılık sektörünün, gerekse ülkemiz ihracatının teşvik edilmesi amaçlanmıştır" denildi. 
Tasarının gerekçesi şöyle 
"İhraç edilen malları veya transit eşyasını taşıyan kamyon ve çekicilerin yurtdışına çıkışlarında, Bakanlar Kurulu'nca belirlenecek olan yerlerdeki çıkış kapılarından ve gümrük antrepolarından, standart depolarıyla sınırlı olmak üzere Özel Tüketim Vergisi istisnası kapsamında motorin almalarına imk n sağlanmaktadır. Uygulama kapsamında araçlara verilecek motorini teslim edecek olanların bu malları alımları da Özel Tüketim Vergisi'nden istisna edilmiştir. Böylece yurtdışına ihracat rejimi ve transit rejimi kapsamında eşya taşımacılığı yapan araçların, yakıtlarını Türkiye'den almaları teşvik edilmektedir." 


</TEXT>
</DOC>
