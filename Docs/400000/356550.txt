<DOC>
<DOCNO> 356550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun27.html </URL>
<DATE> 2005/06/29/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
Irak ve Suriye arasında doğrudan temas... 
</HEADLINE>
<TEXT>

     Iraklı ve Suriyeli yetkililer, iki ülke arasındaki tam diplomatik ilişkilerin tesisi ve elçiliklerin karşılıklı yeniden açılması konularını ele almak üzere bir araya geldiler. 
     Irak Dışişleri Bakan Yardımcısı Lebid Ebu, Suriyeli diplomasi ve güvenlik heyetinin görüşmelerde bulunmak üzere Bağdat'ta olduğunu açıkladı. Heyetin Suriye Dışişleri Bakanı Faruk El Şara'dan Irak Dışişleri Bakanı'na bir mesaj getirdiğini belirten Ebu, mesajın içeriği hakkında bilgi vermedi. 
     Lebid Ebu, iki ülke arasındaki diplomatik ilişkilerin kesilmesinden 23 yıl sonra elçiliklerin yeniden açılmasının ele alındığı görüşmenin ardından yaptığı açıklamada, elçiliklerin tekrar ne zaman açılacağına ve büyükelçilerin ne zaman atanacağına ilişkin bir tarih vermedi. 
     Suriye'nin onaylamasıyla bir Irak heyetinin de Şam'ı ziyaret edeceği belirtildi. 
     Irak Başbakanı İbrahim Caferi de yakında İran ve Suriye'yi ziyaret edeceğini açıklamıştı. 
     
</TEXT>
</DOC>
