<DOC>
<DOCNO> 384822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonsiy02.html </URL>
<DATE> 2005/10/07/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Ağar'ın ''Çerçeve Belgesi'' bekçiye değil büroya... 
</HEADLINE>
<TEXT>

     DYP Genel Başkanı Mehmet Ağar, CHP Lideri Deniz Baykal ile Dışişleri Bakanı Abdullah Gül arasında "aldım-almadım" tartışmasına dönüşen Müzakere Çerçeve Belge krizinde Baykal’dan daha şanslı çıktı. 
     Baykal, "Çerçeve belge partinin bekçisine bırakıldı" sersenişinde bulunurken, DYP Lideri Ağar’a da belgenin aynı saatlerde ulaştırıldığı öğrenildi. 
     Edinilen bilgilere göre belge, Dışişleri Bakanı Gül’ün TBMM Genel Kurulu’na bilgi vermeye hazırlandığı çarşamba günü Gül’ün konuşmasına dakikalar kala DYP Genel Merkezi "iletişim bürosu"na bırakıldı. 
     DYP’li kurmaylar, hükümetin AB ile pazartesi günü anlaşmaya vardığını, ancak belgenin Dışişleri Bakanı’nın iki gün sonra TBMM Genel Kurulu’nda saat 15.00’de yaptığı bilgilendirme konuşmasından kısa bir süre önce ulaşmasına tepki gösterdi. 
     DYP yönetimi "Belgeyi zaten internet ve diğer yollardan elde etmiştik" derken hükümeti muhalefete bilgi vermekte ağır davranmakla suçladı. 
     
</TEXT>
</DOC>
