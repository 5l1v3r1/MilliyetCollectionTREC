<DOC>
<DOCNO> 377591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sontur23.html </URL>
<DATE> 2005/09/11/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Nusaybin'de kavga 8 yaralı... 
</HEADLINE>
<TEXT>

     Mardin'in Nusaybin İlçesi'nde aralarında husumet bulunan iki aile arasında çıkan kavgada, 8 kişi bıçak ve sopalarla yaralandı. 
     Edinilen bilgiye göre, yaklaşık 4 ay önce henüz belirlenemeyen nedenle Ahmet Dağar'ın 23 bıçaklı saldırıda yaralanması sonucu, Gençoğlu ve Dağar aileleri arasına husumet başladı. 
     Bu iki aile üyelerinin Lozan Caddesi'nde karşılaşmaları üzerine çıkan tartışma, kavgaya dönüştü. Olay yerine gelen polis ekipleri, ailelerin akrabalarının da karıştığı kavgayı havaya ateş açarak durdurabildi. 
     Kavgada, Nazım Kemal Gençoğlu 26 ve Serkan Aşırmaz 25 bıçakla, Nusret Aygün 34 , Bülent Özmen 27 , Rıdvan Dağar 34 , Ahmet Dağar 23 , İdris Çetin 34 ve Abdullah Aygün 17 ise sopa darbeleriyle yaralandı. 
     Yaralılar, Nusaybin Devlet Hastanesi'nde yapılan ilk müdahalenin ardından Mardin Devlet Hastanesi'ne sevk edildi. 
     Kavgaya karıştıkları belirlenen 4 kişinin gözaltına alındığı, olayla ilgili soruşturmanın sürdürüldüğü bildirildi. 
     
</TEXT>
</DOC>
