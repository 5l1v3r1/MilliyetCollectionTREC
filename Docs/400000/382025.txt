<DOC>
<DOCNO> 382025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur26.html </URL>
<DATE> 2005/09/27/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Caminin kapı ve pencerelerini çaldılar 
</HEADLINE>
<TEXT>

     Düzce’nin Düzverdüzü Köyü Camii’nin kapı ve pencerelerini çalan şahıslar yakalandı. 
     AA muhabirinin aldığı bilgiye göre, Düzce’nin Düverdüzü Köyü’nde bulunan caminin 2 adet kapısı ve 8 adet pencere kanadının çalındığını gören köy muhtarı olayı jandarmaya haber verdi. Jandarmanın başlattığı soruşturmada aynı caminin kapı ve pencerelerinin bir kaç hafta önce daha çalındığı belirlendi. 
     Jandarma Asayiş Ekipleri yaptıkları çalışma sonrası, çaldıkları malzemeleri hurdacıya sattıkları tespit edilen O.A. 39 ve oğlu R.A. 13 ’yı yakaladı. Mahkemeye sevk edilen O.A. tutuklanarak cezaevine gönderilirken, oğlu R.A. Düzce Sosyal Hizmetler İl Müdürlüğü Çocuk Esirgeme Kurumuna teslim edildi. 
     Olayla ilgili açıklama yapan Düverdüzü Köyü Muhtarı Salih Çengel, jandarmadan aldığı bilgiye göre yakalanan şahısların 1 ay içinde caminin kapı ve pencerelerini 2 kez çalan şahıslar olduğunun belirlendiğini söyledi. Çengel, topladıkları yardımlarla 400 YTL’ye yaptırdıkları kapı ve pencerelerin bir kez daha çalınmasıyla artık pencereleri naylonlarla kapattıklarını ifade etti. 
     
</TEXT>
</DOC>
