<DOC>
<DOCNO> 372506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonsiy19.html </URL>
<DATE> 2005/08/24/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AKP ilçe binasının camları kırıldı 
</HEADLINE>
<TEXT>

     AK Parti Sivrihisar İlçe binasının camlarını taşla kırdığı iddia edilen kişi gözaltına alındı. 
     Dün gece Camikebir Mahallesi Yunusemre Caddesi'ndeki parti binasının camlarının kırıldığı yönünde bilgi alan emniyet güçleri, verilen eşkal üzerine şüpheli Ali Rıza Ş'yi 20 yakaladı. 
     Zanlının, olay yerine gelen AK Parti İlçe Başkanı Ali Özer'i de tehdit ettiği bildirildi. 
     İfadesine başvurulmak üzere İlçe Emniyet Müdürlüğü'ne götürülen Ali Rıza Ş'nin bugün adliyeye sevk edileceği belirtildi. 
     AK Parti İlçe Başkanı Ali Özer, AA muhabirine yaptığı açıklamada, provokatör olduğunu tahmin ettiği kişinin, parti binasının 2 cepheye bakan camlarını kırdığını söyledi. 
     Bu tür üzücü olayları tasvip etmediklerini belirten Özer, ''Camların kırıldığı sırada iyi ki içerde kimse yoktu. Yoksa istenmeyen olaylar çıkabilirdi. Olayın ardından geldiğim parti binası önünde beni tehdit eden Ali Rıza Ş. hakkında şikayetçi oldum. Gerekli yasal işlemler başlatıldı.'' 
     
</TEXT>
</DOC>
