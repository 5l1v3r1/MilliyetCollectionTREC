<DOC>
<DOCNO> 363675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sonspo02.html </URL>
<DATE> 2005/07/23/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Ailton Tek sorunum fazla cömert olmak 
</HEADLINE>
<TEXT>

     Tek sorunum fazla cömert olmak diyen Ailton, aileme ve köyümdeki insanlara para gönderiyorum. Bazen sınırı aşıyorum açıklamasını yaptı. 
     
     Çok yardımsever 
     Ailton iyi futbolcu olduğu kadar iyi de bir insan. Futboldan kazandığı paraların çoğunu yardıma muhtaç insanlara dağıtan yıldız oyuncu, Alman Bild gazetesine verdiği röportajda, Maddi sorunlarım olduğu için Beşiktaş’a geldiğim doğru değil. Tüm paramı aileme yatırıyorum. Tek sorunum fazla cömert olmam. Köyüm Mogeiro’daki insanlara da para gönderiyorum. Bazen sınırı aştığım oluyor'' dedi. 
     
     Rangnick’i eleştirdi 
     Schalke’deki teknik direktörü Ralf Rangnick’i de sert bir dille eleştiren Ailton, Rangnick beni mahvetti. Okul çocukları gibi cezalandırıp sırada oturttu. Beni eğitmek istedi, ancak yetişkin biri olduğumu unuttu. Sorunları hep içime attım, ağladım, doğru dürüst gülmeyi unuttum. Kendi sorunlarını örtbas etmek için hep beni kullandı. Şimdi kendimi özgür hissediyorum. Artık diğer insanlar beni beğensin diye kendimi değiştirmek zorunda değilim'' ifadesini kullandı. 
     
     Çalımbay’la buluştu 
     Öte yandan dün Beşiktaş’ta ilk idmanına çıkan Brezilyalı golcü, teknik direktör Rıza Çalımbay’la da bir araya geldi. Ümraniye’de gerçekleşen buluşmada tecrübeli hoca, Ailton’u hem uyardı, hem moral verdi. Çalımbay, Hedefleri büyük bir takıma geldin. Senden beklentiler de aynı oranda büyük olacak. İyi bir sezon geçireceğine inanıyorum'' dedi. Brezilyalı yıldız ise, Beşiktaş’ın başarısı için elimden geleni yapacağım'' yanıtını verdi. 
     
</TEXT>
</DOC>
