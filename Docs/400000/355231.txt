<DOC>
<DOCNO> 355231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur55.html </URL>
<DATE> 2005/06/24/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Erdoğan'ı protesto eden 2 kişi, tutuksuz yargılanmak üzere serbest kaldı 
</HEADLINE>
<TEXT>

     Trabzon’da, Başbakan Recep Tayyip Erdoğan’a yönelik protesto eyleminde bulunan 2 kişi, tutuksuz yargılanmak üzere serbest bırakıldı. 
     Trabzon Şehir İçi Geçişi’nin açılış töreninde konuşan Başbakan Erdoğan’a yönelik protesto eyleminde bulundukları sırada güvenlik güçlerince gözaltına alınan Halkevleri Trabzon Şube Başkanı Murat Bektaşoğlu ile Ethem Küçük, Adli Tıp Kurumu’nda sağlık kontrolünden geçirildi. 
     Ethem Küçük’ün, burnunda kanama olduğu gerekçesiyle muayene talebinde bulunması üzerine, Bektaşoğlu ve Küçük Trabzon Numune Hastanesi’ne getirildi. 
     Sağlık kontrolünün ardından Cumhuriyet Savcılığı’nca ifadeleri alınan Bektaşoğlu ve Küçük, tutuksuz yargılanmak üzere serbest bırakıldı. 
     Eylemcilerin serbest bırakılmasının ardından Halkevleri Trabzon Şubesi Yönetim Kurulu adına Mustafa Eberliköse, basın açıklaması yaptı. 
     Halkevleri Trabzon Şube Başkanı Murat Bektaşoğlu ile Ethem Küçük, konuşmasını sürdürdüğü sırada, slogan atarak, Başbakan Erdoğan’a sert bir cisim atmak isteyince, güvenlik güçlerince gözaltına alınmıştı. 
     
</TEXT>
</DOC>
