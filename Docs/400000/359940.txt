<DOC>
<DOCNO> 359940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/magazin/amag.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Diva her yerde diva' 
</HEADLINE>
<TEXT>


İspanyol basını "Madonna, Samantha Fox ve Rocio Jurado karışımı bir kadın" dediği Sezen Aksu'ya övgü yağdırdı 


İspanya'nın Cartagena kentinde düzenlenen 'La Mar de Musicas' Müziklerin Denizi festivalinde konser veren Sezen Aksu hakkında, İspanyol basınında olumlu yorumlar yer aldı. 
La Verdad gazetesinden Jam Albarracin adlı müzik eleştirmeninin Sezen Aksu ile ilgili yazısında, "Diva her yerde diva" başlığı kullanıldı. 
Aksu için "Madonna, Samantha Fox ve Rocio Jurado karışımı bir kadın" değerlendirmesi yapan eleştirmen, sanatçı ile onu hiç tanımayan İspanyollar arasında başta var olan soğukluğun kısa sürede giderildiğini kaydetti. Yazar, "Sezen, sert karakterli, ama korkunç eğlenceli" dedi. 

'Onunla dans ettik' 
Albarracin şu yorumu da yaptı "Eğer bana La Mar de Musicas'ta Porrompompero'yu söyleyerek dans edeceğimiz söylenseydi, dalga geçerdim. Ama öyle oldu. Konserde ilk sırada arkadaşım Soren Penalver, Sezen'e gül atarken, ben dans ediyordum." 



</TEXT>
</DOC>
