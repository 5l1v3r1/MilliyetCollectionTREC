<DOC>
<DOCNO> 353135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/guncel/gun01.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Objektifi görünce gaza basıp kaçtı 
</HEADLINE>
<TEXT>


Eski Şişli Belediye Başkanı Gülay Çokay Aslıtürk , mahkemeye çıkmasından bu yana ilk kez Londra'da görüntülendi 

Nevsal Elevli - Londra 

Hakkında 3 gıyabi tutuklama kararı bulunan ve İngiltere'de görülen Türkiye'ye iade davası 2 yıl önce Türkiye aleyhine sonuçlanan eski Şişli Belediye Başkanı Gülay Çokay Aslıtürk , Londra'nın elit mahallesi St. Johns Wood'da objektifimize yakalandı. 
Çokay'ın, babası İlyas Çokay ve annesi ile birlikte St. John Woods'ta gezerken neşeli olduğu gözlendi. Çokay, Londra'nın en pahalı butiklerinin yer aldığı caddede dolaştıktan sonra otomobiline bindiği sırada yanına giden Milliyet muhabiri ile otomobilinin camını açarak bir süre sohbet etti. 

Ailesini tanıştırdı 
Çokay, ailesini tanıştırdıktan sonra, davanın bitiminden bu yana neler yaptığı, nasıl olduğu yolundaki soruları sadece "Hamdolsun çok iyiyim" diye yanıtlamakla yetindi. Gülay Çokay, bu sırada babası İlyas Çokay'ın uyarısıyla fotoğrafının çekildiğini fark etti ve "İyi günler" dedikten sonra 2002 model Volkswagen Bora marka otomobilinin gazına basarak uzaklaştı. 


</TEXT>
</DOC>
