<DOC>
<DOCNO> 391925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sondun01.html </URL>
<DATE> 2005/11/03/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Hillary Clinton, İsrail'e gidiyor... 
</HEADLINE>
<TEXT>

     Eski ABD Başkanı Bill Clinton’ın eşi, New York Senatörü Hillary Clinton’ın gelecek hafta İsrail’e giderek, İsrail Başbakanı Ariel Şaron ile görüşeceği bildirildi. 
     Clinton’ın bürosundan yapılan açıklamada Clinton ile Şaron’un görüşmesinin gündemini güvenlikle ilgili konuların oluşturacağı belirtildi. 
     Senato Silahlı Hizmetler Komitesi’nin bir üyesi olan Clinton’ın İsrail’e, ABD-İsrail ilişkileri konusunda 11 Kasım’da düzenlenecek konferansa, ABD delegasyonun bir üyesi olarak gideceği kaydedildi. 
     Clinton’ın İsrail gezisi sırasında Kudüs yakınında inşa edilen güvenlik duvarının bir kısmını da ziyaret edecek. 
     Hillary Clinton’ın, İsrail’in söz konusu güvenlik duvarını inşa etmesine destek verdiği biliniyor. 
     
</TEXT>
</DOC>
