<DOC>
<DOCNO> 398311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/siyaset/siy01.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Roj TV sıkıntısı 
</HEADLINE>
<TEXT>


Hakk ri Milletvekili Canan'ın Roj TV'ye demeci üzerine AKP'liler CHP'ye yüklendi. Baykal, 'Henüz değerlendirme yapmadık' dedi 

ANKARA Milliyet 


CHP Hakk ri Milletvekili Esat Canan'ın, terör örgütü PKK'nın yayın organı Roj TV'ye demeç vermesi parti yönetimini sıkıntıya soktu. AKP, Baykal'ın harekete geçmesini bekliyor. Parti Meclisi toplantısı öncesi soruları yanıtlayan Baykal ise terör örgütüyle bağlantılı olduğu bilinen bazı TV kuruluşlarının Türkiye'de de faaliyet gösterebildiğini söyledi. Baykal, şöyle devam etti 
"Biz Danimarka'dan Roj TV'nin faaliyetine son vermesini istiyoruz ama Roj TV Türkiye'de faaliyetine devam ediyor, asıl mesele budur. Hükümet konuyu bu niteliğiyle görmeli, bir önlem alınması söz konusuysa önce Türkiye'de önlem almalıdır." 
Baykal, Canan hakkında bir disiplin işlemi yapılıp yapılmayacağı konusunda ise "Kendisiyle temas etmedim, gazetelerdeki ifadesi terör faaliyetlerini uygun görmediği yönünde. Değerlendirmesini henüz almadım" dedi. Canan'ı eleştiren AKP'lilerin değerlendirmeleri şöyle 
Binali Yıldırım Partisi öncelikle gerekli incelemeyi yapacaktır. Türkiye'nin politikasına aykırı bir tutum varsa onun da gereği yapılır. Kemal Unakıtan İlgili bakanlara ve Deniz Baykal'a sorun, doğru mu yapmış Eyüp Fatsa AKP Grup Başkan Vekili Başbakan, "terörün sesi" olduğu gerekçesi ile Roj TV yayınlarını durdurmak için girişim yaptı. Bu ortamda bu televizyona demeç veren milletvekili hakkında, Deniz Baykal, herhalde bir girişimde bulunur. 

Canan AKP'liler de var 
Canan ise dün yaptığı açıklamada, aynı televizyon kanalına daha önce çıkan AKP ve ANAP milletvekilleri de olduğunu iddia ederek, "Bu aşamada isim vermek istemiyorum. Ancak gerekirse isimlerini açıklarım" dedi. 


</TEXT>
</DOC>
