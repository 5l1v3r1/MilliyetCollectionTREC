<DOC>
<DOCNO> 382331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo34.html </URL>
<DATE> 2005/09/28/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Chelsea’ya gol atan Moore kazandığı parayı eski okuluna bağışladı 
</HEADLINE>
<TEXT>

     Hilal YILMAZ LONDRA, DHA 

      İNGİLTERE Premier Ligi’nde Aston Villa forması giyen Luke Moore, geride bıraktığımız hafta sonunda bu sezon 6 haftadır gol yemeyen Chelsea’ye ilk golü atarak ’The Sun’ tarafından tam 10 bin sterlin para ödülüne layık görüldü. Moore, bu ödülü Birmingham’da kendisinin de öğrenim gördüğü eski okuluna bağışladı. Birminghamlı olan Aston Villa oyuncusu Moore’un bağışladığı 10 bin sterlin, Hodge Hill adlı okulun spor tesislerinin tadilatında kullanılacak. Bu parayla okula bir de yüzme havuzu inşaa edilecek. 
     Sezon başından bu yana kalesinde gol görmeyen Chelsea’nin bu rekorunu kıran Aston Villalı Luke Moore, dün Birmingham’da düzenlenen bir seramoniyle İngiltere’nin en çok satan gazetesi The Sun tarafından 10 bin Sterlin para ödülünün sahibi oldu. Örnek bir davranışla paranın tamamını Birmingham’daki eski okulu olan Hodge Hill Okulu’na bağışlayan 19 yaşındakşi genç oyuncu, Eski okuluma katkıda bulunmak gurur verici. Bu parayla okuldaki spor aktiviteleri daha da genişletilecek'' dedi. Moore, yüzme havuzu kompleksine kendi adının verilmesine karar veren okul yönetimine de teşekkür etti. 
     
</TEXT>
</DOC>
