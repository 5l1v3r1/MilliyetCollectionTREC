<DOC>
<DOCNO> 365641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sondun02.html </URL>
<DATE> 2005/07/30/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Güney Kıbrıs Türkiye'nin kararını derin bir üzüntüyle karşıladık 
</HEADLINE>
<TEXT>

     Güney Kıbrıs yönetiminin, Türkiye’nin yayınladığı deklarasyon ile AB üyesi bir hükümeti tanımadığını ilan etmesinden "derin üzüntü duyduğu" bildirildi. 
     Kıbrıs Rum kesiminden yapılan açıklamada, Güney Kıbrıs yönetiminin, Türkiye tarafından yayınlanan söz konusu deklarasyonun içeriğinin, Türk hükümetinin imzaladığı gümrük birliği anlaşmasının metninin geçerliliğine ilişkin belirsizlik yaratıp yaratmadığı konusunu araştıracağı belirtildi. 
     Güney Kıbrıs yönetimi hükümet sözcüsü Kipros Hırisostomidis konuya ilişkin yaptığı açıklamada, hükümetinin, Türkiye’nin Kıbrıs konusunda tek taraflı bir deklarasyon yayınlamış olmasından derin üzüntü duyduğunu kaydetti. 
     Hırisostomidis sözlerine şöyle devam etti 
     "AB’ye katılım adayı olan bir ülkenin, katılmak istediği birliğe üye ülkelerden birini tanımadığını ilan etmesi üzücü. Bu kurumsal paradoks sürdürülemez. Özellikle de 25 üyeli birliğe katılım müzakerelerinin başlayacağı göz önüne alındığı zaman." 
     
</TEXT>
</DOC>
