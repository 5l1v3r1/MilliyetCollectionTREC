<DOC>
<DOCNO> 386133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo28.html </URL>
<DATE> 2005/10/12/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Kürşat Duymuş Futbola forvet başladım ancak savunma oyuncusu oldum 
</HEADLINE>
<TEXT>

     Trabzonspor'un savunma oyuncusu Kürşat Duymuş, futbola forvet mevkiinde başladığını, ancak daha sonra savunma oyuncusu olduğunu söyledi. 
     Kürşat Duymuş, Trabzonspor Dergisi'nde yer alan röportajında, futbola Şekerspor minik takımında başladığını ve aynı takımla ligde forma giyme şansı bulduğunu belirterek, ''Şekerspor minik takımı seçmelerinde 35 kişi içinde forvet olarak seçildim. Goller de atıyordum. Ancak zamanla forvete pek yatkın olmadığım ortaya çıkmış olacak ki savunma oyuncusu oldum'' dedi. 
     Şekerspor'un kendisine çok şeyler kattığını ifade eden Kürşat, ''Altyapı çok iyiydi. Disiplini, kaybetmemeyi, her zaman kazanmak için oynamak gerektiğini bize aşıladılar. Türk futbolunun en büyük problemi disiplin ve oyun disiplini. Futbol zekası ve teknik anlamda Avrupa'dan öndeyiz ancak fizik gücü ve oyun disiplini anlamında onlardan gerideyiz'' diye konuştu. 
     
</TEXT>
</DOC>
