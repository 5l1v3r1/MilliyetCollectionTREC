<DOC>
<DOCNO> 383741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/siyaset/siy01.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP mitingi gün boyu ekranlardaydı 
</HEADLINE>
<TEXT>



MÜZAKERE ÖNCESİ DÖNER-AYRAN 
Türkiye konusundaki tartışmalar tüm yoğunluğuyla sürerken, Basın Merkezi'nde "döner partisi" verildi. Bir yandan haber peşinde koşan Türk basın mensupları karınlarını klasik döner-ayran ikilisiyle doyurdular. Özellikle Alman televizyon kanalları bu görüntüye büyük ilgi gösterdiler. 

TÜRK VE AVUSTURYALILARA BÜYÜK İLGİ 
Tartışmalardaki bir tarafı Türkiye'nin, diğer tarafı Avusturya'nın oluşturması basın merkezine de yansıdı. Gazeteciler özellikle Türk ve Avusturyalı basın mensuplarına büyük ilgi gösterdiler ve bilgi almaya çalıştılar. 

KANADA ANLAŞMASINA ALKIŞ 
AB'deki tüm yetkililerin olumsuz açıklamalar yaptıkları bir ortamda yapılan bir açıklama basın mensuplarını kahkahaya boğdu. Basın Merkezi'nde hoparlörlerden AB ile Kanada'nın anlaşmaya vardığı duyurulunca gazeteciler arasında alkış ve kahkaha fırtınası koptu. 

MHP MİTİNGİ 
Konferans merkezinde bulunan büyük ekran televizyonlarda gün boyu MHP'nin önceki gün Ankara'da yaptığı "AB'ye hayır" mitinginden görüntüler yansıtıldı. 

Kötü dilek gerçekleşmedi 

Türkiye'nin AB üyeliğine karşıt Ermeni göstericiler Lüksemburg'daki konferans merkezinin önünde Osmanlı dönemindeki 2. Viyana Kuşatması sırasındaki Avusturya direnişi ile Avusturya'nın AB'deki Türkiye aleyhtarlığı arasında benzerlik kuran bir pankart taşıyorlar. Pankartta, "Bravo Avusturya, 1683'teki gibi direnmeye devam et" yazıyor. 


</TEXT>
</DOC>
