<DOC>
<DOCNO> 384288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur13.html </URL>
<DATE> 2005/10/05/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Kamyonet hemzemin geçitte stop edince... 
</HEADLINE>
<TEXT>

     Kırklareli’nin Lüleburgaz İlçesi’nde bir sürücü, stop eden kamyonetine tren çarpmadan önce araçtan inmeyi başardı. Trenin çarptığı kamyonette maddi hasar meydana gelirken, ölen ya da yaralanan olmadı. 
     Edinilen bilgiye göre, Mustafa Baldız 27 , idaresindeki 59 NA 217 plakalı kamyonetle Kayabeyli Köyü’ndeki hemzemin geçitten geçmek isterken trenin geldiğini belirten ikaz ışığını görünce durdu. Bu sırada stop eden kamyonet bir daha çalışmadı. 
     Birkaç kez denemesine rağmen kamyoneti çalıştırmayı başaramayan Baldız, son anda kendisini dışarı attı. 
     Hızını azaltmasına rağmen duramayan, Edirne-İstanbul seferini yapan makinist T.A. 47 yönetimindeki 81711 sefer sayılı yolcu treni ise hemzemin geçitte bulunan kamyonete çarptı. 
     Ölen ve yaralananın olmadığı kazada, kamyonette maddi zarar meydana geldi. 
     
</TEXT>
</DOC>
