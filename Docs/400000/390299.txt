<DOC>
<DOCNO> 390299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/guncel/agun.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışkı yedirdiler 
</HEADLINE>
<TEXT>


Bakıcı annelerin şiddetine maruz kalan çocukların ifadeleri tüyler ürpertici Karanlık odaya kilitleyip acı biber sürdüler. Demir çubukla kafamı kanattılar. Naciye Anne Ali'ye kakasını yedirdi 

Ümran Avcı - İstanbul 

Malatya Çocuk Yuvası'nda bakıcı annelerin şiddetine maruz kalan miniklerin verdiği ifadeler, yaşadıkları işkencenin ekrana yansıyanlardan çok daha korkunç olduğunu gösteriyor. İfadelere göre, altına yapan çocuklara dışkıları yediriliyor, karanlık odalara kapatılan çocukların ağızlarına acı biber sürülüyor, kafalarına demir çubuklarla vurularak dayak atılıyor. Dehşet verici anlarda bile işkencecisine "Haydi beni sev", "Anne, anne yapma" dedikleri duyulan miniklerin Türkiye'yi ekran başında ağlatan görüntüleri, korkunç bir yaşamı da deşifre etti. 

'Parmak izi' imzalı ifade 
İşkence mağduru çocuklar dün psikolog, sosyal hizmet uzmanı ve bir avukat refakatinde Çocuk Polisi'ne ifade verdi. Yaşadıklarını anlatamayacak kadar küçük olanlar ise dinlenmedi. 
5 yaş civarında olan çocuklar yaşadıklarını ve şahit olduklarını anlattılar. Ardından da anlattıklarının doğru olduğuna dair sağ baş parmaklarını önce siyah mürekkepli ıstampaya, sonra da ifade k ğıdına bastırdılar. İfade sonrası yeniden işkence gördükleri yuvaya dönen çocuklardan bazılarının ürperten ifadeleri şöyle 
Annesi evi terk ettiği için 17 Ağustos 2005'te yuvaya alınan B.Ç. 5 2 yıldır yuvada 5-6 yaş grubunda kalıyorum. Şefika Anne Solmazgül ve Müjg n Anne Gök kafama ve bacağıma terlikle vurdular. Naciye Anne Özçelik sopa ve terlikle ayağıma vurdu. Naciye Anne arkadaşım Ali'ye, kakasını kıçından eline aldı ve ağzına verdi. Ali kakayı yememek için ağlıyordu, Naciye Anne de Ali'yi döverek zorla yedirdi. Biz tuvaletteki bu olayı camdan gördük. Ali, 'Bir daha kaka yapmayacağım' dedi. Bana bakıcı anneler kaka yedirmedi. Bakıcı anneler diğer arkadaşlarımı da dövüyorlardı. 
Annesi ölen, babası cezaevinde olan ve 4 Eylül 2003'te koruma altına alınan S.Ö. 5 İki yıldır yuvada kalıyorum. Kaldığım süre zarfında Şefika Anne beni sopa ve tekmeyle dövdü. Arkadaşım Ece'yi de bir karanlık odaya kilitliyordu. 3-4 yaş grubu Annesi Elif Anne Biratlı sopayla Elif'e ve bana vuruyor. Naciye Anne kafama demir sopayla vuruyor. Kafam şişiyor, kanıyor. Fatma Anne İçyer ve Müjg n Anne bana terlikle vuruyor. Şefika Anne Ali'nin kakasını yedirdi. Külotunu açıp kakasını alıp yedirdi. Ali kaka yaptığı için hep dövüyor. Ben de acı biber yedim, kokladım. 
30 Nisan 2005'te koruma altına alınan O.Ö. 5 5-6 aydır yurtta kalıyorum. Kaldığım sürede Naciye Anne terlikle kafama, Şefika Anne terlikle çok kez bacaklarıma, Fatma Anne omzuma terlikle çok kez vurdular. 

Yayın durdurmaya ret 
Ankara 4. Asliye Hukuk Mahkemesi, SHÇEK Genel Müdürlüğü'nün Malatya'daki şiddet görüntülerini içeren yayınların tedbiren durdurulması talebini reddetti. 

21 çocukta işkence izleri 

Adli Tıp uzmanları, çocuklarda dayak, kaynar su dökme, kafa tokuşturma gibi nedenlere bağlı darp izleri saptandığını açıkladı. Tutuklanan görevli sayısı 5'e çıktı 

MİKAİL PELİT, ŞEYHMUS ÇAKAN, ŞAHİSMAİL GEZİCİ Malatya DHA 
Malatya Çocuk Yuvası'nda kalan 0-6 yaş grubu çocukları dövdükleri gerekçesiyle tutuklananların sayısı 5'e çıktı. Adli Tıp uzmanları, "çocuklardan 21'inin işkence gördüğünü, yeni darp ve yara izleri saptanan çocuklara şiddetin sürekli uygulandığını" belirledi. 
Önceki gün başlatılan soruşturmada, aralarında Sosyal Hizmetler İl Müdürü ve Yurt Müdürü'nün de bulunduğu 5 görevli açığa alınırken, görüntülerden kimsesiz çocuklara işkence yaptığı saptanan 7 kadın adliyeye sevk edildi. Temizlik şirketinin personeli olan, ancak yuvada bakıcı olarak görevlendirilen Şefika Solmazgül ve Elif Binatlı, Malatya Sulh Ceza Mahkemesi'nde önceki gün tutuklanırken, 5 kişi serbest bırakıldı. 
Savcının, serbest bırakılanlar için dün aynı mahkemeye yaptığı itiraz üzerine yuvadaki kadrolu bakıcı anne Naciye Tutal ile temizlik şirketinde görevli F.İ. ve M.K. de tutuklandı. 

Kontrolden geçirildiler 
Yuvada barınan 46 çocuğun da psikologlar gözetiminde ifadeleri alındı. Sağlık Müdürlüğü ekipleriyle Adli Tıp uzmanlarının sağlık kontrolünden geçirdiği çocuklardan 21'inin vücudunda dayak, kaynar su dökme ve kafalarını tokuşturma gibi nedenlere bağlı işkence izleri saptandı. 
İki çocuğunu yuvaya verdiğini belirten Gülay Bayram, oğlu E.N.B.'nin 5 halen yuvada kaldığını, 5 yıl yuvada kaldıktan sonra Kız Yetiştirme Yurdu'na alınan kızı N.B'ye 7 tecavüz edildiğini iddia ederek "Kızımı yurttan atarlar diye şikayet edemedim" dedi. Yetkililer ise, Bayram'ın psikolojik rahatsızlığı nedeniyle sık sık bu iddiayı ortaya attığını, ancak doğru söylemediğini öne sürdüler. 

Sağlık Müdürü Depresyondalar 
Malatya Sağlık Müdürü Sezai Demirel, çocuklarda depresyon ve davranış bozukluğu tespit edildiğini söyledi. Çocuklarda yeni darp ve yara izi saptayan Adli Tıp Kurumu'nun raporunda, "Televizyon görüntülerinin 1 ay öncesine ait olduğu göz önünde bulundurulduğunda, fiziki şiddetin sürekli uygulandığı yönünde izlenim oluştu" denildi. 

İl Müdürü, 'af'fedilmiş 

Sosyal Hizmetler İl Müdürü Güler'in, 1997-1998 yıllarında kınama, uyarı ve maaş kesme cezaları aldığı ortaya çıktı. Aftan yararlanan Güler'in ataması AKP döneminde yapıldı 

YILDIZ YAZICIOĞLU Ankara 

Malatya Çocuk Yuvası'ndaki şiddet olayları nedeniyle görevden uzaklaştırılan İl Müdürü Yakup Güler'in, Milli Eğitim Bakanlığı MEB kadrosundan SHÇEK'e geçtiğinde 1997 ile 1998 yıllarında üst üste cezalandırıldığı ortaya çıktı. Ancak Güler, bu cezalandırmalardan sonra memur sicil affı düzenlemesinden yararlanarak, AKP hükümeti döneminde il müdürü yapıldı. 
Güler, Refahyol Hükümeti öneminde MEB'de sınıf öğretmeni iken SHÇEK kadrosuna geçti. Güler, SHÇEK Ankara 50. Yıl Yetiştirme Yurdu'na atandı. Ancak Güler, buradaki görev süresi boyunca "personel ilişkileri" ve "göreve geç gelme alışkanlığı" gibi memuriyet açısından olumsuz davranışları nedeniyle amirlerince hakkında tutanak tutuldu. 
Güler, ayrı ayrı yürütülen soruşturmalarla memuriyet disiplinine aykırı önce kınama, sonra uyarı cezaları aldı. Güler, son olarak maaş kesme cezasıyla disiplin yönünden suçlu bulundu. 

İl dışına tayini önerildi 
Bu nedenle SHÇEK Ankara 50. Yıl Yetiştirme Yurdu'nda görev yapma olanağı kalmayan Güler'in, il dışına tayin ile de cezalandırılması soruşturmalar neticesinde önerildi. Ancak Güler, 2000'li yıllarda yapılan memur sicil affından yararlandı. 

Ağar Bakan görevi bırakmalı 

ANKARA Milliyet 
DYP lideri Mehmet Ağar, eleştirdiği Devlet Bakanı Nimet Çubukçu için, "İngiltere'yi bırak, Malatya'ya gel, işin başına geç. Bakanın yapacağı en iyi hizmet derhal görevden ayrılmak olacaktır" dedi. Malatya'da incelemelerde bulunan CHP Malatya Milletvekili Mevlüt Aslanoğlu da, 'işkence yurdu'na AKP'nin isteğiyle eğitimsiz kadınların işe alındığını söyledi. ANAP Hatay Milletvekili Züheyir Amber de, Devlet Bakanı Nimet Çubukçu hakkında olayla ilgili soru önergesi verdi. 

AKP'li Çömez Ebu Gıreyb gibi 

ANKARA Milliyet 
AKP'li Turhan Çömez, Malatya Çocuk Yuvası'ndaki görüntüleri, Irak'ta ABD askerlerinin Iraklıları soyup işkence yaptığı olaylara benzetti. Çömez, şunları söyledi "Çocukların üzerleri soyularak üst üste banyoya sokulup dövülmesi kabul edilebilir manzara değil. Bu manzarayı izlerken Ebu Gıreyb cezaevindeki manzaraları anımsadım. İhmali olanlar cezalandırılmalıdır." Çömez ayrıca, "Nimet Çubukçu'nun yerinde değilim. Ama insanlar sadece yaptıklarından değil, yapmadıklarından ve yapamadıklarından dolayı da cezalandırılmalı" dedi. 

Çocuklara karşı mangal keyfi 

MALATYA ANKA 
Malatya'daki yuva görevlilerinin, çocuklar pencereden izlerken bahçede kendilerine mangal ziyafeti çektiği öne sürüldü. Skandalın patlak vermesinin ardından Malatya Valiliği'ne şik yet yağdıran vatandaşlardan birisi, "bazı yuva çalışanlarının, çocukların gözü önünde kurum bahçesinde mangal ziyafeti yapmalarını" eleştirerek şöyle dedi "Çocuk yuvasının bahçesinde mangal ziyafetleri düzenleniyordu. İşin en acı tarafı, çocukların parmaklıklı pencereden bu ziyafeti seyretmekle yetinmeleri." 

'Eğitimciler eğitilmeli' 

AA 
Diyanet İşleri Başkanlığı, çocuk yuvalarındaki eğitimcilerin eğitilmesi gerektiğini, kurumun bu konuda gönüllü olacağını belirtti. Malatya'daki yuvada çocuklara yapılan kötü muameleye kimsenin dayanmasının mümkün olmadığını belirten Diyanet İşleri Başkan Yardımcısı Mehmet Görmez, "Özellikle eğtimcilerin eğitim sistemi gözden geçirilmeli. Eğitimicilerin yufka gönüllü olmalı. Boş Kuran kurslarının kadın sığınma evi ya da çocuk yuvası olarak kullanılması için harekete geçtik" dedi. 

PORTRE 
AKP'den aday adayı olmuştu 

SHÇEK Genel Müdürü İsmail Barış Fazilet Partisi'nden Gölcük Belediye Başkanlığı yapan Barış, 3 Kasım 2002 seçimleri öncesinde AKP çatısı altında siyaset yapmak üzere milletvekili aday adayı oldu. Barış, Güldal Akşit döneminde SHÇEK Genel Müdürlüğü'ne vekaleten atanan Cafer Tatlıbal'ın Cumhurbaşkanı'nca veto edilmesi üzerine yine vekaleten genel müdürlük görevine getirildi. Barış'ın imam - hatip lisesi mezunu olduğu öne sürülmesine karşın Gölcük Ortaokulu ve İzmit Mimar Sinan Lisesi mezunu olduğu öğrenildi.İhale yöntemiyle yuvada çalışan bakıcı Naciye Tutal 19 yıldır bu görevdeydi. Bakıcı annelik yapan Tutal, lise mezunu.Eski yuva müdürü Niyazi Yıldız 13 yıldır Malatya'da ve başından beri çocuk yuvasının müdürlüğünü yapmış. Niyazi Yıldız'ın asıl eğitimi sınıf öğretmenliği üzerine.Görevden el çektirilen hemşire Sıtkiye Baran 2000 yılında göreve başlamış. Hemşirelik yüksek okulu mezunu.Hemşire Zerrin Kara ise, 19 yıldır 0-6 yaş çocuk yuvasında çalışıyor. 

Bakıcılar İdareciler de çocukları dövüyordu 

GÖKÇER TAHİNCİOĞLU 
Malatya Çocuk Yuvası'ndaki çocukları dövdükleri gerekçesiyle tutuklanan 2 temizlik görevlisi ifadelerinde, kurum görevlilerini suçladı. Tutuklanan Şefika Solmazgül, ifadesinde, temizlik firmasına işçi olarak girdiğini, asgari ücretin altında bir ücretle çalıştığını, yurtta görevli bulunmaması nedeniyle idarecilerce bakıcılık yapmaya zorlandığını, aksi takdirde işinden atılmakla tehdit edildiğini söyledi. 
İdarecilerin de çocukları dövdüğünü öne süren Solmazgül, bir çocuğa dışkı yedirildiği, banyo yaptırırken çocukların üzerine kaynar su döküldüğü iddaları için, "Doğru değil" dedi. Tutuklanan Elif Biratlı da ifadesinde, bakıcılık yapmaması halinde işten atılmakla tehdit edildiğini anlattı. Biratlı, dövmediğini de iddia etti. 



</TEXT>
</DOC>
