<DOC>
<DOCNO> 394796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/soneko52.html </URL>
<DATE> 2005/11/14/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Vorkink Telekom'un devri, özelleştirme programının büyük başarısı 
</HEADLINE>
<TEXT>

     Dünya Bankası Türkiye Direktörü Andrew Vorkink, Türk Telekom'un devrinin, Türkiye'nin özelleştirme programının büyük bir başarısı olduğunu söyledi. 
     Vorkink, Türk Telekom'un yüzde 55 oranındaki hissesinin, alıcı firma Oger Telecom'a devrine ilişkin olarak yaptığı değerlendirmede, Türkiye'nin özelleştirmede önemli bir aşama kaydederek bu konudaki kararlılığını gösterdiğini bildirdi. 
     Andrew Vorkink, Türk Telekom'un bugün gerçekleşene devrinin, uluslararası doğrudan sermayenin Türkiye'ye gelmesinde önemli bir katkıda bulunacağını belirtirken, yabancı sermayedeki artışın da, daha çok istihdam yaratarak, sürdürülebilir büyümeye yardım edeceğini ifade etti. 
     Temmuz ayı başında gerçekleştirilen Türk Telekom'un yüzde 55'inin blok satışına ilişkin ihalede, en yüksek teklifi 6 milyar 550 milyon dolar ile Oger Telecom vermişti. 
     
</TEXT>
</DOC>
