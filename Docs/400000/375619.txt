<DOC>
<DOCNO> 375619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/ekonomi/eko06.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak para borsada yüzde 70 kazandı 
</HEADLINE>
<TEXT>



Miktarı son aylarda 40 milyar doların üzerinde seyreden Türkiye'de hisse senedi ve Hazine borçlanma k ğıdı gibi enstümanlarda değerlendirilen sıcak para ağustos sonu itibariyle son bir yıllık dönemde dolar bazında yüzde 30.6 ile yüzde 69 oranları arasında getiri elde etti. 
Tasarrufunu TL araçlar yerine döviz mevduatında değerlendirenler ise TL bazında yüzde 6.8'le yüzde 7.5 oranları arasında zarar ettiler. 
Geçen yıl ağustos ayı sonunda TL'ye dönüştürülüp bir yıl süreyle hisse senetlerinde tutulan "sıcak para" son bir yıllık dönemde dolar bazında yüzde 70.4 oranında bir getiri sağladı. Bu oran aynı döneme hisse senetlerinin TL bazında yüzde 52.9 olan getirisinin de üzerine çıktı. 
Yapılan hesaplamaya göre geçen yıl ağustos sonundaki kurdan 1 milyar 502 milyon TL olarak TL'ye dönüştürülen 1000 dolar, bir yıl süreyle tutulduktan sonra bu yıl ağustos sonunda 1 milyon 347.3 bin lira 1.3473 YTL olan kurdan dövize çevrildiğinde 1704 dolara kadar yükseldi. 
Aynı dönemde TL cinsinden üç ay vadeli Hazine iç borçlanma kağıtlarında tutalan 1000 dolar ise bir yıl sonra 1318 dolara çıktı. 




</TEXT>
</DOC>
