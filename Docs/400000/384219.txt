<DOC>
<DOCNO> 384219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonsiy04.html </URL>
<DATE> 2005/10/05/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Eşcinsellerden müzakerelerin başlamasına destek 
</HEADLINE>
<TEXT>

     Ankara Valiliği’nin kapatılmasını istediği KAOS GL, Türkiye’nin AB ile müzakerelere başlamasına destek verdi. 
     İngiltere’de bulunun gay.com internet sitesine konuşan bir KAOS GL yetkilisi, Türkiye’nin Müslüman ağırlıkla nüfusa sahip olan ve eşcinsel haklarının verilmesi konusunda umut vaadeden tek ülke olduğunu söyledi. 
     Hakan isimli yetkili, pek çok Türk’ün AB’ye katılımla gay ve lezbiyenlerin karşılaştığı sıkıntıların azalacağı görüşünde olduğunu söyledi. 
     KAOS GL yetkilisi, Türk yasalarında eşcinselliğin bir suç olmadığını ancak eşcinsellerin toplumda ayrımcılığa maruz bırakıldıklarını da sözlerine ekledi. 
     Hakan isimli KAOS GL yetkilisi, daha önce yayınladıkları bir raporda, dünyada sadece altı Müslüman ülkede lezbiyen, gay, biseksüel ve transeksüelliğin yasal olduğunu hatırlattı. 
     Türkiye dışında eşcinselliğin yasal olduğu diğer ülkelerin, Arnavutluk, Bosna Hersek, Azerbaycan, Türkmenistan ve Kazakistan olduğu belirtildi. 
     Yetkili, dünyada başka hiçbir Müslüman ülkede eşcinsel hareketin bu kadar aktif ve bu kadar açık olmadığını da sözlerine ekledi. 
     
</TEXT>
</DOC>
