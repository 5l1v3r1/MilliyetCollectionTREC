<DOC>
<DOCNO> 393976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/ysenay.html </URL>
<DATE> 2005/11/11/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Yabancılar mı 
</HEADLINE>
<TEXT>



Yabancı kontenjanını gözden geçirmek için Fenerbahçe'nin Şampiyonlar Ligi'nde aldığı sonuçların "berbat" oluşunu beklemek mi gerekirdi dersiniz 
Birçok arkadaşımız çok da keskin rakamlarla özetliyorlar konunun vahim yanlarını da, doğru taraflarını da... 12 Kasım, yani yarın İsviçre ile hayati bir maçımız var deplasmanda... Fatih hoca, Fenerbahçe'den tam yedi oyuncu çağırdı ay-yıldızlı kadroya... Kaçı oynar, kaçı sonradan girer çıkar oyundan, onu maçın seyrine göre birlikte izleyeceğiz. Ama yabancı yasağını kaldırırsak, Fenerbahçe gibi, Galatasaray, Beşiktaş ve diğer taşra takımlarımızın kadroları da yabancı isimlerle dolup taşarsa bu ülkenin milli formasının içlerini kimlerle donatacağız Avrupa'nın dev takımları sırf yabancılar sebebiyle adeta can çekişiyorlar kendi milli yarışmalarında... Ne yani, Avrupa Birliği'ne aday olduk diye henüz geleceği hiç belli olmayan bir üyelik macerasının daha ilk zamanlarında ay-yıldızlı formayı raflara mı yerleştireceğiz yani Hem Galatasaray, UEFA zirvesine tırmanırken kaç yabancı ile yakaladı o zafer kupasını Yukarıdaki gerçekleri çok daha derinlemesine incelemeden yabancı sınırını kaldırmak, futbolumuzun intiharı olur bizce... Hem Türkiye'nin çok da önemli bir avantajı var, Avrupa'daki diğer ülkelerden... Batıdaki en değerli futbol okullarının bulunduğu Almanya'da talebelerin yarısından fazlası "bizim çocuklarımız"... Almanya eğitimli milli oyuncularımızın isimlerini yazmaya kalksam sayfalar yetmez bizim "kontraatak köşesinde"... Bizim futbolumuzun, Dünya ünlülerinin geçerli isimlerini transfer etmeye asla yetmeyecek bir "ekonomi bücürlüğü" içinde olduğunu bilmeyen mi var bu ülkede Öyleyse bu akıl dışı tartışmanın ne faydaları olabilir ki futbolumuza 
Uzun lafa gerek yok. Cumartesi günü İsviçre ile 2006 Almanya elemesinin ilk ayağını oynayacağız. Çıkan kadroyu ve yedeklerini bir bir sayın bakalım. Bizim kardeşlerimizin kaç tanesi Almanya alt yapı eğitimlisi Eeee, onlar Türk milli formasını tercih etmiş birer "yabancı oyuncu" değiller mi Bundan ötesinde daha ne istiyorsunuz 



</TEXT>
</DOC>
