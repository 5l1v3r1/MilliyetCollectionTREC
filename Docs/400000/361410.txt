<DOC>
<DOCNO> 361410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonsiy20.html </URL>
<DATE> 2005/07/15/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Bakan Gönül ve Pepe İzmit'te... 
</HEADLINE>
<TEXT>

     Milli Savunma Bakanı Vecdi Gönül ve Çevre ve Orman Bakanı Osman Pepe, İzmit’te AK Parti Kocaeli teşkilatı yöneticileriyle toplantı yaptı. 
     Başbakan Recep Tayyip Erdoğan’ın Kocaeli’ndeki açılış ve incelemelerini katılan Gönül ve Pepe, AK Parti Kocaeli İl Başkanlığı’nca verilen yemeğe katıldı. 
     Yemeğe, Büyükşehir Belediye Başkanı İbrahim Karaosmanoğlu, partili ilçe ve belde belediye başkanları, İl Genel ve Belediye meclisi üyeleri, il ilçe başkan ve yöneticileri katıldı. 
     Yemek sonrası basına kapalı gerçekleştirilen toplantıda, Başbakan Recep Tayyip Erdoğan’ın Kocaeli’ne ziyaretinin genel bir değerlendirmesinin yapıldığı belirtildi. 
     
</TEXT>
</DOC>
