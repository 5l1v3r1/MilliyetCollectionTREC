<DOC>
<DOCNO> 351096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur14.html </URL>
<DATE> 2005/06/11/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Savcı eşine çarptı, 1 ay hapis cezasına çarptırıldı 
</HEADLINE>
<TEXT>

     Murat KİBRİTOĞLU ADANA, DHA 

      ADANA’da emlakçılık yapan 46 yaşındaki Ziya Kırgın, otomobiliyle Cumhuriyet Savcısı Şükrü Uçkan’ın öğretmen eşi 42 yaşındaki Nergis Uçkan’a çarptığı gerekçesiyle 1 ay hapis cezasına çarptırıldı. 
     İddiaya göre, Ziya Kırgın, 3 ay önce Atatürk Caddesi’nde 01 ED 052 plakalı otomobili ile geri manevra yaparken, Nergis Uçkan’a çarptı. Çarpmanın etkisiyle sarsılan Uçkan’ın uyardığı Kırgın, Ne oldu, bir yerin mi kırıldı '' diye çıkıştı. Bunun üzerine Uçkan, kendisine çarpıp ardından da ters cevaplar veren Kırgın hakkında Cumhuriyet Savcılığı’na suç duyurusunda bulundu. 
     Adana 8’inci Asliye Ceza Mahkemesi’nde, tehlikeli araç kullanmak’ suçundan hakkında dava açılan Kırgın, 1 ay hapis cezasına çarptırıldı. Ziya Kırgın’ın, daha önce tehlikeli ve ehliyetsiz araç kullanmak suçundan sabıkası olması nedeniyle, cezası da caydırıcı olmayacağı düşüncesiyle paraya çevrilip ertelenmedi. Kırgın’ın itiraz ettiği karar, Yargıtay 2'nci Ceza Dairesi tarafından onandı. 
     
     12 GÜN HAPİS YATACAK 
     Ziya Kırgın, kararın kendisine tebliğ edilmesinden sonra 12 gün hapis yatmak üzere cezaevine girecek. Olaydan sonra bir gün karakolda tutulduğunu, tutuklama istemiyle mahkemeye sevk edildiğini belirten Kırgın, Mahkemece tutuksuz yargılanmak üzere serbest bırakıldım. Bugüne kadar yüzlerce ölümlü trafik kazasında şoförler, hapse bile girmezken, ben yaralama bile olmayan bir kaza nedeniyle 1 ay hapis cezası aldım. Bunu anlamakta güçlük çekiyorum'' dedi. 
     
</TEXT>
</DOC>
