<DOC>
<DOCNO> 366749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo19.html </URL>
<DATE> 2005/08/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Real Sociedad Başkanı Nihat, kalsa da, ayrılsa da kazanan biziz... 
</HEADLINE>
<TEXT>

     
Şenhan Bolelli 

Real Sociedad kulübünün yeni başkanı Miguel Fuentes, ''Nihat, kontratını yenilese de yenilemese de en iyi transfer olacak'' dedi. 
     Kulübüyle sözleşmesi 30 Haziran tarihinde sona erecek olan Nihat, halen Real Sociedad'ın çözüm getiremediği en büyük sorun olarak gözüküyor. Türk futbolcunun istediği şartlardaki yeni kontratı karşılayamayacağı söylenen yeni başkan Fuentes'in Nihat'ı satmaktan yana olduğu belirtiliyor. Fuentes, Nihat'ın takımda kalması veya ayrılması halinde kazanan tarafın hep Real Sociedad olacağını ifade ediyor. 
     Bu arada, sakatlığından kurtulan ve fizik çalışmalarına devam eden Nihat'ın durumunun her geçen gün iyiye gittiği bildirildi. Türk futbolcunun sakatlığının benzerini yaşayan Real Sociedadlı futbolcu Oskitz Estefania ise ameliyatının ardından kendisini ziyaret edenler arasında Nihat'ın da olduğu takım arkadaşlarına, ''Kendime Nihat'ı örnek alıyorum. Onun yaptığı gibi bir iyileşme süreci izlemek istiyorum'' dedi. 

     
</TEXT>
</DOC>
