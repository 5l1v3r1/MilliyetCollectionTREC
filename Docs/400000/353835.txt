<DOC>
<DOCNO> 353835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/guncel/gun01.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigarayı her yerde yasaklayan teklif 
</HEADLINE>
<TEXT>


AKP'li Erdöl'ün hazırladığı teklif yasalaşırsa hastane, spor salonu, kahvehane, düğün salonu, lokanta ve taksi gibi kapalı alanlarda sigara içilemeyecek. Yasağa uymayan 50 YTL ceza ödeyecek 

ANKARA Milliyet 

AKP Trabzon Milletvekili Cevdet Erdöl, resmi ve özel kurumlarla, işyerlerinin her türlü kapalı alanlarında her ne surette olursa olsun sigara içilmesini yasaklayan bir teklif hazırladı. Teklif yasalaşırsa, kahvehane ve eğlence yerlerinde sigara içilemeyecek. 
Teklife göre, sigara yasağı uygulanacak mek nlar şöyle 

Yasak yerler 
"Resmi ya da özel sağlık, eğitim - öğretim veya kültür hizmeti veren yerler ile kapalı spor salonlarında, sürücüleri dahil olmak üzere kamu hizmeti gören tüm nakil vasıtaları, taksiler, toplu taşımacılık yapılan her türlü nakil vasıtaları, bunların bekleme salonları, fuar, alışveriş merkezi, düğün salonları, kongre, toplantı ve konferans salonları, kafeler, internet kafeler, kahvehaneler, elektronik oyun merkezleri, atari, bilardo, bowling salonları ve bu gibi yerlerin her türlü kullanım alanları, resmi ve özel kurumların ve işyerlerinin her türlü kapalı alanları, ibadethanelerin, okul öncesi, özel eğitim, ilköğretim ve ortaöğretim kurumlarının, sağlık kurum ve kuruluşlarının çocuklara yönelik sosyal hizmet kurumlarının ve eğlence yerlerinin kapalı ve açık tüm alanları." 
Teklife göre, bu mek nlarda, tütün ve tütün ürünlerinin içilebilmesi için ayrı yerler tahsis edilebilecek. Lokanta ve kafeterya gibi yerler ile otel ve benzeri konaklama mek nlarının kapalı alanlarında tütün içenler için ayrı yerler düzenlenecek. Bu düzenlemeyi yapmayan veya yapamayan yerlerin tamamında tütün ve tütün ürünleri kullanılamayacak. 
Bu yerlerde yasağa uymayanlara 50 YTL para cezası verilecek. Bu arada teklif, tütün reklamının dolaylı yolla da yapılmasının yasaklanmasını öngörürken, zabıtalardan askerlere üniformalıların halka açık yerlerde tütün içmemesi isteniyor. 




</TEXT>
</DOC>
