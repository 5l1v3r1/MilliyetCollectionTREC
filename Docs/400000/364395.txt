<DOC>
<DOCNO> 364395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonsiy02.html </URL>
<DATE> 2005/07/26/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Erdoğan, Ermeni Diasporası'na karşı destek istedi 
</HEADLINE>
<TEXT>

     YILDIZ YAZICIOĞLU Ankara 

      Başbakan Recep Tayyip Erdoğan da Başbakanlık'ta kabul ettiği, Türk kökenli Avrupalı parlamenterlerden, Ermeni Diasporası'nca yürütülen soykırım propagandasına karşı destek isteyerek, Avrupadaki ulusal parlamentolarda Ermeni soykırımı tezini destekleyen kararlar alınmasından duyduğu rahatsızlığı dile getirdi. Avrupalı parlamenterler ise, bu konuda Avrupa'da yaygın ön yargılar bulunduğunu belirterek Türkiye'nin daha aktif lobi yapması gerektiğini söylediler. Parlamenterlerin Türkiye'nin AB ile müzakerelere başlayabilmesi için Uyum Protokolü'nü imzalaması gerektiğini hatırlatması üzerine Erdoğan, "Yakın zamanda imzalayacağız. Ama bunun Rumlar'ı tanıma anlamına gelmediğini açıklayacağız. Güney Kıbrıs'ı tanımayacağız" dedi. 
     
</TEXT>
</DOC>
