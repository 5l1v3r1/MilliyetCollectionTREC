<DOC>
<DOCNO> 395840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonspo32.html </URL>
<DATE> 2005/11/17/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Samsunspor, Denizli'ye hazır... 
</HEADLINE>
<TEXT>

     Samsunspor, sahasında Denizlispor ile yapacağı lig maçının hazırlıklarını sürdürdü. 
     Nuri Asan Tesisleri'nde, teknik direktör Erdoğan Arıca gözetiminde akşam saatlerinde yapılan çalışmaya, ülkelerinin milli takımlarında bulunan Kais ve Ayari dışında tüm futbolcular katıldı. 
     Yaklaşık 1,5 saat süren çalışmada oyuncular, kondisyon çalışmasının ardından taktik ağırlıklı çift kale maç yaptı. 
     Karadeniz ekibinde oyuncuların idmanda hırslı oldukları gözlenirken teknik direktör Arıca, hata yapan oyunculara sık sık uyarılarda bulundu. 
     Samsunspor, oyuncuların isteği üzerine dün yapılan idmanın ardından Nuri Asan Tesisleri'nde kampa girmişti. 
     
</TEXT>
</DOC>
