<DOC>
<DOCNO> 375926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/guncel/gun07.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişman balerin, balet çıktı 
</HEADLINE>
<TEXT>


Kültür ve Turizm Bakanı Atilla Koç'un, "110 kiloluk balerin var" dediği kişinin 110 kiloluk balet Tayfun Savlıoğlu olduğu ortaya çıktı 

ÖMER ERBİL İstanbul 

Kültür ve Turizm Bakanı Atilla Koç'un "110 kiloluk balerin var" şeklinde yaptığı açıklamadaki şişman balerinin balet olduğu belirlendi. 110 kiloluk balet Tayfun Savlıoğlu, bir süre "Kurtlar Vadisi" dizisinde de oynamıştı. 
Kültür ve Turizm Bakanlığı Opera ve Bale Genel Müdürlüğü'ne bağlı olarak 30 yıldır görev yapan Savlıoğlu, geçtiğimiz yıla kadar da İstanbul Opera ve Bale Müdürlüğü görevini yürütüyordu. Kurtlar Vadisi dizisinde de bir süre rol alıp sonra ayrılan Savlıoğlu, halen Opera ve Bale'de 3 oyunda görev alıyor. 

Konuşursam yanarım 
"Ağır Roman", "Fantastik", "Aşk İksiri" isimli oyunlarda çalışan Savlıoğlu'na telefonla ulaştık. Kültür ve Turizm Bakanı Koç'un yaptığı açıklamayı hatırlattık. Savlıoğlu şunları söyledi "657 sayılı devlet memuruyum. Konuşmam yasak. Konuşursam soruşturma açılır ve sözleşmem fes- hedilir. Bizim başka ekmek kapımız yok" dedi. 47 yaşındaki Savlıoğlu'nun emekliliğine 2 yıl var. 


</TEXT>
</DOC>
