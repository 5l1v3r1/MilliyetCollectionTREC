<DOC>
<DOCNO> 397663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy19.html </URL>
<DATE> 2005/11/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
ÖDP, Baykal'ı Türkeş'e benzetti 
</HEADLINE>
<TEXT>

     Özgürlük ve Dayanışma Partisi ÖDP Genel Başkanı Hayri Kozanoğlu, Şemdinli olaylarının ardından CHP Genel Başkanı Deniz Baykal’ın açıklamalarını, geçmişte MHP Genel Başkanı Alparslan Türkeş’in "ne mozaiği ulan" sözlerine benzetti. 
     ÖDP Genel Başkanı Hayri Kozanoğlu, yaptığı açıklamada, Türkiye’nin mozaik yapısının korunması gerektiğini belirtti. 
     Kozanoğlu, CHP Genel Başkanı Deniz Baykal’ın olayın ardından gösterdiği tavır eleştirilerek, "statükocu, köhnemiş" olarak nitelendi. 
     Kozanoğlu, "Deniz Baykal’ın talihsiz biçimde grup toplantısında, bir zamanların ’ne mozaiği ulan’ söylemine benzer bir üslubu dile getirmesi ile başlayan tartışma bir çok siyasetçinin hala bu zihniyeti taşımaya devam ettiklerini gözler önüne sermiştir" dedi. 
     Kozanoğlu, Türkiye’nin bir çok farklı etnik kültürden oluşan bir mozaik olduğuna dikkat çekerek, "farklılıkların zenginliğe dönüştürülmesi gerektiğini" belirtti. 
     
</TEXT>
</DOC>
