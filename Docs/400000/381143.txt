<DOC>
<DOCNO> 381143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun37.html </URL>
<DATE> 2005/09/24/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Texas Valisi'nden henüz dönmeyin uyarısı... 
</HEADLINE>
<TEXT>

     ABD’yi vuran Rita kasırgasının şiddetinin iyice hafiflediği ve Rita’nın kasırga sınıfından çıktığı bildirildi. 
     ABD Ulusal Kasırga Merkezi’nden TSİ 20 00 civarında yapılan açıklamada, Rita’nın kasırga sınıfından çıkarak, saatte en çok 105 kilometre hızla esen rüzgarları taşıyan "tropik fırtına" düzeyine indiği belirtildi. Bu gelişmeye rağmen önümüzdeki günlerde yine de şiddetli yağışlar bekleniyor. 
     Bu arada, Texas Valisi Rick Perry, kasırga nedeniyle evlerini terkeden yaklaşık 2.8 milyon kişiye henüz evlerine dönmemeleri çağrısında bulundu. Vali Perry, halka "lütfen yerinizde kalın" diyerek, sabırlı olmalarını istedi. 
     Bugün ABD’de erken saatlerde Texas ve Louisina’yı vuran Rita kasırgası, yangınlara neden olmuş, 1 milyondan fazla kişinin elektriksiz kalmasına yolaçmıştı. 
     Rita, yerel saatle 03 00 da TSİ 10 30 3. kategoriye giren bir kasırga olarak Sabine Geçidi’nde etkili olmuş, ardından gittikçe şiddetini yitirmeye başlamıştı. 
     Kasırga nedeniyle can kaybı olup olmadığı şu ana kadar bilinmiyor. 
     
</TEXT>
</DOC>
