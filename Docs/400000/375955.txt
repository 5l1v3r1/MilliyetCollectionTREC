<DOC>
<DOCNO> 375955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/spor/spo06.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücutta toplu firar 
</HEADLINE>
<TEXT>


Vücut geliştirmede bir doping skandalı da Adana'daki Türkiye Şampiyonası'nda yaşandı. İlk üçe giren15 sporcu, toplu olarak kontrolden kaçtı. Bir sporcu da başkasının numunesini verirken yakalandı 

AYŞE YEŞİN 


Son yıllarda doping skandallarıyla gündeme gelen vücut geliştirme, bu kez Türkiye Şampiyonası'nda yaşanan olayla çalkalandı. 
Adana'da 26 - 28 Ağustos günlerinde yapılan, aynı zamanda Akdeniz ve Dünya şampiyonaları için seçme niteliği taşıyan müsabakalarda ilk üçe giren tam 15 sporcu toplu olarak kontrolden kaçtı, biri de prezarvatif içine koyduğu temiz idrar ile yakalandı. 
Kilolarında birinci sırayı alan Burak Kalkavan, Erkal Özağı, Atakan Fıstık, Mehmet Kasap, ikinci olan Sinan Çolak, Hakan Tatar, Serkan Aktaş, Sinan Söyler, Aykut Özaytekin, üçüncülüğü elde eden Rıza Alioğlu, Barış İşel ve Uğur Recep Güler federasyon yetkililerinin tüm çağrılarına karşın numune vermeye gitmediler. 

Numune sahtek rlığı 
65 kiloda ikinci sırayı alan Ertan Yıldırım da sahtek rlık yaparken yakayı ele verdi. Yıldırım, doping kontrol odasında bir prezarvatif içine koyduğu başkasının idrarını, kendisine aitmiş gibi vermeye çalışırken yakalandı. 
Türkiye ikincisi olan Murat Mıhçı ile üçüncü olan Ethem Herekeli ve Levent Şenol ise doping kontrol formunu doldurduktan sonra lisanslarını görevli doktora bırakarak kaçtılar. 
Görevliler sadece 13 bayan, 16 erkek sporcudan numune alabilirken durumu bir raporla federasyona iletti. Vücut Geliştirme ve Body Fitness Federasyonu Yönetim Kurulu da söz konusu sporcuların tümünü ceza kuruluna sevk etti ve ceza alamalarını istedi. 
Bu sporculara 2 yıla kadar men cezası verilebileceği bildirildi. 



</TEXT>
</DOC>
