<DOC>
<DOCNO> 368680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonspo07.html </URL>
<DATE> 2005/08/10/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Denizlispor, Beşiktaş'tan çekinmiyor... 
</HEADLINE>
<TEXT>

     Denizlispor Kulübü Başkanı Zafer Katrancı, Beşiktaş'ı yenecek güçte olduklarını söyledi. 
     Zorlu İstanbul deplasmanı öncesinde bazı yöneticilerle birlikte adını taşıyan tesislerde futbolcuları ziyaret eden Katrancı, futbol yorumcularının Beşiktaş maçının Denizlispor açısından zorlu geçeceğini ifade ettiğini, kendisinin bu görüşe katılmadığını söyledi. 
     Yeni transferlerle daha da güçlendiklerini belirten Katrancı, ''Biz, Beşiktaş'ı yenebilecek güçteyiz. Yeni transferlerle geçen seneye nazaran daha güçlü bir takım görünümündeyiz. Gerçekten de öyle. Ankaraspor maçı da onun göstergesidir'' dedi. 
     Teknik direktör Bulak ise dirençli ve güçlü bir takım olduklarını, Denizlispor'a direnç gösteremeyen takımların maç içinde eksik kaldığını kaydederek, şöyle konuştu 
     ''İstanbul'da en iyi oyunumuzu oynayacağız. Yeneriz, yeniliriz veya berabere kalırız. 3 sonuç da doğal. Bunları kabul ediyoruz. Ama şunu gördük ki çok tempolu bir oyun oynayabiliyoruz. Yorulmuyor muyuz Yoruluyoruz. Elbette yorulacağız. Ama inşallah Beşiktaş'ı İstanbul'da yeneceğiz.'' Bu arada, yeşil-siyahlı futbolcular, Beşiktaş maçının hazırlıklarını yoğun bir tempoda sürdürüyor. Denizlispor'un gol umutları Ömer Rıza ve Selim, antrenman öncesi şut çalışması yaptı. 
     
</TEXT>
</DOC>
