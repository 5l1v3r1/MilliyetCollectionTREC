<DOC>
<DOCNO> 370778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/siyaset/axsiy02.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayın Öcalan için rol oynadık 
</HEADLINE>
<TEXT>


DEHAP bildirgesinde, "Öcalan'ın sorunun çözümünde muhatap olma bakış açısının kabulünde rol oynamaya çalıştık" denildi 

ANKARA Milliyet 


Leyla Zana öncülüğündeki Demokratik Toplum Hareketi DTH sözcülerinden Orhan Doğan'ın ardından, bu harekete katılmaya karar veren DEHAP da terörist Abdullah Öcalan'ın "muhatap kabul edilmesi"ni istedi. DEHAP Parti Meclisi PM ve İl Başkanları Toplantısı Sonuç Bildirgesi'nde, açıkça "partinin Öcalan'ın muhatap kabul edilmesi çabalarında rol aldığı" ifade edildi. 
'Bölücülük' suçlamasıyla hakkında açılan kapatma davası süren DEHAP bildirgesinde, Doğan'ın açıklamalarına benzer ifadelerle, "uluslararası konjonktürün değişimi zorunlu kıldığı, Irak'ta federatif sisteme geçildiği, İsrail-Filistin hattında kalıcı barış çalışmalarının sürdüğü, İngiltere ve İspanya'nın kangrenleşmiş İrlanda ve BASK sorunlarında IRA ve ETA'yı muhatap aldıkları" belirtildi. 

'Şoven kafalılar' 
Başbakan Recep Tayyip Erdoğan'ın Diyarbakır ziyareti ve ifadelerinin 'ezber bozumu' işlevi göreceğinin anlatıldığı bildirgede, "Kürt sorunu ifadesine tepki gösteren militarist-milliyetçi, sosyal şoven kafalıların tepkisinin hafife alınmaması gerektiği, ancak fazla da ciddiye alınmamasında fayda olduğu" kaydedildi. 
DTH'nin, "21. yüzyıla yanıt olabilecek, sonuç alıcı paradigmaların üretilmesi çalışmaları sonucu doğduğunun" iddia edildiği bildirgede, "Hareketin şimdiden Kürtlerin ve Türkiye emekçilerinin umutlarının gerçekleştirilmesinde önemli bir araç olarak siyasi arenadaki yerini aldığı" öne sürüldü. DEHAP'ın "Kürt sorununun çözümü, gündemleşmesi, tarafların adlandırılması" için ellerinden geleni yaptıklarının vurgulandığı bildirgede, "Partinin böylece sistemin kendi Kürt'ünü yaratma gayretlerini boşa çıkarttığı" belirtilerek şu ifade kullanıldı 
"DEHAP, Kürtler arası birliğin oluşturulmasında yok sayılarak görmezden gelinen ciddi bir tecritle iç içe yaşatılan Sayın Abdullah Öcalan'ın sorunun çözümünde muhatap olma bakış açısının kabulünde rol oynamaya çalışmıştır." 
Bildirgede, "Kürtler arası birlik anlayışının içselleştirilmesi, siyaseten parçalı görüntünün ve siyasi boşluğun ortadan kaldırılması için DTH'ye katılma kararı alındığı" ifade edildi. 

Doğan'ın sözleri 

Orhan Doğan, 15 Ağustos'da Radikal gazetesindeki röportajında, PKK'nın muhatap alınması konusunda şunları söylemişti "Şimdi İspanyol hükümeti, ETA'yla görüşmek için meclisten yetki aldı. İngiltere de aynı şekilde İRA sorununu diyalogla çözüyor. Neden Türkiye'de Kürt sorununu diyalogla çözmeyi düşünmüyoruz Gün gelecek böyle bir süreç Türkiye'de de başlayacak." 

'Sayın'a ceza 

Yargı, daha önce "Sayın Öcalan" ifadesini suç saymış ve kullananları cezalandırmıştı. 2002'de DEHAP Erzurum İl Başkanı Bedri Fırat'a 10 ay hapis cezası verilmiş, Yargıtay'ın geçen yıl onadığı ceza ertelenmişti. DEHAP Hakk ri Gençlik Kolları Başkanı Faruk Temel de, aynı ifadeden geçen ay "örgüte yardım yataklık" suçundan 3 yıl 9 ay hapis cezasına mahk m edildi. 


</TEXT>
</DOC>
