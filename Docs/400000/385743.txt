<DOC>
<DOCNO> 385743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun32.html </URL>
<DATE> 2005/10/11/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Berlusconi, Meclis'te düşerek ayağını burktu... 
</HEADLINE>
<TEXT>

     İtalya Başbakanı Silvio Berlusconi, bugün İtalya Meclisi'nde salondan çıkışı sırasında düşerek ayağını burktu. 
     Kaza, Meclis'te seçim yasasına ilişkin yasa tasarısının tartışıldığı sabahki oturumun sona ermesinin ardından TSİ 13.00 sıralarında oldu. Topallayarak revire götürülen Berlusconi'nin ayağına buz konularak tedavi edildiği ve kaygı verici bir durum olmadığı bildirildi. 
     Meclis kaynaklarından edinilen bilgilere göre, salondan çıkışı sırasında eşiğin kendini yanıltmasıyla yanlış adım atan Berlusconi, bir anda dengesini kaybederek yere düştü. Olay mahallinde bulanan Sağlık Bakanı Francesco Storace ve Eğitim Bakanı Yardımcısı Valentina Aprea'nın da yardımıyla meclis görevlileri tarafından kaldırılan Berlusconi, tedavi için revire götürüldü. 
     İtalya Meclis Başkanı Pier Ferdinando Casini de, gazetecilere kaygı verici bir durum olmadığını belirterek, Berlusconi'nin ayak bileğinin hafif burkulduğunu ve burkulan noktaya buz tedavisi uygulandığını söyledi. 
     
</TEXT>
</DOC>
