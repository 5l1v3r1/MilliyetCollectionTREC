<DOC>
<DOCNO> 382973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sonyas08.html </URL>
<DATE> 2005/09/30/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Tüm zamanların en iyi şarkısı Queen’den 
</HEADLINE>
<TEXT>

     NAFİZ ALBAYRAK Boston DHA 

      İNGİLTERE’nin en çok satan plak ve albümleri listesinde 1322 hafta boyunca listelerde kalmayı başararak Guinness Rekorlar Kitabı’na giren ünlü müzik grubu Queen’in seslendirdiği ’We are the champions’ adlı şarkı, tüm zamanların en iyi şarkısı seçildi. Değişik ülkelerde 70 bin kişi arasında yapılan anket sonuçlarına göre, Britney Spears’in seslendirdiği ’Toxic’ ikinci, Michael Jackson’ın seslendirdiği ’Billie Jean’ adlı parça da üçüncü oldu. 
     Sony Ericsson firmasının dünyanın dört bir yanında gerçekleştirdiği ankete göre, grubunun kurucusu Freddie Mercury’nin ölümünden 14 yıl sonra, bütün zamanların en sevilen grubu seçilmeyi başaran Queen’in, dillerden düşmeyen şarkısı ’We Are The Champions’ bütün zamanların en sevilen şarkısı seçilirken, listede ilk altıya şu şarkılar girdi 
     

Queen We Are The Champions Britney Spears Toxic Michael Jackson Billie Jean The Eagles Hotel California Shakira La Tortura Nirvana Smells Like Teen Spirit      
</TEXT>
</DOC>
