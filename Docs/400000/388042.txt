<DOC>
<DOCNO> 388042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sontur06.html </URL>
<DATE> 2005/10/19/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Camiye asılan 'Ahiret Hava Yolları'ndan Duyuru' afişi tartışılıyor 
</HEADLINE>
<TEXT>

     Ahmet ERTAN DHA 

      BALIKESİR'in Havran İlçesi'nde bir caminin girişine asılan Ahiret Hava Yolları'ndan Duyuru’ başlıklı ilan ilginç bir tartışma yarattı. Cami girişinde uzun süredir asılı olan camlı çerçeveli duyuruyla ilgili farklı görüşler ortaya atılırken, müftülük sorular karşısında çareyi tabelayı indirmekte buldu. 
     İlçe merkezindeki Tekke Camii'nin girişinde asılı bulanan duyuruda hareket yeri dünya, varış yeri ahiret’ olarak gösterildi. İsim yerinde Ademoğlu’, cinsiyet olarak toprak’, adres yerinde de dünya’ yazan panoda, yolcuların yanına sadece 5 metre patiska alabileceği yazıldı. Duyuruda ayrıca bir mezarı simgeleyen bir karikatüre yer verildi. 
     Cami girişine asılan tabelayı önce şirketlerin hac ya da umre kampanyası olduğu şeklinde yorumladıklarını, daha sonra dikkatle okuyunca, dini öğelere alaycı bir yaklaşım sergilendiğini fark ettiklerini söyleyen bir grup Havranlı, İslam dini ile alay ediliyor. Ancak dinimiz karikatürize edilemeyecek kadar kutsaldır'' dedi. 
     İlginç duyuruya Biletleri kim kesiyor, rezervasyonları kim yapıyor'' sorularıyla esprili yaklaşım getirenler de oldu. Bazı Havranlılar ise ise İnsanoğlunun öldükten sonra, dünyada yaşadıklarının hesabını verecek olması hatırlatılmış. Abartılacak bir şey yok'' dedi. 
     Kimileri ise tartışmalara gülümseyerek bakarken, çekimser kalmayı tercih etti. 
     
     AÇIKLAMALARI YOK 
     Cami imamı Mehmet Emin Çelik, camlanıp çerçevelenen duyuruyu kimin astığını bilmediğini söyledi, Ben asmadım. Konu hakkında konuşamam'' dedi. Soruları yanıtlamaktan kaçınan Çelik fotograf ve görüntü çekmek isteyen gazetecilerin kameralarını kapatmaya çalıştı, başarılı olamayınca caminin içine girip kapıyı kapattı. 
     İlçe Müftüsü Yusuf Tuna ise afişi inceledikten sonra Bundan benim de bilgim yok. Bu Diyanet İşleri Başkanlığı Yayınları'ndan değil. Bunun camimizde asılı olmaması gerekiyor'' dedi. Konu hakkında yorum yapmayacağını söyleyen Müftü, duyuruyu indirtti. 
     
     AFİŞTE NELER VAR 
     Havran'da günün konusu olan, cami girişinde uzun zamandır durmasına rağmen kimler tarafından asıldığı bilinmeyen ilginç duyuruda şu ifadelere yer verildi 
     Ahiret Hava Yolları'ndan duyuru. Hareket yeri Dünya, Varış yeri Ahiret, Uçuş saati Her an kalkabilir. Müracaat Adres teslim alınır. İsim Ademoğlu, Cinsi Toprak, Adres Dünya. Biletler sadece gidiş içindir. Müsaade edilen eşyalar 5 metre patiska, salih amel, faydalı ilim. Yolcu yanında bunlardan başka eşya götüremez. Huzurlu ve rahat bir seyahat için sayın yolcularımızdan Kuran-ı Kerim ve Hadis-i şerif'lerdeki talimatlara uymaları önemle rica olunur. Önemli Not Yolculara sorulacak Ömrünü nerede tükettin. Gençliğini nerede tükettin. Mallarını nereden kazandın, nereye harcadın. Allah için ne yaptın.'' 
     
</TEXT>
</DOC>
