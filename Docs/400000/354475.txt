<DOC>
<DOCNO> 354475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur11.html </URL>
<DATE> 2005/06/22/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Direksiyonda cepten mesaj yazarken uçuruma yuvarlandı 
</HEADLINE>
<TEXT>

     Yaşar ANTER DHA 

      BODRUM'da, direksiyonda cep telefonuyla mesaj yazan sürücü 24 yaşındaki Nuh Gelir yönetimindeki otomobil, uçuruma yuvarlanarak üç takla atttı. Sürücü Gelir, şan eseri hurdaya dönen otomobilden sapa sağlam çıktı. 
     Olay, saat 01.00 sıralarında Bodrum- Milas yolunun 15'nci kilometresinde, Gökçeler Mevkii'nde meydana geldi. Bodrum'da arkadaşlarıyla eğlendikten sonra yönetimindeki 35 DR 829 plakalı otomobiliyle Güvercinlik Köyü'ndeki evine dönmek üzere yola çıkan Nuh Gelir, Gökçeler Mevkii'ne geldiğinde direksiyon kontrolünü yitirdi. 
     Savrulan otomobil, yolun sağındaki yaklaşık 15 metrelik uçuruma yuvarlandı. Üç takla atıp kayalara takılarak duran otomobilin sürücüsü Gelir'in, hava yastıklarının açılması sayesinde burnu bile kanamadı. Bir oto kiralama şirketinde çalışan Gelir, otomobilin kırılan arka camından dışarı çıkarak yoldan geçenlerden yardım istedi. 
     Olay yerine gelen trafik polisleri ve yardıma koşanlar sürücü Gelir'in hurda otomobilden sağ çıktığını görünce şaşırdı. Polislerin alkol kontrolü yaptığı sürücünün alkolsüz olduğu belirlendi. 
     Olayın şokundan uzun süre kurtulamayan Gelir, polise verdiği ifadesinde Gece birlikte olduğum arkadaşlarım cep telefonuma Eve vardın mı’ diye mesaj geçmiş. Henüz varmadığımı yazarken, dikkatim dağıldı. Kontrolü kaybettim. Yol kenarındaki mıcıra girdim, otomobil uçuruma yuvarlandı. Takla atmaya başladım. Gerisini hatırlamıyorum, nasıl sağ çıktım onu da bilmiyorum'' dedi. 
     
</TEXT>
</DOC>
