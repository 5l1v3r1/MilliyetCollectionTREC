<DOC>
<DOCNO> 385898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonyas10.html </URL>
<DATE> 2005/10/11/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Sebzeleri kurutmayın, dondurun... 
</HEADLINE>
<TEXT>

     Çanakkale Onsekiz Mart Üniversitesi ÇOMÜ Mühendislik Mimarlık Fakültesi Gıda Mühendisliği Bölüm Başkanı Prof. Dr. Arsan Bilişli, kış aylarında tüketmek amacıyla hazırlanan sebzeleri kurutmak yerine dondurarak saklamanın besin değerini korumak açısından daha yararlı olduğunu söyledi. 
     Prof. Dr. Bilişli, AA muhabirine yaptığı açıklamada, özellikle evlerde yüksek sıcaklıkta bekletilerek kurutulan sebze ve meyvelerin besin değerini kaybettiğini söyledi. 
     Sebze ve meyvelerin kurutulmasının vitamin değerini arttırdığı yönündeki inanışın yanlış olduğunu belirten Prof. Dr. Bilişli, şunları kaydetti 
     "Kış aylarında tüketmek amacıyla hazırlanan sebze ve meyveleri kurutmak yerine dondurmak, ürünün besin değerini koruyor. Çünkü yüksek sıcaklıkta yapılan kurutma işlemi, gıdada tahribata yol açıyor. 
     Haşlanarak derin dondurucuda saklanan meyve ve sebzeler ise tazeliğini en az bir yıl koruyabiliyor. Fakat, derin dondurucudan çıkarılan yiyeceğin çözüldükten sonra tüketilmesi gerekiyor." Sebzeleri kurutarak tüketmek isteyenlerin, bamya ve yeşil fasulyeyi tercih etmelerini öneren Prof. Dr. Bilişli, kışın domatesin daha çok salça olarak tüketilmesini gerektiğini, dondurulmuş domatesteki suyun, hücre zarlarını parçalayarak gıdaya zarar verdiğini sözlerine ekledi. 
     
</TEXT>
</DOC>
