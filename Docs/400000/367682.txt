<DOC>
<DOCNO> 367682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur21.html </URL>
<DATE> 2005/08/06/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Viranşehir'de silahlı kavga... 
</HEADLINE>
<TEXT>

     Şanlıurfa'nın Viranşehir İlçesi'nde, iki kardeş arasında çıkan silahlı kavgada olaya karışan kardeşlerden 1'i öldü, diğeri yaralandı. 
     Alınan bilgiye göre, ilçeye bağlı Kınalıtepe Köyü'nde oturan F.A. 35 , aynı köyde ikamet eden kardeşi Y.A. 34 ile tartışmaya başladı. Tartışmanın kavgaya dönüşmesi üzerine F.A. ve Y.A. birbirlerine silahla ateş etti. Ağır yaralanan Y.A. yakınları tarafından Viranşehir Devlet Hastanesi'ne kaldırıldı. Burada yapılan ilk müdahalenin ardından Şanlıurfa'ya sevk edilen Y.A,yolda yaşamını yitirdi. 
     Olayda yaralanan diğer kardeş F.A'nın ise Şanlıurfa 500 Yataklı Devlet Hastanesi'nde ameliyata alındığı ve sağlık durumunun ciddi olduğu bildirildi. 
     İlçe Jandarma Komutanlığı'na bağlı ekipler, olayın ardından köyde güvenlik önlemi aldığı ve soruşturmanın sürdürüldüğü bildirildi. 
     Kavganın alacak verecek meselesinden kaynaklandığı iddia edildi. 
     
</TEXT>
</DOC>
