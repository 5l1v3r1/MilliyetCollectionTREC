<DOC>
<DOCNO> 369619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/ekonomi/eko03.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de zimmet suçlusu bankacıya ölüm cezası 
</HEADLINE>
<TEXT>


EKONOMİ SERVİSİ 

Çin'in en ünlü bankacıları arasında bulunan Liu Jinbao, hakkındaki yolsuzluk iddialarından dolayı ölüm cezasına çarptırıldı. 
Bank of China'nın Hong Kong şubesinin eski başkanı olan Jinbao'nun zimmetine 930 bin dolar geçirdiği, bunun dışında başkalarının hesabına da 1.8 milyon dolar yatırdığı ifade ediliyor. Jinbao'nun ayrıca 170 bin dolarda rüşvet aldığı belirtiliyor. 
Jinbao hakkında verilen ceza 'Askıya alınmış ölüm cezası olarak' tanımlanıyor. Çin'de bu tip cezalar genellikle ömür boyu hapis cezasına çevriliyor. Jinbao'ya verilen ölüm cezasının iki yıl süre ile bekletileceği belirtiliyor. 

Bankalara halka arz 
Liu Jinbao hakkındaki iddialardan ötürü, 2003 yılından beri cezaevinden bulunuyordu. Bank of China'nın iki eski yöneticisi Zhu Chi ve Ding Yanshenf hakkında da 13 yıl hapis ve 246 bin dolarlıkta para cezası bulunuyor. Çin yönetimi uzun zamardır devlet bankalarında yaşanan dolandırıcılık, zimmete para geçirme gibi çeşitli yolsuzluk faaliyetlerin üzerine gidiyor. 
Öncelikle bu alana yönelik güveni sağladıktan sonra devlet bankalarının halka açılacağı ve hisselerininde yurtdışında yatırım yapan kurumları tarafından satın alınabileceği belirtiliyor. 


</TEXT>
</DOC>
