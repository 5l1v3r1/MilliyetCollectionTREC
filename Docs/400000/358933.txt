<DOC>
<DOCNO> 358933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun50.html </URL>
<DATE> 2005/07/07/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Saddam'ın avukat ekibinin başkanı istifa etti 
</HEADLINE>
<TEXT>

     Irak'ın devrik lideri Saddam Hüseyin'in avukat ekibinin başkanı Ziad El Hasavne, ekipteki bazı Amerikalı avukatların ekibi kontrol altına almaya ve Irak'taki ABD varlığına yönelik eleştirilerini yumuşatmaya çalıştıkları iddiasıyla istifa ettiğini açıkladı. 
     İstifasını, Saddam Hüseyin'in Yemen'de olduğu sanılan eşi Sacide'ye telefonla bildirdiğini kaydeden El Hasavne, ''Bazı Amerikalı avukatların savunma ekibinin kontrolünü ele almak ve Arap meslektaşlarını tecrit etmek istedikleri için istifa ettiğimi söyledim'' dedi. 
     El Hasavne, ekipte bulunan eski ABD Başsavcısı Ramsey Clark ve Amerikalı avukat Curtis Doebbler'ın, sık sık ABD desteğindeki Irak hükümetini ve Amerikan işgalini eleştirmekten kaçınmasını istediklerini ifade etti. 
     Avukat El Hasavne, geçen kasım ayında Saddam Hüseyin'i savunacak ekibin başına getirilmişti. 
     
</TEXT>
</DOC>
