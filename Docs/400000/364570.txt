<DOC>
<DOCNO> 364570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/siyaset/siy05.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan'da işkence iddiası 
</HEADLINE>
<TEXT>


ANKARA Milliyet 


Eski Bayındırlık ve İsk n Bakanı Koray Aydın'ın, "ihalelerde usulsüzlük yaptığı ve haksız mal edindiği" iddiasıyla Yüce Divan'da yargılandığı davada tanıklık yapan eski MHP Milletvekili Orhan Bıçakçıoğlu, Vurgun Operasyonu'nda 7 gün gözaltında tutulan bakan danışmanı Sadrettin Dinçer'in yapılan işkenceden dolayı ayaklarında madeni para büyüklüğünde yaralar çıktığını anlattı. 
Dünkü duruşmada tanık olarak dinlenen eski Bayındırlık Müsteşarı Ali Helvacı, ihalelerdeki tekliflere ilişkin ilgili birimlere "gereğinin yapılması" gibi notlar bildirdiklerini belirterek, "Bu kayırma anlamına gelmez. Konunun incelenmesi istenir" dedi. 

'Bahçeli'ye söyledim' 
Aydın da, bakanlığı döneminde imzasız olanlar da dahil tüm şik yetlerle ilgili soruşturma yaptırdığını savundu. Tanık Bıçakçıoğlu da, Dinçer'in "Vurgun Operasyonu"nda gözaltına alınması üzerine konuyla ilgilenmeye başladığını kaydederek şöyle konuştu "Dinçer, tutuklandıktan sonra Ulucanlar Cezaevi'nde ziyarete gittiğimde bana ayak tabanındaki yaraları gösterdi. 1 liralık madeni para büyüklüğünde yaralar vardı. Aydın'a, 'Sen makamında oturuyorsun, danışmanına işkence yapıyorlar' dedim. Ardından görüştüğüm MHP Genel Başkanı Devlet Bahçeli, bunun ortağının komplosu olduğunu, Beyaz Enerji Operasyonu'na karşı yapıldığını belirtti. Çünkü biz dönemin İçişleri Bakanı Sadettin Tantan'a sahip çıkmıştık." 



</TEXT>
</DOC>
