<DOC>
<DOCNO> 373200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur49.html </URL>
<DATE> 2005/08/26/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
114 yaşında öldü 
</HEADLINE>
<TEXT>

     Ordu'nun Perşembe İlçesi'nde yaşayan 114 yaşındaki Emine Şen, geçirdiği rahatsızlık sonucu yaşamını yitirdi. 
     Edinilen bilgiye göre, çevresinde ''Akgül Nine'' olarak bilinen ve nüfus kayıtlarında doğum tarihi 1309 olarak gösterilen Emine Şen, aniden rahatsızlık geçirmesi üzerine hastaneye kaldırılırken yolda öldü. 
     3'ü sağ 5 çocuğundan 63 torun ve torunun torunu bulunan Emine Şen'in en büyük torununun ise yaşında olduğu bildirildi. 
     114 yaşında ölen Şen'in yakınları cenazenin yarın Perşembe İlçesi'nde toprağa verileceğini söylediler. 
     Daha önce kendisiyle yapılan görüşmelerde sağlığını taze yiyecekler ve ıhlamur çayına borçlu olduğunu belirten yaşlı kadın, 1928 yılında evlendiği eşini 1942 yılında kaybetmişti. Emine Şen, anılarını anlatırken Kurtuluş Savaşı döneminde yaşadıklarını asla unutamadığını kaydetmişti. 
     
</TEXT>
</DOC>
