<DOC>
<DOCNO> 396546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sonspo18.html </URL>
<DATE> 2005/11/20/ </DATE>
<TIME> 16.55 </TIME>
<AUTHOR>  </AUTHOR>
<HEADLINE>
Trabzonspor'da kongre tarihi netleşti... 
</HEADLINE>
<TEXT>

     Trabzonspor Yönetim Kurulu, bugün yaptığı olağanüstü toplantıda, 20 Kasım-20 Aralık 2005 tarihleri arasında gerçekleştirilmesi gereken genel kurulun gündemine seçim maddesi koyulması kararını netleştirdi. 
     Alınan bilgiye göre, Trabzonspor Yönetim Kurulu, bugün Mehmet Ali Yılmaz Tesisleri'nde yaptığı olağanüstü toplantıda, tüzüğe göre 20 Kasım-20 Aralık 2005 tarihleri arasında gerçekleştirilmesi gereken Genel Kurul'un gündemine seçim maddesi koyulması kararını netleştirdi. 
     Alınan karara göre, genel kurulun çoğunluk aranan ilk oturumunun 10-11 Aralık tarihlerinde Mehmet Ali Yılmaz Tesisleri'nde, çoğunluk aranmayan toplantının ise 17-18 Aralık tarihlerinde 19 Mayıs Spor Salonu'nda yapılması uygun görüldü. 
     Yönetim kurulu kararı şehir dışında bulunan üyeler için imzaya açılırken, resmi sürecin gazetelerde yayınlanacak ilanla başlayacağına dikkat çekildi. 
     Bu arada, yönetim tarafından yapılan açıklamada, kongre tarihine kadar kulübün işleyişinde herhangi bir aksamanın yaşanmayacağı vurgulandı. 
     
</TEXT>
</DOC>
