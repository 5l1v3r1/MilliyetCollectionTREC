<DOC>
<DOCNO> 390419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/soneko12.html </URL>
<DATE> 2005/10/28/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İMKB, en fazla kazandıran borsalar arasında... 
</HEADLINE>
<TEXT>

     İstanbul Menkul Kıymetler Borsası İMKB , Eylül sonu itibarıyla yıllık bazda yüzde 51.8 oranındaki artışla 55 borsa arasında 7. sırada yer aldı. 
     Dünya Borsalar Federasyonu tarafından açıklanan verilere göre, bu dönemde borsalar arasında, Budapeşte BUX 87.3 ile yatırımcılarına en fazla kazandıran borsa olarak belirlendi. 
     Kolombo Borsası yüzde 67.8 ile ikinci, Viyana yüzde 60.1 ile üçüncü, Lima yüzde 54.7 ile dördüncü, Bombay yüzde 54.6 ile beşinci, Hindistan yüzde .8 ile altıncı oldu. 
     İMKB Ulusal 100 Endeksi ise Eylül sonu itibarıyla yıllık bazda yüzde 51.8'lik artışla sıralamada 7. sırayı aldı. 
     Yıllık bazda Tahran yüzde 25.7, Shenzhen yüzde 20.7, Şanghay yüzde 17.3 ile yatırımcısına kaybettiren üç borsa oldu. 
     Eylül'de aylık bazda en çok getiri sağlayan ilk 3 borsa sıralaması ise yüzde 14.1 ile Osaka, yüzde 13.5 ile Kolombo, yüzde 13.2 ile Meksika olarak gerçekleşti. 
     Türkiye, bu sıralamada yüzde 7.8 yükselişle 15. sırada yer alırken, aylık bazda yatırımcısına kaybettiren iki borsa yüzde 6 ile Tahran ve yüzde 0.6 ile Şangay olarak belirlendi. 
     
</TEXT>
</DOC>
