<DOC>
<DOCNO> 359473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonyas02.html </URL>
<DATE> 2005/07/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Abartılı sünnet kıyafetleri kişiliği etkiliyor... 
</HEADLINE>
<TEXT>

     Psikiyatri Profesörü Arif Verimli, aileleri çocuklarını 2-6 yaşları arasında sünnet ettirmemeleri ve sünnet kıyafetlerinde abartıdan kaçınmaları konusunda uyardı. 
     Prof. Dr. Arif Verimli, ANKA’ya yaptığı açıklamada, okulların kapanması ile başlayan sünnet sezonunun çocuklar için büyük bir önem taşıdığını belirtti. Sünnetle ilgili yapılacak bir yanlışın çocuğun cinsel gelişimini etkileyeceğini ve ilerleyen yıllarda travmalara yol açabileceğini kaydeden Verimli, bu dönemde yaşanacak olumsuzlukların cinsel kimliği de belirlediğini ifade etti. 
     
     KIYAFETLERDE ERKEKSİ TERCİHLER YAPIN 
     Sünnet kıyafetlerinde erkeksi tercihler yapılması gerektiğini altını çizen Verimli, çocukları şatafatlı kıyafetler içinde kendilerini bir hayal dünyası içinde hissettiğini ve bunun yaşadıkları şoku arttırdığını söyledi. 
     Verimli, 2-6 yaş arasının somut değil, soyut düşünce dönemi olduğunu söyleyerek, sünnet için en doğru yaş 0-1 yaş arası ve 7-9 yaş arası olduğuna işaret etti. 
     
     TOPLU TÖRENLER AİLELERE YATIRIM 
     Toplu sünnet törenlerinin ailelere yapılan bir yatırım olduğunu savunan Verimli, çocukların klinik, hastane ve sağlık ocağı gibi yerlerde sünnet edilmesi gerektiğini dile getirdi. Stadyumlarda yapılan törenlerin hastalıklara davet çıkardığına değinen Verimli, sünnetin ciddi bir sağlık olayı olduğunu vurguladı. 
     Verimli, çocukların önceden eğlenceye ve gezmeye götürülmesinin olumlu etkiler yarattığını da bildirdi. 
     
</TEXT>
</DOC>
