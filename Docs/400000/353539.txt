<DOC>
<DOCNO> 353539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/guncel/gun02.html </URL>
<DATE> 2005/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış soru yok fakat tartışmalı olanlar var 
</HEADLINE>
<TEXT>


İSTANBUL Milliyet 

Modern Eğitim Fen Dersaneleri MEF , üniversite sınav sorularını Doğan Medya Center binasına gelerek Milliyet için çözüp değerlendirdi. 
25 eğitim uzmanı, sorular için "Genelde sözel ve sayısal bölümlerinde sorular müfredata ve öğrenci seviyesine uygun. Yanlış ya da çift cevaplı sorulara rastlanmadı" değerlendirmesinde bulundu. Ancak Matematik bölümünün önceki yıllara oranla daha zor olduğu belirten eğitimciler, Felsefe'de 85. soruda doğru seçenekteki 'olgularla tutarlı olma' cümlesinin 'olgulara uygun olma' şeklinde kullanılması gerektiğini savundular. 
Var olan ifadenin öğrencide kavram kargaşası oluşturabileceğinden yanlışa götüreceğine dikkat çekildi. 
Fizik bölümündeki 49. sorunun ise tartışmaya açık olduğu belirtilerek, "Arabalar 'L' çizgisini tamamen geçtiği biçiminde son kabul edilirse arabaların boyları bilinmediğinden kesin bir yanıt bulunamaz" dedi. 


</TEXT>
</DOC>
