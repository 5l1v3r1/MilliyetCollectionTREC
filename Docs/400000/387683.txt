<DOC>
<DOCNO> 387683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo04.html </URL>
<DATE> 2005/10/18/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
İngiliz basını Ferguson'un son durağı İrlanda... 
</HEADLINE>
<TEXT>

     İngiliz basını, 19 yıldır M.United’ın başında bulunan Ferguson’un milli takım teknik direktörlüğü için İrlanda Futbol Federasyonu ile görüştüğünü yazdı. İddiayı ortaya atan isim ise Kırmızı Şeytanlar’ın eski yıldızı Denis Irwin... 
     
     Kerr’in yerine 
     İsmi artık Manchester United ile özdeşleşen Alex Ferguson’un İrlanda Milli Takımı’nın başına geçeceği iddia edildi. 1986-1987 sezonundan bu yana Old Trafford’da bulunan efsanevi çalıştırıcının, 2006 Dünya Kupası yolunda yaşadığı hayal kırıklığının ardından EURO 2008’e katılmayı hedefleyen Yeşil-Beyazlılar’ın İskoç teknik adam ile flört ettiği öne sürüldü. Kırmızı Şeytanlar’ın eski yıldızı Denis Irwin, İngiliz basınına çok sağlam kaynaklara dayandırarak, verdiği demeçte Ferguson’un Brian Kerr’in yerine göreve getirilmek istediğini ifade etti. 
     
     Ferguson yalanladı 
     Alex Ferguson’un çalıştırdığı dönemde M.United’da forma giyen ve birçok şampiyonluk yaşayan Irwin, Dublin’den edindiğim bilgilere göre eski hocam, İrlandalı yetkililer ile görüşmüş. Tabii ki, Ferguson böyle bir görüşme yapıldığını reddecektir. Ancak İrlanda’nın başına geçmesi bizim açımızdan büyük şans olur'' diye. Kırmızı-Beyazlılar ile 2008’e kadar sözleşmesi bulunan deneyimli çalıştırıcı ise bu görevden ayrıldıktan sonra başka bir takım çalıştırmayı düşünmediğini açıklayıp, bu yönde İngiliz basınında yer bulan haberleri yalanladı. 
     
</TEXT>
</DOC>
