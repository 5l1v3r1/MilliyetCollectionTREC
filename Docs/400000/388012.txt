<DOC>
<DOCNO> 388012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo14.html </URL>
<DATE> 2005/10/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İsviçre Milli Takımı İstanbul'da beraberliğe oynayacağız 
</HEADLINE>
<TEXT>

     
     Zafer ATAMER CENEVRE İsviçre , DHA 
     
İSVİÇRE Milli Takımı Teknik Direktör Yardımcısı Michel Point, Dünya Kupası Play off maçında karşılaşacakları Türkiye'nin birçok yıldız oyuncusu olduğunu söyleyerek, İlk maçı kazanmamız şart, İstanbul'da beraberliğe oynayacağız.'' dedi. 
     İsviçre Milli Takımı antrenörlüğünü 2001'den beri yapan ve 2008'e kadar anlaşması olan 51 yaşındaki Michel Pont, zor bir kura çektiklerini, ancak içerdeki maçı, skor ne olursa olsun kazanmak mecburiyetinde olduklarını söyledi. İki maçın da zor olacağını belirten Point, İstanbul'da beraberliğe oynayacaklarını öne sürdü. Türk Milli Takımı'nın hem çok teknik hem de çabuk olduğunu anlatan Point, Türkiye Fransa'dan daha güçlü teknik ve çabuk. Takımda, Emre, Yıldıray, Halil, Nihat ve Hakan gibi star oyuncular var. Bunlar her an sonucu değiştirebilecek oyuncular.'' dedi. İsviçre Milli Takımı'nın Türk asıllı oyuncuları Murat ve Hakan Yakın kardeşlerin sakat olduğunu söyleyen Point, Türk oyuncuların oynama ihtimalinin yüzde 5 olduğunu belirtti. Point, Murat bir yıldan fazla bir süredir sakat. Hakan'ın ise sakatlığından dolayı kendi takımında dahi forma giymediği hesaba katılırsa oynamalarının çok zor olduğunu söyleyebilirim.'' diye konuştu. İsviçre Milli Takımı'nın gençlerden kurulu olduğunu belirten Point şöyle konuştu 
     Asıl hedefimiz ülkemizde oynayacağımız 2008 Avrupa Şampiyonası. İlk 11'de yer alan oyuncularımızdan 7 tanesi yurt dışında oynuyor. Bunların tek özelliği genç olmaları, yoksa hepsini birbirine anlaştırmak kolay olmasa gerek. Genelde takımımız 4- 4- 2 düzeninde oynuyor. Kalecimiz yan ve yer toplarında formsuz, Fransa ve Kıbrıs maçlarında çok kötü iki gol yedi ama bu açıklarını kapatacağına inanıyoruz. Takımımızda sizdeki gibi star oyuncumuz yok, biz takım oyunu oynuyoruz. Orta sahamız fena değil, ancak ilerisi ağır ve telaşlı. Fenerbahçe Stadı'nın ünü yalnız Türkiye'de değil Avrupa'nın her yerinde biliniyor. Tabii bu atmosferde oynanacak maçta oyuncularımızın üzerinde bir baskı yapacağı gerçek. Biz de bundan en az bir şekilde etkilenmek istiyoruz. Her iki maçında kaliteli ve güzel geçmesini diliyorum.'' 
     
</TEXT>
</DOC>
