<DOC>
<DOCNO> 355430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonspo04.html </URL>
<DATE> 2005/06/25/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Fenerbahçe Ribery geldi almadık... 
</HEADLINE>
<TEXT>

     Murat SANDIKÇI DHA 

FENERBAHÇE İkinci Başkanı Nihat Özdemir, Ribery’nin menajerinin Fransız futbolcuyu kendilerine teklif ettiğini ancak kabul etmediklerini söyledi. 
     Başbakan Recep Tayyip Erdoğan ile birlikte Ordu’nun Fatsa İlçesi Bolaman Beldesi’ndeki Nefise Akçelik tünelini incelemeye gelen Fenerbahçe İkinci Başkanı Nihat Özdemir, gündemdeki konulara ilişkin açıklamalarda bulundu. 
     Galatasaray’dan kaçarak Marsilya kulübüne giden Ribery’nin menejerinin, önce kendilerine geldiğini ancak bu durumu uygun bulmadıkları için menajerinin teklifine olumsuz yanıt verdiklerini belirtti. 
     
     MİLLİ TAKIM İÇİN DÜŞÜNÜLEN İSİMLERİN HEPSİ KALİTELİ 

     Ersun Yanal’ın ayrılmasını zamanlama olarak doğru bulmadıklarını bir kez daha tekrarlayan Özdemir, Bence Eylül ayındaki önemli maçlar beklenip, gerekirse sonra değişiklik yapılmalıydı. Tabi Fatih Terim olsun diğer adı geçen isimler olsun kaliteli teknik adamlar. Hepsi Türk Milli Takımı’na faydalı olur'' diye konuştu. 
     
     ÖNCE GELİRLERİ ARTTIRMALIYIZ 

     Havuz sistemindeki tartışmalara da değinen İkinci Başkanı Nihat Özdemir, 4 takımın 14 takıma, 14 takımın da 4 takıma ihtiyacı olduğunu belirtti. Hem 14 kulüp yetkilileri hem de 4 kulübün yetkililerinin biraraya gelerek havuzu büyütme ve gelirleri arttırma çabası içerisinde konuşmalar yapması gerektiğini söyleyen Özdemir, gelirlerin dağıtımının da adil, performansa dayalı bir sistem ile yapılması gerektiğini dile getirdi. Hedefin gelirleri artırıcı yönde olması gerektiğini belirten Nihat Özdemir, kulüplerin bu hedeflerle ortaya çıkması durumunda herhangi bir anlaşmazlığın olmayacağını kaydetti. 
     
     CAVCAV’A TAŞ 

     Kulüpler Birliği Başkanı İlhan Cavcav’ın 4 büyükler çıkarları söz konusu olduğunda biraraya gelebiliyorlar'' açıklamasına da tepki gösteren Fenerbahçe İkinci Başkanı Nihat Özdemir, Hepimizin bir hedefi var. 4 büyükler çok büyük yatırımlar yapıyor ve büyük giderleri var. Bu giderleri karşılamak için gelirleri artırıcı çalışmalar yapmamız gerekir. Eğer büyük takımlara zarar verecek hareketler olduğunda tabiki bir araya geleceğiz. 4 büyüklerin kendi sahalarında oynadıkları 17 maçın 17’si de televizyondan veriliyor. Ama Anadolu takımlarının sadece 3 maçları yayınlanıyor. Bizle aynı derecede pastadan pay almak istemelerinin doğru olmadığına inanıyorum. Fenerbahçe’nin de 3 maçı televizyondan verilsin onlarla aynı parayı almaya razıyız. Reytingi alan ve sağlayan 4 büyükler'' diye konuştu. 
     
     EMRE DEFTERİNİ KAPATTIK 

     Transfer çalışmalarına da değinen Nihat Özdemir, yıldız futbolcu Emre defterini kapattıklarını söyledi. Artık diğer transfer çalışmalarına baktıklarını belirten Özdemir, Nihat’ın da takımı ile sözleşmesi bulunduğunu ve bu konuda ki çalışmaların sürdüğünü belirtti. Önümüzdeki günlerde Nihat konusunun açıklığa kavuşacağını belirten Nihat Özdemir, Rüşytü’yü de gelecek sezon takımda görmek istediklerini söyledi. Daum’un Rüştü’nün takımda kalmasını istediğini belirten Özdemir, Biz Rüştü’yü İspanya’ya gönderirken hiçbir ücret talep etmedik. Şimdi Rüştü de bize bu şartlarda geri dönmeli. Bu kiralık da olabilir bonservisiyle birlikte de olabilir. Görüşmelerimiz sürüyor. Rüştü’yü takımda görmek istiyoruz. İnşallah mutlu sona ulaşırız'' dedi. 
     
     ENİNDE SONUNDA AVRUPA’DA BAŞARILI OLACAĞIZ 

     Bu sezon Şampiyonlar Ligi’ndeki hedeflerinin gruptan birinci veya ikinci olarak çıkmak olduğunu söyleyen Nihat Özdemir sözlerini şöyle sürdürdü 
     Gruptan çıktıktan sonraki hedefimiz gidebileceğiz yere kadardır. Avrupada başarıyı zamana bağlıyoruz. Eninde sonunda Fenerbahçe Avrupa’da başarılı olacaktır. Bu sezon lig çok daha çetin geçecektir. Galatasaray, Beşiktaş, Trabzonspor hatta Gençlerbirliği ve Gaziantepspor şampiyonluğu kovalama hamleleri içindeler. Fenerbahçe olarak bizim hedefimiz 3 sene üst üste şampiyon olmak. Asıl amacımız ise Galatasaray’ın rekorunu geçip 5 kez üst üste şampiyon olmak. Türkiye’de şike ve teşvik olduğuna inanmıyorum. Bazı şeyler olabilir, onlarda ciddi şeyler değil. Çok önemli şeyler olduğuna inanmıyorum. Bunlar çok ortaya çıkmış şeyler de değil. Bunlar sadece Fenerbahçe’nin son 2 sezonda yakaladığı başarıya gölge düşürmek için alet edilen şeyledir. Bunlar çok yanlış.'' 

     
</TEXT>
</DOC>
