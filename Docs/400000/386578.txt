<DOC>
<DOCNO> 386578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yazar/asik.html </URL>
<DATE> 2005/10/14/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Damlaya damlaya 
</HEADLINE>
<TEXT>


CHP Milletvekili Damla Gürel, "Türkiye en büyük yol ayrımında, CHP olarak bize çok görev düşüyor" diye bir yazı yazdı... Yazı pek beğenildi Bir ağabeyimiz de dünkü yazısını bu konuşma üzerine kurmuş "Hangisi CHP'nin görüşü " diye Deniz Baykal'ı iğnelemişti. 
Damla Gürel bilindiği gibi Kemal Derviş ekibinden bir milletvekili... Bu ekip zaman zaman Baykal'a karşı atıp tutuyor. Fakat çok ilginç... Bu ekip AKP'yi hiç eleştirmiyor. Sadece övüyor... O zaman açıkladıkları görüşler CHP'nin değil AKP'nin görüşü sayılmaz mı 

Gelelim madalyonun öteki yüzüne, Deniz Baykal cephesine... 
Hizipçi diye tanınan Baykal grupçu oldu 
ANAP'a kaçırdığı milletvekilleriyle bu partiye grup kurdurdu... 
İktidar yıpranıyor ama muhalefet kan kaybediyor. Bu neden 
Çünkü CHP milletvekilleri önümüzdeki seçimde seçilme şanslarını yeterli görmüyor. Baykal iyi muhalefet yapıyor. Ama iktidar hazırlığı yapmıyor. İktidara geldiğinde hangi konuda ne yapacak Bu konu üzerinde ne çalışıyor ne konuşuyor... Ona CHP liderliği yetiyor. Bu tavır parti örgütünde müthiş rahatsızlık yaratıyor. Yalnız CHP'ye değil, Türkiye'ye de yazık oluyor... 

Sakal-ı Şerif'in, Atatürk Havalimanı'na Dubai Prensi için getirtildiği iddia ediliyor 
Sonunda "din ticaretini" de globalleştirmeyi başardık... 
Arif Ayhan 

Nobel'in değeri Nobel Edebiyat Ödülü dün nihayet belli oldu, ödül ünlü yazar Harold Pinter'e verildi... Bir soru Nobel ödülü neden değerlidir Bir ödülü değerli kılan nedir Şair Cemal Süreya'ya göre şunlar 
a - O ödülün daha önce kimlere verildiği 
b - Ödülün daha önce kimlere verilmediği 
c - Ödülün maddi değeri ve sağladığı imk nlar 
d - Jüri üyelerinin kimlerden meydana geldiği 
e - Kazanamayan eserlerin de değerli oluşu 
f - Ödülü verenin kim olduğu... 

Başbakan Erdoğan, Le Monde'a verdiği demeçte, "Köktenciliği aştık" demiş. 
Evet "tepeden inmeci"liğe başlandı... 
Haldun Ertem 

Siyasetçiye mesaj İkinci Mahmut döneminin saray hizmetlilerinden Mehmet Efendi, bir gün torunuyla birlikteyken yanından alaylarla 2. Abdülhamit geçer. Halk 
- Padişahım çok yaşa, diye bağırmaktadır... 
Mehmet Ağa torununa eğilir, der ki 
- Tuhaf şey Padişahlara çok yaşamaları için daima herkes böyle dua eder. Bana ise hiç kimse bir kere bile "Mehmet Ağa çok yaşa" demedi. Böyle iken üç padişahın ölümüne yetiştim. Dördüncü sağ iken mezarda gibi. Beşincisine edilen duaları, işte vücudum h l dipdiri dinliyorum... 

Bu mu dostluk NATO Parlamenter Asamblesi'nin Erivan'da düzenlediği seminer konusunu dün Asamble'nin Türk Grubu Başkanı Vahit Erdem'le konuştuk... 
Üye ülkelerin parlamenterlerinden oluşan NATO Asamblesi NATO'nun resmi organı değil... Ama NATO ile yakın çalışma içinde olup sivil katkılarda bulunuyor. 
Ermenistan'ın başkenti Erivan'da düzenlenen seminere gelince... Bu dizide yapılan üç seminerin üçüncüsü... Daha önce iki seminer Bakü ve Tiflis'te yapılmış. 
Erivan'da yapılan üçüncü seminerin konusu Güney Kafkasya'nın Güvenliği ... 
Bu başlıkta bir seminere NATO Asamblesi'nin Brüksel sekreterliğince Türk konuşmacı olarak Doç. Dr. Halil Berktay davet ediliyor... Berktay'ın yaptığı konuşmanın bir özetini Asamble Genel Sekreteri Simon Lunn, Asamble'nin Türk Grubu Başkanı Vahit Erdem'e gönderiyor. Vahit Bey'in basına açıkladığı bu metinde Halil Berktay 
- Osmanlı yönetiminin Ermenileri tehcir ve katletme yolu ile yok etme politikası izlediği... 
- Bu yok etme eyleminin BM 1948 tarihli soykırım tarifine uyduğu... 
gibi bilenen görüşlerini serdediyor... 
Türk Parlamenter Grubu bir konuşmacı göndermemiş Erivan'a... Vahit Erdem Meclis Başkanlığı'nın bu konudaki talebe olumlu yanıt vermediğini söylüyor... 
Ne olursa olsun Türk tarafının bir aymazlığı söz konusu bu konuda... 
Ama NATO Asamblesi Genel Sekreterliği'nin yaptığı da düşmanlığın dik l sı... 
Bu konunun ne kadar kritik olduğunu biliyorlar... Türkiye'nin duyarlığını biliyorlar... Bile bile Erivan'a soykırımı savunan bir Türk tarihçisini çağırıyorlar... Üstelik ana konu da soykırım falan değil, Güney Kafkasya'nın Güvenliği... 
Vahit Erdem, önümüzdeki toplantıda Asamble yetkililerine bu tek yanlı davranışın sebebini soracağını söylüyor... 
Yeter mi Bu konuda hemen şimdi sesimizi yükseltmezsek yarın daha ağır dayatmalara davetiye çıkarmış oluruz. Alttan alarak hiçbir sorunu çözemeyiz... 



</TEXT>
</DOC>
