<DOC>
<DOCNO> 358250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/yazar/akyol.html </URL>
<DATE> 2005/07/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite kendine meydan okuyor 
</HEADLINE>
<TEXT>


YÖK Başkanı Prof. Erdoğan Teziç, telefonda. Başlattıkları yeni bir çalışmayı anlatıyor, "Üniversite olarak kendimize meydan okumalıyız, kendimizi sorgulamalıyız" diyor. 
İşte Sayın Prof. Teziç'in söyledikleri 
"Üniversite olarak biz neredeyiz Dünyada üniversiteler nereye gidiyor Biz ne yapmalıyız Bu konularda kapsamlı bilimsel çalışmalara, tartışmalara ihtiyaç var. Bunu başlatıyoruz " 
Yıllardan beri YÖK'ten beklediğimiz sözlerdir bunlar 
Prof. Teziç, 6 kişilik bir komisyon olarak çalışmaya başladıklarını, muhtemelen kış aylarında "büyük bir konferans" düzenleyeceklerini anlattı dünyanın belli üniversitelerinden akademisyenlerin katılacağı uluslararası bir konferans... 
Küreselleşme çağında üniversite kurumu nasıl değişiyor Ne tür yeni sorunlar ve işlevlerle karşılaşıyor Buna göre üniversitelerin iç işleyişinde ne gibi yenilikler oluyor Üniversitelerin kendileri nasıl kaynak yaratabilir Devletin ve hükümetin politikaları nasıl olmalı .. 
Bütün bunlar tartışılacak "büyük konferans"ta... 

BUNUN için YÖK bünyesinde kurulan komisyon, "Stratejik Yaklaşım Komisyonu" adını taşıyor, şu isimlerden oluşuyor Başkan Prof. Erdoğan Teziç, YÖK Başkan Vekili Prof. Aybar Ertepınar, Prof. Burhan Şenatalar, Prof. Süha Sevük iki dönem ODTÜ eski rektörü , YÖK üyesi Prof. İsa Esme ve Prof. İlhan Tekeli. 
Bu komisyon bir "üniversite reformu" mu hazırlayacak Hayır... Ondan daha kapsamlı bir çalışma ile, çağımızda "üniversite" kavramının kazandığı yeni anlamları ve yeni işlevleri araştıracak... 
İki defa toplandılar. Gündemleri şöyle 
Dünya üniversiteleri nasıl bir değişim geçiriyor, nereye gidiyor Üniversite kurumunun tarihsel-klasik misyonunda ne gibi değişmeler, gelişmeler var Küreselleşme süreci üniversitenin toplumla, ekonomiyle ve uluslararası bilim camiasıyla ilişkilerini nasıl etkiliyor 

MESELA, bütün dünya üniversitelerinde bir "kalite değerlendirme sistemi" kuruluyor, geliştiriliyor. 
Verimli ve verimsiz öğretim üyesi terazinin aynı kefesine konulabilir mi Ama bizim üniversitemizde bunu ölçecek bir sistem yok onun için, çok karmaşık olan sorun, "Ver parayı, al sonucu" diye basite indirgenebiliyor veya "yandaş" olmak kalitenin önüne geçiyor. 
Başka bir örnek Bizim Anayasa Mahkemesi, özel yüksekokulları kapatan kararında, "her türlü dış etkiden uzak bir ortamda... yalnız nesnel ve bilimsel düşüncelere dayanan", adeta bilimin fildişi kulesine çekilmiş bir üniversite modelini savunuyordu. K 1971 3 
Bu pozitivist anlayış bizde h l yaygındır. Ama çağımızda üniversitenin toplumla, iş dünyasıyla ve uluslararası bilim camiasıyla ilişki ve etkileşim içinde olması gerekiyor ve bunun verimlilik yolları araştırılıyor Dünya üniversitelerinde bunun mekanizmaları kuruluyor. 
Yaşadığımız dünyaya bakmak şart... 
Prof. Teziç, "Türkiye üniversite konusunu sağlıklı ve kapsamlı bir biçimde tartışmalı. Bunun için de konuyu kendi terimleriyle, kavramlarıyla, yani politize etmeden tartışmamak ve tartışırken mutlaka dünyadaki gelişmeleri dikkate almak gerekir" diyor. 
Doğru... Dünyanın üretken üniversitelerine bakarak bizim üniversitemizi düşünmek, tartışmak, neticede reforme etmek çok doğru bir metottur. 



</TEXT>
</DOC>
