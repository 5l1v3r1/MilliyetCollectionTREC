<DOC>
<DOCNO> 373934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur66.html </URL>
<DATE> 2005/08/29/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Memurlara birinci ve ikinci 6 ayda 40'ar YTL ödeme ve 2.5 zam önerisi 
</HEADLINE>
<TEXT>

     Hükümet, toplu görüşmelerde memur konfederasyonlarına sunduğu son teklifte, ek ödeme almayan memurlara gelecek yılın birinci ve ikinci altı aylarında 40’ar YTL seyyanen ödeme ve yüzde 2,5’ar zam önerdi. Ek ödeme alan memurlar için de aynı dönemler için yüzde 2,5’ar zam teklifi yapıldı. 
     Konfederasyon yetkililerinden alınan bilgiye göre, Devlet Bakanı ve Başbakan Yardımcısı Mehmet Ali Şahin memur sendikaları konfederasyonları başkanları ile yaptığı görüşmede, hükümetin son zam teklifini sundu. Hükümet, 2006 yılı bütçesinde memur maaş zammına ayrılan payı 3 milyar 790 milyon YTL’ye çıkardı. 
     Ek ödeme almayan memura gelecek yılın birinci ve ikinci altı aylarında 40’ar YTL seyyanen ödeme ve yüzde 2,5’ar zam öneren hükümet, ek ödeme alan memurlar için de aynı dönemler için yüzde 2,5’ar zam verdi. Ayrıca hükümet, memurlara yapılan aile yardımının 8 YTL artırılması teklifinde bulundu. 
     Tarafların, bu teklif üzerindeki görüşmeleri sürüyor. 
     
</TEXT>
</DOC>
