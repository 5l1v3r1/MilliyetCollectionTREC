<DOC>
<DOCNO> 372323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/ekonomi/eko03.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Star Medya Grubu ihalesinde erteleme 
</HEADLINE>
<TEXT>


TMSF, 31 Ağustos'ta başlaması hedeflenen Star Medya Grubu bünyesindeki kuruluşların satış ihalesini 21 Eylül'e erteledi 

EKONOMİ SERVİSİ 

Star medya grubuna ait televizyon, gazete ve radyoların satış takviminin uzatıldığı bildirildi. Tasarruf Mevduatı Sigorta Fonu'nun TMSF açıklamasında, "TMSF tarafından satışa çıkarılan Star medya grubuna ait televizyon, gazete ve radyoların satış takvimi, ilgilenen firma ve grupların yeterli hazırlık yapmalarına imk n vermek, böylece katılımcı sayısını artırarak gerekli rekabet ortamını oluşturmak amacıyla uzatılmış bulunmaktadır" denildi. 21 Eylül'de yapılacak ihalenin 'kamu yararı' gerekçesiyle ertelendiği öğrenildi. 

Telsim'de uzlaşma 
TMSF kaynaklarından alınan bilgiye göre televizyon kanalları için 5, Star gazetesi için 5 ve radyolar için de 10 yatırımcı şartname aldı. Bunlardan 10'u bilgi odasına girdi. TMSF yetkilileri ihale tarihinin ertelenmesiyle ihaleye girecek yatırımcı sayısının da artmasını amaçlıyor. Bu arada TMSF Başkanı Ahmet Ertürk, Reuters'a yaptığı açıklamada Telsim'in satışının tamamlanmasının beklendiği aralık ayına kadar şirketin Motorola ve Nokia'ya olan 3.4 milyar dolarlık borcunun bir kısmının sulh anlaşmasıyla çözümleneceğini söyledi. Yılbaşında yapılan uzlaşmaya göre TMSF, Telsim'in satış gelirinin 400 milyon dolardan az olmamak kaydıyla yüzde 20'sini Motorola'ya, 150 milyon dolardan az olmamak kaydıyla yüzde 7.5'ini Nokia'ya ödeyerek borcun tamamını Telsim lehine temizlemiş olacak. 
Ancak bu şirketler, Telsim'in satışının iptal edilmesi halinde kendilerine ödenen paranın geri talep edilmemesi için hukuki güvence istedi. Ertürk, anlaşma için Motorola'nın da bütün davalardan vazgeçmesi gerektiğini söyledi. Telsim'in devlet kurumlarına olan 600 - 700 milyon dolarlık borcu da satış geliriyle ödenecek. 

32 milyar doların 10 milyar doları ödenecek TMSF'nin devraldığı bankalardan dolayı yaptığı ödemeler karşılığında Hazine'den ödünç aldığı kağıtlardan oluşan tutar 44 milyar YTL 32 milyar dolar . TMSF bu borç için ödemelere mayısta başladı ve toplam 2 milyar YTL 1.5 milyar dolar ödeyeceğini açıkladı. 
Ertürk, TMSF'nin Hazine'ye olan borcuna karşılık ödeyeceği maksimum tutarın, haziran sonuna kadar tahsil edilen 2.2 milyar dolarla birlikte toplamda 10 milyar doları bulacağını söyledi. TMSF'nin önümüzdeki dönemde yapacağı tahsilatları Hazine'ye aktarması sonrasında kalan borcunun sıfırlanması için TMSF ve Hazine'nin bir yasal düzenleme üzerinde çalıştıklarını söyleyen Ertürk, "Bu, Hazine hesaplarının daha şeffaf, daha doğru hale getirilmesinin bir gereğidir" dedi. 


</TEXT>
</DOC>
