<DOC>
<DOCNO> 373881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur13.html </URL>
<DATE> 2005/08/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
8.5 aylık hamile kadın, tandıra düştü 
</HEADLINE>
<TEXT>

     Cem BAKIRCI DHA 

      AĞRI'nın Diyadin ilçesi'nde 8.5 aylık hamile 20 yaşındaki Zerrin Sarı, ekmek pişirdiği sırada başının dönmesi sonucu tandıra düştü. İki kolu dirseğine kadar yanan anne adayı, Beni en çok bebeğime sarılamayacak olmam üzüyor'' dedi. 
     Diyadin İlçesi’ne bağlı Yolcupınar Köyü’nden Cevdet Sarı’nın 8.5 aylık hamile eşi Zerrin Sarı, evde ekmek pişirmek için tandırı yaktı. Tandıra hamur atarken başı dönen ve dengesini kaybederek alevler içine düşen anne adayının iki kolu dirseğine kadar yandı. Ailesi tarafından, yanan tandır içerisinden çıkarılarak Erzurum’a getirilen Zerrin Sarı, Atatürk Üniversitesi Tıp Fakültesi Aziziye Araştırma Hastanesi Yanık Tedavi Merkezi’nde tedavi altına alındı. 
     Her iki kolunda ağır yanık oluşan Zerrin Sarı, Ekmek pişirirken birden başım döndü. Tandıra nasıl düştüğümü hatırlamıyorum. Beni en çok ilk doğacak bebeğime sarılamayacak olmam üzüyor. Yine de ucuz kurtulduğum için mutluyum'' diye konuştu. 
     
</TEXT>
</DOC>
