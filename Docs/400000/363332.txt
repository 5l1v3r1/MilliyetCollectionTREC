<DOC>
<DOCNO> 363332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun14.html </URL>
<DATE> 2005/07/22/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Blair, Türk hükümetinin hediyesi için para verdi... 
</HEADLINE>
<TEXT>

     İngiltere Başbakanı Tony Blair, geçen yıl Türk hükümetince kendisine hediye edilen bir çini tabağı 175 sterlin 400 YTL ödeyerek satın aldı. Böylece, tabak Blair’in oldu. 
     Tony Blair’ın geçen yıl görev dolayısıyla aldığı hediyeler İngiliz Başbakanlığı Downing Street tarafından kamuoyuna açıklandı. Blair, Türk hükümetinin hediyesi olan bir çini tabağın kendi mülkiyetine geçebilmesi için 175 sterlin ödedi. 
     İngiliz başbakan ve bakanlarının aldıkları hediyelerden değeri 140 sterlinden 320 YTL düşük olanları kendilerde kalabiliyor. Değeri daha yüksek olanların ise, beyan edilmesi gerekiyor. Hükümet üyeleri, bu hediyeler için para ödeyerek saklabiliyorlar veya devlete teslim ediyorlar. 
     The Telegraph gazetesine göre, Tony Blair, geçen yıl aldığı ve değeri 175 sterlin üzerinde olan 24 hediyenin üçünü satın almaya karar verdi. Gazete, bu hediyeleri, Türk hükümetinin hediyesi olan 175 sterlinlik çini tabağı, Çek hükümetince armağan edilen 145 sterlinlik broş ve İtalya’dan gelen ve değeri 350 sterlin olarak belirlenen iki saat olarak sıraladı. 
     Bu arada, gazete, Blair ve ailesinin kış aylarında Kızıl Deniz’deki Şarm El Şeyh’de yaptığı tatilin İngiliz halkına 30 bin sterlin 69.800 YTL mal olduğunu da yazdı. 
     

      ANKA 
     
</TEXT>
</DOC>
