<DOC>
<DOCNO> 359026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy21.html </URL>
<DATE> 2005/07/07/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
DEHAP Belde Başkanlığına operasyon 
</HEADLINE>
<TEXT>

     
     VAN, DHA 
     
VAN’da jandarma ekipleri, Bostaniçi Beldesi’ndeki DEHAP Belde Başkanlığı binasına operasyon düzenledi. Parti binasında yapılan aramada 2 konfederalizim bayrağı, bölücübaşı Abdullah Öcalan’ın fotoğrafının bulunduğu çok sayıda poster ve yasadışı kitap ve gazete ele geçirildi. Operasyonda DEHAP Bostaniçi Belde Başkanı Cesim Aslan ile çaycılık yapan Orhan Tutuk gözaltına alındı. 
     Jandarma ekipleri Savcılıktan alınan karar ile Bostaniçi Beldesi DEHAP Belde Başkanlığına bugün saat 12.00 sıralarında baskın düzeledi. Parti binasını didik didik arayan jandarma ekipleri, binada terör örgütü PKK’ya ait 2 sözde konfederalizim bayrağı, bölücübaşı Abdullah Öcalan’ın fotoğrafları ile çok sayıda poster, örgüte ait olduğu belirlenen yasadışı kitap ve gazeteye el konuldu. 
     Operasyon sırasında çevrede geniş çaplı güvenlik önlemi alan Jandarma, DEHAP Belde Başkanlığı binasının yanında bulunan Bikad-Kop Bostaniçi Kadın Destek, Çevre, Kültür ve İşletme Kooperatifi adlı bir kadın derneği ve bir kadın kuaföründe de arama yaptı. Ancak, burada herhangi yasa dışı bir dökümana rastlanılmadı. 
     Yapılan aramanın ardında tutanak tutan Jandarma görevlileri, DEHAP Belde Başkanı Cesim Aslan ve DEHAP Belde Başkanlığı’nda çaycı olarak görev yapan Orhan Tutuk gözaltına alındı. Olayla ilgili soruşturma sürüyor. 
     
</TEXT>
</DOC>
