<DOC>
<DOCNO> 375331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sondun22.html </URL>
<DATE> 2005/09/03/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Der Spiegel Türk kökenli CDU üyeleri partide muhalefetle karşı karşıya 
</HEADLINE>
<TEXT>

     Der Spiegel dergisi, yarın çıkacak sayısında Türk kökenli CDU Hıristiyan Demokrat Birlik Partisi üyelerinin parti içinde muhalefetle karşı karşıya olduğunu yazdı. Partideki Türk kökenli üyelerin, parti yönetimi tarafından ciddiye alınmadıkları duygusunda oldukları ifade edilen haberde, CDU içindeki Alman Türk Forumu'nun DTF Alman vatandaşlığına geçen 700 bin Türk'e yönelik seçim kampanyası teklifine parti içinden muhalefet geldiği bildirildi. DTF Sözcüsü Zafer Meşe, ''Bizim Alman toplumunun vazgeçilmez bir parçası olduğumuz, Konrad Adenauer Evi'nde ciddiye alınmıyor'' dedi. Meşe, Başbakan Gerhard Schröder'in Berlin Adlon Otel'de 25 Türk işadamıyla bir yemekte bir araya gelmesine dikkat çekerek, ''CDU'nun SPD'den öğreneceği çok şey var'' dedi. 
     DTF'nin CDU'nun internet sayfasında bilgi vermek için öneride bulunduğu belirtilirken, CDU Genel Sekreteri Volker Kauder'in böyle bir çalışmayla geleneksel CDU seçmenlerinin ürkütüleceği endişesi taşıdığı açıklandı. 
     Kauder, bu konudaki endişelerin seçmenlerle yaptığı görüşmelerde kendisine aktarıldığını söyledi. 
     
</TEXT>
</DOC>
