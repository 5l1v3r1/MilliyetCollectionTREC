<DOC>
<DOCNO> 361537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/guncel/gun02.html </URL>
<DATE> 2005/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Meslek liseleri ölür' 
</HEADLINE>
<TEXT>


Bakan Çelik, YÖK'ün meslek lisesi öğrencilerinin kendi alanlarındaki fakültelere girişini zorlaştıracak düzenlemesine tepki göstererek, "Yapılan işlem yanlış ve hatalıdır. Müdahale edilecek" dedi 

ANKARA Milliyet 

Milli Eğitim Bakanı Hüseyin Çelik, YÖK'ün imam hatiplerin de aralarında bulunduğu meslek lisesi öğrencilerinin kendi alanlarındaki fakültelere girişini de zorlaştıracak yeni düzenlemesine sert tepki gösterdi. Düzenlemeye müdahale edileceğini belirten Çelik, YÖK'ün konuyla ilgili tek başına karar veremeyeceğini ifade ederek, "Halkın, meslek liselilerin derdi hükümetimizin derdidir. Meclis açıldığında ne olacağını hep birlikte göreceğiz" dedi. 
'100 Temel Eser'i tanıttığı toplantıda, meslek lisesi öğrecilerinin üniversiteye girişte ortaöğretim başarı puanlarının çarpıldığı 0.24 katsayısının 0.08'e düşürülmesini eleştiren Çelik, şunları kaydetti 
"Kararın kabul edilebilir tarafı yok. Karar, meslek liselerini öldürecek. Buna müdahale edilecek. Ama nasıl olacağını, Başbakan ve Bakanlar Kurulu üyeleriyle bu görüşlerimizi paylaştıktan sonra açıklayacağız. Bu hükümet meselesi. Bunun böyle devam etmesinin mümkün olmadığını, müdahale edilmesi gerektiğini yüksek sesle haykırıyorum. YÖK mensuplarıyla diyalog sürecimiz açık. Görüşeceğim YÖK Başkanı'ndan, bu konunun yol açabileceği sıkıntıları göz önünde bulundurmasını isteyeceğim." 
Yasanın YÖK'e düzenleme yetkisi verdiğini, ancak Milli Eğitim Temel Kanunu'nda da üniversiteye girişin Milli Eğitim Bakanlığı'yla birlikte yapılması gerektiği hükmü bulunduğunu hatırlatan Çelik, şöyle devam etti 
"Bugüne kadar bu işletilmedi. Yapılan işlem yanlış ve hatalı. Yapanların kendilerine göre gerekçeleri var, onlar bunu doğru bulabilirler. Ancak bizce bu doğru değil. Gerekli gördüğümde YÖK Genel Kurulu'na katılırım ve görüşlerimizi paylaşırız." 

Temel eser listesinde yaşayan yazar yok 

ANKARA Milliyet 
Milli Eğitim Bakanı Hüseyin Çelik, ilköğretim öğrencileri için belirlenen "100 Temel Eser"in tanıtımı için düzenlenen basın toplantısında, temel eserleri belirleyecek bilim adamı, akademisyen ve sivil toplum örgütlerinden uzmanların yer aldığı komisyon ile MEB arasında, listede hayattaki yazarların eserlerine de yer verilip verilmemesi konusunda görüş ayrılığı çıktığını anlattı. Çelik, konuşmasını şöyle sürdürdü "Listede, Mevlana'dan Yunus Emre'ye kadar çok sayıda yazarın eserine yer veriliyor. Yaşayan yazarların eserlerinin listeye alınmamasını eksiklik olarak görenler olabilir. Bunda haklılık payı bulunuyor. Ancak, bunun ticari boyutu olacağından, rant temin edildiği eleştirisine muhatap olmak istemiyoruz. Hayatta olan yazarlarımız bundan alınmasın." 
Dede Korkut Hik yeleri, Mevlana'nın Mesnevi'sinden Seçme Hik yeler, Karagöz ile Hacivat'ın yer aldığı listede kitaplarında, Türk - İslam sentezini işleyen ve referans çerçevesini İslam kültürü oluşturan Yılmaz Boyunağa, Cahit Zarifoğlu ve Hasan Nail Canat da yer aldı. 


</TEXT>
</DOC>
