<DOC>
<DOCNO> 390273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonyas13.html </URL>
<DATE> 2005/10/27/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Kasparov, ülkesini AİHM'ye şikayet etti 
</HEADLINE>
<TEXT>

     Rusya'nın eski dünya santranç şampiyonu Garry Kasparov, 2003 genel seçimlerinde yolsuzluk yapıldığını öne sürerek, Avrupa İnsan Hakları Mahkemesi'nde AİHM ülkesine karşı dava açtı. 
     Kasparov'un davayı, seçimlerin geçersiz sayılmasını isteyen Rus Komünist Partisi ve liberal Yabloko Partisi ile 6 davacı adına açtığı bildirildi. 
     Rus mahkemeleri, Yabloko ve Komünistlerin bu yıl başında, devletin kontrolündeki televizyon kanallarının Birleşik Rusya partisine olumlu ve sınırsız yer verirken, bu partinin muhaliflerini ihmal ettiği ya da alaya aldığı suçlamasıyla açtığı davayı reddetmişti. 
     Kasparov, Rus mahkemesinin kararının siyasi olduğunu ve Avrupa İnsan Hakları Sözleşmesi'nin 6. maddesini ihlal ettiğini ileri sürdü. Kasparov ayrıca, Rus hükümetini, sözleşmenin adil ve serbest seçimler, ifade özgürlüğü ve ayrımcılığın yasaklanmasıyla ilgili maddelerini de ihlal etmekle suçladı. 
     Kasparov, gazetecilere açıklamasında, Rus halkının mahkemelere güvenmediğini, Strasbourg'un onlar için tek umut olduğunu söyledi. 
     2008 başkanlık seçimlerine de hile karıştırılmasından endişe ettiğini söyleyen Kasparov, Devlet Başkanı Vladimir Putin'in üçüncü kez seçilmek için anayasada değişiklik yapacağını ileri sürdü. 
     Mahkeme, ilk aşamada davayı kabul edip etmeyeceğini görüşecek. 
     
</TEXT>
</DOC>
