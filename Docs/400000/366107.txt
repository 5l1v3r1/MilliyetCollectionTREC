<DOC>
<DOCNO> 366107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonsiy07.html </URL>
<DATE> 2005/08/01/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Ek Protokol, Meclis'ten önce AKP kampında... 
</HEADLINE>
<TEXT>

     Başbakan Recep Tayyip Erdoğan, Ek Protokol ve "Güney Kıbrıs’ı tanımıyoruz" deklarasyonunu, TBMM’deki oylamadan önce kampa alacağı AKP’li milletvekillerine anlatacak. 
     Türkiye’nin AB ile müzakerelere başlayacağı 3 Ekim öncesi son belgeler niteliği taşıyan Ek Protokol ve Kıbrıs deklarasyonu, Meclis’ten önce AKP Grubunun onayından geçecek. 
     Başbakan Erdoğan, yeni yasama dönemi öncesinde aileleriyle birlikte kampa alacağı milletvekillerine Ek Protokol ve deklarasyon hakkında ayrıntılı bilgi verecek. 
     Erdoğan, yeri henüz kesinleşmeyen kampta Kıbrıs’la ilgili Türkiye’nin haklarının savunulduğunu belirterek, ulusal çıkarlardan taviz verilmesinin söz konusu olmadığı konusunda önce kendi milletvekillerine ikna edecek. Parti içinde daha önce DEP’lilerin tahliyelerine karşı deklarasyon yayınlayan 10’larla birlikte ve özellikle Kıbrıs konusunda hassas 
     milletvekili sayısının yüksek olması nedeniyle Erdoğan, konuyu TBMM’deki oylamada şansa bırakmak istemiyor. Erdoğan, Ek Protokol ve deklarasyonu öncelikle kendi grubunun onayından geçirecek. Protokol ve deklarasyon konusunda milletvekillerine Erdoğan’ın yanı sıra Dışişleri Bakanı Abdullah Gül ve Devlet Bakanı ve Başmüzakerece Ali Babacan tarafından ayrıntılı bilgi verilecek. AKP kampının hemen ardından hükümet, Meclis açıldığında her iki belgeyi oylanmak üzere TBMM’ye getirecek. 
     
</TEXT>
</DOC>
