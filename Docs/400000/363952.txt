<DOC>
<DOCNO> 363952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/guncel/gun02.html </URL>
<DATE> 2005/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlama için İsviçre'ye akın 
</HEADLINE>
<TEXT>


Lozan Antlaşması'nın 82. yıldönümü Lozan'da ve yurt genelinde düzenlenen törenlerle kutlandı 


Lozan Antlaşması'nın 82. yıldönümünün kutlanması amacıyla aralarında Atatürkçü Düşünce Derneği ADD , İşçi Partisi İP ve bazı sivil toplum örgütlerinin bulunduğu "Avrupa Lozan-2005 Yürütme Kurulu", İsviçre'nin Lozan kentinde anlaşmanın imzalandığı Ouchy Sarayı ile müzakerenin yapıldığı Bea Rivage Oteli arasındaki caddede miting düzenledi. 
Almanya, Fransa, İsviçre ve diğer Avrupa ülkelerindeki Türk sivil toplum örgütlerinin de gelmesiyle Türkiye'den gelen 200 kişilik Lozan ekibine binlerce kişi katıldı. Güzerg h trafiğe kapatıldı. 
Mitingi yöneten grup başkanları, binlerce kişiye Gençlik Marşı'nı söyletti. Mitingde "Kahrolsun Amerikan emperyalizmi" sloganları da atıldı. 

Çanakkale coşkuyla kutladı 

Çanakkale'de, Lozan törenine katılan vatandaşlar, Atatürk Anıtı'na çelenk koydu, İstiklal Marşı'nı okudu. Törene katılanlar, daha sonra İsmet İnönü'nün heykeline çelenk bırakıp, saygı duruşunda bulundular. 

'Lozan Fatihi'ne oğlundan çiçek 

İzmir Kültürpark'ta da Lozan Anıtı önünde bir tören düzenlendi. Erdal İnönü de vatandaşlarla birlikte Lozan Anıtı'na çiçek bıraktı. 


</TEXT>
</DOC>
