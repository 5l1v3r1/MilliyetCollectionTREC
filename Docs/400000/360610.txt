<DOC>
<DOCNO> 360610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/spor/spo03.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'ı vurdular 3-2 
</HEADLINE>
<TEXT>


Hazırlık kampında dörtte dört yapan Galatasaray'ı Hollanda Birinci Lig ekiplerinden Roda dize getirdi. Cim-Bom 2-0 geriye düşmesine rağmen skoru eşitledi, ancak son dakika golünü engelleyemedi, Iliç ışık verdi 


Hollanda kampında yaptığı dört karşılaşmadan da galibiyetle ayrılan Galatasaray, ilk yenilgisini FC Roda'dan aldı. 
Önceki maçlarına oranla tutuk bir görüntü ortaya koyan ve iyi organize olamayan Galatasaray'da yeni transfer Iliç ise ortaya koyduğu performans ile otoritelerden geçer not aldı. 
Karşılaşmaya FC Roda hızlı başladı. Cisse 9 ve 17. dakikalarda ağları havalandırmakta zorlanmadı ve takımına 2-0'lık üstünlüğü getirerek ilk yarının skorunu belirledi. 
İkinci yarıda Cim - Bom toparlandı. 53'te Necati Ateş kafa vuruşunda topu filelere yollarken, 67'de Ümit Karan penaltıyı gole çevirdi ve skora denge geldi 2-2 
75. dakikadaki Atan'ın vuruşu direkte patladı. Son dakikada FC Roda'nın kazandığı penaltıyı Derksen ağlara yollayarak, takımını galibiyete taşıdı 3-2 
Karşılaşma öncesi Kenan Onuk anısına saygı duruşu yapıldı. 
Bu arada maçın 25. dakikasındaki bir pozisyonda iki takım futbolcuları arasında gerginlik yaşandı. Olayı iki takım teknik direktörü ve yedek futbolcular araya girerek yumuşattı. 

Performansı beğenildi 

Henüz iki gündür idmana çıkmasına rağmen Iliç'in ilk sınavında ortaya koyduğu performans beğenildi. 65 dakikada görev yaptığı maçta isabetli pas yüzdesi ile dikkat çekti. Kondisyon eksikliğini de kapatınca takımın orta alandaki gücüne büyük katkı sağlayacak. 

Iliç'in karnesi Topla buluşma 33 Olumlu pas 28 Olumsuz pas 4 Top kaybı 3 Top kazanma 7 Faul - Yapılan faul 4 Şut - 

Maçın karnesi 
HAKEMLER Marcus Kuhl, Fredrich Assmuth, Sasha Zink 
FC RODA Kujovic 6 - Voigt 7 , Kah 7 Müller Dk.55 5 , Vicelich 6 Ouweland Dk.55 5 - Sergio 6 , Derksen 6 , Bodnar 6 Pilipoviç Dk.55 5 , Lachambru 6 , Cisse 7 Kone Dk.55 5 - Vandyu 6 Van Dessel Dk.55 5 , Bodor 6 Sonko Dk.70 4 
GALATASARAY Aykut 4 - Uğur 4 Ragıp Dk.82 , Cihan 5 Cihan Can Dk.78 4 , Tomas 6 Yalçın Dk.72 4 , Orhan Ak 6 - Sabri 4 , Volkan 6 , Zafer 4 Altan Dk.46 7 , Iliç 7 Hasan Kabze Dk.65 4 - Necati 6 , Hakan Şükür 4 Ümit Karan Dk.65 6 
GOLLER Cisse Dk. 9 ve 17 , Derksen Dk.90 Pen. - Necati Dk.54 , Ümit Karan Dk. 67 Pen. 
SARI KARTLAR Hakan Şükür Galatasaray Kah, Tomas, Voigt, Lachambru FC Roda 

Şampiyonluk sözü 

ERHAN TELLİ 

Galatasaray'ın Sırbistan - Karadağ'dan transfer ettiği Sasa Iliç, dün resmi imzayı attı. Galatasaray Sportif Direktörü tarafından Sarı - Kırmızılılar'ın kampına katılan Partizan'ın eski kaptanı, önceki gün sağlık kontrolünden geçirildi. Sağlık heyetinden olumlu rapor alan Sırp futbolcu, takımın kamp yaptığı Golden Tulip Oteli'nde resmen Cim - Bomlu oldu. 
Transferini gerçekleştiren Başkan Özhan Canaydın, Teknik Direktör Gerets ve Tulun'a çok teşekkür eden Iliç, "Galatasaray geçen sene şampiyonluğu az farkla kaçırmış. Bu sene şampiyon olması için elimden geleni yapacağım" diye konuştu. 
Sarı - Kırmızılı ekibin, Avrupa'nın sayılı takımları arasında olduğunu vurgulayan Galatasaray'ın yeni futbolcusu, Cim - Bom'daki oyuncuların birçoğunu da yakından tanıdığını ifade etti, "Hep birlikte başarılı olacağımıza inanıyorum" dedi. 
Iliç'in transferinde önemli katkıları bulunan Sportif Direktör Bülent Tulun da, Sırp oyuncunun Galatasaray'a büyük katkı sağlayacağını belirterek, "İnşallah uzun yıllar formayı sırtından çıkarmayacak" yorumunu yaptı. 

Ragıp'tan mutlusu yok 

Cim - Bom'un Sakaryaspor'dan transfer ettiği Ragıp Başdağ, Türkiye'nin en büyük kulübüne transfer olduğunu, buraya başarılı olmak için geldiğini söyledi. 
Galatasaray'a transferinin futbol hayatında yeni bir sayfa açtığını belirten Ragıp, "En büyük hayalim gerçek oldu. Buradaki ortam ve arkadaşlık, beni mutlaka başarıya götürecektir. Galatasaray çok büyük bir camia. Daha ilk günden bunu hissettim. Formanın ağırlığının farkındayım. Burası aslan yuvası. Aslan gibi oynayanlar formayı giyiyor. Arkadaşlarımın hepsi kaliteli ve iyi futbolcular. Ben de onlarla aynı başarı için ter dökeceğim ve aramızdaki rekabet mutlaka bizi doğru yöne götürecek" dedi. 
Büyük takımda oynamanın zorluğunu bildiğini de ifade eden Ragıp şöyle devam etti 
"Buraya adım atar atmaz o sorumluluğu hissediyorsunuz. Bunun için ben de elimden geldiğince savaşmayı ve formayı kapmayı istiyorum. Gerets çok disiplinli bir hoca. Hepimizle tek tek ilgileniyor ve iletişimi çok iyi. Onun kadar disiplinli ve kaliteli bir hocayla çalıştığım için de ayrıca çok mutluyum." 

Flavio Büyük bir takımdan geldim 

Kaan BORA 

Galatasaray'dan ayrılan Flavio Conceiçao dün Atina'da Panathinaikos'a imzayı attı. 
Önceki gece Atina'ya iner inmez havalimanında apar topar basından kaçırılan Brezilyalı yıldız ile dün 3 yıllık anlaşma yapıldı. Orta saha oyuncusunun sezon başına 1.8 milyon dolar alacağı belirtildi. 
Sarı - Kırmızılı takımla ilgili pozitif mesajlar ileten Conceiçao, "Büyük bir takımdan ayrılıp, büyük bir camiaya geldim. Yunanistan'da yabancılık çekmeyeceğime inanıyorum. Panathinaikos'un başarısı için elimden geleni yapacağım" diye konuştu. 
Galatasaray'ın Conceiçao'nun bonservisine karşılık Yunan ekibinden 500 bin Euro alacağı ifade edildi. 
Yunan basını, Brezilyalı futbolcunun, Galatasaray'ı bırakıp, Atina'ya gelmesindeki en büyük etkenin Yeşil - Beyazlılar'ın Şampiyonlar Ligi'nde mücadele edecek olmasını gösterdi. 

MONDİ bir milyon Euro 

Galatasaray, gözden çıkardığı Mondragon için bonservis bedelini belirledi 
1 milyon Euro. İtalyan 1 Ligi takımlarından Palermo ile anlaştığı belirtilen Kolombiyalı kalecinin gitmesi konusunda yeşil ışık yakan Sarı - Kırmızılılar'ın, iki yıllık sözleşmesi bulunan futbolcuyu 1 milyon Euro karşılığında serbest bırakabileceği ifade edildi. 
Cim - Bom, Mondragon'un gitmesi durumunda B planını devreye sokacak. Teknik Direktör Gerets ile görüşecek olan yönetimin, ya bir yabancı file bekçisi, ya da Aykut'a yedek olacak yerli bir transfer edeceği öğrenildi. 

Kombineler 14 Temmuz'da 

Galatasaray'da yeni sezon kombinelerin satışı 14 Temmuz'da başlayacak. Ali Sami Yen Stadı Şeref Salonu'nda satılacak biletlerin geçen sezonla aynı olacağı açıklandı. Sarı - Kırmızılılar'da biletler en düşük 513, en yüksek ise 4 milyar 500 milyon liradan satılacak. 

Yılın golü Necati'den 

Necati'nin Schalke 04'e attığı rövaşata golü, 2004-05 sezonunun en güzel golü seçildi. Galatasaray resmi internet sitesinin üyelerinin katıldığı "Siemens Mobile Yılın Golü" yarışmasında, golcü futbolcunun vuruşu, 2 bin 520 oyun bin 335'ini aldı. 


</TEXT>
</DOC>
