<DOC>
<DOCNO> 376896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas20.html </URL>
<DATE> 2005/09/08/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Güneşte son yılların en büyük patlaması meydana geldi... 
</HEADLINE>
<TEXT>

     Güneş’te son 15 yılın en büyük patlamalarından birisinin meydana geldiği ve patlamaların devam etmesi olasılığının elektrik ve iletişim hatlarında sıkıntıya yol açabileceği bildirildi. 
     Amerikalı yetkililer, Güneş’teki son 15 yılın en büyük 4 patlamasından birisi olan patlamanın dün meydana geldiğini, önümüzdeki günlerde de başka büyük patlamaların bunu izleyebileceğini belirttiler. 
     Yetkililer, güneşteki patlamaların elektrik iletim, yüksek frekanslı iletişim ve alçak frekanslı seyrüsefer sistemi ile uzay çalışmalarında sıkıntı yaratabileceği uyarısında bulundular. 
     Güneş’te dün meydana gelen dev patlamanın kolaylıkla izlenebildiğini belirten bilim adamları, bu patlama sırasında dünyanın Güneş’e bakan yüzündeki yüksek frekanslı iletişimin etkilendiğini kaydettiler. 
     
</TEXT>
</DOC>
