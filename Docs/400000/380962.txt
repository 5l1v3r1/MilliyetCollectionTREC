<DOC>
<DOCNO> 380962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur18.html </URL>
<DATE> 2005/09/23/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Hafta sonu etkili yağış bekleniyor 
</HEADLINE>
<TEXT>

     Türkiye’yi etkisi altına alan yağışlı hava, yurdun kuzey ve iç kesimlerinde hafta sonu etkisini gösterecek. 
     Meteoroloji İşleri Genel Müdürlüğü’den verilen bilgiye göre, yarın kuzey ve Ege kıyıları, Doğu ve Güneydoğu Anadolu dışında tüm yurt yağışlı geçecek. Sağanak ve gökgürültülü sağnak şeklinde olacağı tahmin edilen yağışların daha çok Batı Karadeniz’de etkili olması bekleniyor. 
     Pazar günü, Karadeniz, Marmara’nın kuzey ve doğusu, İç Ege’nin kuzeyi, İç Anadolu’nun kuzey ve doğusu ile Doğu Akdeniz sağanak ve gökgürültülü sağanak yağışlı geçecek. 
     Yağışlar, Marmara’nın doğusu, Batı Karadeniz ile Doğu Karadeniz kıyılarında etkili olacak. 
     Hava sıcaklıkları da yağışla birlite 4-6 derece azalacak. 
     
</TEXT>
</DOC>
