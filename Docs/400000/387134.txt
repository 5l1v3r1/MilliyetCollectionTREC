<DOC>
<DOCNO> 387134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sonspo02.html </URL>
<DATE> 2005/10/16/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fenerbahçe'nin rakipleri bu hafta ne yaptı 
</HEADLINE>
<TEXT>

     Schalke, lider Bayern Münih ile evinde oynadığı maçta beraberliği Larsen’in 90’daki penaltı golüyle kurtardı 1-1. 
     
     Hamit 45 dakika 
     Fenerbahçe’nin Şampiyonlar Ligi’nde çarşamba günü Şükrü Saracoğlu’nda karşılaşacağı Schalke dün Alman Ligi’nde lider Bayern Münih ile 1-1 berabere kaldı. Santa Cruz’un golüyle devreyi 1-0 mağlup kapayan Mavi - Beyazlılar, Larsen’in 90. dakikada attığı penaltı golüyle eşitliği yakalayıp, 1 puanı kurtardı. Ev sahibinde milli oyuncu Hamit Altıntop ikinci 45 dakikada şans buldu. Schalke bu sonuçla Bundesliga’da 17 puanla 4. sıradaki yerini korudu. 
     
     PSV farklı kazandı 
     Sarı-Lacivertliler’in Hollandalı rakibi PSV Eindhoven da sahasında son iki sezonun flaş ekibi Alkmaar’ı 3-0 mağlup etti. Kırmızı - Beyazlılar’ın gollerini kaptan Cocu 2 ve Hesselnik kaydetti. İtalya Ligi’nde zirveye oynayan Milan da bu gece Cagliari deplasmanına çıkıyor. Kırmızı-Siyahlılar, şampiyonluk iddiasını sürdürmek için Sardunya Adası’ndan mutlak galibiyetle dönmeyi amaçlıyor. Mücadeleyi TV8 21.30’dan itibaren naklen yayınlayacak. 
     
</TEXT>
</DOC>
