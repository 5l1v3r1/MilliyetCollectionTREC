<DOC>
<DOCNO> 360025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun33.html </URL>
<DATE> 2005/07/11/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Dünyadaki çatışmalarda ölümlerin çoğuna hafif silahlar neden oluyor 
</HEADLINE>
<TEXT>

     Dünyadaki çatışmalarda ölümlerin çoğuna hafif ateşli silahların neden olduğu belirlendi. 
     İsviçre'deki bağımsız bir araştırma grubu tarafından yapılan ve BM'de bugün başlayacak hafif silahların yasaklanmasıyla ilgili toplantıdan önce yayımlanan bir araştırmada, birbirlerinden farklı özelliklere sahip olmalarına karşın, hafif ateşli silahların çarpışmalarda ölümlerin yüzde 60 ila 90'ının doğrudan sorumlusu olduğu tespit edildi. 
     Ölümlerin birinci sıradaki sorumlusu hafif ateşli silahları ABD, Rusya, Çin, Almanya, Belçika, Brezilya ve İtalya gibi ülkeler üretiyor. 
     Raporda ayrıca, medyanın çatışmalardaki kurban sayısını sistemli bir şekilde az gösterdiği belirtilerek, tahminlere göre, 2003 yılında dünyadaki çatışmalarda 27 bin ila 51 bin kişinin öldüğü, ancak asıl sayının muhtemelen 80 bin ila 108 bin olduğu kaydedildi. 
     Uzmanlar, dünyada 600 milyondan fazla kişinin silah taşıdığını tahmin ediyor. 
     
</TEXT>
</DOC>
