<DOC>
<DOCNO> 373182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur30.html </URL>
<DATE> 2005/08/26/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Saklambaç oynarken koluna demir saplandı 
</HEADLINE>
<TEXT>

     Mersin'de, saklambaç oynarken komşusunun evinin bahçesine gizlenen bir çocuğun koluna korkuluk demiri saplandı. Küçük çocuk, kesilen demirle hastaneye kaldırıldı. 
     Arkadaşlarıyla birlikte Eğriçam Mahallesi 2278 sokaktaki evlerinin önünde saklambaç oynayan Eren Aksoy 12 , saklanmak için tatilde olan komşularının evinin bahçesine korkuluk demirlerinin üzerinden atlayarak girmek istedi. 
     Bu sırada eli kayan Eren Aksoy'un kolu bahçenin korkuluk demirine saplandı. Komşuları küçük çocuğu korkuluk demirlerinden çıkarmayı başaramayınca, olay yerine çağrılan sivil savunma ekipleri korkuluk demirini kesti. 
     ''112 Acil Servis''le hastaneye kaldırılan Eren Aksoy'un kolundaki korkuluk demiri ameliyatla çıkarıldı. 
     Doktorlar, çocuğun sağlık durumunun iyi olduğunu ve tedavisinin sürdüğünü kaydettiler. 
     
</TEXT>
</DOC>
