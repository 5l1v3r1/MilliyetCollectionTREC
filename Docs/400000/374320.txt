<DOC>
<DOCNO> 374320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sondun12.html </URL>
<DATE> 2005/08/31/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Almanya'da türban yasağı genişliyor 
</HEADLINE>
<TEXT>

     Almanya ve Fransa başta olmak üzere AB ülkelerinde türban yasağı tartışılıyor Almanya'nın en kalabalık nüfusa sahip eyaleti Nordrhein-Westfalen'da, öğretmenlerin türbanla okula gitmesinin yasaklanması planlanıyor. 
     Haberi, West Deutsche Allgemeine Zeitung gazetesi duyurdu. 
     Gazeteye konuşan eyalet yetkilileri, yasak kararının dini inançları hedef almadığını, bunun eyaletteki Müslüman gruplarla da tartışılacağını açıkladı. 
     Yasağın 2006 ağustosundan itibaren yürürlüğe girebileceği belirtiliyor. 
     Nordrhein-Westfalen eğitim bakanı, öğretmenlerin dini inançlarını sergilemesine izin verilmediğini bunun okullardaki huzur ve barış ortamını bozabileceğini savundu. 
     Nordrhein-Westfalen'da Hıristiyan Demokratlar iktidarda. 
     Daha önce de Berlin, Bavyera, Baden-Württemberg, Hessen, Aşağı Saksonya, Saarland ve Bremen eyaletlerinde türbana yasak getirilmişti. 
     Geçen yıl Fransa'da da kamu okullarında dini simgelerin kullanımı yasaklanmıştı 
     
</TEXT>
</DOC>
