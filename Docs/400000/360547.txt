<DOC>
<DOCNO> 360547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/astro/index.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzü öfkeli 
</HEADLINE>
<TEXT>


Bugün gerçekleşen 
Güneş-Mars karesi hızlı kararlara ve güvenliğimizle ilgili önemli gelişmelere işaret ediyor. Ortaklaşa hareket etmek kolay değil. Olayların çarpıtıldığına tanık olabiliriz. Koç'lar ilişkiler açısından olumlu gelişmelere hazır olmalılar. Onlar için duygusal rahatlık söz konusu. Bugün evlilikle ilgili konular gündeme gelebilecek. Boğa'lar iş hayatında başarıya çok yakınlar. Bu alanda verimli olmalarını kolaylaştıracak koşulları kullanmaları gerekir. 
İkizler için yaratıcı enerjiler ön planda olacak. Yenilik yapma isteği, sosyal hayatın içindeki hareketlilik onları heveslendiriyor.Yengeç'ler dikkatlerini eve ait konulara yöneltirlerse bu onlara yarar sağlayacak. Yakınlarından destek görmeleri onları mutlu ediyor. Aslan'lar hareket ve iletişim konularında canlı enerjiler altındalar. Sözleriyle ilgi uyandırabilir ve yeni fırsatlara yakın olabilirler. Başak'lar kazançlarını artırmanın yollarını ararken abartıdan kaçınmalı. Bugün ilişkilerden yana kazançlı çıkabilecekleri olanaklar da söz konusu. 
Terazi'ler son derece ilgi çekiyorlar. Birçok konuda şans onlardan yana olacak. Yeni adımlar atabilecekler. Akrep'ler bugün geçmişle ilgili konularla ilgilenebilir. Dikkatli olmaları halinde iyimser planlarını ortaya koymayı başarabilirler. Yay'lar iyimser enerjiler altında ve hevesliler. Amaçları üzerinde durmak ve yeni kararlar alabilmek onları mutlu edecek. Oğlak'lar için iş hayatında verimli olmak kolay olacak. Çabuk hareket edebilir kendilerini başarıya taşıyacak kararlar alabilirler. Kova'lar değişik görüşlere iyimser bir bakış açısı taşıyorlar. Aceleci olmamaları şartı ile eğitim konusunda olumlu sonuçlar alınabilir. Balık'lar yakın beraberliklerde esnek olmalılar. Borç-alacak konularında kararlı davranmak bekledikleri paralarda onları memnun edici sonuçları getirebilecek. 

</TEXT>
</DOC>
