<DOC>
<DOCNO> 352066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/spor/spo01.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Paramı almadan asla' 
</HEADLINE>
<TEXT>


Juanfran, önce alacağını istedi, ardından da "Siz gönderiyorsunuz, öyleyse bana kulüp bulun" dedi 

MEHMET ÇİFTÇİ 


Ronaldo ve Juanfran'dan kurtulabilmek için birçok fedak rlığı göze alan Beşiktaş, iki oyuncuyu da ikna edemedi. Bonservislerini bedelsiz olarak verip, yabancı kontenjanını açmayı bile düşünen Siyah - Beyazlılar, bu şekilde de hedefine ulaşamadı. İspanyol oyuncuya, "Kendine kulüp bul" diyen, bonservisini de verebileceklerini söyleyen Siyah - Beyazlılar'ın, "Önce alacaklarımı verin" yanıtıyla karşılaştığı öğrenildi. 
Kendisine kapıyı gösteren yönetime de ayak direten Juanfran'ın, bu konuda Siyah - Beyazlılar'ı köşeye sıkıştırdığı vurgulandı. Del Bosque tarafından Kartal'a kazandırılan futbolcunun, "Madem siz göndermek istiyorsunuz, alacaklarımı ödedikten sonra bana kulüp bulun. Ben burada mutluyum. Sözleşmemdeki şartlara göre başka bir kulüple anlaşamam. Ancak bu koşullar sağlanması durumunda ayrılırım" dediği de vurgulandı. 
Juanfran'ın İspanya'daki yakın çevresine, gelecek sezonki alacağıyla birlikte 1.8 milyon Euro'nun kendisine verilmesi durumunda Beşiktaş'tan kopacağını söylediği de iddia edildi. 

Ve imzayı attı 

ORHAN YILDIRIM 

Beşiktaş Yönetimi ile anlaşmasına rağmen, bir türlü yeni sözleşmeyi imzalayamayan Teknik Direktör Rıza Çalımbay dün iki yıllık mukaveleye imza attı. 
Yerli ve yabancı futbolcuların ücretinde yüzde 30 ile 50 arasında indirime giren Siyah - Beyazlılar, Çalımbay'ı kemer sıkma politikasının dışında tuttu. Rıza hoca, her yıl için 1.5 trilyon lira alacak. 
Futbol Şube Sorumlusu Kıvanç Oktay, Carew konusunda açık ve net konuştu, "Biz de bu konuyu yerli ve yabancı basından takip ediyoruz. Resmi olarak onun ya da bir başka oyuncu için direkt bir teklif gelmedi. Menajerler aracılığıyla ya da dolaylı yoldan bazı talepler oluyor. Eğer resmi bir bağlantı olursa kulübün ve oyuncumuzun menfaati doğrultusunda oturup, konuşuruz. Her futbolcu için teklife açığız" dedi. 

G. Rangers'ın Hassan ısrarı 

İskoçya'nın Glasgow Rangers takımı, Ahmed Hassan ısrarını sürdürüyor. Mısırlı futbolcuyu kadrosunda görebilmek için geçen sezondan bu yana baskısını sürdüren İskoç kulübünün, tatilde bulunan Siyah - Beyazlı oyuncuyla görüştüğü ifade edildi. Hassan'ın ise, İskoçlu idarecilere, "Önce kulübümle görüşün" dediği öğrenildi. 

İbrahim 5'e taktı 

Yavru Kartal Dergisi'nde Gökşin Çınar ve Ali Ege Karaörs ile röportaj yapan İbrahim Akın, futbolculuğun ardından teknik direktörlük yapmak istediğini söyledi. 
Uğurlu rakamının 5 olduğunu ifade eden Siyah - Beyazlı futbolcu, "Aslında ben forma numarası olarak da 5'i istiyordum ama başka bir arkadaşım giydiği için 55 numarayı giyiyorum" diye konuştu. 
İbrahim, takım içinde de en iyi kaleci Ramazan ile anlaştığını, çünkü onunla Altay'da da birlikte oynadıklarını ifade etti. 

Puma'dan dava tehdidi 

Beşiktaş, forma sponsoru olan Puma firmasıyla yollarını kavgalı şekilde ayırdı. Puma'nın Türkiye temsilcilisi A.C.K. Giyim Tekstil Ürünleri Sanayi ve Ticaret A.Ş., 3 yıllık sponsorluk sözleşmesinin süresi dolmadan haksız biçimde feshedildiğini, yasal yollara başvuracaklarını açıkladı. Beşiktaş'ın yöneticisi Murat Ürünsak ise, "'Sözleşmedeki tazminatı ödeyelim' diyoruz, ama gelecek yıldaki beklenti k rlarını da istiyorlar. Anlaşmaya çalışıyoruz" dedi. 

Makyaj seti gibi 

Kampta, idmanda, maç yolculuklarında her futbolcunun kolunda küçük bir çanta görünür. Bunu yanlarından hiç ayırmayan oyuncuların çantalarında ne var acaba Beşiktaş Dergisi, merakını giderdi, içinde neler olduğunu araştırdı. İşte Siyah - Beyazlı bazı futbolcuların çantasında yer alanlar 

ALİ GÜNEŞ 
Diş fırçası 
Diş macunu Blend Med 
Dudak kremi Nivea 
Saç fırçası 
Parfüm Armani - Acqua Di Gio Giorgio 
Parfüm UO MO Moschno 
Krem Nivea Baby 
Jöle Bed Head Tigi 
Saç Bakım Yağı Keratase Nutritive . 

MUSTAFA DOĞAN 
Saç Kremi Palmer's 
Parfüm Cologne 
Yüz kremi Biotherm Homme 
Temizleme jeli Biotherm Homme 
Deodorant Aqua Cool 
Yüz kremi Nivea Men 
Gözaltı Kremi Loreal 
Saç şekillendirici Bed Head 
Kolonya Holiday 
Diş macunu Colgate 
Diş fırçası 
Diş ipi 
Tarak 
Gözlük 
Tırnak makası 
Tırnak törpüsü 

ÇAĞDAŞ ATAN 
Tarak 
Diş fırçası 
Diş macunu İpana 
Anahtar 
Jöle Blue Magic 
Besleyici el ve vücut sütü Nivea Baby 
Yıpranmış saçlar için süt Loreal 
Saç kremi Loreal 
Parfüm Chanel Allure Homme 
Saç için besleyici yağ Kerastase Nutritive 

KORAY AVCI 
Deodorant Baldessarini Hugo Boss 
Parfüm Baldessarini Hugo Boss 
Deodorant Pour L'homme 
Nemlendirici Bio Calmille 
Krem Cutivate 
Tırnak makası 
Anahtarlık 
Cep telefonu 

AHMED HASSAN 
Pasaport 
Cüzdan 
Anahtar 
Cep telefonu 
Not defteri 
Mısır parası 

TAYFUN KORKUT 
Duş yağı Nivea Baby Care 
Saç şekillendirici Sebastian X -tah Crude Day 
Parfüm Annick Goutal 
Dudak kremi Vichy Repair 
Deodorant Vichy 
Diş fırçası 
Diş macunu Signal 
Yüz jeli Thalgo 
Regenerasyon kremi Thalgo 
Gözaltı bakım kremi Thalgo 
Temizleme kremi Shiseido Men 


</TEXT>
</DOC>
