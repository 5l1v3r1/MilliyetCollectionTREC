<DOC>
<DOCNO> 395917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/ekonomi/eko01.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlara 'sokağa çıkma yasağı' getirildi 
</HEADLINE>
<TEXT>


EVRİM ERGİN - ABDULLAH KARAKUŞ 

Başbakan Tayyip Erdoğan, Rusya Devlet Başkanı Vladimir Putin ve İtalya Başbakanı Silvio Berlusconi'nin Mavi Akım'ın açılışı için Samsun'a gelişi sırasında olağanüstü önlemler alındı. Çarşamba - Durusu arasında, 22 kilometrelik yolda 30 kahvehane kapatıldı. Büyük ve küçükbaş hayvanlara 'sokağa çıkma yasağı' getirildi. 
Samsun'a gelen üç lider, Putin'in özel Mercedes limuzini ile tören alanına gitti. Havaalanına üç liderin büyük boy posterleri asıldı, kendi dillerinde 'hoşgeldiniz' yazıldı.Türkiye - İsviçre maçı saatinde, Botaş işletmesi didik didik arandı. Putin'i korumak ve istihbarat için Rusya'dan gelen yaklaşık 500 kişilik ekibin bir haftadır önlem aldığı öğrenildi. Beş ayrı noktada arama yapılırken, bomba kontrolü için polis köpekleri kullanıldı. Keskin nişancılar çatılarda yerlerini aldı. Liderleri 4 bin 500 güvenlik görevlisi korudu.Tören başlamadan İtalyanca ve Rusça şarkılar çalındı.Erdoğan, Berlusconi ve Putin'e, "İki yakın dostum" dedi. Berlusconi ise daha samimi bir yaklaşımla, "Tayyip ve Vladimir'i tebrik ediyorum" dedi.Üç lider, sembolik meşaleyi de yaktı.Erdoğan, Berlusconi ile havaalanında 50 dakikalık basına kapalı bir görüşme yaptı. İtalyanca tercümanlığı sinema sanatçısı Serra Yılmaz yaptı. Açılışı 300 basın mensubu izledi. 

Erdoğan nar suyu içti 
Berlusconi ve Putin'e Durusu İstasyonu yemekhanesinde öğle yemeği veren Erdoğan, konuklarına şarap ikram etti. Kendisi nar ve portakal suyu içti. Liderler törenden Putin'in zırhlı minibüsüyle ayrıldı. 

</TEXT>
</DOC>
