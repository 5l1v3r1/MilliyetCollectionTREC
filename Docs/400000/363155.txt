<DOC>
<DOCNO> 363155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur18.html </URL>
<DATE> 2005/07/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
MEB, anaokulları için 12 bin usta öğretici alacak 
</HEADLINE>
<TEXT>

     Milli Eğitim Bakanlığı MEB , okul öncesi eğitim kurumlarında çalıştırmak üzere 12 bin ''usta öğretici'' alacak. 
     MEB'in konuya ilişkin valiliklere gönderdiği genelgede, okul öncesi eğitim hizmetlerinin etkin ve verimli olarak yürütülebilmesi ve okullaşma hedeflerine ulaşılabilmesi için, ülke genelinde okul öncesi eğitim kurumlarında toplam 12 bin kadrosuz usta öğretici çalıştırılmasının kararlaştırıldığı belirtildi. 
     Genelgeye göre, il ve ilçe milli eğitim müdürlükleri, kaç usta öğretici alacakları ve başvuru esaslarına ilişkin duyuru yapacaklar. 
     Usta öğreticiliğe başvurabilmek için üniversitelerin Okul Öncesi Öğretmenliği, Anaokulu Öğretmenliği, Çocuk Gelişimi ve Okul Öncesi Eğitimi Öğretmenliği, Çocuk Gelişimi ve Eğitimi Öğretmenliği veya Çocuk Gelişimi ve Eğitimi Bölümü mezunu olmak gerekiyor. 
     Daha önce usta öğreticilik yapanlar ile kız meslek liselerinin Çocuk Gelişimi, Çocuk Gelişimi ve Eğitimi ile Çocuk Gelişimi ve Bakımı bölümlerinden mezun olanlar da başvurabilecek. 
     
</TEXT>
</DOC>
