<DOC>
<DOCNO> 381928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonsiy06.html </URL>
<DATE> 2005/09/27/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
RTÜK'ün göza 'hayaller gerçek oluyor'un üzerinde 
</HEADLINE>
<TEXT>

     RTÜK, başlayacağı ilan edilen günden bu yana toplam 62 şikayet alan "Hayaller Gerçek Oluyor" programını mercek altına aldı. 
     Bilirkişiler tarafından "ölümlere neden olduğu" belirtilen "gelin-kaynana" programlarına bir yenisi daha eklendi. 
     Edinilen bilgiye göre, "Hayaller Gerçek Oluyor" programı başlayacağı ilan edildiği günden bu yana toplam 62 şikayet aldı. Vatandaşlar programın kaldırılmasını istiyor. 
     Başlamadan şikayet alan programı Üst Kurul da sıkı takibe aldı. 
     
     "BAŞKA GENÇLER ÖLMESİN" 
     Alo RTÜK 178 Hattı’na programla ilgili gelen şikayetlerin bazıları şöyle 
     "-Toplumun ahlakını bozarak gençlere zarar veriyor. Ata öldü, başka gençler ölmesin, -Aile ortamı diye sunlan yarışma programının çocuklarımı çok olumsuz yönde etkileyeceğini düşünüyorum, -Yazık değil mi bu gençlere Bu kadar olay oldu. 
     Girdiği bunalı sonucu intihar edenler oldu. Kaldırın bu programı, -Gençlerin hayalleri gerçek olmuyor, aksine hayal kırıklıkları, psikolojik sorunlar yaşıyorlar. Yayından kaldırılmasını istiyorum, 
     
     "KIZ KARDEŞİM TEDAVİ GÖRDÜ" 
     -Kız kardeşim daha önceki bu tür programları seyrede seyrede tedavi gördü. Çevremde psikolojik olarak etkilenenlerin sayısı çok fazla. Lütfen yayınlanmasına izin vermeyin." 
     
</TEXT>
</DOC>
