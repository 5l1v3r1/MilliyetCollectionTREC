<DOC>
<DOCNO> 377690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun15.html </URL>
<DATE> 2005/09/12/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Chirac, işbaşı yaptı... 
</HEADLINE>
<TEXT>

     Fransa Cumhurbaşkanı Jacques Chirac, geçirdiği rahatsızlık sonucu tedavi olduğu hastaneden taburcu olmasının ardından tekrar görevine başladı. 
     Başbakan Dominique de Villepin, RMC radyo kanalına yaptığı açıklamada, Chirac'ın görevinin başında olduğunu ve çalışmaya başladığını söyledi. 
     Dominique de Villepin, Chirac ile hafta sonu yaptığı görüşmede New York'ta düzenlenecek BM zirvesinin hazırlıklarını gözden geçirmişti. 
     Doktorların, Chirac'ın 6 hafta süreyle uçakla yolculuk etmekten kaçınmasını tavsiye etmeleri üzerine, BM zirvesine Dominique de Villepin'in katılması kararlaştırılmıştı. 
     Chirac, küçük bir damar sorunu nedeniyle bir gözünde görme bozukluğu oluştuğu için bir hafta hastanede tıbbi gözetim altında tutulmuştu. 
     
</TEXT>
</DOC>
