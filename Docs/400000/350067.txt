<DOC>
<DOCNO> 350067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo30.html </URL>
<DATE> 2005/06/08/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Vestel Manisaspor PSG'li Benachour'u transfer edebiliriz... 
</HEADLINE>
<TEXT>

     Birinci Süper Lig'in yeni ekibi Vestel Manisaspor'un yönetim kurulu ve transfer komitesi üyesi Semih Vardarer, Paris Saint Germain'in PSG Tunuslu oyuncusu Benachour'u transfer edebileceklerini kaydetti. 
     Vardarer, Benachaur'un transferine ilişkin girişimlerinin sürdüğünü belirtti. Bu konuda olumlu gelişmeler olduğunu belirten Vardarer, ''Bu hafta içinde kulüp binamızda sözleşme imzalayabiliriz'' dedi. 
     iç transferde Kenan haricindeki tüm oyuncularla görüşerek takımda kalmalarını sağladıklarını kaydeden Vardarer, ''Kenan'a da 3 gün süre verildi. Bu süre içinde kesin kararını bildirecek. Kalmak istemezse her türlü kolaylık sağlanacak'' dedi. 
     Arjantinli 26 yaşındaki forvet oyuncusu İnsua'nın transferi için girişimde bulunduklarını vurgulayan Vardarer, ''Bu oyuncuyu aynı zamanda Galatasaray da istiyor. Ancak fiyatı 3,5 Milyon Avro. Kulübümüzün önerdiği rakamlara yaklaşılırsa görüşmelerimiz devam edebilir'' dedi. 
     
</TEXT>
</DOC>
