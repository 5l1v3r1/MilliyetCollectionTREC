<DOC>
<DOCNO> 369967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonsiy08.html </URL>
<DATE> 2005/08/15/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Ağar seçimde ısrarlı "Ak koyun kara koyun belli olsun" 
</HEADLINE>
<TEXT>

     DYP Genel Başkanı Mehmet Ağar, iktidarın geçmiş korkusundan "medet umar" hale geldiğini belirterek, "Buyurun, seçim sandığını koyalım ortaya ak koyun kara koyun belli olsun" dedi. 
     Başbakan Recep Tayyip Erdoğan, "Seçimler 2007’de yapılacak" demesine karşın Ağar, yaptığı yazılı açıklamada seçim ısrarını sürdürdü. 
     AKP’nin billboard ilanlarıyla Türkiye’ye istikrar getirdiğini iddia ettiğini belirten Ağar, "İnsanımızın hayatına, ülkenin sorunlarına istikrar getirmiş olan bir iktidarın en büyük billboard vatandaşın kendisidir" dedi. 
     İktidara "Vatandaşta olmayanı ilan ve reklamlarla varmış gibi gösteremezsiniz" diye seslen Ağar, AKP iktidarının bir istikrar getirdiğini, bunun yoksullaşmanın, işsizliğin istikrarı olduğunu savundu. 
     
     TERÖRİST SALDIRILAR İSTİKRAR KAZANDI 
     Ağar, Kıbrıs’ta Türklerin hak ve hukuklarının çiğnendiğini, Irak’ta kırmızı çizgilerin ihlal ettirildiğini, Türkiye’nin haftada bir milyar dolar faiz öder hale geldiğini kaydetti. 
     "1996 yılından bu yana yaşanan huzur ortamı bunların iktidarında bozulmuş, terörist saldırılar istikrar kazanmıştır" diyen Ağar, şöyle devam etti 
     "Kriz rüzgarıyla iş başına gelmiş iktidarın, üç yıl sonra geçmiş kriz hatırlatmasından medet umması kadar zavallıca ne olabilir 
     Halk artık bu iktidarın kara dediğini ak, ak dediğini kara anlamaktadır. 
     İktidara sesleniyorum Bilbordlara reklam vermek yerine buyurun seçim sandığını ortaya koyalım. Ak koyun kara koyun belli olsun." 
     
</TEXT>
</DOC>
