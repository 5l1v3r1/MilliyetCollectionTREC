<DOC>
<DOCNO> 377958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/spor/spo12.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasi emellere bizi heba etmeyin' 
</HEADLINE>
<TEXT>



Diyarbakırspor Basın Sözcüsü Aziz Gölcük, hakem hatalarından dolayı yaşadıkları rahatsızlığı ilginç bir açıklamayla duyurdu. Gölcük, "Diyarbakırspor, bu hassas dönemde bir takım siyasi emeller için heba edilmesin" uyarısında bulundu. Yeşil - Kırmızılı yönetici, "Diyarbakır'da herkes derin bir sessizlik içinde. Kulüp üzerinde bir oyun oynandığı konusunda hepsi hem fikir. Bize yapılan haksızlık karşısında sesiz kalmayacağız. Kayserispor maçının hakemi provokatör gibi davrandı. Maçın tüm görüntülerini aldık. Bunu bilirkişilerle pozisyon pozisyon cd'de toplayıp, MHK ile federasyona sunacağız. Ankaraspor ve Beşiktaş maçıyla ilgili görüntüleri de göndereceğiz" dedi. 


</TEXT>
</DOC>
