<DOC>
<DOCNO> 371263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur09.html </URL>
<DATE> 2005/08/19/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
13 yaşındaki kız, fuhuş şebekesinin elinden kurtarıldı 
</HEADLINE>
<TEXT>

     KAHRAMANMARAŞ, DHA 

      KAHRAMANMARAŞ’ta 15 gündür kayıp olan 13 yaşındaki B.Ç., fuhuş şebekesinin elinden kurtarıldı. Küçük kıza fuhuş yaptıran kişilerle, ilişkiye girenlerin de aralarında bulunduğu 10 kişi tutuklandı. 
     15 gün önce polise başvuran V.Ç., kızı B.Ç.’nin kaybolduğunu bildirdi. Asayiş Şube Müdürlüğü Ağır Suçlar Büro Amirliği ekipleri, aranan B.Ç.’nin, Fuhuş yapmak ve yaptırmak’ suçundan sabıkaları bulunan, birçok kez polisin haklarında işlem yaptığı Nurgül S. ve Songül P.’nin elinde olduğu bilgisine ulaştı. Araştırmalarını büyük bir gizlilikle sürdüren polis, düzenlediği operasyonla B.Ç.'yi fuhuş şebekesinin elinden kurtardı. B.Ç.'ye tehditle fuhuş yaptıran Nurgül S. ve Songül P. ile B.Ç. ile cinsel ilişkiye girdikleri ileri sürülen Yücel S., Ahmet G., Milcan K., Hamza P., Murat B., Mehmet B., Seyfettin S. ve Süleyman F. gözaltına alındı. 
     2 kadının kendisini 20 - 30 YTL karşılığında erkeklere pazarladığını söyleyen B.Ç. ailesine teslim edildi. Sorgulamalarından sonra adliyeye sevk edilen 2’si kadın 10 kişi Küçük yaştaki kız çocuğunu kaçırmak, tehdit, zorla fuhuş yaptırmak, 15 yaşından küçük kız çocuğuna tecavüz'' suçlarından tutuklandı. 
     
</TEXT>
</DOC>
