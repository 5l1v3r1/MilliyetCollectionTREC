<DOC>
<DOCNO> 396449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/spor/spo01.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifa ayaklanması 
</HEADLINE>
<TEXT>


Demirören'in istifa düşüncesi, Beşiktaş Yönetimi'ni şoke etti. Başkan, bu konuşmanın gizlice çekildiği iddiasında bulundu. Olağanüstü toplanan yöneticiler, "Beraber geldik, beraber gideriz" mesajını iletecek 

BİLAL MEŞE 


Beşiktaş'ta Başkan Yıldırım Demirören'in bir televizyon kanalında, "görevi bırakıyorum" açıklamaları gündeme bomba gibi oturdu, yönetim şoke oldu. 
Demirören'in açıklamaları üzerine camiada adeta kararından vazgeçirilmesi için seferberlik ilan edildi. Antalya'da tatilde olan Başkan Yıldırım Demirören'in istifa kararından hiç bir yöneticinin haberi olmadığı ortaya çıktı. Başkan'ın sürpriz çıkışı üzerine yöneticiler dün kendi aralarında olağanüstü bir toplantı yaparak, Demirören'e, "Birlikte geldik. Birlikte geliriz" mesajını iletecek. 
Divan Kurulu da olağanüstü toplanıp, Başkan'a ayrılmaması yönünde baskı yapma kararı alacak. 
Yöneticilerin, kendi başına karar aldığı için tepki gösterdiği Başkan'ın ise, "Söyleşi yapmak için gelmişlerdi. Konuşmamızın bitiminde, 'kapat şu kamerayı sohbet edelim' dedim. Ne var ki kayıt yapılmaya devam etmiş. Yani gizli çekim yapmışlar. Sadece dertleştim" dediği ifade edildi. 
Demirören'in bu açıklamaları üzerine bazı idareciler ise, "Madem ki 'sohbet' olduğunu söylüyorsunuz, o zaman tatili yarıda bırakın, İstanbul'a dönün. Gaziantepspor maçında tribündeki yerinizi almanız gerekir" ifadesini kullandı. Demirören'in buna rağmen maça gelmeyeceği öğrenildi. 

Senaryo iddiaları 
Antalya'da patlayan 'istifa' olayının, senaryo olduğu da ileri sürüldü. Başkan'la yapılan söyleşi kasetinin 80 dakikalık olduğu öğrenilirken, bazı çevreler, "Önce konuşuyor, sonra gizli çekim olduğunu iddia ediyor. O zaman çıksın yalanlasın. Neden sessiz kalıyor Bu tamamen bir senaryodur. Bu tür söylemlerle camianın nabzını ölçüyor, güvenoyu arıyor" yorumunu yaptı. 

Youla da yok 

Gaziantep maçına, sakatlıkları bulunan Gökhan, Sergen, Ahmet Dursun ve Pancu'dan yoksun hazırlanan Beşiktaş'ta eksiklere Youla da eklendi. İstanbul'da ilk kez Beşiktaş taraftarıyla buluşacak olan Teknik Direktör Tigana, golcüyü kamp kadrosuna dahil etmedi. 

İnternet forumlarından taşanlar 

"Tümer, Ailton ve Rıza hoca için giden gider, burası Beşiktaş kişiler gidicidir, Beşiktaş kalıcıdır" diyorlardı. Demirören için de bu geçerlidir.Başkanımızın istifasını düşünmek bile beni cok endişelendiriyor Besiktaşlılık ruhunu anlayan, Beşiktaş icin gözyaşı dökmekten çekinmeyen bir başkanımız var. Hiçbir Beşiktaşlı, Demirören'i desteklemekten ne olur kaçmasın. Biz böyle insanı az beklemedik.Sinan Engin i tekrar transfer komitesine soktuğu gün benim için bu yönetim bitmiştir. Umarım blöf değildir. 2007'ye kadar gelirler ipotekli, kulüp 60 milyon dolar borçlu, iki senedir saçma sapan yapılan transferler ve Rıza giderse, biz de gideriz gibi laflar... Kimse lütfen kal demesin.Efsane başkan Süleyman Seba kimi istiyorsa o gelsin.Bir zamanlar Aziz Yıldırım da bu şekilde koltuğunu sağlama aldı. Ama ben inanıyorum ki başkanımız bir erkek gibi, bir Beşiktaşlı gibi sözünde duracaktır.Başkan resmen ortaya zar atmış. İstifa edecek adam 10 gün sonrasına randevu vermez. İstifa edecek adam cekedini alır gider. 

BEŞİKTAŞ - GAZİANTEP 

Kadrolar 
BEŞİKTAŞ 
Cordoba 
A. Tandoğan 
İ.Toraman 
Çağdaş 
İ.Üzülmez 
A.Hassan 
Kleberson 
Koray 
Tümer 
İ. Akın 
Ailton 

GAZİANTEP 
Hasegiç 
Bekir 
Erman 
A.Fahmi 
Hasan 
Sedat 
El Taib 
Ekrem 
Ahmet 
İvanov 
Lazarov 

STAT İnönü, SAAT 16.00, HAKEM Selçuk Dereli, YAYIN Lig Tv, SAKAT Pancu, Ahmet D., Tayfur, Youla, Gökhan, Sergen Beşiktaş , Erdal, Barış G.Antep CEZALI Kirita, Faruk G.Antep 


</TEXT>
</DOC>
