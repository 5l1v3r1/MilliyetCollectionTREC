<DOC>
<DOCNO> 379232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonsiy08.html </URL>
<DATE> 2005/09/17/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Şahin Fener Rum Patriği'nin Papa'yı davetini uygun bulmuyoruz 
</HEADLINE>
<TEXT>

     Başbakan Vekili Mehmet Ali Şahin, Fener Rum Patriği I. Bartholomeos’un, Papa 16. Benediktus’u İstanbul’a davet etmesini "uygun bulmadıklarını" söyledi. 
     Şahin, Gelibolu Mevlevihanesi’nin açılış törenlerine giderken, yolda gazetecilerin Cumhurbaşkanı Ahmet Necdet Sezer’in Papa’yı Türkiye’ye davetine ilişkin sorularını yanıtladı. 
     Başbakan Vekili Şahin, Sezer’in, Papa’yı Türkiye’ye davet etmesinin "kendi takdiri" olduğunu ifade ederek, Bartholomeos’un, Papa 16. Benediktus’u Ortodoks Kilisesi’nin her yıl geleneksel olarak 30 Kasım’da kutladığı Aziz Andreas Yortusu’na iştirak etmek üzere İstanbul’a davet etmesini "uygun bulmadıklarını" bildirdi. 
     Papa ziyaretinin yankıları sürüyor 
     Papa’nın Türkiye ziyaretinin 2006’ya bırakılmasının yankıları sürüyor. İtalyan basını, Papa ziyaretinin ertelenme nedenlerini yorumladı. 
     Türkiye’yi ziyaret eden ilk Papa’nın olan Altıncı Paul’e Ayasofya’da dua izni verilmediğini hatırlatan gazeteler, Papa ziyaretinin erteleme nedenlerini de yorumladı. 
     İtalyan gazetelerine göre, Papa 16’ncı Benedict’in Türkiye ziyaretinin 2006’ya ertelenmesinin altında iki temel neden yatıyor. 
     Bu nedenlerden ilkine göre, "Ankara, Papa 16’ncı Benedict’in gayrimüslim azınlık için hassa olan Heybeliada Ruhban Okulu’nunu açılması gibi konulara girmesi ihtimaline karşılık dini reformlarda daha fazla düzenleme yapmak için zaman kazanmak istiyor." 30 yıla yakın süredir kapalı olan Heybeliada Ruhban Okulu’nun tekrar açılması fikrinin Avrupa Birliği tarafından da desteklendiğini belirten İtalyan basını, Ankara’nın okulun açılacağını söylediği ancak hala ciddi ber adım atmadığını belirtti. 
     İtalan gazetelirine göre, Papa’nın ziyaretini 2006’ya ertelenmesinin ikinci nedeni ise şöyle ifade edildi 
     "Ankara, Patrik Bartholomeos’u 250 Ortodoks’un lideri konumuna getirecek olan Ekümenik olarak kabul etmiyor ve onun Türkiye’deki 2 bin kadar Yunan Ortodoks’un ruhani lideri olduğunu söylüyor. Papa’nın ziyareti de bu noktada hassas bulunuyor." Türkiye’deki milliyetçilerin ve muhafazakarların, İstanbul’daki Patrikhane’yi "Vatikan benzeri bağımsız bir statü" istemekle suçladığını belirten İtalyan basını, Bartholomeos’un bu konuda Yunanistan ve ABD’den de destek arayışı içinde olmakla suçlandığını belirtti. 
     
     TÜRKİYE’YE GELEN ÜÇÜNCÜ PAPA OLACAK 
     Papa 16’ncı Benedict, Türkiye’ye gelen ilk Papa olmayacak. Bundan önce 1967 yılında Papa 6’ncı Paul ve 1979’de da onun selefi Papa 2’nci John Paul Türkiye’yi ziyaret etmişti. 
     Papa 6’ncı Paul’un Türkiye’deyken Ayasofya’da dua etme talebi, "Ayasofya’nın bir ibadet merkezi değil bir müze olduğu" gerekçesiyle reddedilmişti. 
     
</TEXT>
</DOC>
