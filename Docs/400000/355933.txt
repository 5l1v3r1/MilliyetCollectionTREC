<DOC>
<DOCNO> 355933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo25.html </URL>
<DATE> 2005/06/27/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Galatasaray, günü kros çalışmasıyla açtı... 
</HEADLINE>
<TEXT>

     Yeni sezon hazırlıklarına başlayan Galatasaray, günü kros çalışmasıyla açtı. 
     Florya Atatürk Ormanı'nda teknik direktör Eric Gerets yönetiminde gerçekleştirilen çalışmada futbolcular, kros yaptı. 
     Futbolculara kros çalışmasında antrenör Reinhard Stumpf eşlik ederken, yaklaşık 1,5 saat süren koşu sonrası oyuncuların oldukça yoruldukları dikkat çekti. 
     Sarı-kırmızılılarda, evlenen Volkan ve Song, milli takımda özel bir turnuvaya katılan Mondragon, Türkiye'ye salı günü döneceği açıklanan Conceiçao, perşembe gününe kadar izin alan Necati ve Ayhan, 20 Yaş Altı Milli Takım'dan yeni dönen Zafer ve Uğur, tedavisi süren Suat, Akdeniz Oyunları Milli Takım kafilesinde yer alan Arda ve Cafercan çalışmada yer almayan isimler oldular. 
     Galatasaray, yeni sezon hazırlıklarına akşam yapacağı antrenmanla devam edecek. 
     
     GALATASARAY'DA SAĞLIK KONTROLLERİ BAŞLADI 

     Yeni sezon hazırlıkları için dün çalışmalara başlayan Galatasaray'da, sağlık kontrellerine de bugün start verildi. 
     Sarı-kırımızılı oyunculardan Hakan, Ragıp, Özgürcan, Tomas, Sinan, Fevzi, Altan, Orhan, Cihan, Cihancan ve İbrahim'in Bakırköy Acıbadem Hastanesi'nde kontrole tabii tutulacağı açıklandı. 
     Yarın sürecek olan sağlık kontrolleri çerçevesinde oyunculara, eforlu EKG ile solunum testleri yapılacak. 

     
</TEXT>
</DOC>
