<DOC>
<DOCNO> 390524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sontur11.html </URL>
<DATE> 2005/10/28/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Gelin, kaynanasını öldürdü 
</HEADLINE>
<TEXT>

     
     Mehmet ÇINAR ISPARTA, DHA 
     
ISPARTA'nın Şarkikaraağaç İlçesi'nde oturan 20 yaşındaki Zeynep Bozdağ, tartıştığı kayınvalidesi 49 yaşındaki Fadime Bozdağ'ı bıçaklayarak öldürdü. 
     İlçeye bağlı Belceğiz Köyü’nde oturan Fadime Bozdağ, dün akşam üzeri oğlu 23 yaşındaki İsa Bozdağ ile gelini Zeynep Bozdağ'a ev işlerine yardımcı olmadıkları gerekçesiyle çıkıştı. İftar sofrasına oturmaya hazırlanan gelin ile kaynana arasındaki tartışma sırasında sinirlerek masanın üzerindeki ekmek bıçağını kapan Zeynep Bozdağ, kayınvalidesini karnından yaraladı. Yetişen komşuları tarafından Şarkikaraağaç Devlet Hastanesi'ne kaldırılmaya çalışılan Fadime Bozdağ, yolda öldü. Bozdağ, sevk edildiği mahkeme tarafından tutuklandı. İsa Bozdağ ise, tutuksuz yargılanmak üzere serbest bırakıldı. 
     
</TEXT>
</DOC>
