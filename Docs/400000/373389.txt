<DOC>
<DOCNO> 373389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo13.html </URL>
<DATE> 2005/08/27/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Ankaragücü kalecisi Orkun'da, Milli Takım sevinci... 
</HEADLINE>
<TEXT>

     Ankaragücü Kalecisi Orkun Uşak, A Milli Takım'a seçilmenin sevincini yaşıyor. 
     Milli Takımlar Teknik Direktörü Fatih Terim tarafından Danimarka ve Ukrayna maçları için belirlenen aday kadroya çağrılan Orkun, AA muhabirine yaptığı açıklamada, milli takıma seçilmekten dolayı çok mutlu olduğunu söyledi. 
     Milli takımda kalıcı olmak için elinden geleni yapacağını belirten Orkun, ''Bundan sonra yalnızca Ankaragücü için değil milli takım için de ter dökeceğim. Bu çok gurur verici bir olay. Hedefim milli takımda kalıcı olmak ve zamanı gelince de kaleyi devralmak'' diye konuştu. 
     Orkun ayrıca, milli takım deneyimi olan Zafer gibi bir kaleciyle aynı takımda olmanın da kendisi için büyük bir avantaj olduğunu sözlerine ekledi. 
     
</TEXT>
</DOC>
