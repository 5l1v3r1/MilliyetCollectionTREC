<DOC>
<DOCNO> 373434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur23.html </URL>
<DATE> 2005/08/27/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Beşiri'deki çatışma sona erdi 1 terörist daha ölü ele geçirildi... 
</HEADLINE>
<TEXT>

     Batman'ın Beşiri İlçesi kırsal kesiminde güvenlik güçleriyle terör örgütü PKK militanları arasında çıkan çatışma sona erdi. Çatışmada, 1 terörist daha ölü ele geçirildi. 
     AA muhabirinin edindiği bilgiye göre, 25 Ağustos Perşembe günü sabah saatlerinde güvenlik güçleriyle terör örgütü PKK militanları arasında çıkan çatışma sona erdi. 
     Bu sabah saatlerinde 1 teröristin daha ölü ele geçirildiğini belirten yetkililer, ''Dün ele geçirilen yaralı teröristin de ölmesiyle, çatışmalarda, toplam 6 terörist ölü ele geçirilmiş oldu. Bölgede arazi arama tarama faaliyetleri sürüyor'' dedi. 
     Bu arada, kalabalık bir grup, basın açıklaması yapmak üzere operasyon bölgesine doğru yürümek istedi, ancak güvenlik güçleri grubu engelledi. 
     
</TEXT>
</DOC>
