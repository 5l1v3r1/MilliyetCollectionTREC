<DOC>
<DOCNO> 396347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo23.html </URL>
<DATE> 2005/11/19/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Nihat Real, ben yada Kovaçeviç demek değil... 
</HEADLINE>
<TEXT>

     İspanya’nın Real Sociedad takımında oynayan Nihat Kahveci, takım arkadaşı Darko Kovaçeviç’in sakatlanması üzerine, "Real, ben ya da Kovaçeviç demek değil" dedi. 
     Sol ayak bileğindeki tendon bağlarından ameliyat olan ve en az 4 ay sahalardan uzak kalacak Kovaçeviç, Real Sociedad’ı endişelendirse de Nihat, paniğe gerek olmadığını savundu. 
     Nihat düzenlediği basın toplantısında, "Aktüel futbolda gol atanlar daha fazla ön plana çıkartılıyor o yüzde benim ve Kovaçeviç’in sürekli konuşulması normal ama bu kulüp bizsiz de vardı bizim olmadığımız zaman da varlığını sürdürecek" şeklinde konuştu. 
     Kovaçeviç’in yokluğunun sadece herkese biraz daha sorumluluk yükleyeceğini kaydeden Türk futbolcu, "Taraftarlar bu kadroya güven duymalılar. Tüm maçlara kazanmak için çıkacağız. Ben sakatlandığımda da şimdiki gibi benzer şeyler söyleniyordu ama takım oynamaya devam etti. Konuşmak hiçbirşeye yaramıyor" değerlendirmesinde bulundu. 
     Öte yandan geçen cuma günü ameliyat olan Kovaçeviç de bugün basına açıklamasında "Umarım, geçen sezon Nihatsızken olduğu gibi bu kez da takım yoluna en iyi şekilde devem eder. Eğer Real geçen sezon Nihat olmadan hayatta kalmayı başarmışsa bu sezon da bensiz başarır" dedi. 
     La Liga’da 16 puanla 10. sırada yer alan Real Sociedad, 12. hafta karşılaşmalarında yarın TSİ 18.00’da deplasmanda Malaga ile oynayacak. 
     
</TEXT>
</DOC>
