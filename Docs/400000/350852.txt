<DOC>
<DOCNO> 350852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonyas06.html </URL>
<DATE> 2005/06/10/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Kirpiyi kurtarmak isterken canından oldu... 
</HEADLINE>
<TEXT>

     Almanya’nın güneyindeki Bavyera eyaletinde, otoyolda karşıya geçen bir kirpiyi kurtarmak isteyen 21 yaşındaki genç bir kadının, bir aracın çarpması sonucu hayatını kaybettiği bildirildi. 
     Polis yetkilileri, Julia Palmer-Stoll isimli televizyon dizilerinde oynayan genç kadının, Dachau yakınlarında aracıyla seyrederken yolun karşı tarafına geçmeye çalışan kirpiyi farkedip aracını kenara çektiğini belirttiler. 
     Yetkililer, kirpiye doğru ilerleyen Palmer-Stoll’a bir aracın çarptığını ve onu 30 metre kadar sürüklediğini ifade ettiler. 
     Kazada ağır yaralanan genç kadının kaldırıldığı hastanede hayatını kaybettiği, kirpinin ise kurtarılarak doğal ortamına bırakıldığı belirtildi. 
     
</TEXT>
</DOC>
