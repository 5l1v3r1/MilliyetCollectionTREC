<DOC>
<DOCNO> 389707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/spor/spo30.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Harika gençler 

A Gençler Avrupa Futbol Şampiyonası 1. tur 9. grup eleme maçında Türkiye, Kuşadası'nda Arnavutluk'u 2-0 yendi. Ay - yıldızlı ekibimizin golleri 28'de Arda ve 60'ta da Cafercan'dan geldi. Grubun diğer maçında Aydın'da Makedonya ve Romanya 0-0 berabere kaldı. Türkiye son maçını yarın 14.00'te Kuşadası'nda Makedonya ile yapacak. 

Dereli'ye görev 

UEFA Hakem Komitesi, Selçuk Dereli'yi, 16 Kasım'da Hollanda ile Slovakya arasında yapılacak Avrupa Ümitler Şampiyonası play - off karşılaşmasında görevlendirdi. Dereli'nin yardımcılıklarını M.Emre Eyisoy ile Cem Satman yapacak. 

Bölünmez'e bir yıl ceza 

PFDK, Antalya maçında, karşılaşmanın hakemine fiili saldırıda bulunmaktan, Mardinspor Başkanı ve bağımsız milletvekili Süleyman Bölünmez'e 1 yıl hak mahrumiyeti cezası verdi. Kurul, Mardinspor'un sahasını iki maç kapatırken 2500 YTL de para cezası verdi. Bursaspor ve Şanlıurfaspor'un sahalarını birer maç kapatan PFDK, Vestel Manisalı Yılmaz ve Konyalı Ümit'e ikişer maç, Beşiktaş'a 20, Samsun'a 17 bin 500, Trabzon'a ise 15 bin YTL para cezası kesti. 

Hoş geldin Arda Utku 

Spor servisi çalışma arkadaşlarımızdan Alper Hamitoğlu ilk kez baba olmanın mutluluğunu yaşadı. Radikal internet servisinde görev alan Beyza Hamitoğlu, Medicana Hastanesi'nde bir erkek çocuk dünyaya getirdi. Milliyet ailesi olarak çifti kutlar, Arda Utku adı verilen bebeğe de uzun ömürler dileriz. 

Erzik'e tam sayfa 

UEFA'NIN dergisinin kasım sayısında Asbaşkan Şenes Erzik'e tam sayfa yer ayrıldı. Erzik, UEFA Başkanlığı ile ilgili soruya "Seçimlere çok var. Zamanı geldiğinde her şeyi göreceksiniz" cevabını verdi. Erzik, Türkiye'de izlediği en iyi futbolcunun Lefter olduğunu, Metin Oktay'ı da çok beğendiğini söyledi. 

Hido galip 

NBA'DE Hidayet Türkoğlu'nun takımı Orlando Magic, hazırlık maçında Memphis Grizzlies'ı Garrity'nin son saniye basketiyle 67-65 yendi. İlk beşte yer alan Hido, 29 dakikada 11 sayı, 6 ribaunt ve 1 top çalma ile oynadı, takımının en skorer ikinci ismi oldu. Eski Ülkerli Zaza Pachulia ise, takımı Atlanta Hawks'ın Miami Heat'e 84-83 yenildiği maçta 34 dakika görev aldı, 13 sayı, 11 ribaunt, 3 asist ve 2 top çalmayla double - double yaptı. 

Potada bugün 

FIBA Bayanlar Avrupa Kupası 
Adana Yüreğir Serinevler Salonu 
19.30 Ceyhan B. - Vojvodina S.Karadağ 

Filede dün 

T.Telekom Avea - Dicle Ünv. 3 - 0 
TED Kolej - Şahinbey Bld. 0 - 3 

Filede bugün 

Ankara Selim Sırrı Tarcan Salonu 
12.00 SSK - Hatay Polisgücü 
17.30 Ziraat Ban. - Tokat B.Plevne 
İzmir Karşıyaka Spor Salonu 
14.00 G.Ü. Ana.Vol.İht. - DYO Karşıyaka 
Manavgat 100.Yıl Spor Salonu 
16.00 Manavgatspor - Bafraspor T. 

Avrupa mesaisi 

Selim Sırrı Tarcan Spor Salonu 
15.00 Halkbank - Raision Loimo Fin. 
Erkekler Top Teams Cup 
İstanbul H.Alagaş Spor Salonu 
16.00 V.G.Sigorta - T. Marichal İsp. 
Bayanlar Şampiyonlar Ligi 
20.30 Copra Piacenza - Erdemir 
İtalya - Erkekler Top Teams Cup 
20.30 F.Bergamo - Eczacıbaşı 
İtalya - Bayanlar Avrupa Şamp. Ligi 


</TEXT>
</DOC>
