<DOC>
<DOCNO> 373815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy13.html </URL>
<DATE> 2005/08/29/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Erdoğan Atatürk'ün yolunda ilerliyoruz 
</HEADLINE>
<TEXT>

     Başbakan Recep Tayyip Erdoğan, Türk milletinin hiçbir zaman esaret altında yaşamayı kabul etmediğini belirterek, "Bizler de bununla yetinmeyerek, Türkiye Cumhuriyeti’ni koruyup daha da yükseklere çıkarmak için, büyük önder Mustafa Kemal Atatürk’ün hedef gösterdiği çağdaş medeniyet yolunda ilerlemeye devam edeceğiz" dedi. 
     Liderler 30 Ağustos Zafer Bayramı nedeniyle kutlama mesajları yayımladılar. 
     
     ESARET ALTINDA YAŞAMADIK 
     Başbakan Erdoğan mesajında, 30 Ağustos’un bir zafer anıtı gibi yükseldiğini belirtirken, "Aziz Türk milleti her şart altında bağımsızlığına sahip çıkarak milli birlik ve egemenliğini korumayı başarmıştır" dedi. 
     Türk Milletinin hiçbir zaman esaret altında yaşamayı kabullenmediğini vurgulayan Erdoğan, "Ecdadımızdan aldığımız bu güç ve cesaret, geleceğe güvenle bakmamızı sağlayan en büyük gurur ve güven kaynağımızdır" dedi. Erdoğan şöyle devam etti 
     "Bizler de bununla yetinmeyerek, aziz şehit ve gazilerimizin bizlere emaneti olan, Türkiye Cumhuriyeti’ni koruyup daha da yükseklere çıkarmak için, büyük önder Mustafa Kemal Atatürk’ün hedef gösterdiği çağdaş medeniyet yolunda ilerlemeye devam edeceğiz." 
     
</TEXT>
</DOC>
