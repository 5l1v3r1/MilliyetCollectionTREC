<DOC>
<DOCNO> 378686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonsiy09.html </URL>
<DATE> 2005/09/15/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
AB’den en az yardımı Türkiye aldı 
</HEADLINE>
<TEXT>

     Ramazan ÇETİN DENİZLİ, DHA 

AVRUPA Birliği AB Genel Sekreterliği Ekonomiden Sorumlu Genel Sekreter Yardımcısı Tunay İnce, AB’den son altı yılda aday ve üye ülkeler arasında en az yardımı Türkiye’nin aldığını söyledi. 
     Batı Anadolu Sanayici ve İşadamları Dernekleri Federasyonu BASİFED tarafından Denizli'de düzenlenen AB yolunda Türk KOBİ'leri’ konulu seminer Pamukkale Üniversitesi Kongre ve Kültür Merkezi’nde yapıldı. 
     Seminere Denizli Valisi Gazi Şimşek, AB Genel Sekreterliği Genel Sekreter Yardımcısı Tunay İnce, Küçük ve Orta Ölçekli Sanayi Geliştirme ve Destekleme İdaresi Başkanlığı KOSGEB Bölge Müdürü Kemal Bildiş ve işadamları katıldı. 
     Seminerde konuşan AB Genel Sekreterliği Genel Sekreter Yardımcısı Tunay İnce, AB’nin Türkiye’ye 1963’ten beri çeşitli adlar altında mali destekte bulunduğunu belirterek bu desteğin 1980’de Türkiye’nin görüşmelerden çekildiğini açıklamasının ardından sekteye uğradığını söyledi. Görüşmelerin yeniden başlatılmasıyla mali desteğin de başladığını dile getiren İnce, sözlerini şöyle sürdürdü 
     Türkiye 1999’a kadar ekonomik ve sosyal durumun düzeltilmesi amacıyla destek alıyordu. 1999’dan sonra ise mali yardımlar, tam üyeliğe yönelik olarak harcamasına yöneliktir. Bunlar hibeler, düşük faizli kredi, topluluk programı ve uyuma yönelik projelerin finanse edilmesidir. Ancak yardımlar yeterli ölçüde olmamıştır. Son altı yılda aday ve üye ülkeler arasında en az yardımı Türkiye aldı. Söz konusu sürede, Türkiye ile aynı konumda bulunan Polonya 15.3, Romanya 5.1 ve Bulgaristan 2.3 milyar euro destek alırken Türkiye’ye verilen destek ise 1.7 milyar euro düzeyinde kaldı.'' KOSGEB Denizli Bölge Müdürü Kemal Bildiş, küçük ve orta büyüklükteki işletmelerin KOBİ Türkiye’deki çeşitli kurumlarda çok farklı tanımlamaları olduğunu söyledi. Bankaların KOBİ'leri 1 ile 250 işçi çalıştıran kurumlar olarak tanımlarken, DİE ve DPT’nin de birbirlerinde çok faklı tanımlar getirdiğini anlatan Bildiş, şu görüşleri dile getirdi 
     Biz ülke içinde, KOBİ’lerin tanımında bile sorun yaşıyoruz. AB giriş sürecinde en büyük sorunları KOBİ'ler yaşayacak. Ülkemizdeki 1 milyon 700 bin KOBİ’yi AB’deki işletmelerin standartlarına getirmemiz gerekir. Bunun için KOBİ’lerde stratejik yol haritası oluşturuyoruz. Amacımız her işletmenin haritasını belirleyip AB’ye giriş sürecinde uyumun kolaylaştırılmasıdır'' dedi. 
     
</TEXT>
</DOC>
