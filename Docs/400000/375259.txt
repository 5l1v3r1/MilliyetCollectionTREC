<DOC>
<DOCNO> 375259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/magazin/amag.html </URL>
<DATE> 2005/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve o gün geldi 
</HEADLINE>
<TEXT>


Aylardır beklenen Rock'n Coke Festivali bugün Hezarfen Havaalanı'nda başlıyor. Festivale katılan yaklaşık 50 bin kişi müziğe ve eğlenceye doyacak 

Aslı Onat 

HAZIRLIKLARI Hezarfen Havalanı'nda aylardır süren Rock'n Coke, bugün başlıyor. Rock kasabasına bugün ve yarın 50 bin kişinin gelmesi bekleniyor. Biletleri tamamen tükenen bugünkü programın ağır topları da The Cure ve Korn. 

BU yıl festivalde bazı değişikliklere gidildi. Rock'n Coke süresince konaklamak ve çadır kurmak isteyenler için kamp alanı kapasitesi 7 bin kişiye çıkarıldı, aynı anda 40 kişinin kullanabileceği duşlar yapıldı. İşte festivalle ilgili bilmeniz gereken her şey.. 

Festival alanına ulaşım 

3 - 4 Eylül'de İETT ve İDO İstanbul Deniz Otobüsleri , festival alanına 09.00 - 21.00 saatleri arasında sürekli yolcu taşıyacak. İETT hareket noktaları şöyle 
Avrupa yakasında Bakırköy Özgürlük Meydanı, Bakırköy İDO İskelesi, Taksim Meydanı otobüs durakları, Mecidiyeköy viyadük altı. 
Anadolu yakasında Kadıköy'deki Kumluk Durağı Bostancı dolmuşlarının sol tarafında, Beşiktaş vapur iskelesinin karşısında . 

NOTLAR 
Festival alanına gidiş için İETT otobüslerinde Avrupa'dan 3, Anadolu'dan 4 tam bilet atılacak.Saat 22.00'den 03.30'a kadar düzenli olarak özel servisler hizmet verecek.İDO, 2 gün boyunca Rock'n Coke biletini gösteren herkese Bostancı - Bakırköy ve Kadıköy - Bakırköy karşılıklı seferlerinde ücretsiz hizmet verecek. 

Rock'n Coke'ta bunlar yasak 

FESTİVAL alanına sokulması yasaklananlar şunlar Açık ve kapalı yiyecek -içecek, alkol içeren her türlü içecek ve sıvı kolonya, parfüm, vb... , tedavi kapsamında olduğu reçeteyle kanıtlanmadıkça kırmızı reçete kapsamında olan sakinleştiriciler, teskin ediciler ve tüm ilaçlar, yasadışı madde ve uyuşturucular, kamp ocağı ve tüp, her türlü yanıcı, parlayıcı ve patlayıcı madde, ateşli ruhsatlı bile olsa silah, çakı, bıçak ve her türlü delici ya da kesici, cam şişe ve malzeme, havai fişek, maytap vb, metal kutulu ya da cam şişeli pulvarizatörler, sprey deodorantlar, lazer kalem, anahtarlık, telsiz, radyo, müzik seti, her türlü ses kayıt cihazı, her tür profesyonel görüntü kayıt cihazı ve ışığı, her cins evcil hayvan rehber köpekler hariç . 

Yanınızda bunları mutlaka götürün 

KAMP alanı bileti, fotoğraflı kimlik belgesi nüfus k ğıdı, ehliyet, pasaport , çadır - uyku tulumu - mat - çadır için kilit örtü yalnızca kampçılar için , rahat ayakkabı ve yedeği, her türlü hava koşuluna uygun giysi ve yedekleri, kişisel hijyen ve temizlik malzemeleri, güneş kremi ve koruyucular, şapka, siperlik, güneş gözlüğü, küçük el feneri. 

Festivalde bugün 
Ana Sahne 
14.00 Rashit ve Atari Teenage Riot solisti Hanin Elias ortak performansı. 
15.15 Pamela 
16.40 Ceza 
18.00 The Tears 
19.20 Skin. 
20.40 Gecenin en sert konserini ABD'li topluluk Korn verecek. 
22.40 Yıllardır beklenen The Cure, Türkiye'de ilk konserini verecek. 

Burn Sahnesi 
12.00 Tamburada 
13.15 Kararg h 
14.15 Murat Beşer 
15.15 Angie Reed 
16.15 Style-ist 
17.15 Evil Nine 
18.30 Eden Batu 
19.45 Johnny Rock 
21.00 Tom Middleton 
23.00 Emre Tutan 
00.30 Ricardo Villalobos 
02.30 DJ Timo Maas 


</TEXT>
</DOC>
