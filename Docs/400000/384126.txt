<DOC>
<DOCNO> 384126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun14.html </URL>
<DATE> 2005/10/05/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
AB basınında bayram çabuk bitti 
</HEADLINE>
<TEXT>

     ANKA 

Türkiye’nin müzakerelere başlayacak olmasını büyük ölçüde olumlu karşılayan AB basını, bugün Türkiye’yi bekleyen sıkıntıları dile getirdi. 
     
     GUARDIAN "MUHALİFLERİN VETO KOZU HER ZAMAN SAKLI" 

     İngiliz Guardian gazetesi, Türkiye’nin üyeliğine karşı olanların 4 Ekim gününü sessiz geçirdiklerinin altını çizdi. 
     Gazete, bu duruma gerekçe olarak da "Türkiye’ye karşıtı ülkelerin veto hakkını istedikleri zaman kullanma haklarının bilincinde olduklarını" gösterdi. 
     Guardian gazetesi, Avusturya’nun, örneğin Türkiye’de yargı reformunun tartışılacağı bir oturumda sergileyeceği benzer bir muhalif tutumun, bu hafta Lüksemburg’ta yaşanan krizin tekrar yaşanmasına neden olabileceğini belirtti. 
     
     TIMES "AVUSTURYA VE RUM KESİMİ’NİN VETO SİLAHI VAR" 

     İngiliz Times gazetesi de müzakerelerde her bölümün kapanması sürecinde bütün AB ülkelerinin veto hakkı olduğuna dikkat çekti. Gazete, Avusturya ve Kıbrıs Rum Kesimi’nin bu veto silahını kullanabileveğini belirtti. 
     
     IHT "İKİ AB LİDERİ KIRMIZI BAYRAK ÇEKTİ" 

     International Heral Tribune gazetesi, iki AB ülkesinin Türkiye konusunda kırmızı bayrak çektiğini belirtti. Gazete, Avrupa Komisyonu Başkanı Jose Manuel Barroso’nun "Türkiye, Avrupa vatandaşlarının kalbini ve zihnin kazanmalı, çünkü Türkiye’nin üyeliğine karar verecek olan onlar" dediğin belirtti. 
     Gazete, Fransa Cumhurbaşkanı Jacques Chirac’ın da "Türkiye’nin AB’ye girebilmesi için büyük bir kültürel devrim geçermesi gerekir. Buru başarabilir mi Umuyorum ama emin değilim" sözlerini aktardı. 
     
     LİBERATİON 25’LER YENİ BİR FİYASKOYU ENGELLEMEK İSTEDİ 

     Fransız Liberation gazetesi ise, "25’lerin, kendi kamuoyunlarının görüşlerine ters ancak stratejik bir vizyon ve siyasi cesaret ortaya koyan bir kararını çok alkışlamak isterdik ancak bunu en kötü biçimde yaptılar. İnandıkları için değil, yeni bir fiyaskoyu engellemek için" değerlendirmesini yaptı. 
     
     LE FİGARO İNGİLTERE’NİN ZAFERİ 

     Diğer Fransız gazetesi Le Figaro ise, Türkiye’nin üyelik müzakerelerinin başlamasının AB Dönem Başkanı İngiltere’nin zaferi olduğunu belirtti. İngilizlerin "sert ancak her zaman şeffaf" bir yöntem uyguladıklarını, bunun bazı AB ülkelerinin tepkisine yol açtığını kaydeden gazete, İngiltere’nin Türkiye uğruna Uluslararası Mahkeme ile ilgili pozisyonundan vazgeçtiğini yazdı. 
     
     DIE PRESSE "ZAFER KAZANDIK" 

     Avusturya’da yayınlanan Die Presse gazetesi, Avusturya’nın "Hırvatistan’la müzakerele başlamayı sağlamasının" bir zafer olduğunu belirtti. Gazete, Hırvatistan’la müzekerelere başlanması için Uluslarararası Savaş Suçları Mahkemesi ile de işbirliği şartının hiç getirilmemesi gerektiğini savundu. 
     Avusturya’nın Hırvatistan’a en çok yatırımı olan ülke olduğuna dikkat çeken gazete, Avusturya’nın "Türkiye üzerinden girdiği savaşta mutlak bir zafer kazandığını" belirtti. 
     
     DIE TAGESZEITUNG "DÜRÜST OLMAK ÖNEMLİ DEĞİL" 

     Alman Die Tageszeitung, Avusturya’nın Hırvatistan politikalarına işaret ettiği yazısında bu durumun, Avrupa’da istediğini elde etmek için dürüst olmanın önemi olmadığını ancak pazarlık yapabilmenin yeterli olduğunu gösterdiğini ifade etti. 
     
     FRANKFURTER ALLGEMEINE ZEITUNG "İNGİLTERE DEL PONTE’Yİ ARAMIŞ 

     OLABİLİR" Alman Frankfurter Allgemeine Zeitung gazetesi de İngiltere’nin Uluslararası Savaş Suçları Mahkemesi başsavcısı Carla Del Ponte’yi fikrini değiştirmesini söyleyek üzere aramış olabileceğini belirtti. 
     

     
</TEXT>
</DOC>
