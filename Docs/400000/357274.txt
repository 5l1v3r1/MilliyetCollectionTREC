<DOC>
<DOCNO> 357274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sondun11.html </URL>
<DATE> 2005/07/01/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
AİHM türbandan sonra sakalı da reddetti 
</HEADLINE>
<TEXT>

     Avrupa İnsan Hakları Mahkemesi, Türkiye'de üniversitelerde türban yasağından sonra sakal yasağına da onay verdi. Mahkeme, derslere sakallı geldiği gerekçesiyle Kocaeli Üniversitesi'nden uzaklaştırılan Mahmut Tığ'ın başvurusunu reddetti. 
     Mahkeme, türban yasağına onay verdiği kararının aynı gerekçelerini, 'sakal yasağı' için de sıraladı ve üniversiteler tarafından uygulanan sakal yasağının bireyin ifade, düşünce, inanç, vicdan ve eğitim özgürlüklerinin ihlali anlamına gelmediğini vurguladı. 
     
     'Özgürlüğü ihlal etmiyor' 
     Kocaeli Üniversitesi öğrencisi Mahmut Tığ'a verilen cevapta, sakal yasağıyla din ve vicdan özgürlüğünün ihlal edilmediği, bu konuda herhangi bir görüş belirtmesinin engellenmediği belirtildi. 
     
     İlk olarak türban reddedildi 
     Avrupa İnsan Hakları Mahkemesi, geçen yıl da 'türban davası' olarak anılan Leyla Şahin'in başvurusunu aynı gerekçelerle reddetmişti. 
     
</TEXT>
</DOC>
