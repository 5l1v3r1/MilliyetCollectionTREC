<DOC>
<DOCNO> 398870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/yazar/cemal.html </URL>
<DATE> 2005/11/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kuzey Irak'ta Kürt gerçeği 
</HEADLINE>
<TEXT>


Malum, Türkiye'nin fena halde belalı bir coğrafyası var. Ve bu coğrafyada yaşanan her şey bizi doğrudan ilgilendiriyor. 
Alın Irak'ı. 
Bu ülkeye istikrar gelecek mi Yoksa, kaosun sonu bölünmek mi Bölünürse, Kuzey Irak'ta ilan edilecek bağımsız Kürt devleti, Türkiye'yi nasıl etkileyecek 
Hep gündemde olan sorular. 
Devletin, hükümetin doruklarında bu sorulara sürekli zaman ayrılması şaşırtıcı değil. Çünkü yalnız Irak'ta yaşamıyor Kürtler. Bizim Kürtlerimiz de var, Türkiye Cumhuriyeti'nin vatandaşları olan... 
Irak Kürtleri nasıl Türkiye'yi yakından izliyorlarsa, bizim Kürtlerimiz de Kuzey Irak'ta olan biteni çok yakın markajda tutuyorlar. Hatta Güneydoğu'dan Kürt gençleri gidip oralardaki üniversitelerde okuyorlar. Kürt işdamları, Kuzey Irak'ta iş yapıyorlar. 
Türk devleti tedirgin 
Öteden beri öyle. 
Ya örnek olursa tedirginliği bu. 
Ya Irak'ta kurulacak bir federasyon bize örnek olursa .. Ya Kuzey Irak'taki bağımsız bir Kürt devleti bize örnek olursa ... 
Hiç bitmedi bu tedirginlik. 
Bugün de sürüyor. 
Ama bu tedirginliğe rağmen hayat da devam ediyor. Kuzey Irak'ta 1992'den itibaren bir Kürt devletinin çekirdeği zaten atılmış durumda. Türk devletinin burnunun dibinde ve bir ölçüde Ankara'nın kontrolünde işledi bu devletleşme süreci... 
Bugün sıra 'federasyon'da 
Yarın 'bağımsız devlet'e gider mi 
Bu ihtimal de yok değil. Ama şimdi yazımızın konusuna, federasyona devam edelim. 
Yeni Irak anayasasına göre bu federasyon son derece gevşek bir yapı. 
Bir konfederasyon. 
Kürtlerin 1992'den beri yaptıkları gibi yine kendi kendilerini yönetecekleri anlaşılıyor. İç işlerine bundan böyle Bağdat'ın çok fazla karışamayacağı bir federal düzen kuruluyor Irak'ta... 
Şu anda federal Irak devletinin başında bir Kürt lider, Celal Talabani cumhurbaşkanı olarak oturuyor. 
Öteki Kürt lider Barzani de, anayasaya göre, Kürdistan Bölge Yönetimi Başkanı sıfatını taşıyor, dünyayı bu sıfatla dolaşıyor. Washington'da, Londra'da, Berlin'de, Vatikan'da Başkan diye en üst düzeyde ağırlanmış durumda. 
Talabani'yle Barzani yarın Türkiye'ye de gelmek isteyebilirler. Ankara'nın kapısı çalınınca ne yapacaksınız H l aşiret reisi muamelesi mi 
Sanmıyorum. Hayatın gerçekleri var. 
Kendini gelip eninde sonunda dayatıyor bu gerçekler. Görmezlikten gelemiyorsunuz. 
Nitekim, Genelkurmay Başkanı Orgeneral Özkök'ün Çankaya Köşkü'ndeki Cumhuriyet Bayramı resepsiyonunda gazetecilere söylediği şu sözler bu gerçeğin Ankara'da görüldüğüne işaret ediyor 
"Barzani bir aşiret lideriydi. Biz öyle görüyorduk. Ama durum değişti. Bu değişikliği kabul etmemiz gerekiyor. Talabani'yi de öyle görüyorduk. Şimdi Irak Cumhurbaşkanı Talabani. Yarın Irak Cumhurbaşkanı olarak Türkiye'yi ziyaret etmek isteyecek. O gün nasıl davranacağız Irak'ı tanıyorsak, bu değişen koşullara göre hareket edeceğiz." 31 Ekim 05 tarihli Radikal'de Murat Yetkin'in köşesinden, s. 8 
Gerçek böyle. 
Gözünüzü kapatamazsınız. 
Peki ya Irak Kürtleri .. 
Onlar Türkiye gerçeğine gözlerini kapatabilirler mi Hayır. Irak Kürtleri bin yıldır biliyorlar bu gerçeği. Amerikan desteği ve Irak'taki Amerikan varlığı da olsa, yarın bu destek ve varlık devam etse de, Türkiye'yle iyi geçinmenin kendi çıkarlarına uygun düştüğünü gayet iyi biliyor Iraklı Kürt liderler... 
Bir başka deyişle 
İki taraf birbirine mahk m 
Yeni gerçeklerin ışığında, Türkiye artık askerini Kuzey Irak'a kolay kolay süremez. Irak Kürtleri böyle bir harek ta kesin karşıdır. Amerika'sı da, Avrupa'sı da farklı davranmaz, karşı çıkar. 
Artık 1990'lar geçmişte kaldı. 
Şu da unutulmasın 
Kuzey Irak'a girmeye kalkışmak, Türkiye'nin çıkarlarını da olumsuz etkiler. Irak Kürtleriyle, Amerika'yla, Avrupa'yla karşı karşıya gelmek herhalde Türkiye için iyi bir şey değildir. 
Irak Kürtleriyle bozuşmak ya da çatışmak, hiç kuşkunuz olmasın, Türkiye'nin kendi Kürtlerinin de 'vücut kimyası'nı bozar. 
Sorunlar iç içe Çetrefil, karmaşık. 
Birbirinden ayırmak kolay değil. 
Bu nedenle, önce çok boyutlu bir oyun planı kurmak şart, sonra da bu oyunu kuyumcu titizliği ile oynamak gerekiyor. 
Geçmişin o sığ ezberleri ve yalınkat klişeleriyle yola çıkmaya kalkışırsanız, Kürt sorunu diye bir sorunun varlığını görmezlikten gelirseniz, hele bir de yanılır, ömürleri masa başında geçmiş, bir Diyarbakır'ın, bir Şırnak'ın, bir Hakk ri'nin, bir Erbil'in, bir Süleymaniye'nin gerçeklerinden bihaber çok bilmişlere kulak verirseniz, yandınız demektir. 
Ama Ankara'nın da hayal kurduğunu sanmıyorum. Genelkurmay Başkanı Orgeneral Özkök'ün Cumhuriyet Bayramı resepsiyonundaki sözleri bunu gösteriyor. 
Yarın da bu konuya devam... 
Tabii PKK'dan da söz ederek... 



</TEXT>
</DOC>
