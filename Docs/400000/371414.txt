<DOC>
<DOCNO> 371414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/yazar/pulur.html </URL>
<DATE> 2005/08/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Terörle bir yere varılamaz"mış 
</HEADLINE>
<TEXT>


BAŞTA, İmralı'da, -şimdilik mukim- Abdullah Öcalan ve tüm PKK yandaşları bugünlerde kim bilir nasıl kıs kıs gülüyorlardır. 
Niye 
"Nasıl aldattık, nasıl kandırdık, nasıl yutturduk " diye... 
Haklılar 
"Biz Türkiye'nin partisiyiz " deyip kendilerine gönüllü avukat tutan DEHAP, İmralı mahk muna bağlılık bildirince, bu işin önde gelenlerinden Orhan Doğan da, Türkiye Cumhuriyeti ile Öcalan'ın masaya oturması gerektiğini söyleyince, bazılarında bir şaşkınlık... 

ONLAR şaşıradursun, bizim şaşırdığımız filan yok, açın Milliyet koleksiyonunu, yazdığımız yazılar ak k ğıt üzerinde kara harflerle duruyor, buz üzerine yazı yazmıyoruz, sırtını Avrupa'ya dayamış olanların işi nereye kadar vardıracaklarını kaç kere yazmışız, tarih versek, bu köşe dolar. 

NE demiş Orhan Doğan, İspanya'daki ETA, İngiltere'deki IRA örneklerini vererek 
"Gün gelecek bir süreç yani Türkiye ile PKK'nın masaya oturması Türkiye'de de başlayacak... Zamanı geldiğinde Öcalan'ın serbest bırakılacağı biliniyor. Zamanı geldiğinde muhtemelen serbest kalacak. Türk toplumunun da buna duygusal olarak hazırlanması gerekiyor." 
Ümit Zileli de yazısına şu başlığı koymuş 
"Hazır olun ey halkım " 
Neye hazır olacak 
Uzun lafa gerek yok, Sevr'e... 
"Kürt sorunu benim de sorunumdur " diyen Başbakan ve yardakçıları buna hazırlar mı 

GEÇENLERDE de yazdık, bugün de yazacağız, yarın da yazacağız, bizi kimse "Terörle bir yere varılamaz " lafıyla kandıramaz, tıpkı "Akan kan yerde kalmaz " palavrası gibi... 
Terörle nerelere varıldığını görüyorsunuz, "akan kanın yerde kaldığı" da ink r edilebilir mi 

TERÖRLE Mücadele yasası değiştirilecekmiş, cezalar ağırlaştırılacakmış, İngilizlerin aldığı önlemler bizde de uygulanacakmış... 
Mesela... 
- Kişinin belirli bölgeye giriş çıkışları yasaklanmalıymış... 
- Kimlik belgelerine geçici olarak el konulabilmeliymiş... 
- Kişinin gözaltına alındığı, yakınlarına 12 saat sonra bildirilmeliymiş... 
- Örgütün amblem ve işaretlerini, afiş, pankartlarını taşıyanlara, 5 yıla kadar hapis cezası verilmeliymiş... 
- Olağanüstü Hal Yasası'ndaki yetkiler, Terörle Mücadele Yasası'na konulmalıymış... 

ALLAH aşkına siz bunların yapılabileceğine inanıyor musunuz 
Ama İngiltere yapıyor... 
Orası İngiltere, Avrupa kapılarında kebapçı kedisi gibi dolanıp duran Türkiye değil... 
Peki, bunlar niye görüşülüyor, niye konuşuluyor, Antalya'da niye kampa giriliyor 
Genelkurmay Başkanı, geçenlerde "kısıtlanmış yetkilerimizle terörle mücadele ediyoruz " dedi ya 
Dostlar alışverişte görsün 

DÜZELTME 2- "Barik " kelimesine takıldık kaldık üst üste hata yapıyoruz, önce "güneş" dedik, sonra "kıvılcım" diye düzelttik. Sayın Cahit Kayra "barik "nın anlamının on sözlükte de "şimşek" olduğunu, kaynakları açıklayarak belirtti, "barik "nın Türkçesi de "berk"... Sanırız, bu konuda düzeltecek başka bir hata yapmayız. H. P. 



</TEXT>
</DOC>
