<DOC>
<DOCNO> 399036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonspo28.html </URL>
<DATE> 2005/11/29/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Emre Belözoğlu, Hasan Şaş ve Tuncay Şanlı Adidas kampanyasında 
</HEADLINE>
<TEXT>

     Adidas'ın, dünyaca ünlü 25'in üzerinde futbolcuya yer verdiği yeni kampanyası '' 10''da, Türkiye'den de 3 oyuncu bulunuyor. 
     Aralarında Beckham, Ballack, Raul, Kaka, Nesta, Riquelme ve Zidane'ın da bulunduğu ünlü oyuncuların katıldığı kampanyada, Türk futbolcular Emre Belözoğlu, Hasan Şaş ve Tuncay Şanlı da yer alıyor. 
     Oyuncuları ve oynadıkları takımları içeren '' 10'' kampanyası, bireyin grup, grubun da birey için önemini ele alıyor ve takım ruhu olmadan ''Hiçbir şey imkansız değildir'' düşüncesinin kanıtlanamayacağını anlatıyor. 
     Futbolcuların siyah-beyaz çekilmiş fotoğraflarını bir araya getiren kampanyada, Emre, Hasan ve Tuncay'ın fotoğraflarının çekimi, fotoğraf sanatçısı Hasan Hüseyin tarafından yapıldı. 
     Görüntüleri çeşitli alanlarda yerini almaya başlayan kampanya, adidas'ın tüm dünyada reklam kampanyalarına imza atan ''Independent 180 Amsterdam'' reklam ajansı tarafından gerçekleştirildi. 
     
</TEXT>
</DOC>
