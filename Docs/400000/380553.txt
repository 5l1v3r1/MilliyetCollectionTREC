<DOC>
<DOCNO> 380553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko17.html </URL>
<DATE> 2005/09/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Sony, 10 bin çalışanını işten çıkarıyor 
</HEADLINE>
<TEXT>

     Japon teknoloji devi Sony, ''yeniden yapılanma'' planı çerçevesinde 10 bin çalışanıyla yolunu ayıracak. 
     Sony yetkilileri, 210 milyar dolara mal olması planlanan ''Dönüşüm 60'' adını verdikleri yeniden yapılanma planı çerçevesinde, ilk olarak küresel işgücünün yüzde 7'sini oluşturan 10 bin çalışanın işten çıkarılacağını bildirdiler. 
     Şirket ayrıca 1 milyar dolarlık menkul ve gayrimenkul kıymet satacak. 
     Şirket, 3 yıllık bir süreyi kapsayacak yeniden yapılanma planıyla 330 milyar yen kazanç sağlamaya çalışırken, bu süreçte çalışan sayısını da 20 bine indirmeye çalışacak. 
     Müzik, film ve finans sektöründe ağırlığı olan Sony'nin yeniden yapılanma planını daha çok grubun gelirlerinin üçte ikisini sağlayan elektronik bölümünde yoğunlaştıracağı ifade ediliyor. 
     Trinitron televizyon ve walkman'in yaratıcısı Sony, yeniden yapılanmayla özellikle düz ekran televizyon LSD ve iPod piyasasını elinde bulunduran rakibi Matsushita'yı yakalamayı amaçlıyor. 
     Sony'nin, talebin sürekli azaldığı ve gelirlerin düştüğü ''katot ışın tüplü'' televizyon ve CD walkman piyasasında yüksek bir pazar payı bulunuyor. 
     
</TEXT>
</DOC>
