<DOC>
<DOCNO> 373598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonspo15.html </URL>
<DATE> 2005/08/28/ </DATE>
<TIME> 23.40 </TIME>
<AUTHOR>  </AUTHOR>
<HEADLINE>
4. hafta maçları sonunda Galatasaray liderliğini sürdürdü 
</HEADLINE>
<TEXT>

     Turkcell Süper Ligi'nde 4. hafta maçları sonunda Galatasaray, liderliğini sürdürdü. 
     22 gol atılan ligin bu haftasında, haftaya lider olarak giren Galatasaray, zorlu Gaziantepspor deplasmanında beraberliği son dakika golüyle kurtarıp 2-2'lik beraberlikle 1 puanla yetinirken, puanını 10'a çıkardı. Böylece ligde puan kayıpsız takım da kalmadı. 
     Galatasaray'ın yanı sıra ligde şampiyonluk mücadelesi veren takımlardan Beşiktaş, kendi sahasında Diyarbakırspor karşısında, Trabzonspor da deplasmanda Malatyaspor önünde beraberliği son dakikada buldukları gollerle kurtardılar. 
     Geçen sezonun şampiyonu Fenerbahçe de evinde Samsunspor'u 5-2'lik farklı skorla geçerek 2. galibiyetini alırken, gollerinden 2'sini son 2 dakikada kaydetti. Sarı-lacivertliler, böylece 8 puana yükseldi. 
     1 maçı deplasman, 4 maçı da ev sahibi takımların kazandığı 4. haftada 4 maç da beraberlikle bitti. 
     Gol krallığı yarışmasında, bu hafta 1 gol daha atan Galatasaraylı Ümit Karan, 5 golle ilk sırada bulunuyor. 
     Ligde 4. hafta maçlarında alınan sonuçlar, 5. haftanın maç programı ve puan durumu şöyle 
     Gaziantepspor-Galatasaray............................. 2 - 2 
     Konyaspor-Denizlispor................................. 1 - 0 
     Sivasspor-Vestel Manisaspor........................... 1 - 0 
     Ankaraspor-Çaykur Rizespor............................ 0 - 0 
     Fenerbahçe-Samsunspor................................. 5 - 2 
     Beşiktaş-Diyarbakırspor............................... 1 - 1 
     Ankaragücü-Kayseri Erciyesspor........................ 1 - 2 
     Kayserispor-Gençlerbirliği............................ 2 - 0 
     Malatyaspor-Trabzonspor............................... 1 - 1 
     
</TEXT>
</DOC>
