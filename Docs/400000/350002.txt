<DOC>
<DOCNO> 350002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/soneko45.html </URL>
<DATE> 2005/06/08/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
İspanyol - Arjantin ortaklığı Repsol, Tüpraş ile ilgilendiğini açıkladı 
</HEADLINE>
<TEXT>

     Şenhan Bolelli AA 

İspanyol-Arjantin ortaklığındaki petrol şirketi Repsol YPF, Tüpraş'ın özelleştirilmesiyle ilgilendiği açıkladı. 
     İspanyol haber ajansı EFE'de Repsol YPF yetkililerine dayanılarak verilen haberde, Repsol'un Türk Hükümeti'ne başvurarak Tüpraş'ın özelleştirilmesiyle ilgili ayrıntılı bilgi istedikleri kaydedildi. 
     Repsol yetkilileri, Tüpraş ile ilgili kendilerinin almış olduğu herhangi bir karar bulunmadığını, teknikerlerin henüz bilgi değerlendirmesine başlamadığını ifade etti. 
     Tüpraş ile şimdilik dünyanın dört bir yanından 12 şirketin ilgilendiği bildirildi. 
     2005-2009 strateji planını geçtiğimiz hafta açıklayan Repsol, Kuzey Afrika, Karayip, Orta Doğu, Arjantin, Brezilya ve Bolivya'ya yatırımlarını artıracağını belirtmişti. 

     
</TEXT>
</DOC>
