<DOC>
<DOCNO> 387809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/guncel/gun04.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cami yapmak için kiliseyi yıktılar 
</HEADLINE>
<TEXT>


Tarihi mek n olarak tescillenerek korumaya alınan kilisenin yerindeki inşaat, ihbar üzerine mühürlendi 

NAMIK DURUKAN Ankara 

DİYARBAKIR'ın Kulp ilçesine bağlı Argün köyünde korumaya alınan Ermenilerden kalma kilise, cami inşa etmek amacıyla yıkıldı. Şik yet üzerine cami yapımı durduruldu. 
Cumhuriyet öncesi Ermeniler tarafından kullanılan 100 haneli Argün köyündeki tarihi kilisenin taşları önce ev yapımında kullanılmak için söküldü. Kullanılamaz duruma getirildikten sonra kaderine terk edilen kilise ve yanı başındaki Ermeni mezarlığı, tarihi mek n olarak tescillenerek Kültür ve Tabiat Varlıklarını Koruma Kurulu'nca korumaya alındı. 
Aynı köyde oturan müteahhit Kerem Emre, kilise üzerine 2 katlı cami yapmak için köylülerin onayını alarak izinsiz inşaat çalışması başlattı. Emre, iş makineleri ile kilise ve Ermeni mezarlığının bir bölümünü yıkarak caminin temelini attı. Kilisenin taşları da cami temelinde kullanıldı. 

Geciken müdahale 
İnşaatına 10 Mayıs'ta başlanan 2 katlı caminin durdurulması için Kulp Kaymakamlığı ile Diyarbakır Müze Müdürlüğü'ne vatandaşlarca yapılan başvuru geç de olsa yetkilileri harekete geçirdi. İnceleme sonucunda inşaatın durdurulmasına karar verildi. 
Argün Köyü Muhtarı Sadık Turan, müteahhit Emre'nin kilise üzerine cami yapılması için cemaatler tarafından kendisine 150 milyar lira para verildiğini belirterek, sevap olsun diye kendisine yardım edilmesini istediğini söyledi. Müteahhit tarafından Ermenilikle suçlandığını da ileri süren Sadık Turan, şunları söyledi 
"Ben kilise üzerine cami yapılmasını engellemeye çalıştım. Cami için başka yer gösterdim. 'Zaten köyümüzde 2 cami var' deyip kabul etmedim. Bu kez köylüleri örgütleyip evime getirdi. 'Sen cami yapılmasını istemiyorsun, Ermeni misin ' diyerek baskı kurdular. Dayanamadım." 


</TEXT>
</DOC>
