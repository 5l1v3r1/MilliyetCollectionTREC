<DOC>
<DOCNO> 376072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/soneko34.html </URL>
<DATE> 2005/09/06/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Unakıtan Her bakanlıktan KDV indirim talebi gelir, hesap yapmak lazım 
</HEADLINE>
<TEXT>

     Maliye Bakanı Kemal Unakıtan, eğitim ve sağlık başta olmak üzere, çeşitli alanlarda katma değer vergisinde kdv indirim istendiğini, ancak bu konuda hesabın iyi yapılması gerektiğini söyledi. 
     Unakıtan, Türkiye'yi ziyaret etmekte olan Yemen Sanayi ve Ticaret Bakanı Dr. Khaled Rajeh Sheikh ile makamında bir süre görüştü. 
     Bakan Unakıtan, görüşme sırasında, gazetecilerin Milli Eğitim Bakanı Hüseyin Çelik'in eğitimde KDV indirimi talebine ilişkin soruları üzerine, sağlıkta, eğitim giderlerinde ve bazı gıda maddelerinde daha önce KDV indirimine gittiklerini hatırlattı. 
     Unakıtan, ''imkan olursa daha yapacağız ama imkanlara bakıyoruz, hesabı iyi yapmamız lazım'' dedi. 
     Bu konunun dünkü Bakanlar Kurulu'nda ele alınmadığını belirten Maliye Bakanı, KDV indirimi konusunda her zaman talep geldiğine dikkat çekerek, ''Her Bakanlıktan gelir, Sağlık bakanından gelir, Milli Eğitim bakanından gelir, ama hesaplar burada yapılır'' açıklamasında bulundu. 
     
</TEXT>
</DOC>
