<DOC>
<DOCNO> 389884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo29.html </URL>
<DATE> 2005/10/26/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Türkiye-İsviçre maçlarının hakemleri belli oldu... 
</HEADLINE>
<TEXT>

     A Milli Futbol Takımı'nın, 2006 Dünya Kupası'na katılabilmek için İsviçre ile yapacağı play-off baraj maçlarını yönetecek hakemler açıklandı. 
     FIFA tarafından yapılan açıklamaya göre,12 Kasım'da İsviçre'de oynanacak karşılaşmayı Slovakya Futbol Federasyonu'ndan Lubos Michel yönetecek. Michel'in yardımcılıklarını Martin Balko ve Marian Ruzbarsky yaparken, karşılaşmanın 4. hakemi Richard Havrilla olacak. Bu maçta Sandor Puhl hakem gözlemcisi, Mart Tarmak temsilci, Wolfgang da güvenlik sorumlusu olarak görev yapacak. 
     İki ülkenin milli takımları arasında 16 Kasım'da İstanbul'da, FB Şükrü Sarcoğlu Stadı'nda oynanacak rövanş maçının hakemi ise İspanyol Luis Medina Cantalejo. Victoriano Giraldez Carrasco ve Pedro Medina Hernandez'in yardımcı hakemlikleri yapacağı karşılaşmanın 4. hakemi Alberdo Undiano Mallenco olacak. Bu karşılaşmada hakem gözlemcisi olarak Mario Van Der Ende, temsilci olarak Michal Listkiewicz ve güvenlik sorumlusu olarak da Alan Hutchings atandı. 

     
</TEXT>
</DOC>
