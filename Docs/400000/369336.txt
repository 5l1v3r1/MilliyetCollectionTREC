<DOC>
<DOCNO> 369336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur07.html </URL>
<DATE> 2005/08/12/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Hatalı sollama 3 can aldı 
</HEADLINE>
<TEXT>

     
     Yavuz KUŞDEMİR UŞAK, DHA 

     
UŞAK Merkeze bağlı Güre Beldesi yakınlarında hatalı sollama yapan otomobil, et dağıtım kamyonu ile çarpıştı. Kazada, metal yığınına dönen otomobilde bulunan üç kişi öldü, bir kişi yaralandı. 
     Kaza, bu sabah saat 08.00 sıralarında, Uşak-İzmir karayolunun üç şeritli olduğu 20'nci kilometresinde meydana geldi. İzmir'den Uşak yönüne giden Hayrettin Başak 48 yönetimindeki 64 KN 842 plakalı otomobil, hatalı sollama sonucu gidiş yönünde en sol şeride geçince, karşı yöndan gelen Ansari Çelik 34 yönetimindeki et yüklü 21 FA 001 plakalı kamyonla kafa kafaya çarpıştı. Çarpışmanın şiddeti ile hurdaya dönen otomobil savrularak yolun sağ tarafındaki bariyerlere çarparak dururken, et dağıtım kamyonu da şarampole yan yattı. Kazada otomobil sürücüsü Hayrettin Başak ile otomobilde bulunanlardan Saize Çetin olay yerinde, Atike Başak ise kaldırıldığı Uşak Devlet Hastanesi'nde yaşamını yitirdi. Ağır yaralanan otomobil yolcularından Mustafa Aray 57 ise Uşak Devlet Hastanesi'ndeki ilk müdahalenin ardından İzmir'e sevk edildi. Kazadan yara almadan kurtulan kamyon sürücüsü Ansari Çelik jandarma tarafından gözaltına alındı. Savcılık kazayla ilgili soruşturma başlattı. 
     
</TEXT>
</DOC>
