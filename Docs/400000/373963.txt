<DOC>
<DOCNO> 373963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/ekonomi/eko10.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu, Trakya'da gaz arayan Amity Oil'i alıyor 
</HEADLINE>
<TEXT>


EKONOMİ SERVİSİ 

Zorlu Grubu şirketlerinden Zorlu Petrogas Petrol, Gaz ve Petrokimya Ürünleri Sanayi, Avustralya borsasında işlem gören Antares Energy Limited'in yüzde 100'üne sahip olduğu Amity Oil'i 40.4 milyon dolara satınalınması konusunda hisse alım anlaşması imzalandı. 
Amity Oil, Türkiye Petrolleri Anonim Ortaklığı TPAO ile ortak olarak gerçekleştirilen Trakya bölgesinde doğalgaz ve petrol arama çalışmalarının devam ediyor. Sözkonusu hisse alım anlaşmasının tamamlanma süresinin 9 Eylül olarak hedeflendi. Şirketin alınmasından sonra 24 ay içinde Antares 
firmasıyla birlikte belirlenen 8 adet doğalgaz kuyusu Zorlu Petrogas tarafından kazılacak, kuyuların tümünden ticari olarak doğalgaz bulunması durumunda ek olarak 4 milyon 440 bin dolar Antares'e 2 yıl içinde ödenecek. Amity Oil'in ilk dört aydaki satış gelirleri 6 milyon dolar, net karı ise 2 milyon dolar olarak gerçekleşti. Şirketin ilk dört aylık gaz üretimi ve satışı ise yaklaşık 60 milyon metreküp düzeyinde oluştu. 


</TEXT>
</DOC>
