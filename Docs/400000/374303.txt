<DOC>
<DOCNO> 374303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/yazar/gureli.html </URL>
<DATE> 2005/08/31/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ha gayret Şanlıurfalı kızlar 
</HEADLINE>
<TEXT>


Biliyor olsanız da bazı gerçekleri bir kez daha anımsa t makta yarar var. Önce bir not Beyin gelişiminin önemli bir bölümü 3'te 2'si 7 yaşından önce oluşur ve bu dönemde öğrenme çok hızlı gerçekleşir. Zek ve davranışı belirleyen beyin gelişimi, çevresel şartlardan etkilenir. Optimal en elverişli beslenme ile uyarı ve bakıma bağlı olarak, daha hızlı bir gelişim sağlanabilir. Çocuğun bu yaşlarda çevresinden aldığı uyarılar ve destek, tüm hayatını etkiler. "AÇEV'le Tanışın" kitabından. 
Biz, hayli geç olmakla birlikte, AÇEV ile geçen hafta Şanlıurfa'da tanıştık. Artık, bizim Milliyet'in "Baba Beni Okula Gönder" kampanyasının önemini biliyorsunuz. 
Bu kampanya çerçevesinde, AÇEV Anne Çocuk Eğitim Vakfı tarafından geçen hafta 5 ilde İstanbul, Diyarbakır, Şanlıurfa, Mardin, Van anne babalara yönelik "Çocuğum ve Ben" seminerleri düzenlendi. 
Bizim katıldığımız Şanlıurfa seminerindeki izlenimlerimiz odur ki, tek bir çocuğu dahi okula gönderebilmek için yapılacak her hizmet sevaptır, yurtseverliktir. 
AÇEV, 12 yıldır öncelikle anne-çocuk eğitimi ve 0-6 yaş grubu eğitimi konularında önemli işler yapan bir gönüllü kuruluş. 
Baştaki alıntıda belirtildiği gibi, 0-6 yaş arası çocuğun eğitimi elbet büyük önem taşıyor. Ama... 
Yalnız Şanlıurfa'da değil, çeşitli vesilerle pek çok ilde, ilçede, köyde gözlemlediğimize göre çocukları, hele kız çocukları ilköğretim okullarına gönder ebil mek, bizce uzun vadede 0-6 yaş grubu eğitiminden daha çok yaşamsal önem taşıyor. 
Çocuğunu ilköğretime gönderme bilincine erişmemiş ailenin 0-6 yaş grubu eğitimini benimsemesi kolay görünmüyor. Belki paradoks gibi gelecek ama, bir başka deyişle söylersek ilköğretim, okul öncesi 0-6 yaş arası eğitimin altyapısını oluşturur. Aile, ilköğretimi özümseyip benimsedikten sonra, 0-6 yaş grubu eğitimi düşünebilir. 
Sonuçta, Şanlıurfa'da heyecan dolu yurtsever insanları 8 yıllık genç bir idareci, Vali Yardımcısı Cevdet Ertürkmen'i, Milli Eğitim Müdürü Mehmet Küçük'ü ve AÇEV gönüllülerini tanımakla umut tazeledik. 
Şanlıurfa'da, geçen ders yılında ilköğretime 40 bin öğrenci kaydedilmişken bu yıl yüzde 21'lik artışla 49 bin çocuğun okullu olduğunu, bu artışın yüzde 30'unun kızlardan kaynaklandığını öğrenerek ferahlık duyduk. 
Ha gayret Şanlıurfalı kızlar 

Bir şiir Dizelerimiz Karabüklü işçi şair İbrahim Yıldız'ın "kırmızı güller açtı denizde" kitabından 
"oturup ağlasam saçların kımıldar mı kulaklarında sesim dalga dalga denizler gibi ağzın sımsıcak mı dudakların ıpıslak aç mı" 



</TEXT>
</DOC>
