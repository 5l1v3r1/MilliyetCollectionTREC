<DOC>
<DOCNO> 395803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy23.html </URL>
<DATE> 2005/11/17/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
CHP'li Kart'tan Erdoğan'a AİHM Başkanı'nı aradınız mı 
</HEADLINE>
<TEXT>

     CHP Konya Milletvekili Atilla Kart, Başbakan Recep Tayyip Erdoğan’a, türban konusunda verdiği karardan sonra Avrupa İnsan Hakları Mahkemesi AİHM Başkanı’nı arayıp aramadığını sordu. 
     Kart, Başbakan Erdoğan’ın cevaplandırması istemiyle TBMM Başkanlığı’na sunduğu soru önergesinde, Erdoğan’ın, AİHM kararına gösterdiği tepki ve ulemalarla ilgili sözleriyle ilgili olarak şunları kaydetti 
     "Sayın Başbakan, bu söylemiyle, bu söylemini doğrulayan konuşmalarıyla ve Başbakanlık Müsteşarı’nın bu yöndeki söylem ve icraatlarıyla, kamu yönetimi yapılanmasında dini esas ve kuralları esas almaya yönelik bir yapılanmayı amaçladığını ve uygulamaya soktuğunu, bir anlamda samimi bir şekilde ikrar ve ifade etmiştir." Kart, Erdoğan’a şu soruları yöneltti 
     "Devletin temel niteliklerini değiştirmeye yönelik böyle bir anlayışı, Anayasa’ya yemin etmiş Türkiye Cumhuriyeti Başbakanı olarak, bundan böyle de sürdürecek misiniz Anayasal ve toplumsal bir krize yol açtığınızın böyle bir sürecin yaratabileceği vahim gelişmelerin farkında değil misiniz 
     Bu karardan sonra AİHM Başkanı’nı aradığınız yolundaki gazete haberleri doğru mudur aradıysanız ne konuştunuz Böyle bir girişim, yargıya müdahale anlamına gelmez mi " 
     
     ZORUNLU DİN EĞİTİMİ 
     CHP İstanbul Milletvekili Hasan Aydın da Erdoğan’a, din ve vicdan özgürlüğüyle ilgili açıklamalarını hatırlatarak, "Bu yaklaşımınızla baktığımızda, zorunlu din dersi uygulamasının bütün tepkilere rağmen kaldırılmaması, din ve vicdan özgürlüğüne ters değil midir " diye sordu. 
     Aydın, Erdoğan’a, ayrıca şu soruları yöneltti 
     " Ülkemizde 8 yıldır din ve vicdan özgürlüğü yok diyorsunuz. 
     Peki bu ülkede kaç senedir din ve vicdan özgürlüğü göz önüne alınarak zorunlu din eğitimi veriliyor Danimarka’da, ’AİHM’in kararının bağlayıcı olmadığını, bu konuda söz söyleme hakkının din ulemasında olduğunu’ beyan ettiniz. Laik Türkiye Cumhuriyeti’nde, söz sahibi ve yetkili olan böyle bir ulema sınıfı var mıdır 
     Laik bir ülkenin başbakanı olarak, hangi ulema sınıfından eğitim aldınız 
     
     "SUÇ İŞLEMİŞ OLMUYOR MUSUNUZ " 
     CHP Antalya Milletvekili Osman Kaptan da Erdoğan’a, AİHM’in kararına ilişkin değerlendirmesiyle ilgili olarak, "Bu sözleriniz AİHM kararlarını tanımadığınız anlamına mı geliyor Tanımıyorsanız, anayasamızın 2, 4, 24 ve 90. maddelerine karşı gelerek suç işlemiş olmuyor musunuz " diye sordu. 
     
</TEXT>
</DOC>
