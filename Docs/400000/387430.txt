<DOC>
<DOCNO> 387430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur28.html </URL>
<DATE> 2005/10/17/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Işıkara Aynı yerde üst üste deprem olması ilginç 
</HEADLINE>
<TEXT>

     Afete Hazırlık Derneği AHDER Genel Başkanı ve BÜ Kandilli Rasathanesi ve Deprem Araştırma Enstitüsü eski Müdürü Prof. Dr. Ahmet Mete Işıkara ise sabahki depremin ardından aynı yerde daha büyük bir deprem gerçekleşmesine ilişkin, "Aynı yerde üst üste deprem olması ilginç. Bunu bir süre takip etmekte ve dikkatli olmakta fayda var" dedi. 
     Türkiye’de her 1-1.5 ayda bir bu büyüklükte depremlerin olduğunu hatırlatan Prof. Dr. Işıkara, bunları olağan karşılamak gerektiğini vurgulayarak, "Bu, Türkiye’nin deprem gerçeğinin bir yansıması. 
     Deprem olacak mı sualini sormak yerine deprem olacak gerçeğini kabul edip, korunma kültürü bilincini yaygınlaştırmalıyız" şeklinde konuştu. 
     
     PROF. DR. EZEN 
     Sismoloji alanında çalışmaları da bulunan İstanbul Ticaret Üniversitesi Mühendislik ve Tasarım Fakültesi Öğretim Üyesi Prof. Dr. 
     Ülben Ezen de, bugün meydana gelen depremlerin 10 Nisan 2003 tarihinde Urla’da Seferihisar yakınlarında oluşan 5.6’lık depremin olduğu yere yakınlığına işaret ederek, şöyle konuştu 
     "Bunlar aynı rejimin karakteri olarak üretilen depremler. Farklı bir şey değil. Bir kere bunu zihinlere açıklayıcı bir şekilde söylemek lazım. Derinliğin ve coğrafi mesafenin bu kadar yakın olması, bu depremi üreten rejimin 2003’deki depremle aynı karakterde olduğunu gösteriyor. Peki ne bekleyeceğiz Yine aynı şeyleri bekleyeceğiz. 
     2003’deki depremdeki artçıların karakteri neyse, buradaki artçıların 
     karakteri de aynı olacak. Genel olarak İzmir ve civarındaki son 50 yıldaki depremlere baktığımızda, buradaki depremlerin ortalama büyüklüğü 5.7’dir. Bir aralık vererek söylersek, 5-6 arasındaki depremler İzmir’in tipik depremsellik büyüklüğüdür." Prof. Dr. Ezen, burada daha büyük bir deprem beklemediğini, çünkü Kuzey Anadolu Fayı’nın aksine, buradaki faylarda doğrultu atımlı değil yanal hareketlerin baskın olduğunu dile getirdi. 
     
</TEXT>
</DOC>
