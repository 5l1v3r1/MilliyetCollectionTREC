<DOC>
<DOCNO> 365320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sondun18.html </URL>
<DATE> 2005/07/29/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
BBC, Papadopulos'u çok sıkıştırdı 
</HEADLINE>
<TEXT>

     Rum lideri Tasos Papadopulos, BBC’nin kışkırtıcı soruların sorulduğu "Hard Talk" programında zor anlar yaşadı. Papadopulos, BBC’nin köşeye sıkıştırıcı sorunlarının karşısında Annan Planı’nı neden reddettiklerini pek anlatamadı. 
     Tasos Papadopulos, BBC’nin "Hard Talk" programında özellikle neden Annan Planı’nı reddettiklerine ilişkin sorular ile karşıladı. "Neden planı sabote ettiğiniz " sorusu karşısında bocalayan Papadopulos, Plan’ın BM Genel Sekreterinin hakemliğinin sonucu olduğunu, katı bir zaman dilimini içerdiğini, BM’nin Türkiye’nin yanlarına çekmeyi çok arzuladığını söyledi. 
     "Oylama sizin için bir diplomatik felaket oldu" değerlendirmesini yapan BBC’ye Türkiye’nin tüm isteklerinin karşılandığı iddiasında bulunan Papadopulos, Türklerin ekonomik gelişmesini istediklerini söylemesinin ardından neden KKTC ile AB arasındaki serbest ticareti bloke ettiklerini pek anlatamadı. 
     Papadopulos, Aralık Zirvesi’nde Türkiye’nin AB sürecini bloke etmediklerini belirterek, "Kıbrıs Türkiye’nin üye olmasını isteyen ülkeler arasında" ifadesini kullandı. 
     Papadopulos, başka bir soru üzerine Türkiye’nin AB Kulubü’nün bir üyesi olabilmesi için kendilerini tanıması gerektiğini savundu. 
     BBC’nin, Rumların Annan Planı’nı reddederek Kuzey Kıbrıs’taki Türk askerlerinin geri çekilmesini önlediklerine dikkat çekmesi üzerine "Bizi kaygılandıran konu Türkiye’nin müdahale hakkı iddiasıdır" ifadesini kullandı. 
     Tasos Papadopulos, adanın birleşmesinin, görev süresinin iki yıl sonra bitmesinden önce gerçekleşeceği umduğunu da dile getirdi. 
     Neden KKTC Cumhurbaşkanı Mehmet Ali Talat’ın görüşme çağrılarını yanıtsız bıraktığı sorulması üzerine Talat ile görüşmeye bir itirazı bulunmadığını ancak her zaman görüşmenin amacını sorduğunu ancak Talat’ın askeri konuları ele alma durumunda olmadığını öne sürdü. 
     

     
</TEXT>
</DOC>
