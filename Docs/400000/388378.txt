<DOC>
<DOCNO> 388378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas05.html </URL>
<DATE> 2005/10/20/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Salih Güney Kandırıldım 
</HEADLINE>
<TEXT>

     
     İZMİR, DHA 
     
TRT eski Daire Başkanı Muammer Göz'ün dizi film çeken firmalardan rüşvet aldığı iddiasıyla Ankara Emniyet Müdürlüğü Kaçakçılık ve Organize Şube Müdürlüğü'nde gözaltına alınmasıyla başlayan soruşturma sürerken, rüşvete konu olan Dönme Dolap’ adlı dizide rol alan oyuncu Salih Güney Kandırıldım'' dedi. 
     Re-To Yapım tarafından çekilen, İzmir Devlet Tiyatrosu oyuncularından Recai Topaç'ın yapımcılığını üstlendiği tarihi eser kaçakçılığını konu alan dizide rol almayı kabul ettiğini belirten Güney, meslek ve oyunuculuk yaşamının en büyük aldatmacısını yaşadığını kaydederek şöyle dedi 
     Berlin'de, Efes'te, Bergama'da, Alionai'deki tarihi eser kaçakçılıklarını gündeme getirmek, halkı bilinçlendirmek için kabul ettiğimi rol ve senaryo git gite saçma sapan hale gelince, dayanamayıp isyan ettim. 1 trilyon 250 milyar 1 milyon 250 bin YTL bütçesi olan dizide aldığım para topu topu 13 milyar 13 bin YTL . Para önemli değil. Yönetmenliğini Kurtlar Vadisi’ dizininin de yönetmenliğini yapan Mustafa Şevki Doğan'ın yaptığı sadece İzmir Urla'da geçen çekimlerde senaryo saçmalığı, rüşvet dönen dolaplardan sadece birkaçı. Rüşvet aldığı iddia edilen TRT eski Daire Başkanı Muammer Göz de birkaç kez sete gelmişti. Dizide çaycı rolündeki Özlem Fidan'ın bir anda MİT ajanı olması herhalde devlet tarafından tepki gördü. Bu yüzden altıncı bölümden yayından kalktı.'' Dizinin TRT-1'de yayına onay verilmesi nedeniyle rüşvet iddialarının gündeme gelmesini doğal karşılayan Güney, Bize verilen senaryo ile çekilenin yakından uzaktan ilgisi yoktu. Dizi için 1 trilyon 250 milyarlık bütçesi vardı. Çekimler devam ettikçe senaryodaki değişiklik ve anlamsızlıklara isyan ettim. Yönetmen Mustafa Şevki Doğan'a da bunu ilettim. Ben maddi boyutundan çok veremediğimiz mesaja üzülüyorum'' dedi. 
     
</TEXT>
</DOC>
