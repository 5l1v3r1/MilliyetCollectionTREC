<DOC>
<DOCNO> 360577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/guncel/gun05.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda 'direkten ezan' tartışması 
</HEADLINE>
<TEXT>


Tatilciler, 'Minare gibi direk'ten yapılan ezan yayınına tepki göstererek jandarmaya şik yette bulundu 

LATİF SANSÜR Kuşadası DHA 

Kuşadası Davutlar'da, yüzlerce yazlığın bulunduğu Sahil Siteleri mevkiinde boş bir arsaya dikilen 25 metrelik direğin tepesine takılan hoparlörlerden merkezi sistemle 5 vakit yayınlanan ezan, şik yetlere yol açtı. 
Müftülüğün merkezi sistemine yapılan bağlantıyla geçen ay başlayan ezan yayınından rahatsız olan tatilciler, jandarmaya şik yette bulundu. Sistemi kaymakamlık izniyle kurduklarını söyleyen Ege Yavuz Sitesi yöneticisi Ünal Uyguç, 1500 metreden duyulması için sesi yüksek tuttuklarını dile getirdi. Gelen jandarma ekibi, kaymakamlıktan alınan izni görünce işlem yapmadı. Uyguç da uygulamanın gerekçesini şöyle anlattı 
"Burada yaklaşık 200 site var. Bu sitelere yaz aylarında 50 binden fazla insan geliyor. Bulunduğumuz yere en yakın cami 1500 metre ilerideki SSK Sitesi veya 1800 metre ötedeki Gölkent Sitesi"nde. Biz de 17 imzalı dilekçeyle kaymakamlığa başvurduk. Aldığımız izinle bu sistemi kurduk. Kuşadası'ndan müftülüğün merkezi yayınından ezanı alıyoruz. Yükses ses bizi de rahatsız ediyor. Ama 1.5 kilometreden duyulması için yüksek tuttuk. Bunda kasıt yok." 
Kaymakam Ahmet Ali Barış ise, geçen yıl sitedekilerin "ezan sesi duymak istedikleri" yönünde dilekçe verdiklerini, kendilerinin de onayladıklarını kaydetti. 


</TEXT>
</DOC>
