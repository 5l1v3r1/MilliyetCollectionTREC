<DOC>
<DOCNO> 357578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/spor/ykocaomer.html </URL>
<DATE> 2005/07/02/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Universiade ve Engelliler 
</HEADLINE>
<TEXT>



Mayıs ayı başında, Üniversiade İw İcra Kurulu Başkanı ve Genel Koordinatör'ü Taha Aksoy'a başvurarak, yapılacak oyunlara temsilen ve ismen davet edilmek üzere üç engelli sporcunun Almanya ve Türkiye'den katılıp katılamayacağını sorduk. 
Bugünkü durumda, Avrupa ve Dünya Atletizm Şampiyonaları'nda engelli atletlerin de birkaç branşta koşarak bu sporun tanınmasına, engelli ve engelsiz insanların kaynaşmasına yardımcı olduğunu belirttik. Ayrıca böyle bir katılımın Üniversiade'de bir ilk olacağını, bunun onurunun da ülkemize ait olacağını ilave ettik. Kendileri konuyu uluslararası komiteye götüreceğini ve birkaç gün içinde haber vereceğini bildirdi. 
Taha Aksoy'dan dört hafta ses çıkmayınca aradığımızda "Uluslararası komite engelli sporcuların bu yarışmalara katılmalarını uygun görmüyor. Bugüne kadar yapmadık, öyle bir prensibimiz yok dedile" bildirimini yaptı. Yazılı bir karar olup olmadığını sorduğumuz da "Hayır, sözlü olarak komite toplantısında görüşüldü" dedi. 
Bizim inancımız ise uluslararası komiteye bu konunun öneminin bizim tarafımızdan iyi anlatılmış olmadığı şeklinde. Bay Aksoy nasıl böyle bir şeyi savunup Dünya'da ilk defa yapılacağını ve bunun ilerki yıllar için çok önemli olacağını anlatabilsin İnsan kendisi bilmediği bir konuyu karşısındakine nasıl anlatır ki Ama bu bizim için şaşırtıcı değil. Ülkemizde engelli sporuna ne kadar destek verildiğini , verilen sözlerin çoğunun lafta kaldığını da yakınen bilenlerdeniz. Ancaaak, şu anda Almanya da FISU'ya başvurmuş durumda. Ya FISU bu talebi kabul eder ve bir Alman engelli sporcu Universiade'ye katılırsa O zaman hep birlikte utanır mıyız acaba dersiniz 



</TEXT>
</DOC>
