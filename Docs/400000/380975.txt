<DOC>
<DOCNO> 380975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sontur31.html </URL>
<DATE> 2005/09/23/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
"Zarf unutulmuş" diye gelince... 
</HEADLINE>
<TEXT>

     Samsun’da yaptığı alışveriş karşılığında sonradan sahte olduğu anlaşılan 500 avro veren bir kişinin, dükkanda düşürdüğü ve içinde 28 adet 500’lük sahte avro olduğu anlaşılan zarfı almaya gelen kişi gözaltına alındı. 
     Edinilen bilgiye göre, Gülsan Sanayi Sitesi’ndeki bir hırdavatçıdan yaptığı alışveriş karşılığında 500 avro veren bir kişinin, dükkandan çıktıktan sonra bir zarf düşürdüğü anlaşıldı. Zarfı almaya geleceği düşüncesiyle çekmeceye koyan işyeri sahibi, müşterisinin verdiği 500 avroyu bozdurmak isteyince paranın sahte olduğu ortaya çıktı. 
     Bunun üzerine açtığı zarfta 28 tane sahte 500 avro olduğunu anlayan işyeri sahibi, olayı güvenlik güçlerine bildirdi. 
     Bu arada, durumdan habersiz olan ve "arkadaşım zarfını unutmuş, onu almaya geldim" diyen Ö.N. 33 adlı kişi ise gözaltına alındı. 
     Yetkililer, söz konusu zanlının arandığını ve olayla ilgili soruşturmanın sürdürüldüğünü söylediler. 
     
</TEXT>
</DOC>
