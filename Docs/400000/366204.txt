<DOC>
<DOCNO> 366204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonyas01.html </URL>
<DATE> 2005/08/01/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Işın kılıcı, rekor fiyata satıldı... 
</HEADLINE>
<TEXT>

     Yıldız Savaşları Star Wars filminin 1977’de çekilen ilk bölümünde Luke Skywalker karakterinin kullandığı ışın kılıcı, açık artırmada 200 bin dolara yaklaşık 260 bin YTL alıcı buldu. 
     Los Angeles’ın Beverly Hills semtinde yapılan açık artırmada, George Lucas’ın yönettiği filmin yapımcılarından Gary Kurtz’un koleksiyonunun bir bölümü ve başka eşyalar satıldı. 
     Müzayedede, filmde Mark Hamill’in canlandırdığı Luke Skywalker karakterinin kullandığı, kauçuk saplı, kromdan yapılmış bir tüp olan ışın kılıcının 60-80 bin dolara satılması bekleniyordu. 
     Açık artırmada, serinin 1980’de çekilen filmi "İmparator"da The Empire Strikes Back Darth Vader karakterinin kullandığı ışın kılıcı da 118 bin dolara satıldı. 
     Hollywood filmlerinde kullanılan yaklaşık 550 eşyanın satıldığı açık artırmada, Mark Hamill’in X-Wing tipi uzay araçlarından birini kullanırken giydiği portakal rengi elbise 70 bin dolara, usta Yoda karakterinin kullandığı asa 50 bin dolara, Chewbacca karakterinin maskesi de 50 bin dolara alıcı buldu. 
     Açık artırmada, Harrison Ford’un 1989’da çevrilen "Indiana Jones" serisinin 3. filminde giydiği deri yelek 94 bin 400 dolara, şu anki California Valisi Arnold Schwarzenegger’ın "Terminator" filminde giydiği deri ceket 41 bin 300 dolara, Tom Hanks’in "Er Ryan’ı kurtarmak Saving Private Ryan filminde giydiği üniforma 29 bin 500 dolara satıldı. 
     
</TEXT>
</DOC>
