<DOC>
<DOCNO> 379233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sonsiy09.html </URL>
<DATE> 2005/09/17/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Andrew Duff'a tepki yağıyor .. 
</HEADLINE>
<TEXT>

     Türkiye-AB Ortak Parlamento komisyonu Başkan Yardımcısı ve Avrupa Parlamentosu üyesie Andrew Duff’u CHP ve İşçi Partisi İP kınadı. 
     Konuyla ilgili olarak yazılı bir açıklama yapan CHP Genel Başkan Yardımcısı Onur Öymen, "AB üyeliği uğruna Türkiye’nin Atatürk’ten ve O’nun gösterdiği hedeflerden vazgeçmesini istemek hiçbir şekilde kabul edilemez. Türkiye AB’ye Atatürk’ün ilke ve devrimlerini feda ederek değil, onlara sahip çıkarak girecektir" dedi. CHP’nin Türkiye’nin AB üyeliğini engellemeye çalıştığı yönündeki açıklamasını da eleştiren Öymen, 1963 tarihli ortaklık anlaşmasını imzalayan İsmet İnönü’nün CHP Genel Başkanı olduğunu anımsattı. Öymen, "tam tersine, CHP, temel görüşleri, demokrasi, insan hakları ve laiklik gibi Avrupa’nın ortak değerleriyle en çok örtüşen partidir" dedi. CHP’nin uzun yıllardır Kürt asıllı vatandaşların bireysel hak ve özgürlükleri konusunda en çağdaş yaklaşımı sergileyen parti olduğunu da kaydeden Öymen’in, otonomi ve PKK ile masaya oturmakla ilgili görüşleri de şöyle 
     "Duff’ın Türkiye’nin bazı bölgelerine özerklik verilmesi yolundaki düşünceliri de Türkiye’nin gerçeklerine ters düşmektedir. Türkiye Cumhuriyeti kuruluşundan beri üniter devlet anlayışını benimsemiştir. Başta Fransa olmak üzere, bir çok AB ülekisinin de devlet yapısı üniter esasa dayanmaktadır. Bu bakımdan Türkiye’nin üniter yapısı hiçbir şekilde demokrasiyle bağdaşmayan bir unsur olarak gösterilemez. ...Terörle mücadelenin terör örgütleriyle pazarlık yapılarak başarıya ulaştırılabileceği görüşünü CHP de kabul etmemekte, bu yoldaki önerilerin teröristleri yüreklendirmekten başka bir işe yaramayacağını düşünmektedir." 
     
     İŞÇİ PARTİSİ AB GERÇEK AMACINI AÇIKLIYOR 

     İP Genel Başkan Yardımcısı Mehmet Bedri Gültekin de yaptığı yazılı açıklamada, AB’nin türkiye ile ilgili olarak görevlendirdiği parlamenterlerin sömürge valisi gibi konuştuklarını belirterek, " Atatürk’ün resimlerini indirin 
     diyen Avrupa Birliği, gerçek amacını açıklıyor" dedi. 
     "Atatürk’ü bir yana bırakın" diyen Avrupalılar’ın, geçen yüzyıl yaşadıkları büyük yenilginin rövanşını alma peşinde olduklarını ifade eden Gültekin, "Türkiye, Avrupa’nın bu programını uygularsa, bizi bekleyen gelecek, mezhep ve etnik çatışmalar içinde parçalanmaktır" dedi. Bütün ilgilileri "bu küstahlığa karşı derhal seslerini yükseltmeye çağıran" Gültekin, "AB kapısına bağlı kalmaya devam ettiğimiz her gün Türkiye açısından devletin dağılması ve milletin çözülmesi anlamına gelmektedir. Türkiye AB’ne üyelik başvurusunu derhal geri çekmelidir. Kürt sorunu başta olmak üzere Türkiye’nin bütün sorunlarının çözümü Mustafa Kemal Atatürk’ün tam bağımsızlık ilkesini yeniden bütün boyutlarıyla hayata geçirmeye bağlıdır. Türkiye’nin Atatürk resimlerini indermeye değil, tam tersine Atatürk’e daha fazla sarılmaya ihtiyacı vardır" dedi. 
     
     AĞAR SERT ÇIKTI 

     Avrupa Parlamentosu Türkiye Karma Parlamentosu Eş Başkan Yardımcısı Anrde Duff’ın Türkiye’nin AB’ye gimesi için kamu binalarındaki Atatürk resimlerini indirmesi gerektiği yönündeki sözlerine DYP Genel Başkanı Mehmet Ağar sert çıktı. 
     Bursa’da gazetecilerin sorularını yanıtlayın Ağar, Duff’ın Türkiye’nin AB’ye giriş koşullarına ilişkin yaptığı açıklamaları "cevap vermeye bile değmez" diyerek eletirdi. 
     Ağar, "Neyin adına, kimin adına, hangi bilgiyle konuştuğu anlaşılamayan bir zat. Türkiye’de biraz tarih okuması lazım. 
     Bunlar, kabulu olmayan şeyler’ dedi. 
     Hiçbir devletin kurucusunun foftoğraflarını duvarlardan indirmediğini belirten Ağar, "Dünyada var mı böyle bir devlet. Bana göre yok, görmedim. Türkiye, Aatürk’ün dediği gibi ebediyen payidar olacaktır. O fotoğraflar da duvarlarda kalacaktır" dedi. 
     
     FEDERASYON TEPKİSİ 

     Duff’ın, Güneydoğu Anadolu Bölgesi’nde federalizm önerisini de eleştiren Ağar, temel anlayışlarının Türkiye’nin üniter yapısını korumak olduğunu söyledi. 
     Ağar, hükümetin kamu yönetimi refomu çalışması yaptığını ancak bunda başarılı olamadığını söyledi ve Türkiye’nin üniter yapısı muhafaza edecegini ifade etti. 
     DYP Gnel Başkanı, "Sadece hizmetlerin verimliliği açısından bazı yetkilerin verilmesi gibi birtakım reform talepleri yerine geliyor. Uygulamaların temel bakış açısı, üniter yapının korınmasıdır. Bundan vazgeçmek olmaz" diye konuştu. 
     
</TEXT>
</DOC>
