<DOC>
<DOCNO> 359578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yazar/akyol.html </URL>
<DATE> 2005/07/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslam adına terör 
</HEADLINE>
<TEXT>


LONDRA bildik tarzda dört eylemle vuruldu. New York'ta, Cakarta'da, Kazablanka'da, İstanbul'da, Madrid'de, Beslan'da ve Londra'da... Sırada kim bilir nereler var 
Şu satırlara bakın lütfen 
"Kadınları, çocukları ve ruhbanları öldürmeye gerek yoktur. Ama bunları tek tek ayırt etmek mümkün değilse o zaman onlar da öldürülür " 
Bu melun satırlar, İslam adına yapılan terör vahşetinin bir numaralı ideoloğu Suudi Arabistanlı Abdullah Azzam'a aittir 
Türkiye'de 2003 yılında İstanbul eylemlerini yapan teröristler de bu Abdullah Azzam'ın kitaplarından etkilendiklerini söylediler ifadeleri mahkeme dosyasında var. 
Azzam'ın tam 9 kitabı Türkçeye çevrilmiştir 
Vehhabi-Selefi fanatiği olan Azzam, "Afgan cihadına katılmak" için, Bin Ladin gibi, 1981'de Afganistan'a gitmiş, çarpışmıştır. 
Korkunç bağnazlıkla fiilen adam öldürme tutkusu birleşince eylemde Bin Ladin, 'teori'de Azzam tipi ortaya çıkıyor 
Çeçen mücadelesini Beslan'daki çocuk katliamına yönelten de bu Azzam ve onun örgütçüsü olan yine Vehhabi-Selefi Emir Hattap'tır 

BİN LADİN denilen terör manyağının, teker teker her eylemden haberi bile olamaz. El Kaide, merkez , hiyerarşik bir örgüt değil, zehirli bir ruh, kanlı bir tutkudur. Mücadele ondan zor oluyor. 
Beş on kişilik öfkeli, fanatik gruplar Azzam'ın kitaplarını veya Enver Sedat'ın öldürülmesi için fetva vermiş Kör İmam Ömer Abdurrahman'ın kitaplarını okuyor, temelli kuduruyor. 
Patlayıcı bulmak o kadar zor değil Birçok internet sitesinde bomba nasıl yapılır diye grafikli, resimli bilgiler de var... 
Hele bir de Afganistan'a gidip gelmiş biriyle irtibat kurulursa... 
İşte İstanbul'daki eylemler böyle yapılmıştı Muhtemelen Londra'da da böyle yapıldı 
Bunun için terörün bu türüyle mücadele zor 
Bir "Afgan cihadı" nelere yol açtı Bir de Irak'taki kanlı çatışma nelere yol açacak acaba 
Terör için, 'teori' her yerde hazır... 

TEORİ hazır, evet... Kökleri 14. asırdaki İbni Teymiye'ye kadar gidiyor. Teymiye, barbar Moğol istilasına karşı İslami mücadele için fetvalar verdi, bir tür askeri ruhla, çok sıkı, 'selefçi', bağnaz, din yorumlar getirdi. 
Bu yorumlar Osmanlı'nın da başına bela olmuş, Teymiye'den etkilenen yobaz Kadızadeliler hareketini Köprülü Mehmet Paşa 'tedip' etmişti. 
1852'de Osmanlı'nın köleliği yasaklamasına karşı başlatılan Vehhabi isyanının da esin kaynağı o idi. 
Şimdi eski metinlerdeki "Moğol istilası" yerine, "Amerikan istilası" veya "Batı istilası" terimlerini koyuyorlar... 
Dahası var Pakistanlı büyük lim Fazlurrahman'ın gösterdiği gibi, komünizmden ve faşizmden de bazı 'teorik' unsurlar alıyorlar, bir ölçüde modern teknolojiyi de kullanıyorlar. 
Çağımızda bu bir cinnet... Bu bir salgın... 
Mücadele onun için zor... 
Sırada neresi var, belli değil Polis, emniyet, istihbarat son derece güçlü olmalı... Asla gevşemeye gelmez... 
Şunu unutmamak gerekir Tarihte Teymiye ve Azzam yorumuna, daima tasavvufi İslam karşı durmuştur Azzam'ın yazılarında bu İslama büyük hücumlar vardır. 
Ayrıca, demokrasi gelişmeli terörü besleyen bastırılmışlık duygusunu gidermek için... Ekonomi gelişmeli terörü besleyen sömürülme duygusunu gidermek için... Eğitim gelişmeli kafaları açmak için... 
Ve bütün milletler, kim eline silah alırsa, ona karşı el ele vermeli. Londra'daki teröre de PKK terörüne de aynı dozla karşı çıkılmalı... 
Ve elbette görüldüğü yerde ezilmeli terör. 



</TEXT>
</DOC>
