<DOC>
<DOCNO> 393324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun25.html </URL>
<DATE> 2005/11/09/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
ABD uyardı Haftaya Çin'deki lüks otellere saldırı düzenlenebilir 
</HEADLINE>
<TEXT>

     Çin polisinin, radikal dincilerin gelecek hafta lüks otellere saldırı düzenleyebileceği uyarısında bulunduğu bildirildi. 
     Amerikan Büyükelçiliği’nden yayımlanan e-posta mesajında, "Çin yetkililerinin, aşırılık yanlısı İslamcı unsurların gelecek hafta 4 ve 5 yıldızlı otellere saldırı yapabileceği konusunda uyarıda bulunduğu" 
     belirtildi. 
     Elçilik, ABD Başkanı George Bush’un 10 gün sonraki Çin ziyareti öncesi yayımladığı mesajda, Çin yetkililerinin olası bir tehdit konusunda soruşturma yaptığı ve güvenlik önlemleri aldığını elçilik yetkililerine ilettiğini bildirdi. 
     Mesajda, Çin’deki lüks otellerde kalacak Amerikan vatandaşlarının planlarını gözden geçirmeleri ve dikkatli olmaları tavsiye edildi. 
     Elçiliğin açıklamasında, saldırı planlayanların ülke içinden ya da dışından olup olmadığı konusunda bilgi verilmedi. 
     
</TEXT>
</DOC>
