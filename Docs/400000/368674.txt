<DOC>
<DOCNO> 368674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/sonspo01.html </URL>
<DATE> 2005/08/10/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
A Milli Takım Antrenörü Mehmet Özdilek evlendi... 
</HEADLINE>
<TEXT>

     A Milli Takım Antrenörü Mehmet Özdilek, Çırağan Sarayı’nda düzenlenen düğünde hayatını İnci Özdilek Alkım ile birleştirdi. 
     Beşiktaş Belediye Başkanı İsmail Ünal’ın kıydığı nikahta, gelin ve damadın şahitliğini, Milli Takımlar Başdanışmanı ve Teknik Direktörü Fatih Terim ve Beşiktaş’ın Onursal Başkanı Süleyman Seba yaptı. 
     Törene, spor camiasından çok sayıda kişiyle birlikte, DYP Genel Başkanı Mehmet Ağar, Gençlik ve Spor Genel Müdürü Mehmet Atalay, İstanbul Valisi Muammer Güler, eski takım arkadaşları ve yakınları katıldı. 
     Bu arada yardımcısının şahitliğini yapan Fatih Terim, nikah öncesi basın mensuplarının sorularını yanıtlarken, çifte mutluluklar dileyip şöyle konuştu 
     "Kendisine uzun bir izin verdik. Bundan sonra bir an önce işine konsantre olacak. Bulgaristan ile yapacağımız hazırlık maçından sonra kendisini balayına göndereceğiz." Çok fazla sayıda davetlinin katıldığı düğünde, havai fişek gösterileri de yapıldı. 
     
</TEXT>
</DOC>
