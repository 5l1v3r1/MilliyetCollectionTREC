<DOC>
<DOCNO> 353108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas22.html </URL>
<DATE> 2005/06/17/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
"Cep melodileri"nde dizi film modası... 
</HEADLINE>
<TEXT>

     Cep telefonlarında kullanılan melodilerin büyük bir pazar haline geldiği ve pazarlama taktikleriyle tüketicinin müzik zevkinin de sık sık değiştiği bildirildi. Son dönemde moda olan türün de "dizi film müzikleri" olduğu belirtildi. 
     Ege Üniversitesi EÜ Türk Müziği Konservatuarı Öğretim Üyesi Doç. 
     Dr. Berrak Taranç, AA muhabirine yaptığı açıklamada, 30 milyona yakın cep telefonu kullanıcısının, cep telefonu melodisini de büyük bir pazar haline getirdiğini bildirdi. 
     Sayıları yüzlere varan firmanın cep telefonu melodisi pazarladığını, bu şirketlerin reklam ve pazarlama taktiklerinin, tüketicinin müzik zevkini de etkiler hale geldiğini vurgulayan Taranç, şöyle konuştu 
     "1990’ların ilk yıllarında cep telefonlarında daha çok klasik müzik melodileri yer alıyordu. Mozart, Beethoven, Schopen gibi bestecilerin bilgisayarla kaydedilmiş melodileri sık sık duyuluyordu. 
     1995’ten sonra öncelikle Türk marşları ceplere melodi olarak girdi. 
     İzmir Marşı, Mehter Marşı, Gençlik Marşı gibi... Ardından kullanım bilgisi artınca, kendi melodilerini üretenler de görülmeye başlandı. 
     2000’lerin başından itibaren türkü modası başladı. Pop müzik 
     eserlerinden sonra, şimdi televizyonlardaki dizi film akımı cep telefonlarına yansıdı. Dizi filmler gösterilirken, akar yazıyla filme ait melodinin pazarlanmasının bunda çok etkili olduğu görüşündeyim." Türkiye’de kültürel yapının etkisiyle, her dönemde "müziğin çok tüketildiğini" vurgulayan Taranç, "Türk halkı, müziği her zaman sevdi ve sevmeye devam ediyor. Bir müzik türü bazen öne çıkabiliyor ama sonuçta müzik sevilen bir sanat, belki de en fazla ilgi gösterileni" dedi. 
     
</TEXT>
</DOC>
