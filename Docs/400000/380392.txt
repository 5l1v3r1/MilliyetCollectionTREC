<DOC>
<DOCNO> 380392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas15.html </URL>
<DATE> 2005/09/21/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Jennifer Lopez ve Marc Anthony'nin paparazzi savaşı 
</HEADLINE>
<TEXT>

     Ben Affleck'ten ayrıldıktan sonra Marc Anthony ile evlenen ve sakin bir yaşam sürmeye başlayan Jennifer Lopez, paparazzilere yakalandı. Lopez'i bikiniyle görüntüleyen paparazzinin objektifi parlayınca bu kez Marc Anthony fotoğrafçıyı çekmeye çalıştı... 
     Lopez'i görüntülemeye başlayan paparazzi, ilk karede şarkıcının tüm dünyada büyük şöhrete sahip poposunu çekti. 
     İkinci kareyi de çeken paparazzi daha iyi bir poz için hazırlanırken olanlar oldu, objektif parladı. Jennifer Lopez hemen üzerine bir havlu sararken, Marc Anthony'nin tepkisi ilginçti. Anthony hemen bir fotoğraf makinesiyle paparazziyi görüntülemeye çalıştı. 
     
     Eşine özel poz vermişti 

     Şarkıcılığının yanı sıra resme de meraklı olan Marc Anthony, geçtiğimiz aylarda Jennifer Lopez'in 'nü' tablosunu yapmıştı. Anthony'in, eşini sırtı dönük ve çıplak olarak tuvaline aktardığı haberleri gelmişti. 
     Kendisi gibi şarkıcı olan Mark Anthony ile evlendikten sonra, sakin bir yaşam sürmeye başlayan Jennifer Lopez, evde oturmaktan sıkıldığını ve gece hayatını özlediğini söylemişti. 
     Latin şarkıcı Lopez, ağustos ayında başrolünü Antonio Banderas'la paylaştığı 'Bordertown' adlı filmin çekimleri için kamera karşısına geçti. Film Meksika sınır kenti Juarez'de yüzlerce kadının ölümüyle sonuçlanan cinayetleri konu alıyor. 
     Jennifer Lopez, mayıs ayında yaptığı açıklamada ise "ABD'nin ilk kadın başkanı olmak isterim. Bu süper olurdu" diye konuşmuştu. 
     
</TEXT>
</DOC>
