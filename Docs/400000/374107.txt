<DOC>
<DOCNO> 374107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonsiy10.html </URL>
<DATE> 2005/08/30/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
CHP'ye 'sağcı' diyen vekil ANAP'a katıldı 
</HEADLINE>
<TEXT>

     "Sağa yatkın olduğu" ve halktan koptuğu gerekçesiyle Haziran’da CHP’den istifa eden Mersin Milletvekili Hüseyin Güler, Anavatan Partisi’ne katıldı. 
     Güler’in katılımıyla Anavatan’ın TBMM’deki sandalye sayısı 17’ye yükseldi. 
     Anavatan’a geçtiğimiz hafta katılan 2 milletvekilinin ardından bugün Mersin Milletvekili Hüseyin Güler de tercihini bu yönde kullandı. 28 Haziran’da CHP’den ayrılan Güler, Mersin’de istifa gerekçelerini seçmenlerini anlatırken, ideolojilik sorunu olan CHP’nin sağa yatkın olduğunu öne sürmüş ve CHP’yi Atatürk’ün mirasını yemekle suçlamıştı. Güler, CHP’de rahatsız olan 80 milletvekilinin daha istifa edebileceğini de savunmuştu. Güler, bölgesindeki CHP yöneticileriyle arasındaki sorunların çözümünde parti üst yönetiminin gerekli düzenlemeleri yapmamasından duyduğu rahatsızlık daha önce de basına yansımıştı. 
     Hüseyin Güler’in Anavatan’a katılımıyla bilikte Anavatan Partisi’nin TBMM’deki sandalye sayısını 17’ye yükseldi. Parlamentodaki son durum ise şöyle oldu 
     "AKP 355, CHP 158, ANAVATAN 17, Bağımsız 7, DYP 4, SHP 4, HYP 1, Toplam 456" 
     
</TEXT>
</DOC>
