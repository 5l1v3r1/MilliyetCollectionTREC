<DOC>
<DOCNO> 384910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur28.html </URL>
<DATE> 2005/10/07/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
''Ursula hanıma bileziği ben hediye ettim'' 
</HEADLINE>
<TEXT>

     TESLİME TOSUN-Ali GÜLER Konya DHA 

AVUSTURYA Dışişleri Bakanı Ursula Plassnik'in kolundan hiç çıkarmadığı Urfa işi’ gümüş bileziği 4 yıl önce Şanlıurfa Vali Yardımcısı Yalçın Bulut'un hediye ettiği ortaya çıktı. Şimdi Konya Vali Yardımcısı olan Yalçın Bulut, 2001 yılının mayıs ayında Avusturya Dışişleri Bakan Yardımcısı olarak Şanlıurfa'yı Ursula Plassnik'le 4 saat birlikte olduklarını ve güzel bir dostluk kurduklarını söyledi. Vali Yardımcısı Yalçın Bulut, Plassnik'e ziyaretin anısına Urfa işi’ akıtma gümüş bileziği hediye ettiğini, onun da bu armağanı çok beğendiğini söyledi. 
     Ankara Üniversitesi Siyasal Bilgiler Fakültesi mezunu olan ve Amerika'da bir yıl dil eğitimi gören Konya Vali Yardımcısı Yalçın Bulut, Avusturya Dışişleri Bakanı Ursula Plassnik ile tanışmalarını, sohbetlerini ve Urfa işi’ hediye bileziğin hiyakeyesini DHA'ya anlattı. Bulut, Şanlıurfa Vali Yardımıcısı olarak görev yaparken, yurtdışında eğitim gördüğüm ve yabancı dil bildiğim için şu anda Afyon Valisi olan o dönemin Şanlıurfa Valisi Muzaffer Dilek, bu tür ziyaretlerde üst düzey konuklara refakatçı olarak beni görevlendirirdi. 2001 yılının Mayıs ayıydı. Avusturya Başbakanı ve şu anki Dışişleri Bakanı olan o dönemki Dışıişleri Bakan Yardımcısı Ursula Plassnik Urfa'ya ziyaret gerçekleştirdi'' dedi. 
     Ziyaretin, Güneydoğu Anadolu Projesi ile ilgili olduğunu ana ekonomik gelişmelerin ele alındığını kaydeden Yalçın Bulut, şunları öyledi 
     Urfa'nın Hıristiyanların gözünde önemli bir yeri var. Kutsal özelliği var. Hıristiyanlar için önemli. Ursula, Başbakanıyla birlikte Balıklıgölü gezmek istedi. Valimiz, Başbakan'a eşlik etti. Bana da Ursula hanıma eşlik edin’ dedi öyle tanışmış olduk. Bu gezi 4- 5 saat sürdü. Hem Urfa'yı tanıttım, hem de birbirimizi tanımış olduk. Ben devletimizin imkanlarıyla ABD'de bir yıl dil eğitimi görmüştüm, iki yıl master eğitimi yaptmıştım. Doktoraya başlamıştım bir kaç ay sonra bırakmıştım. Bunları anlattım. O da Avusturya'da siyasal bilgiler okumuş, daha sonra ABD'de master yapmış ve bugünlere geldiğini anlatmıştı. Böylece ortak bir yönümüz olduğu ortaya çıkmıştı.'' 
     
     'BİLEZİĞİ SON ANDA HEDİYE ETTİM' 

     Yalçın Bulut, Türkiye'nin müzakarelere başlamasını geciktiren Avusturya Dışişleri Bakanı Ursula Plassnik'in kolundan hiç çıkarmadığı Urfa işi’ gümüş bileziğin hikayesini de şöyle anlattı 
     Bu insanlarla tanıştık, makul insanlar, Türkiye düşmanı değiller. Türkiye dışında Türklere ön yargıları var. Ursula hanımda bunun hissetmedim. Birkaç saat boyunca sohbetimizde, halkımızdan, kültürümüzden, dinimizden, halkımızdan, Avrupa'daki insanlarımızdan sohbet ettik. Ursula hanımı bize son derece yakın gördüm. Hiçbir önyargı taşımadığını gördüm. Gezi sonunda ayrılma vakti gelmişti. 5- 10 dakika kalmıştı. Kısa sürede yaşadığımız bu dostluğu pekişterecek hediye almak aklıma geldi o anda. Hemen o kalabıkta Vali beye güçlükle yaklaşarak, Birşeyi unutmayalım, bu insanlar ayrılacak Urfa'dan biraz sonra, İbrahim Peygamber'in cömrtliğiyle tanınan bir yer burası. Onlara bir hediye alalım’ dedim. Vali bey meşguldu. Yanında Avusturya Başbakanı, tepesinde sıcak vardı. Ne yaparsan yap’ dedi. Onurlu bir görev verilmiş edasıyla koştum o İbrahim Peygamber'in mağarasının karşısında bir hediyelik eşya satan mağazadan alel acele birşeyler seçmeye çalıştım. Bayanların takılardan hoşlanacağını düsünürek, birkaç gün önce eşime hediye aldığım aklıma geldi. Eşime alıdğım altın bileziğin hemen hemen aynısı olan gümüş bileziği aldım. Satıcıya Hemen en güzel şekliyle paketle ağır misafire vereceğim’ dedim. Koşarak kafileye yetiştim. Otomobile binmek üzereyken Size bir sürprizim var’ dedim. Nedir ’ dedi. O telaş anında incelik gösterdi, paketi açtı, koluna taktı. Hep saklayacağını takacağını söyledi. Bunun ardından 1-2 dakika sonra Urfa'dan ayrıldı.'' 
     
     'URFALI ERKEKLERİ TÜRBANLI SANDI' 

     Yalçın Bulut, Şanlıurfa gezileri sırasında Plassnik'in, başlarına poşu takan Güneydoğulu erkekleri görünce kendisine Burada erkeler bile başörtüsü takıyor'' dediğini söyledi. Bulut, Ben de kendisine durumu izah ettim. Bu yörede sadece musülmanlar yok. Bazı ilçeleremiz ortadan bölünmüş. Bir tarafı Suriye, bir tarafı Türkiye içinde o yörede sadece müslüman değil, hıristiyan Araplar, daha aşağıda yahudiler var. Buradakiler tarih boyunca başlarına sarık, başörtüsü, poşu gibi şeyler bağlamıstır. Sıcaktan korunmak için böyleler’ diye anlattım. İkna oldu'' diye konuştu. 
     
     'EŞİM KISKANDI, KARTVİZİTİNİ YIRTTIM' 

     Evli ve 4 çocuk babası Yaçın Bulut, Ursula Plassnik'e bilezik hediye ettiğini eşine de anlattığını belirterek, öğretmen olan eşim Mualla Bulut bu bilezik olayını kıskandı ama ben Sana altınını aldım. Ona gümüşünü’ dedim. Ursula hanımla birbirimize kartvizitlerimizi vermiştik. Hanım bunu görünce Bu senin ne işine yarayacak ’ dedi. Anladım ki kıskanıyor. Ben de o gün yırttım attım. Ama geçen hafta bu haberle olaylar gündeme gelince hanıma Senin yüzünden bir dostumu kaybettim’ dedim'' dedi. 
     
     'BİLEZİĞİN HATIRINA YEŞİL IŞIK YAKMIŞTIR' 

     Gazetelerde Bakan Plassnik'in kolundaki gümüş bileziğin fotoğraflarını görünce o günleri hatırlayan Yalçın Bulut, 3 Ekim gecesini ise şöyle anlattı 
     Avusturya sürekli tam üyelik isteğimizi reddiyor, imtiyazlı ortaklık teklif ediyordu. Herşeyimizi bozacak genel bir hava hakimdi. Ursula hanımdan duyduklarıma inanamadım. Ursula hanım Türkler hakkında önyargısı yok olmuş, gerçek bilgilere sahip birisidir. Evde eşime Ben Ursula hanımı doğru tanıdıysam bunları söylemiyordur. Mutlaka bize yeşli ışık yakacaktır. Urfa'da hediye ettiğimiz akıtma gümüş bileziğin hatırına bize yeşil ışık yakacaktır’ dedim. Eşim de Unutmuştur bile’ dedi. Ancak müzakereler başladı. Bugün de gazetelerde haberi görünce o hoş anılar hatırladım.'' 
     
     PLASSNİK MANTIKLIDIR 

     Ursula Plassnik'i mantıklı birisi olarak tanımlayan Bulut, Gerçekten de makul, mantıklı, çok bilgili, dışa dönük bir kişiliği vardı. Kendi fikirleriyle başbaşa kalıp, sizin hakkınzda öyle karar veren biri değil. Doğru neredeyse inceleyen, araştıran, soran iyice tatmin olduktan sonra karar veren birisi gibi geldi. Ben bu intibayı 3-4 saatlik gezi boyunca edindim. Belki insanları kısa sürede değerlendirmek hata olabilir.'' dedi. 
     Yalçın Bulut, Bazen uluslarası krizleri kişisel dostluklar, küçük hediyeler çözmüştür. Tarihte bu çok yaşanmıştır. Urfa gezisi gündeme gelince bizim için onların için de güzel anılarla dolu bir geziydi'' dedi. 
     
     HANIM İZİN VERİRSE ARARIM 

     Yalçın Bulut, Ursula Plassnik'i aramak istediğini ancak eşi Mualla Bulut'tan çekindiğini söyleyerek, Bundan sonra hanım izin verirse ararım'' diye espri yaptı. Bulut, Kaybettik kartı, diyelim belki buluruz bir yerden. Türkiye adına değilse kendi adıma tebrik yazarım. Türkiye adına konuşacak büyüklerimiz var'' diye konuştu. 
     
</TEXT>
</DOC>
