<DOC>
<DOCNO> 363493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur27.html </URL>
<DATE> 2005/07/22/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Kağıthane'de polise taş ve molotofkokteyli atan gruba müdahale 
</HEADLINE>
<TEXT>

     Kağıthane’de yola barikat kurarak polise taş ve molotofkokteyli atan gruba müdahale edildi. 
     Alınan bilgiye göre, Güzeltepe Mahallesi Yenibayır Sokak üzerinde barikat kurarak yolu kapatan, bazılarının yüzü maskeli yaklaşık 150 kişilik gruba polis, dağılmaları yönünde uyarıda bulundu. 
     Polise taş ve molotofkokteyli atan gruba, çevik kuvvet ekiplerince panzer desteğinde, gözyaşartıcı gaz da kullanılarak müdahale edildi. 
     İkiye ayrılarak kaçmaya başlayan gruptakiler, yolun bir başka noktasında üst üste yığdıkları eşyayı da ateşe verdi. 
     Yangın, itfaiye tarafından söndürüldü. 
     Yetkililer, bu kişilerin bazı gecekonduların yıkımı bahanesiyle, konuyu provoke etmeye çalıştığını ve çoğunluğunun bu mahalleden olmadığının sanıldığını ifade ettiler. 
     Polis, bölgede geniş güvenlik önlemi aldı. 
     
</TEXT>
</DOC>
