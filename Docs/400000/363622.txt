<DOC>
<DOCNO> 363622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun02.html </URL>
<DATE> 2005/07/23/ </DATE>
<TIME> 06.00 </TIME>
<AUTHOR>  </AUTHOR>
<HEADLINE>
Türk turistler Mısır’daki saldırıları anlattı 
</HEADLINE>
<TEXT>

     
     ŞARM EL ŞEYH, DHA 

     
Mısır’ın dünyaca ünlü turistik kenti Şarm el Şeyh’te meydana gelen şiddetli patlamalar esnasında bölgede birçok Türk turist de vardı. Türk turistler patlama anını ve sonrasında yaşadıklarını anlattı 
     Selva Danyal turist Patlama kaldığımız Iber Palace Oteli’nin önünde saat 01.05’te oldu. Çok şiddetli bir gürültüyle sarsıldık. Camlar kırıldı ve sokaklara döküldü. Biz burada 9 kişilik bir kafileyiz. Patlamadan beri Türk büyükelçiliğinden kimse bize ulaşmadı. Sabah kadar otelde hasar görmemiş bir odada kaldık, daha sonra da Sheraton Oteli’ne gönderildik. Normalde turumuz pazartesi günü bitiyor ama hiçbirimiz burada kalmak istemiyoruz.'' 
Lokman Çolpantekin Turist rehberi Üç patlama duyduk. İkinci patlama benim bulunduğum yere 50 metre uzaklıktaydı. Patlamanın ardından büyük bir panik yaşandı. Burası kent merkezi olduğu için çok işlek ve patlama esnasında da çevredeki otel, restoran ve barlarda birçok kişi vardı. Patlamadan sonra buralar boşaltıldı. Patlamanın olduğu yerdeki otelde daha çok İngiliz ve Hollandalı turistlerin kaldığını biliyoruz.'' 
Hakan Cetiz Tur operatörü Iber Palace Oteli’nin 1.5 kilometre uzağındaydım. Çok şiddetlik bir gürültü ve sarsıntı oldu. Önce deprem olduğunu sandım, bombaların patladığını daha sonra anladım. Polis ve sağlık ekipleri duruma hemen müdahale etti. Yaralıların arasında durumu çok ciddi olanlar vardı. Biz de geceden beri Türk misafirlerimize ulaşmaya çalışıyoruz. Bildiğimiz kadarıyla Türk turistlerden ölü ya da yaralı yok ama henüz ulaşamadığımız misafirlerimiz var.'' 

     
</TEXT>
</DOC>
