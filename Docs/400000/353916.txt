<DOC>
<DOCNO> 353916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/yazar/tamer.html </URL>
<DATE> 2005/06/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünyaca ünlü savaş karşıtları İstanbul'da 
</HEADLINE>
<TEXT>

Darphane - i Amire'deki toplantı, Bush ve Blair'i yargılamakla kalmasın Porto Alegre'dekine benzer bir Barış Forumu her yıl İstanbul'da toplansın 

İki haftalık aradan sonra merhaba. 
8 yılımı geçirip mezun olduğum Alman Lisesi'nin bahçesindeki 150 yıllık 5 dev ağacın 5 - 10 gün içinde kesilmesi mi söz konusuymuş O - la - maz Su deposu ve sığınak yapacak başka yer bulamıyorlar mı Alman Lisesi yönetiminin bu isteğini Beyoğlu Belediyesi, Anıtlar Kurulu'na bir yazı ile bildirmiş. Bölge sit alanı. Anıtlar Kurulu bu talebi herhalde reddedecektir. Neredeyse mimar şapkamı giyip, ilk gençlik yıllarımı geçirdiğim okulumun tarihi ağaçları kesilmeden su deposunun yapılacağı çözümü ben geliştireceğim. 

Ağaçlar ve vapurlar 
Tatildeyken bir tatsız haber daha geldi. Boğaziçi'nin simgesi vapurlarımızın tümünü kaldırıp, yerine deniz otobüsleri mi çalıştıracaklarmış O - la - maz İstanbul'a Semazen heykeli gibi sahte semboller arayanlara benden hatırlatması Pek çok ünlü şair ve romancımıza ilham kaynağı olmuş vapurlarımızdan l simge olabilir mi Biz İstanbullular olarak tek bir vapurumuzun bile kılına dokundurtmama kararındayız. Eğer yaşlandılarsa, tam aynılarını yaptırıp seferlere devam edilir. 
Alman Lisesi'ndeki 150 yıllık 5 ağacın da, şehir hatları vapurlarının da sıkı takipçisi olacağım. İlgililerin bilgilerine... 

Hiç parasız, sponsorsuz 
Gelelim İstanbul'un bu hafta ev sahipliği yapacağı çok anlamlı bir toplantıya... Ünlü Hintli yazar ve aktivist Arundhati Roy'dan küreselleşme karşıtı tepkilerin beşni kadrosunda yer alan Mısırlı iktisatçı Samir Amin'e dünyanın önde gelen muhalif entellektüelleri, ABD Başkanı Bush ve İngiltere Başbakanı Blair'i Irak'ta işledikleri savaş suçu nedeniyle yargılamak üzere birer - ikişer İstanbul'a gelmeye başladılar. 
Vietnam Savaşı'nın sona ermesinde etkili olan 1967'deki Russell Mahkemeleri gibi 23 - 26 haziranda İstanbul'da toplanacak olan Irak Dünya Mahkemesi de umarız amacına ulaşır. Hatta belki daha fazlasına da... 
Çok sayıda sivil toplum kuruluşunun aşağı - yukarı hiç parasız, hiç katkısız, sponsorsuz, 68 kuşağından gelen iflah olmaz birkaç aktivistin becerisi ve Bilgi, Boğaziçi ve Sabancı Üniversitesi ile DİSK, KESK, Hak - İş gibi sendikalarla TMMOB, Türk Tabipler Birliği, İstanbul Barosu, Şoförler Derneği gibi meslek odalarının desteğiyle gerçekleşecek bu uluslararası toplantı bence çok önemli. Ve umarım Vietnam için 1967'de yapılan Russell Mahkemeleri gibi bir nihai karar toplantısı değil, aynı zamanda bir başlangıç olabilir. 

Porto Alegre - İstanbul 
Dünyada savaş karşıtı önde gelen 60 yazar, aktivist, düşünür ve entellektüel, Irak Dünya Mahkemesi'nin İddia Makamı ve Vicdan Jürisi'nde yer almak üzere Türkiye'ye geliyor. Dünyanın çeşitli ülkelerinden Darphane - i Amire'deki oturumları izlemek üzere kayıt yaptırmış savaş karşıtı 200 yabancı konuk da hazır İstanbul'a gelmişken ben diyorum ki keşke İstanbul, Brezilya'nın Porto Alegre kenti benzeri, bundan böyle her yıl ortak özellikleri savaşa karşı olmak olan dünya insanlarının dertleştiği, fikir ürettiği, görüş paylaştığı bir yer olsa... Brezilya'nın Porto Alegre kenti, 5 yıldır Dünya Sosyal Forumu adı altında küreselleşme aleyhtarlarını biraraya getiriyor. İstanbul da pek l savaş karşıtı entellektüel ve aktivistler için yılda bir kez buluşma noktası olabilir. 

Demokrasi aldatmacası 
Irak Dünya Mahkemesi Vicdan Jürisi'ne başkanlık yapacak olan Arundhati Roy önceki gün Türkiye'ye geldi. Hatta dün sabah Açık Radyo'da sesini bizlere duyurdu bile. En yeni teknolojiye sahip silahları kastederek, "İnsan zek sı, insanın varolma içgüdüsünü maalesef yeniyor", dedi. Demokrasilerin içeriğinin boşaltıldığından yakınarak "Neden 1960 - 70'lerde demokrasileri deviriyorlardı da şimdi demokrasi savunucusu kesildiler " şeklinde çok hayati bir soru ortaya attı. "Mesela Hindistan'da bugün demokrasinin nasıl insanları bölmeye yaradığı açıkça görüyorsunuz" dedi... 



</TEXT>
</DOC>
