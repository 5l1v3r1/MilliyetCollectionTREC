<DOC>
<DOCNO> 387271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun22.html </URL>
<DATE> 2005/10/17/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Brüksel Türkiye’nin ikinci başkenti oldu 
</HEADLINE>
<TEXT>

     AB’nin 3 Ekim’de Türkiye ile müzakereleri başlatma kararı sonrası AB Başkenti Brüksel ile Ankara arasındaki trafik gözle görülür bir şekilde hızlandı. 
     Her hafta Türkiye’den Brüksel’e bir heyet geliyor diğeri gidiyor.Türkiye'den Brüksel’e gelen heyetler sadece resmi makamlardan oluşmuyor bunların yanında sivil toplum örgütleri ile şirket temsilcileri de Brüksel’de temaslarda bulunuyor. 
     Daha şimdiden bir çok Türk ve KKTC sivil toplum örgütü Brüksel’de temsilcilik açtı Kader,KKTC Doğu Akdeniz Üniversitesi,TÜSEV,KKTO diğerlerinin de bunları takip etmesi bekleniyor. AB Başkenti Brüksel'de TUSİAD,TİSK,TOBB,İKV,Arı Hareketi,TUGİAD,DİSK-TÜRK-İŞ ,Türk Sendikaları birliği,KKTO,TUBİTAK gibi bir çok Türk sivil toplum örgütü temsilcilik açmış durumda. 
     Bununla birlikte 17 Ekim’de Türkiye Deniz Ticaret Odası Başkanı Metin Kalkavan AB Komisyonunun balıkçılık ve denizcilik koordinasyonunda sorumlu üyesi Joe Borg ile bir araya gelecek.19 Ekim’de Türkiye-AB Sosyal Ekonomik Komite toplantısına AB Komisyonunun İstihdam ve Sosyal İşlerden Sorumlu üyesi Vladimir Spidla katılacak.Bu toplantıya Türkiye'den ilgili sivil toplum örgütü yetkilileri de iştirak edecek. 
     
</TEXT>
</DOC>
