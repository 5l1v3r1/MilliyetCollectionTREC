<DOC>
<DOCNO> 381838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sondun12.html </URL>
<DATE> 2005/09/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Türkçe'ye İsveç engeli 
</HEADLINE>
<TEXT>

     CNNTÜRK 

İsveç devlet radyosu, 28 yıldır süren Türkçe yayınları kaldırma kararı aldı. 
     Kararda Türkçe’nin, anadili Türkçe olmayan dinleyiciler arasında psikolojik rahatsızlık yaratabileceği unsurunun göz önüne alındığı belirtildi. 
     İsveç'teki Türkçe radyo programı Merhaba’nın yayınları 15 ocak 2006'da sona erecek. 
     Ülkede yaşayan en büyük göçmen dilleri arasında yer alan Türkçe’nin, İsveç’teki Süryani ve Kürt gruplar için çok hassas bir siyasi dil olduğu vurgulanarak, bu dilde yayının, bu kişiler üzerinde olumsuz etki yapabileceği belirtildi ve kaldırılması gerektiği vurgulandı. 
     Türkiye’nin Stockholm Büyükelçisi Necip Egüz, İsveç Dışişleri Bakanlığı nezdinde hemen harekete geçerek, Türkiye’nin bu konuda hazırlanan raporda Türkçe anadiline yönelik bakıştan rahatsızlık duyduğunu bildirdiği öğrenildi. 
     İsveç’teki Türklere ait Türk dernek ve federasyonları da programın kaldırılmaması için imza kampanyası başlattı. 
     İsveç radyosunun program şefi ise Türkler 40 yılı aşkın bir süredir İsveç’te yaşıyor. Şimdiye kadar İsveççe’yi öğrenmeliydiler. Öğrenmediler ise, bu onların sorunu'' diye konuştu. 
     
</TEXT>
</DOC>
