<DOC>
<DOCNO> 362239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/ekonomi/aeko.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ulusalcı' bankacıların başucu manifestosu 
</HEADLINE>
<TEXT>


Yabancı sermaye tartışmasında son perde 'Ulusalcı' bankacılar, yabancı bankaların gittikleri ülkelerdeki olumsuz etkilerini, IMF ve Dünya Bankası raporlarına atıfta bulunarak BDDK'ya bildirdi 

Kadife Şahin 

Yerli bankacılar, son günlerde elden ele bir metin dolaştırıyor. Kulislerde 'ulusalcı bankacıların manifestosu' esprilerine yol açan bu metin, yabancı bankaların yararları kadar ülkeye getirebileceği riskleri de tanımlıyor. Metinde 'ulusalcı' bankacılar görüşlerini IMF ve Düna Bankası'na dayandırarak daha güçlendirmeye çalışıyor. Hatta bu metin Bankacılık Düzenleme ve Denetleme Kurumu'na BDDK bile gönderildi. 

Milli geliri artırmıyor 
Yandaki kutuda ayrıntılarıyla yer alan değerlendirmede, Uluslararası Bankacılık Otoritesi BIS'in, IMF ve Dünya Bankası'nın görüşlerine yer verilerek, BDDK'nın 'yabancı bankalar' konusunda dikkati çekiliyor. 
Yabancı banka girişlerinin ülke milli gelirini artırdığı savı, Dünya Bankası'nın 1998'de Claessens, S., A. Demirgüç - Kunt ve H. Huizing'e hazırlattığı "Yabancı Girişi Yerel Bankacılığı Nasıl Etkiler " adlı raporuna atıfta bulunularak çürütülüyor. 

Riski yerliye bırakıyor 
Metinde, yabancı bankaların gittikleri gelişmekte olan ülkelerde global k rlarını öncelikli görerek, problem ve kriz durumlarında hızla faaliyetlerini azalttıkları ve verdikleri kredileri geri çağırarak ülke ekonomisini daha büyük krize soktukları, BIS'in görüşü olarak aktarılıyor. BIS, uluslararası büyük bankaların gelişmekte olan ülkelerde yarattığı bu en büyük zararlara Asya'da Japon, Latin Amerika'da İspanyol bankalarınının tavırlarını örnek olarak gösteriyor. 
Diğer ilginç bir tespit de yabancı girişlerinin genellikle kriz sonrasında fiyatların düşmesiyle fiyat avantajından yararlanmak üzere gerçekleştiği. 

İşte 'ulusalcı' bankacıların IMF ve Dünya Bankası metinlerine atıfta bulunarak BDDK'ya da yolladıkları metin 'Yabancı banka kriz çıktığında gider' 






</TEXT>
</DOC>
