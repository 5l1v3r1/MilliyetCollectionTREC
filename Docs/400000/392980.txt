<DOC>
<DOCNO> 392980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yasam/yas06.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ka da benim gibi' 
</HEADLINE>
<TEXT>


KÜLTÜR SANAT SERVİSİ 

Fransa'da her yıl en iyi yabancı romana verilen Le Prix M dicis Etranger, bu yıl Orhan Pamuk'un "Kar" adlı romanına verildi. 35 yıldır hem en iyi Fransızca romana hem de en iyi çeviri romana verilen ödülün jürisi, Eylül 2005'te Gallimard Yayınevi tarafından yayımlanan "Kar"ı yılın en iyi çeviri edebi eseri ilan etti. 
Pamuk, ödülünü dün Paris'te alırken, "Romanımın, edebi niteliği fazla olan ödülü almasının mutluluğu içindeyim" diye konuştu. Pamuk, "Kar romanının Ka adındaki kahramanı da benimle benzerlikler gösteriyor. O da talip olmadığı halde siyasi durumlarla karşı karşıya kalıyor. Bunu hayatın bana yaptığı bir şaka olarak görüyorum" dedi. Pamuk, siyasi sorulara yanıt vermedi. 
Fransız yazar Regis Jauffret, "Asiles de Fous" adlı romanıyla ödül aldı. Ünlü yazar ve eleştirmenlerden oluşan jüride, "yeni roman" akımının ünlü ismi Alain Robbe Grillet de var. 


</TEXT>
</DOC>
