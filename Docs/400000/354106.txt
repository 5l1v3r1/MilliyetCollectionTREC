<DOC>
<DOCNO> 354106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur11.html </URL>
<DATE> 2005/06/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Ölen bebeklerin sayısı 8'e yükseldi... 
</HEADLINE>
<TEXT>

     Trakya Üniversitesi Edirne Tıp Fakültesi Hastanesi Yeni Doğan Servisi'nde ölen bebeklerin sayısı 8'e yükseldi. Durumu ağır olan bir bebek daha gece geç saatlerde hayatını kaybetti. Ünitede tedavi altında 8 bebek bulunuyor. 
     
     Enfeksiyondan... 

     İstanbul Adli Tıp Kurumu'nda uzmanlar, ölen bebeklerden 3'ünün klima nedeniyle ölüp ölmediğini öğrenmek için idrar ve iç organlarından kan örneği aldı. Ön otopsi sonucuna göre Uluğ, Çıvkın ve Bilgin soy isimli bebekler, travmatik değil, hastaneden kaptıkları enfeksiyondan öldü. 
     Kesin otopsi sonucunun 1 ay içinde çıkacağını belirten uzmanlar, bebeklerin, klimadan üreyip insanlara geçen virüslerin yol açtığı 'lejyoner' hastalığından da ölmüş olabileceğini belirtti. 
     
     Yeni bir bakteri türü olabilir 

     GÜLÇİN ÜSTÜN Ankara 

Trakya Üniversitesi Rektör Yardımcısı Prof. Dr. Oğuz Taşkınalp "Bebeklerin ölümüyle ilgili bir ihmal ya da suç unsuru saptanırsa, sorumluların cezalandırılması için disiplin soruşturması başlatacağız" dedi. 
     Erken doğmuş bebeklerin solunum yollarında yaşanan bir sorunun ölümlerine neden olabileceğine işaret eden Taşkınalp, ilaçlara karşı direnç kazanmamış yeni bir bakteri türü üzerinde durulduğunu da ifade etti. 
     
</TEXT>
</DOC>
