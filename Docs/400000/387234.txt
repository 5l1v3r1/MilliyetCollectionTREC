<DOC>
<DOCNO> 387234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/yasam/axyas01.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddet protestosu şiddetle son buldu 
</HEADLINE>
<TEXT>


ABD'nin Toledo kentinde, kendilerine "Amerika'nın Nazileri" diyen bir grubun şiddet karşıtı gösterisini protesto eden siyah gençler polisle çatıştı. Kent, savaş alanına döndü 

DIŞ HABERLER SERVİSİ 

ABD'nin Ohio eyaletinin Toledo kentinde, kendisini "Amerika'nın Nazi partisi" olarak tanıtan bir grubun gösteri düzenlemesini protesto eden siyah gençler, polisle çatıştı. Şiddetli çatışmalar saatlerce sürdü ve sonuçta 65 siyah genç gözaltına alındı. 

Protesto üstüne protesto... 
Her şey, Ulusal Sosyalist Hareket adlı ırkçı grubun, yaklaşık 25 üyesinin önceki gün Toledo kent parkında izinli bir gösteri için toplanmasıyla başladı. Bu grubun amacı, 'kentteki beyazlara karşı siyah çetecilerin uyguladığı şiddeti' protesto etmekti. 
Bu sırada yaklaşık 400 metre uzakta toplanan yüzlerce siyah genç de bu gösteriyi protestoya başladı. 

Olağanüstü hal ilan edildi 
Nazi grubu polisin uyarısıyla dağıldı. Ancak siyah protestocular dükk nları yağmalamaya, araçları yakmaya başlayınca polis müdahale etti. Bunun üzerine çıkan çatışmada 65 siyah gözaltına alındı yaralananlar oldu. 
Belediye Başkanı Jack Ford, Toledo'nun savaş alanına dönmesinin ardından olağanüstü hal ve yerel saatle 20.00'den itibaren sokağa çıkma yasağı ilan etti. Ford, gözaltına alınan siyah gençleri 'çete üyesi olmakla' suçladı. 

</TEXT>
</DOC>
