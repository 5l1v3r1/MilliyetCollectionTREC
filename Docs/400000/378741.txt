<DOC>
<DOCNO> 378741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur19.html </URL>
<DATE> 2005/09/15/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
24 kişiyi dolandırmakla suçlanan kadın Tanımadıklarına nasıl güvenmişler 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da 1 ay içinde 24 kişiyi dolandırdığı iddiasıyla tutuklu yargılanan 44 yaşındaki Akkız Çiçek, Ben bunları tanımıyorum. Neden tanımadıkları kişilere paralarını vermişler. Ben de anlamış değilim'' dedi. Ancak mağdurlar, Akkız Çiçek’i duruşmada teşhis etti. 
     Samsun’un Tekkeköy İlçesi’nde oturan Akkız Çiçek, iddiaya göre, çeşitli mahallelerde yakınlık kurduğu kişilere kendisini acındırıp keseceği adak için borç’ para topladı. 1 ay içinde 24 kişiden bu şekilde 8 bin YTL toplayarak dolandırmak suçundan şikayet üzerine yakalanan Akkız Çiçek tutuklandı. Samsun 1’inci Ağır Ceza Mahkemesi’nde ilk kez hakim karşısına çıkan 3 çocuk annesi Akkız Çiçek, duruşmaya katılan mağdurları tanımadığını öne sürdü. Çiçek, savunmasında mağdurları suçlarken, 15 yıldır tarlalarda çalışarak geçimimi sağlıyorum. Bu kişileri tanımıyorum'' dedi. Dolandırıcılık suçundan sabıkalı olan Çiçek, yerel bir gazetede çıkan fotoğrafları nedeniyle bu kişilerin kendisinden davacı olduklarını söyledi. 
     Duruşmaya katılan 24 mağdurdan 59 yaşındaki Sema Genç, Benim 250 YTL’mi dolandırdı. Bu kadını önce Allah’a sonra da size bırakıyoruz'' dedi. Dava, kanıtların toplanması için ertelenirken, Akkız Çiçek’in tahliye istemi kabul edilmedi. 
     
</TEXT>
</DOC>
