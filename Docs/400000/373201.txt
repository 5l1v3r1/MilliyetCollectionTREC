<DOC>
<DOCNO> 373201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur50.html </URL>
<DATE> 2005/08/26/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
'Acil kan arıyorum' diyerek 12 cep telefonu çaldı 
</HEADLINE>
<TEXT>

     Dolandırıcılık yöntemiyle hasta yakınlarının cep telefonlarını çalan bir kişi tutuklandı. 
     Ankara Emniyet Müdürlüğü Yankesicilik ve Dolandırıcılık Büro Amirliği görevlileri, Numune Hastanesi ve Hacettepe Hastanesi'nde hasta yakınlarını kandırarak dolandıran bir kişiyi tespit ederek aramaya başladılar. Eşkali belirlenen kişi Tunalı Hilmi Caddesi üzerinde bir kişiyi dolandırarak cep telefonunu almak isterken suçüstü yakalandı. 
     Emniyete getirilen Ahmet K.'nin hastanelerde hasta olarak kalan kişilerin yakınlarını, ''Acil kan arıyorum'' diye kandırdıktan sonra yakınlarına haber vermek için hasta yakınlarından aldığı telefonları dolandırıcılık yoluyla çaldığı belirlendi. 
     Ahmet K.'yı 12 kişi teşhis ederek, bu kişinin telefonlarını çaldığını bildirdi. 
     Emniyette sorgulaması tamamlanan Ahmet K. çıkarıldığı mahkemece tutuklanarak cezaevine gönderildi. 
     
</TEXT>
</DOC>
