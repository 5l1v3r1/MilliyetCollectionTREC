<DOC>
<DOCNO> 357456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sontur34.html </URL>
<DATE> 2005/07/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Devlet Hastanesi doktoruna bıçaklı saldırı... 
</HEADLINE>
<TEXT>

     Edirne’nin Keşan İlçesi Devlet Hastanesi Acil Servisi’nde gürültü yaptıkları için kendilerini uyaran görevlilerle tartışan 2 hasta yakını, bir uzman doktoru bıçakla elinden yaraladı, 1 sağlık memurunu da darp etti. 
     Edinilen bilgiye göre, K.K 41 ve S.K. 27 adlı hasta yakınları, Devlet Hastanesi Acil Servisi’nde gürültü yaptıkları gerekçesiyle görevliler tarafından uyarıldı. 
     Hastane çalışanlarıyla tartışmaya başlayan 2 kardeş, Acil Servisi doktoru Halil Tunçtürk’ü bıçakla elinden yaraladı, sağlık memuru Muammer Taşkıran’ı da darp etti. 
     Tunçtürk ve Taşkıran tedavi altına alınırken, alkollü olduğu belirtilen K.K. ile kardeşi S.K. gözaltına alındı. 
     
     SAĞLIK ÇALIŞANLARINDAN KINAMA 
     Keşan Sağlık Emekçileri Sendikası SES üyesi Emel Pehlivanoğlu, olay üzerine hastane bahçesinde yaptığı açıklamada, hastanede yaklaşık 2 yıldan beri gece emniyetini sağlayacak herhangi bir yetkili 
     bulunmadığını söyledi. 
     İdare tarafından defalarca talep edilmesine rağmen eleman yetersizliği gerekçesiyle görevlendirme yapılmadığını, bunun sonucunda da hastanelerde doktor ve vatandaş arasında tartışma çıktığını belirten Pehlivanoğlu, şöyle dedi 
     "Başbakan Recep Tayyip Erdoğan hastane bahçemizde Hastalarımız başımızın tacıdır diye seslenirken, hizmet verenleri göz ardı etmektedir. Elbette hastalar başımızın tacıdır ama hizmet verenlerin haklarını görmezlikten gelmek yanlış bir politikadır. SES olarak hastalar ve hastaya hizmet verenler aynı haklara sahiptir." 
     
</TEXT>
</DOC>
