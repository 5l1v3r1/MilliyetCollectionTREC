<DOC>
<DOCNO> 392279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/guncel/gun03.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den kaçış yok 
</HEADLINE>
<TEXT>


AİHM, battaniye şeridiyle intihar ettiği öne sürülen üniversite öğrencisi Burhanettin Akdoğdu kararında, Türkiye'yi "işkence" yasağını ihlal ettiği gerekçesiyle 10 bin 350 euro ceza ödemeye mahk m etti 

Gökçer Tahincioğlu - Ankara 

Avrupa İnsan Hakları Mahkemesi'nin AİHM , 1997'de yaşanan gözaltında ölümle ilgili kararı, olayın aydınlanmasının yolunu açtı. 
Ankara'da üniversite öğrencisi Burhanettin Akdoğdu, Devrimci Sosyalist İşçi Hareketi üyesi olduğu gerekçesiyle 10 Aralık 1997'de ailesinin bulunduğu Bursa'da gözaltına alınarak Ankara'ya gönderildi. 
Ankara Emniyeti Terörle Mücadele Şubesi'nde gözaltında tutulan Akdoğdu, 3 gün sonra yaşamını kaybetti. Emniyet, aileye yaptığı açıklamada, Akdoğdu'nun kendisini hücresindeki demirlere battaniye şeridiyle asarak intihar ettiğini bildirdi. 
Baba İsmail Akdoğdu oğlunun ihtihar etmediğini, gözaltında gördüğü işkence yüzünden öldüğünü iddia ederek, savcılığa suç duyurusunda bulundu. Soruşturmayı yürüten Ankara DGM Savcılığı konuya ilişkin takipsizlik kararı verdi. Karara karşı yapılan itiraz da reddedilince, baba Akdoğdu konuyu AİHM'ye taşıdı. Çağdaş Hukukçular Derneği İşkenceyi İzleme Grubunu oluşturan avukatlarca AİHM'ye yapılan başvuru geçen ay sonuçlandı. 

Aile harekete geçecek 
AİHM, Akdoğdu'nun işkenceye maruz kaldığını belirterek, Türkiye'yi "işkence" yasağını ihlal ettiği gerekçesiyle 10 bin 350 euro ceza ödemeye mahk m etti. AİHM'nin kararıyla Akdoğdu'ya işkence yapan polislerin yargılanmaları gündeme geldi. 
Akdoğdu ailesi, sorguya katılan polislerin yargılanması için yeni bir soruşturma açılması talebiyle başvuruyu yapmaya hazırlanıyor. AİHM kararı doğrultusunda açılacak yeni soruşturma polislerin yargılanmasını sağlayabilecek. 



</TEXT>
</DOC>
