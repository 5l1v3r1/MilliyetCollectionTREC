<DOC>
<DOCNO> 360110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy11.html </URL>
<DATE> 2005/07/11/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Ağrı Milletvekili Mehmet Melik Özmen, toprağa verildi 
</HEADLINE>
<TEXT>

     Kalp krizi sonucu vefat eden AK Parti Ağrı Milletvekili Mehmet Melik Özmen, toprağa verildi. 
     Özmen için TBMM bahçesindeki törenin ardından Kocatepe Camii’nde öğle namazını müteakip cenaze namazı kılındı. 
     Cenaze namazına Özmen’in ailesi ve yakınları ile TBMM Başkanı Bülent Arınç, Başbakan Recep Tayyip Erdoğan, Bakanlar Kurulu üyeleri, çok sayıda milletvekili, parti temsilcileri ve diğer ilgililer katıldı. 
     Özmen’in cenazesi daha sonra Gölbaşı Mezarlığı’na götürülürken, ailesini getiren arabanın trafiğe takılması nedeniyle defin işlemi için bir süre beklendi. 
     Ailesinin de gelmesi üzerine Özmen toprağa verildi. 
     Özmen’in mezarı başında Kur’an-ı Kerim okunmasından sonra Başbakan Erdoğan, ailesine tekrar başsağlığı diledi. 
     
</TEXT>
</DOC>
