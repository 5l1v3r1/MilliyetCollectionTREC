<DOC>
<DOCNO> 376114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo09.html </URL>
<DATE> 2005/09/06/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Sambasız kupa olmaz... 
</HEADLINE>
<TEXT>

     Dünya Kupalarının hepsine katılan tek takım olan Brezilya, Şili'yi 5-0 geçerek Almanya vizesini aldı. Togo, Gana ve Angola son maçlardan galip ayrılırsa tarihlerinde ilk kez Dünya Kupası'na katılacak. 
     2006 Dünya Kupası elemelerinde ev sahibi Almanya, Arjantin, ABD, Ukrayna, Japonya, İran, Suudi Arabistan ve Güney Kore'nin dışında Dünya Kupası'na gitme hakkı kazanan sekizinci takım Brezilya oldu. Bugüne kadar yapılan Dünya Kupalarının hepsine katılan tek takım olan Brezilya, Şili karşısında adeta gol şov yaptı ve maçtan 5-0 galip ayrıldı. 22. dakikada Juan'la öne geçen Sambacılar, 22'de Robinho, 27 ve 29'da Adriano'nun golleriyle ilk yarıyı 4-0 önde kapadı. Maç bu skorla bitecek diye tahmin edilirken karşılaşmanın yıldızı Inter'in golcü ismi Adriano, 90'da hat-trick yaparak takımının farklı galibiyetini tescilledi. İkinci kez milli formayla hat-trick yapan Adriano, Brezilya adına çıktığı 28. maçında 20. golünü kaydetti. 
     Önceki gece oynanan bir diğer maçta ise Uruguay, Kolombiya'yı 3-2 mağlup etmeyi başardı. Maçın yıldızı 43,50 ve 85. dakikalarda Kolombiya ağlarını havalandıran Marcelo Zalayeta'ydı. Juventus'lu oyuncunun ilk iki golüne 78'de Elkin Soto ve 81'de Juan Pablo Angel'le cevap veren Kolombiya artık rakibinin puan kaybetmesini bekleyecek. 
     
</TEXT>
</DOC>
