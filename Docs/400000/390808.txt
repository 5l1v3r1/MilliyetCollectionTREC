<DOC>
<DOCNO> 390808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/yasam/yas02.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
15 milyon kişi tansiyon hastası 
</HEADLINE>
<TEXT>


Türk Hipertansiyon ve Böbrek Hastalıkları Derneği'nin araştırmasına göre,18 yaş üstü erişkinlerin yüzde 31.8'i "hipertansif"e yatkın 


SAĞLIK Bakanlığı, Türkiye'de 15 milyon kişinin yüksek tansiyon hastası olduğunu bildirdi. Yüksek tansiyon "kan basıncının sürekli 140-90 mm cıvanın 14 9 üzerinde olması hali" olarak tanımlanırken, büyük tansiyon için normal değerin 12, küçüğün ise 8 olduğunu kaydedildi. 

TEDAVİ edilmeyen yüksek tansiyonun, kalp krizi veya felç geçirme riskini artırdığı, kalp ve böbrek yetersizliği ile ölümlere yol açtığı belirtildi. Hastalıktan korunmak için sigaradan uzak durulması, az yağlı ve az tuzlu beslenme, düzenli egzersiz ve stressiz bir yaşam önerisinde bulunuldu. 

Tuz oranına dikkat 

Türk Hipertansiyon ve Böbrek Hastalıkları Derneği'nin araştırması, ülkemizde 18 yaş üstü erişkinlerin yüzde 31.8'inin "hipertansif" olduğunu ortaya koydu. Dernek Başkanı Prof. Dr. Çetin Turgan, sağlıklı kişiler için günlük 9 gram, hipertansif kişiler için günde en fazla 6 gram tuz tüketilmesi gerektiğini söyledi. 


</TEXT>
</DOC>
