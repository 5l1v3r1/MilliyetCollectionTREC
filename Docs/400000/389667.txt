<DOC>
<DOCNO> 389667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun02.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca'nın fotoğrafını çekmek için yarıştılar 
</HEADLINE>
<TEXT>


ŞAKİR AYDIN İstanbul 

ANKARA'da yaşamını yitiren eşi Nermin Erbakan için önceki akşam Fatih Camii'nde okunan hatim duasına katılan Necmettin Erbakan'ın elini öpmek ve cep telefonlarıyla fotoğrafını çekmek isteyenler, cami içinde izdihama neden oldu. 
Fatih Camii'nde önceki akşam teravih namazı kılınmasının ardından Erbakan için hatim duası okundu. Dünya Kuran Okuma Şampiyonu İranlı Abdurrahman Saiden'in de bulunduğu hafızların okuduğu hatim duasını dinleyen Erbakan'ın bitkin hali dikkat çekti. 
Duanın ardından camiyi dolduran vatandaşların taziyelerini kabul eden Erbakan'ın elini öpmek isteyen ve cep telefonlarıyla görüntü almak isteyenler birbiriyle yarıştı. Yaşanan izdiham nedeniyle Erbakan'ın elinin öpülmemesi ve sadece tokalaşılması için anons yapıldı. 

Helva dağıttılar 
Erbakan slogan ve tekbir sesleriyle güçlükle aracına ulaşırken, görevliler de helva dağıttı. Nermin Erbakan'ın Zeytinburnu Merkezefendi Mezarlığı'ndaki mezarı da, dün vatandaşların akınına uğradı. Birçok kişi, kendi yakınlarının mezarını ziyaret ettikten sonra Erbakan'ın mezarına da gelerek dua etti. 

'Camide ibadetin sük netini bozar' 

Diyanet İşleri Başkanlığı yetkilileri, camide fotoğraf çektirilmesine ilişkin bir yasak bulunmadığını belirterek şunları kaydetti "Bir yasak yok, ancak namaz kılan birinin fotoğrafını çekmek hoş değil. Çünkü namaz kılanın dikkatini, ibadetin suk netini bozar. Allah ile bir bağlılık, bir konsantrasyon söz konusu. Flaşların patlaması veya ışık yoğunluğu o anda kişinin zihninin kaymasına neden olur. Kurumsal uygulama açısından camilerde turistik turların dışında fotoğraf çekmek müftülük iznine bağlı. Çünkü böylece tarihi eser tespiti ve hırsızlıklar gündeme gelebilir." 



</TEXT>
</DOC>
