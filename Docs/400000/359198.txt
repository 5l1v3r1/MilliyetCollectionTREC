<DOC>
<DOCNO> 359198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/siyaset/siy10.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Erdoğan ABD'de farklı konuşuyor 
</HEADLINE>
<TEXT>



CHP Genel Başkanı Deniz Baykal, Başbakan Recep Tayyip Erdoğan'ın önceki gün ABD'de Sun Valley konferansında yaptığı konuşmaya atıfta bulunarak, "Gitmiş, şimdi ABD'de 'Laiklik önemlidir' diye nutuk atıyor. Türkiye'de 'Ben laik değilim' diyor. Bunların inandırıcılığı kalmadı" dedi. CHP Antalya İl Başkanlığı'nı ziyaretinde soruları yanıtlayan Baykal, eleştiri oklarını hükümet ve Erdoğan'a yöneltti. Türkiye'de "Memleket nereye gidiyor " sorusunu gerektirecek günler yaşandığını öne süren Baykal, halkın duyarlılığının artmasıyla iktidarın daha dikkatli davranmasının sağlanabileceğini, toplumun dikkatini yaşanan olumsuzluklara çekmeye çalıştığını söyledi. 



</TEXT>
</DOC>
