<DOC>
<DOCNO> 386564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/spor/ygokberk.html </URL>
<DATE> 2005/10/14/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Terim'i özlemişiz 
</HEADLINE>
<TEXT>


Birinin kişiliği etrafında oluştuğu kabul edilen ve niteliği kolay açıklanamayan, hayranlık uyandıran etkileyici güç... 
Karizmanın tarifi bu. 
Kısacası da... 
Etkileyicilik... 
Bizde karıştırdılar... 
Şenol Güneş'in saçına maçına, traşına daldılar. 
Ya da Yanal'ın duruşuna hamlığına veya filanına falanına... 
Karizma bu değildi ki... 
Fatih Terim, Şenol Hoca gibi de traş olsa, Yanal gibi de dursa yine karizmatik olurdu. 
Karizma farklı bir şey... 
Terim oyuncusuna kendisini iyi hissettiriyor, ruhlarına iyi geliyor... 
İşte Selçuk, işte Alpay, işte Tümer ve diğerleri... 
Kendileri için, takımları için zaten oynuyorlardı. 
Şimdi ekstradan bir de Terim için oynuyorlar. 
Yanal her sene şampiyon olsa, Güneş Dünya Şampiyonu da olsa yine karizmatik olmayacaklardı. 
Bu bir eksiklik değil, hakaret, aşağılıyıcı bir şey hiç değil... 
Niye alınıyorlar 
Dört dörtlük bir insan karizmatik olmayabilir, ama adam yerine konmayan biri de çok karizmatik olabilir... 
Terim'in farkı futbol vizyonun da, karizması da olayı hızlandırıyor. 
Düne dönelim... 
En başarısız gözüktüğü Galatasaray'daki son senesindeki gönderilişini hatırlayın... 
Mesela 'Yeni hoca gelinceye kadar kalacağım' demişti. 
Kimsenin gıkı çıkamamıştı. 
Mesela son maçında... 
Tribünlere doğru giderken, sanki başı hafif öne eğikti. 
Galatasaraylı'ya bu defa başarı tattıramamıştı, sorumlu tutuyordu kendini 
Sonra aniden Candan Erçetin patladı. 
Güneş her akşam batıp her gün doğuyorsa... 
Çiçekler solup solup tekrar açıyorsa... 
Terim biraz rahatladı. 
Sonra tribünler patladı. 
İmparator... İmparator... 
Terim biraz daha rahatladı. 
Sonra herkes ayağa kalktı. 
Ağlıyorlardı. 
En başarısız olduğu ve başkanı tarafından gönderildiği senede bile böyle uğurlanıyordu. 
İşte karizma bu... 

Faruk Süren onu 'kendi gitti' havasında gönderdi. 
Fiorentina'da çok başarılıydı. 
Cecchi Gorri ve annesi ile olmazdı, kendisinden başkasını adam yerine koymayan Toscana megolamanlığı ile hiç olmazdı. 
Olmadı... 
Milan'da zirvedeydi... 
Kendi Güneylisi'ni aşağılayan Kuzey İtalya kültürünün Türkiye'nin Güneylisi'yle anlaşamayacağı da belliydi. 
Terim de biliyordu bunu. 
Ama Milan da bir kere çağırırdı adamı... 
Ben 'Birkaç sene sonra geleyim mi diyecekti' yani Berlusconi'ye... 
Onlar 'bir Ancoletti' arıyorlardı... Zırt pırt işine karışılacak, şunu oynat, şunu oynatma denecek birini... 
Terim'e kovuldu diyenlerin gözleri öyle kararmıştı ki, Milan'dan kovulmak için önce Milan antrenörü olmak gerektiğini bile unutmuşlardı. 
Sonra... 
Kendi deyimiyle 'Merdivenden çıkarken gördüklerini inerken de gördü'... 
Bıraktığı basamaktaydılar. 
Canaydın onu fena kullandı, önce başkanlığı sayesinde kazandı, son kullanma tarihi geçince de... 
Sustu Terim ... 
Galatasaray terbiyesi içinde... 
Yıllardır Terim'in kaybetmesini bekleyenler, neler dediler neler 
Ne sağ bekten anlıyordu, ne sol bekten... 
Doğru dürüst oyuncu transfer edemiyordu. 
Şey bile dendi. 
UEFA'yı alan, Hagi ve bir daha belki kolay kolay bir araya gelemeyecek takımın Türk oyuncu iskeletiydi... 
Yine sustu... 
O günlerin, ona tek faydası ayaklarının yere basmasıydı. 
Şimdi yeniden başladı. 
İlk başladığı gibi, antrenmanlarda sahanın ortasında, taktiğin tam içinde, oyunun her an içinde... 
Onun kadar kendini geliştiren yenileyen bir insana rastlamak kolay değil. 
Fatih Terim'i özlemiştik doğrusu... 
Ayhan Bermek anlatmıştı. 
Bu jenerasyonla da olmazsa bundan sonra hiç olmaz demişti... 
Onlarla UEFA Kupası'nı aldı. 
Onlarla Lucescu, Süper Kupa'yı kazandı. 
Güneş'de Dünya Üçüncülüğü'nü... 
Bizimkiler Dünya Kupası'na gider ya da gitmez... 
Önemli değil... 
Ama Türk Milli Takımı Terim'le çok farklı yerlere gider. 

İstifa mı .. O da ne 

Bugüne kadar hiç bu kadar yetenekli ve oyunun iki tarafını da oynayabilen bu kadar çok sayıda oyuncu hiç bir arada olmamıştı. 
En karizmatik ve en spektaküler oyunculardan oluşan bu topluluğu iki Avrupa Şampiyonası'nda ilk 8'e bile sokamadılar. 
Kendi evimizde de ev sahibi kontenjanından ucu ucuna girebildik. 
Ve h l ... 
Koltuklarında oturuyorlar. 
Utanmadan, sıkılmadan... 
Bir istifa için oluşması gerekli olan şartlar böyle bir durumda da h l oluşmamışsa... 
Ne zaman oluşur acaba 

Genel menajerleri oyuncularına, oyuncuları birbirlerine sulanmış... 
Bir kısmı genel menajerlerine televizyonlarda bulaşmış... 
Hem teknik hem idari açıdan dibe vurmuşlar... 
H l koltuklarında oturuyorlar... 
Federasyon başkanı koltuğuna yapışmış, gitmez... 
Genel menajerleri istifa nedir bilmez... 
Genel menajerin yardımcısı, A Milli Takım menajeri de mi Allah aşkına istifa etmez 
Ona da mı 'Bari sen istifa et' denmez... 
Ve h l Sevgili Yalçın Ağabeyimiz Granit çıkıp, genel menajerin yetkileri arttırılmalı diyebiliyor... 
Bu kadroyu takım yapmayı beceremeyenlerin kendilerinin takım olmakta gösterdikleri beceri hayranlık uyandırıyor doğrusu 
Federasyon başkanının ekürisinden, bir dönemin VIP basketbolcularından birisi, 'Basketbol yazmak sana kaldıysa' demişti, 'Vah halimize'... 
Gülüp geçmiştim... 
Cevap vermeye değer bulmamıştım. 
Basketbolu yönetmek de onlara kalınca... 
İşte yazacak birşey de kalmadı. 
Basketbol kalmadı. 
12 Dev Adam'ın bazıları dev ama adam değil. 
Bazıları adam ama dev değil... 
Yöneticileri de... 
Bu işin adamı değil... 

Bilgin'den 
Milliyet gibi saygın bir gazetede herkesin peşinden koştuğu yarım sayfa bir köşe kapmak değildi amacım. 
TRT gibi saygın bir kurumda herkesin gözünün olduğu bir programda yorumcu olmak da değildi amacım. 
Lig TV'de Kaya Çilingiroğlu ve Emre Aköz ile yıllardır evlerimizde konuştuğumuzu konuşuyoruz. 
Para ödüyorlar. 
Radyospor'daki damarlarımı sonuna kadar açan o program da gelen telefonlardan konuşamıyorum bile. 
Yine de mutlu değilim. 
Buldum da bunuyor muyum 
Hayır... 
Nerede olduğumun farkındayım... 
Evet şanslıyım... 
Bugüne kadar her günü birbirinden daha heyecan verici o dünleri yaşadığım içinde çok şanslı hissediyorum kendimi... 
Hepsi araç ama... 
Amacım mutlu olmak... Ve değilim... 
Tüm İstanbul'un peşinden koştuğu o özel kadınla yaşadıklarım ne yaşadıysam bir erkeğin ulaşabileceği en üst nokta. 
Onu 3-5 dakika görmek, onunla 3-5 dakika konuşmak için hergün onlarca adam neler yapıyor neler. 
Yine de başaramıyorlar. 
Öyle bir kadının her gününün 3-5 saatini bana vaaz vermek, nasihat etmek ve beni eğitmek için ayırması bile kendimi özel hissettiriyor bana... 
Evet şanslıyım... 
Yine de... 
Açık açık... 
Hatta açık saçık... 
Mutlu değilim... 
On kadınla orda burda sürteceğime o kadınla evimin içinde yaşlanmak istiyorum. 
Onunla biz olmak istiyorum. 
Hepsi bu... 
Playboy değil, mutlu bir boy olmak istiyorum. 
Bir soru var hep sorulmasından korktuğum. 
Mutlu musun 
İçim dışım bir biliyorsunuz... 
Ve... 
Sevdiğiniz yanınızdaysa kıymetini bilin 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
