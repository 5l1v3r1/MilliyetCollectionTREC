<DOC>
<DOCNO> 382686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas12.html </URL>
<DATE> 2005/09/29/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Monica Belluci, 37 yaşında erkeklerin rüyalarını süslüyor 
</HEADLINE>
<TEXT>

     Şarap gibi kadın deyimi, Monica Belluci'yi tanımlamada yetersiz kalıyor Çünkü İtalyan yıldız 37 yaşına rağmen güzelliğinden hiçbir şey kaybetmiyor. Sadece ülkesinde değil tüm dünyada en seksi kadınlar arasında gösterilen Belluci, bir İnternet sitesinin anketinden de "en çok istenilen kadınlar" listesinin zirvesine yerleşerek, yıllara meydan okuduğunu kanıtlıyor. Monica Belluci ise bu güzelliğini kendine olan güvenine ve İtalyan olmasına bağlıyor. 
     
     Sonia Gandhi olacak 
     Bellucci, Hindistan'ın politik yaşamının en önemli simalarından İtalyan asıllı Sonia Gandhi'nin hayatını canlandıracak. Gazeteci Rasheed Kidwai'nin 'Sonia' isimli biyografik kitabından yola çıkılarak aynı adla çekilecek filmi Jagmohan Mundra yönetecek. 6 milyon dolarlık bütçe ayrılacak 'Sonia'nın çekimleri 2006 başından itibaren İtalya, İngiltere ve Hindistan'da gerçekleştirilecek. 
     
</TEXT>
</DOC>
