<DOC>
<DOCNO> 361032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko40.html </URL>
<DATE> 2005/07/14/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Yamula Barajı elektrik üretimine başladı... 
</HEADLINE>
<TEXT>

     Kayseri'nin Kocasinan ilçesine bağlı Yemliha beldesi yakınlarında Kızılırmak üzerine kurulan Yamula Barajı'nda elektrik üretimine başlandı. 
     Yapımı tamamlanan barajın 29 Temmuz Cuma günü Başbakan Recep Tayyip Erdoğan tarafından hizmete açılacağı bildirildi. 
     Kayseri Elektrik Üretim A.Ş. Yönetim kurulu Başkanı Bekir Yıldız, Yamula Barajı'nda gazetecilere bilgi verdi. 
     Yıldız, yapımına 6 yıl önce başlanan barajda, elektrik deneme üretimine başlandığını belirterek, şunları söyledi 
     ''240 milyon dolar harcanan baraj, 20 yıl şirketimiz tarafından işletildikten sonra Enerji ve Tabi Kaynaklar Bakanlığı'na devredilecek. 29 Temmuz'da yapılacak açılış törenine Başbakan Recep Tayyip Erdoğan, Dışişleri Bakanı ve Başbakan Yardımcısı Abdullah Gül, Enerji ve Tabi Kaynaklar Bakanı Hilmi Güler de katılacak. Kayseri'nin yıllardır rüyası olan baraj nihayet tamamlandı. Emeği geçen herkese teşekkür ediyorum.'' Yıldız, baraj gölünün uzunluğunun 63 kilometreye ulaştığını ve 3.5 milyar metreküp su tutulduğunu da ifade ederken, ''Barajdan yılda 424 milyon kilowatsaat elektrik üretilecek. Bu miktar, Organize Sanayi'ni hesaba katmazsak, Kayseri'nin elektrik ihtiyacının yarısını karşılayacak. 82 milyon metreküp su yüzeyi olan barajda, su yüksekliği 83 metreye ulaştı'' dedi. 
     Barajın hizmete girmesiyle bölgede sulu tarıma geçileceğine de işaret den Yıldız, şöyle dedi 
     ''Barajın sulama kanallarını DSİ yapacak. Kanalların yapılmasıyla birlikte 104 bin hektarlık alanda sulu tarım yapılabilecek. Kayseri dışında Nevşehir, Yozgat ve Kırşehir'de sulamadan yararlanacak. Çukurova'dan daha büyük bir alan sulu tarıma açılmış olacak.'' Bekir Yıldız, baraj gölünde kültür balıkçılığının yanı sıra her türlü su sporunun yapılması için de ilgili federasyonlarla görüşmeler yaptıklarını sözlerin ekledi. 
     
</TEXT>
</DOC>
