<DOC>
<DOCNO> 379180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/yazar/toruner.html </URL>
<DATE> 2005/09/17/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İlaç kullanımı 
</HEADLINE>
<TEXT>


Amerikan Yiyecek ve İlaç İdaresi FDA ilaç kullanımı ile ilgili uyarılarda bulundu. Bizde reçetesiz satılması gereken ilaçların bile serbestçe satıldığı göz önünde bulundurulursa, bu uyarılar daha da önem kazanıyor. Uyarıları sizin için derledim 
Beslenme durumunuz ve aldığınız diğer ilaçların etkileri, kullandığınız ilacın etkinliğini azaltabilir. Hatta, bu durumda yan etkiler ortaya çıkabilir. Bu ikaz, vitaminler ve doğal ilaçlar için de geçerlidir.Bir ilaç kullanmadan önce mutlaka doktorunuza veya reçete gerektirmeyen ilaçlar için eczacınıza danışınız. Varsa alerjilerinizi, ilaç kullanma zorluklarınızı, kullandığınız diğer ilaçları ve hamile veya emzirme döneminde olup olmadığınızı bildiriniz.İlacınızı belirtilen şartlarda saklayınız. Doz aşımı yapmayınız ve kullanmayı durduracağınız zamanı öğreniniz. Doktorunuza veya eczacınıza, ilacı yemeklerden önce mi sonra mı alacağınızı sorunuz. İlacın yan ve beklenmedik etkilerinin ortaya çıkması halinde doktorunuzu arayınız. Hangi yan etki durumunda kendilerini aramanız gerektiğini de öğreniniz.İlacın tarifini tam olarak okuyup, istediğiniz ilaç olduğunu bir kez daha gözden geçiriniz. İlaçları orijinal kutularında muhafaza ediniz. Birden fazla ilacı aynı kutuda tutmayınız.Alkol kullanımı, kilo değişimi ilacınızın dozunun değiştirilmesini gerekli kılabilir. Sinir, uyku ve ağrı ilaçlarıyla alkol alınmaz.Son kullanma tarihi geçmiş ilaçları kullanmayınız. Yılda bir ecza dolabınızı gözden geçirip, tarihi geçmiş ilaçları atınız.Çocuğunuza ilaç verirken, çay kaşığı ile çorba kaşığı dozlarını karıştırmayınız. Demir ihtiva eden vitamin ve ilaçlar 3 yaşın altındaki çocuklarda kullanılmaz.Çocuğunuzun aşı zamanlarını öğreniniz ve geçirmeyiniz. Aşılar 18 yaşına kadar sürecektir.Çoğu reçetesiz satılan ağrı giderici ve ateş düşürücü ilaçlar karaciğer iflası, mide kanaması ve böbrek hastalıklarına neden olabilirler. İçinde aynı aktif madde bulunan birden fazla ilacı bir arada kullanmayınız. Bu ilaçları tarifinde yazan kullanım süreleri ve dozlara uyarak kullanınız. Morfin ve kodein gibi maddeleri ihtiva eden ilaçların aşırı dozlarda kullanılması ölümle bile neticelenebilir.İnternetten ilaç almayınız. Bu ilaçların genellikle güvenlik kontrolleri yapılmamıştır. İnternette satılan maddeler gerçek ilaç olmayabilir. Bu maddelerin tanıtımındaki "yeni icat" gibi sözcüklere inanmayınız. İlaçların üreticisi ile ilgili yurt içinde bir adres olup olmadığını gözden geçiriniz. Satılan ilaçların son kullanım tarihleri geçmiş, bozulmuş veya bu ilaçların kullanılması doz, muhafaza ve gönderilme yönlerinden riskli olabilir. İnternetten ilaç almış ve yan bir etki ile karşılaşmışsanız, durumu doktorunuza ve Sağlık Bakanlığı'na gecikmeden rapor ediniz.Her nezle, boğaz ağrısı ve öksürme için antibiyotik alınmaz. Antibiyotikler virütik hastalıklarda etkili değildirler. Verem, zatürree, boğaz enfeksiyonu gibi bakteriyel hastalıklarda etkilidir. Gereksiz yere antibiyotik alınması bakterilerin bu ilaçlara karşı direniş kazanmaları ile sonuçlanır. 
Her şeyin başı sağlıktır. 



</TEXT>
</DOC>
