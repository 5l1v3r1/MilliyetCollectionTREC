<DOC>
<DOCNO> 351629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas03.html </URL>
<DATE> 2005/06/13/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Pink Floyd 24 yıl sonra yeniden sahnede... 
</HEADLINE>
<TEXT>

     Ünlü İngiliz rock grubu Pink Floyd, Afrika'ya yardım için düzenlenecek ''Live 8'' konserlerinde sahneye çıkmak üzere yeniden bir araya gelecek. 
     Konserlerin organizatörleri, David Gilmour, Nick Mason, Roger Waters ve Richard Wright'ın, 1981'den bu ilk kez bir araya gelerek 2 Temmuz'da Londra'da düzenlenecek konserde sahneye çıkacaklarını belirttiler. 
     David Gilmour, grubun yeniden bir araya gelmesiyle ilgili yaptığı açıklamada, ''Birçok insan gibi ben de 3. dünya ülkelerinin yoksulluğunun azaltılması ve yardımın arttırılması için G8 liderlerini ikna edebilmek amacıyla elimden geleni yapıyorum'' dedi. 
     Ünlü grup, 80'li yıllarda, Roger Waters ve diğer üyeler arasındaki anlaşmazlık nedeniyle zirvedeyken dağılmıştı. 
     Live 8 konserleri, Londra'nın yanı sıra Philadelphia, Paris, Roma ve Berlin'de de eş zamanlı olarak düzenlenecek. 
     Almanya, Kanada, ABD, Fransa, İtalya, Japonya, İngiltere ve Rusya'dan oluşan G8 ülkeleri zirvesi, 6 ve 7 Temmuz'da İskoçya'nın Gleneagles kasabasında toplanacak ve başlıca gündem maddesi Afrika'daki yoksullukla mücadele olacak. 
     
</TEXT>
</DOC>
