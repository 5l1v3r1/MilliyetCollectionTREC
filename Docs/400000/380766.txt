<DOC>
<DOCNO> 380766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/yasam/yas08.html </URL>
<DATE> 2005/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 11 can daha aldı 
</HEADLINE>
<TEXT>



Samsun ve Çorum'da meydana gelen 2 ayrı trafik kazası, 11 can daha aldı. İki kişinin de ağır yaralandığı bu kazalar şöyle meydana geldi Artvin'den, Afyon'a kız istemeye giden Azak ailesini taşıyan minibüs, dün Samsun'un Acıklı köyü mevkiine geldi. Sürücü Muammer Azak 39 , yol yapım çalışması nedeniyle bölünmüş yolun karşı şeridine geçti. Azak, çalışmanın bittiği yerde, tekrar kendi şeridine geçmesi gerektiğini belirten trafik levhasını fark etmeyince karşı yönden gelen Üzeyir Acar yönetimindeki kamyonla çarpıştı. Kazada Azak, Emine Azak, Aynur, Ali Efendi, Erkan ve Mehmet Azak öldü. 2 kişi yaralandı. 
Çorum'un Osmancık ilçesi D - 100 karayolunda ise, Ziyettin Fidan'ın kullandığı otomobil şerit ihlali yapınca, karşı yönden gelen TIR'la kafa kafaya çarpıştı. Fidan, Azize, Sema ve Mustafa Gülümser ile Ali Aksu kaza yerinde can verdiler. 


</TEXT>
</DOC>
