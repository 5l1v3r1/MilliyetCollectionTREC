<DOC>
<DOCNO> 388268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko40.html </URL>
<DATE> 2005/10/20/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Tüketici kredileri geçen yıla göre yüzde 91 oranında arttı 
</HEADLINE>
<TEXT>

     Tüketici kredileri, 14 Ekim tarihi itibarıyla geçen yıl sonuna göre yaklaşık yüzde 91.3 oranında artış göstererek 24 milyar 719.8 milyon YTL'ye çıktı. 
     Merkez Bankası verilerine göre, tüketici kredileri 2004 yılı sonu itibarıyla 12 milyar 924.6 milyon YTL idi. 
     Aynı dönemde, tüketici kredileri içinde en yüksek artış yaklaşık yüzde 259.6 oranı ile konut kredilerinde yaşandı ve bu krediler 14 Ekim 2005 tarihi itibarı ile 9 milyar 496.8 milyon YTL'ye yükseldi. Konut kredileri 2004 yılı sonu itibarı ile 2 milyar 641.2 milyon YTL düzeyindeydi. 
     Bu sürede taşıt kredileri yüzde 29.3 artarak 5 milyar 586.6 milyon YTL'ye, diğer krediler de yüzde 61.6 oranında yükselerek 9 milyar 636.4 milyon YTL'ye çıktı. 
     Söz konusu krediler 2004 yılı sonu itibarı ile sırasıyla 4 milyar 321.8 milyon YTL ve 5 milyar 961.6 milyon YTL olmuştu. 
     14 Ekim 2005 tarihi itibarıyla bireysel kredi kartı kullanım tutarı da yaklaşık yüzde 17 oranında artış yaşandı. 31 Aralık 2004 tarihinde 13 milyar 752.9 milyon YTL olan bireysel kart kullanımı 14 Ekim itibarıyla 16 milyar 89.8 milyon YTL'ye yükseldi. 
     Aynı dönemde tasfiye olacak tüketici kredileri ve bireysel kredi kartları toplamında yüzde 103.2 oranında artış yaşanarak 681.7 milyon YTL'den 1 milyar 385 YTL'ye çıktı. 
     
</TEXT>
</DOC>
