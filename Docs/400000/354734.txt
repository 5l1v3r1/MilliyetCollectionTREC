<DOC>
<DOCNO> 354734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko17.html </URL>
<DATE> 2005/06/23/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Demir Sabancı Bank Austria Creditanstalt AG, 1. opsiyonu kullanmadı 
</HEADLINE>
<TEXT>

     Demir Sabancı, Bank Austria Creditanstalt AG'nin, ''Sabancı Holding hisseleri için verilen satın alma opsiyonlarının birincisini vadesinde kullanmadığını'' bildirdi. 
     Hacı Ömer Sabancı Holding A.Ş. ile ilgili Demir Sabancı'dan İMKB'ye gönderilen yazıda, 21 Aralık 2004 tarih ve 244 sayılı İMKB bülteninde yapmış olduğu bildirimde, 15 milyon adet H.Ö. Sabancı Holding A.Ş. hissesi için yurt dışında yerleşik Bank Austria Creditanstalt AG lehine, altışar aylık dönemlerde, değişik vadeleri kapsayan 3 adet satın alma opsiyonu verildiği hatırlatıldı. Açıklamada, şöyle denildi 
     ''Bank Austria Creditanstalt AG, elinde bulundurduğu opsiyonların birincisini vadesinde kullanmamıştır. Bu nedenle imzalamış olduğumuz menkul kıymet ödünç sözleşmesi uyarınca, Bank Austria Creditanstalt AG'ye ödünç verilmiş olan 5 milyon adet Hacı Ömer Sabancı Holding A.Ş. hissesi tarafıma iade edilecektir. Bu bildirim Sermaye Piyasası Kurulu'nun Seri VIII, No 39 sayılı Tebliği'nin 10. maddesinin 2. fıkrası uyarınca yapılmaktadır.'' 
     
</TEXT>
</DOC>
