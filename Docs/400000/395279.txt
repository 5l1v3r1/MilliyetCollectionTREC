<DOC>
<DOCNO> 395279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonyas14.html </URL>
<DATE> 2005/11/15/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Domino reker denemesini bozan serçe öldürülünce... 
</HEADLINE>
<TEXT>

     Hollanda'nın Leenwarden kentinde hazırlanan domino taşları rekor denemesi sırasında, bir serçenin 23 bin domino taşının yıkılmasına neden olduğu için vurulması, Almanya'da hayvanseverlerin tepkisine neden oldu. 
     Alman Hayvanseverler Derneği tarafından yapılan açıklamada, Hayvanları Koruma Yasası'na göre bir hayvanın ancak mantıklı bir gerekçe olduğu zaman vurulabileceğine işaret edilerek, serçenin vurulmasında böyle bir durum olmadığı belirtildi. 
     RTL televizyonu tarafından yapılan açıklamada ise suçlamalar reddedilerek, ''serçenin çalışanlar tarafından 1 saat süreyle yakalanmasına çalışıldığı, ancak bunda başarılı olunamayınca hayvan yakalama konusunda uzman bir firmanın görevlendirildiği'' bildirildi. 
     RTL televizyonunda yayımlanacak ''Domino Day 2005'' adlı program için 18 Kasım Cuma günü 4 milyon domino taşıyla yeni bir dünya rekoru denemesi yapılacağı kaydedildi. Rekor denemesi, Alman RTL özel televizyonunda yayımlanmak üzere hazırlanıyordu. 
     
</TEXT>
</DOC>
