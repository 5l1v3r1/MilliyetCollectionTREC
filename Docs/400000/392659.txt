<DOC>
<DOCNO> 392659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/siyaset/siy03.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek'ten AB'ye sitem 
</HEADLINE>
<TEXT>


HABER MERKEZİ 


Adalet Bakanı Cemil Çiçek, AB'nin Türkiye'de toplumla ilişkisi olmayan, marjinal grupların söylediklerini dinlediğini belirtti. Stockholm'den ayrılmadan önce yaptığı açıklamada, AB'ye sitem eden Çiçek, "AB'den gelen heyetler, bazı marjinal sivil toplum örgütleriyle görüşüyor ve bütün Türkiye'yi de öyle kabul ediyorlar. Mesela, İnsan Hakları Derneği ile görüşürler, ama bugüne kadar şehit ve gazilerin oluşturduğu derneklerle görüşen AB heyetine rastlamadım" dedi. Çiçek, "Başkalarına bir şey derken, kendi içimizdeki marjinal grupların, Türkiye'yi jurnallercesine yaptıkları beyanları da dikkate alıp değerlendirmemiz gerekir" ifadesini kullandı. 



</TEXT>
</DOC>
