<DOC>
<DOCNO> 388395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/astro/index.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilerden kazançlı çıkabiliriz 
</HEADLINE>
<TEXT>


Yan yana gelen Güneş ve Jüpiter anlaşmalar ve diplomasi gerektiren işlerde daha şanslı olabileceğimizi gösteriyor. Entelektüel konularda akıcı enerjiler var. Zihinsel alanda dikkat çekici başarılar gündeme gelebilir. Koç'lar olumlu adımlar atmaya çalışmalılar. Yakın çevreden de destek görebilirler. Kısa yolculuklar onlar için çok olumlu geçebilecek. Boğa'lar parasal konularda harcama sınırlarını iyi belirlemeli. Pek çok konuda ılımlı olmalı ve birikimlerini korumak için çaba göstermeliler. İkizler girişkenliklerini çok rahat kullanabilirler. Birçok alanda istekler öne çıkıyor ancak, kişisel istekler dikkatli planlanmalı. Yengeç'ler duygusal anlamda kendilerini rahat hissetmiyor. İfade edilemeyen konular can sıkabilir ama, yakınların desteği onlara moral veriyor. Aslan'lar son derece iyimser günlerindeler. Bugün grup çalışması ve iyimser planlar söz konusu olabilecek. Başak'lar için iş hayatında öne çıkabilecekleri olanaklar var. Bu arada inatçılıktan kaçınmalı ve üstlerle ilişkilerinde bugün de dikkatli olmalılar. Terazi'ler yeni düşüncelere açıklar fakat, ilişkilerde tutarlı olmalılar. Bugün yabancılarla ilgili konular da öncelikli olacak. Akrep'ler ortaklaşa alanda olası riskleri bugün de görmeliler. Kendilerini aldatma riskine karşı, aşırı iyimserlikten kaçınmalılar. Yay'lar hassaslık gösterebilecekleri konularda dikkatli olmalılar. Özellikle ikili ilişkilerde tutarlılık göstermeleri gereken konular dikkat çekebilir. Oğlak'lar için bugün yapacak pek çok iş var. İş ortamında dağınık olmaktan sakınmalılar. Düşüncelerini somut hale getirmek durumundalar. Kova'lar üstlerindeki huzursuzluktan kurtulmaya bakmalı. Yaratıcı yanlarını rahat biçimde kullanarak dikkat çekebilirler. Yeni girişimler de dikkat çekiyor. Balık'lar için atacakları her adım önemli olacak. Zira huzursuz olmaları planlarını aksatabilir. Eve ait sorumluluklar onları zorluyor. 
</TEXT>
</DOC>
