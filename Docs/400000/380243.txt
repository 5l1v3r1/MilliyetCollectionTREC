<DOC>
<DOCNO> 380243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/soneko13.html </URL>
<DATE> 2005/09/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Süper FM, CGS Grubu'nun... 
</HEADLINE>
<TEXT>

     TMSF tarafından bugün satışa çıkartılan Süper FM ihalesinden de Global Yatırım çıktı. Tüpraş'ta Ofer'e aracılık yapan, son olarak Galataport ihalesini kazanan konsorsiyum içinde yeralan Global Yatırım bugün de Süper FM ihalesini kazanan grup içinde yeraldı. 
     Açık artırma 13.2 milyon dolardan başladı ve kıran kırana bir pazarlık sonucu tam 33 milyon 100 bin dolardan sonuçlandı. 

Tasarruf Mevduatı Sigorta Fonu TMSF 'nin 18 milyon 500 bin dolar muhammen bedelle satışa çıkardığı Super FM için gerçekleştirilen açık artırmayı, 33 milyon 100 bin dolar ile CGS Televizyon ve Radyo Yayıncılığı Tic. A.Ş kazandı. 
     Açık artırmada, CGS Televizyon ve Radyo Yayıncılığı Tic. A.Ş. ile Ciner Televizyon ve Radyo Yayıncılık A.Ş. arasında büyük rekabet yaşandı. 
     13 milyon 250 bin dolarla başlanan açık artırmada teklifler 30 milyon doları geçti. En yüksek teklifi veren Kanadalı Canwest Medya, Turkom İletişim, Global Yatırım şirketlerinden oluşan CGS Grubu, Süper FM'i aldı. CGS'nin verdiği 33.1 milyon dolarlık teklif, 18.5 milyon dolarlık muhammen bedelin 14.6 milyon dolar üzerinde bulunuyor. 
     
     2 Numara Radyo ve Televizyon Yayıncılık A.Ş ihaleye katılamadı 

     Super FM ihalesi için idari belgelerini teslim eden 4 kuruluş arasında yer alan 2 Numara Radyo ve Televizyon Yayıncılık A.Ş., yapılan inceleme sonucu, belgelerindeki eksiklikler nedeniyle ihaleye katılamadı. 
     İhale, Işıl Televizyon Yayıncılığı Tic. A.Ş., Ciner Televizyon ve Radyo Yayıncılık A.Ş. ve CGS Televizyon ve Radyo Yayıncılığı Tic. A.Ş. ile sürdürüldü. 
     

     
</TEXT>
</DOC>
