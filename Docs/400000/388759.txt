<DOC>
<DOCNO> 388759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yazar/theper.html </URL>
<DATE> 2005/10/22/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ne günlere kaldık 
</HEADLINE>
<TEXT>


Geçen gün televizyonda bir haber vardı. İzmir'de bir trafik polisi öyle ciddi görev yapıyor ki hem yayalara hem araçlara kuralları tam uyguluyor. Kural hatası yapan milletvekili bile olsa ceza kesiyor. 
Ne günlere kaldık Görevini yapan polis TV'de haber konusu oluyor. Zaten görevi bu değil mi Yani yapması gerekeni yapmıyor mu Eee, bunun neresi tuhaf 
Evet günümüzde bu tuhaf çünkü onun dışındakilerin büyük ama çok büyük çoğunluğu görevini yapmıyor da ondan. Son günlere kadar İstanbul'da bırak görevi yapmayı, caddede trafik polisi bile görülmezdi. Şimdilerde bir ikisi görülüyor da, onlar da ne yapması gerektiğini bilmiyor. 
Nizami gideni durdurup gayri nizami gidene yol veriyor. Yani İzmir'deki polisin haber konusu olmasının nedeni bu. Yani durum fenanın da altında. Resmi görevli birinin görevinin başında ve görevini hakkıyla yürütmesi esastır. Ama çoğunun elinde bir cep telefonu, telefonla konuşurken görüyorum. 
Sadece eleştiri polise değil elbet. Geçen gün Eminönü'nde bir grup belediye zabıta memuru gördüm. İnanılır gibi değil ayaklarında paçası yırtık jean'ler ve üzerlerinde dik yaka kazak veya ekose gömlekler vardı. Saç baş desen leylek yuvası. Bunların üzerine "zabıta" yazan rengi atmış yelek giymişlerdi de zabıta olduğu öyle anladım. Zaten belediye de bunu yadırgatmamak için elinden geleni yapıyor. 
Örneğin h l belediye otobüsleri plakasız geziniyor. Var mı plakasız araçla dolaşmak Yoktur ama belediyeye gelene kadar, belediyeye geldi mi her şey serbest, öyle değil mi Yalnız belediye mi 
Eveeet, her zaman söylerim, bu memlekette yasalara uyması gereken kesim ayrıdır, uymayabilenler ayrıdır. Örneğin gelişigüzel ateş etmek, adamın kafasına onu bunu fırlatmak veya gırtlağını sıkmak bazıları için serbesttir. Onlar her şeyi yapabilir, çünkü onlar özel yaratılmıştır, yani, dokunulmazlıkları vardır. 



</TEXT>
</DOC>
