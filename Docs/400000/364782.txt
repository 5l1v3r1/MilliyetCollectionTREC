<DOC>
<DOCNO> 364782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo37.html </URL>
<DATE> 2005/07/27/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Kıstak "Bu maçla yeniden başlamak istiyorduk ama olmadı" 
</HEADLINE>
<TEXT>

     Genç Bayanlar Voleybol Milli Takım Antrenörü Adnan Kıstak, "Brezilya maçıyla yeniden başlamak istiyorduk, ama olmadı" dedi. 
     Genç Bayanlar Dünya Şampiyonası A Grubundaki 4. maçında Brezilya’ya 3-1 yenilen milli takımın antrenörü Adnan Kıstak, Brezilya maçının kendileri açısından çok önemli olduğunu belirterek, "Brezilya maçı bizim için çok önemliydi. Turnuvaya iyi başlamıştık, ama daha sonra yenilgi aldık" dedi. 
     Kıstak, "Bu maçla yeniden başlamak istiyorduk, ama olmadı. 
     Brezilya, çok güçlü bir takım. Biz de onların eksiklerine göre iyi hazırlanmıştık, ama zamam zaman gücümüz yetmedi ve çok hata yaptık. 
     Gönül isterdi ki Brezilya ile finalde oynayalım. Çok ilginç bir maç olurdu" diye konuştu. 
     Brezilya antrenörü Antonio Rizolan ise maçtan sonra yaptığı açıklamada, "Bu maç bizim için çok önemliydi, çünkü Türkiye’nin çok iyi bir antrenörü var. Kazandığımız için mutluyuz. Umarım bundan sonraki maçlarda Türk taraftarı bizi destekler" dedi. 
     
</TEXT>
</DOC>
