<DOC>
<DOCNO> 386256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/spor/spo05.html </URL>
<DATE> 2005/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu barajı yıkarız 
</HEADLINE>
<TEXT>


Milli Takımımız yarın çekilecek kurada Norveç, Slovakya veya İsviçre ile eşleşecek. İspanya ve Çek Cumhuriyeti ile birlikte seribaşı olan ekibimiz, baraj maçlarını 12 ve 16 Kasım'da oynayacak 


2006 Dünya Kupası finallerine Avrupa kıtasından katılacak son üç takımın belirleneceği baraj maçlarında rakibimiz Norveç, Slovakya ve İsviçre'den biri olacak. 
Türkiye'nin de yer aldığı kura çekimi, yarın İsviçre'nin Zürih kentinde saat 13.00'te yapılacak. En iyi ikinciler kontenjanıyla finallere direkt katılan İngiltere ve İsveç dışında kalan altı grup ikincisi, iki torbaya ayrılarak eşleşecek. FIFA klasmanına göre Türkiye ile birlikte Çek Cumhuriyeti ve İspanya'nın yer aldığı birinci torbadaki üç takım, ikinci torbaya giren Norveç, İsviçre ve Slovakya ile eşleşecek. 
Baraj maçları, 12 ve 16 Kasım tarihlerinde oynanacak. Almanya'nın 12 kentinin ev sahipliği yapacağı 2006 Dünya Kupası finalleri ise 9 Haziran-9 Temmuz tarihleri arasında organize edilecek. 

NORVEÇ 

Norveç, kendi sahasındaki milli maçlarının hemen tamamını Oslo'daki 25 bin 552 seyirci kapasiteli Ulleval Stadı'nda oynuyor. Teknik Direktörlüğünü Age Hareide'nin yaptığı Norveç'in kalesinde, bir dönem Beşiktaş'ta da forma giyen Thomas Mhyre görev yapıyor. İskandinav ekibinde John Arne Riise, Erik Hagen, Morten Pedersen ve Sigurd Rushfeldt gibi ülke dışında forma giyen lejyoner yıldızlar da yer alıyor. Yine eski Beşiktaşlı, şimdiki Lyonlu ünlü golcü John Carew ise son iki karşılaşmanın 18 kişilik kadrosunda yer bulamadı. 

GRUPTAKİ MAÇLARI İtalya-Norveç 2-1 Norveç-Belarus 1-1 İskoçya-Norveç 0-1 Norveç-Slovenya 3-0 Moldova-Norveç 0-0 Norveç-İtalya 0-0 Slovenya-Norveç 2-3 Norveç-İskoçya 1-2 Norveç-Moldova 1-0 Belarus-Norveç 0-1 

SLOVAKYA 

Ev sahibi olduğu maçların büyük çoğunluğunu Bratislava'daki 30 bin seyirci kapasiteli Tehelme Pole Stadı'nda oynayan Slovakya'nın teknik direktörlüğünü Dusan Galis yapıyor. Kadrosunda eski Denizlisporlu Kratochvil, eski Beşiktaşlı Miroslav Karhan ve Stanislav Varga'yı da barındıran Slovakya'nın forvetteki en büyük silahı Robert Vittek ve Marek Mintal. 

GRUPTAKİ MAÇLARI Slovakya-Lüksemburg 3-1 Rusya-Slovakya 1-1 Slovakya-Liechtenstein 7-0 Skovakya-Letonya 4-1 Estonya-Slovakya 1-2 Slovakya-Portekiz 1-1 Portekiz-Slovakya 2-0 Lüksemburg-Slovakya 0-4 Liechtenstein-Slovakya 0-0 Letonya-Slovakya 1-1 Slovakya-Estonya 1-0 Slovakya-Rusya 0-0 

İSVİÇRE 

Teknik Direktörlüğünü Jacob Kuhn'un yaptığı İsviçre Milli Takımı'nın kadrosunda forvette görev yapan Alexander Frei ve David Degen en tehlikeli iki isim olarak göze çarpıyor. Kısa bir süre öncesine kadar Türk asıllı Murat - Hakan Yakın kardeşlerin de forma giydiği İsviçre, 4. Eleme Grubu'nda 10 maçta 4 galibiyet, 6 beraberlikle 18 gol atıp, 10 golü kalesinde gördü, yenilgi almadan grupta ikinciliği elde ederek baraj maçı oynamaya hak kazandı. 

GRUPTAKİ MAÇLARI İsviçre - Faroe Adl. 6 - 0 İsviçre - S.İrlanda 1 - 1 İsrail - İsviçre 2 - 2 Fransa - İsviçre 0 - 0 İsviçre - K.Rum Kes. 1 - 0 Faroe Adl. - İsviçre 1 - 3 İsviçre - İsrail 1 - 1 K.Rum Kes. - İsviçre 1 - 3 İsviçre - Fransa 1 - 1 S.İrlanda - İsviçre 0 - 0 

FİNALİSTLER 
AVRUPA 
Almanya 
Ukrayna 
Fransa 
Hollanda 
Polonya 
İngiltere 
Hırvatistan 
İsveç 
İtalya 
Portekiz 
Sırbistan 

ASYA 
Japonya 
İran 
Güney Kore 
S.Arabistan 

CONCACAF 
ABD 
Meksika 
Kosta Rika 

AFRİKA 
Angola 
Fildişi Sahili 
Togo 
Gana 
Tunus 

G.AMERİKA 
Arjantin 
Brezilya 
Ekvador 
Paraguay 


</TEXT>
</DOC>
