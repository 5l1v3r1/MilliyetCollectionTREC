<DOC>
<DOCNO> 354772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sonsiy02.html </URL>
<DATE> 2005/06/23/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Org.Büyükanıt Atina'da subaylara seslenecek 
</HEADLINE>
<TEXT>

     Resmi ziyaret için Atina'ya giden Kara Kuvvetleri Komutanı Orgeneral Yaşar Büyükanıt, Yunanistan'ı resmen ziyaret eden ilk Türk Kara Kuvvetleri Komutanı oldu. 
     Orgeneral Büyükanıt, Yunanistan Kara Kuvvetleri Komutanı'yla akşam yemeğinde bir araya geldi, bugün de Yunanistan Savunma Bakanı Spilios Spiliotopulos ve Genelkurmay Başkanı Oramiral Panayotis Hinofotis'le görüşecek. 
     Orgeneral Büyükanıt, cuma günü Selanik'e geçecek ve Yunanistan Kara Harp Akademisi'nde öğrenci subaylara hitap edecek. Bu konuşma da bir ilk niteliği taşıyor. 
     
     Türk bayrağı yırtılmıştı 
     Atina'daki Yunanistan Harp Okulu'nda nisan ayında bir grup öğrenci tarafından Türk bayrağı yakılmış, Yunanistan Kara Kuvvetleri Komutanı da Orgeneral Büyükanıt'a mektup yazarak özür dilemişti. 
     
</TEXT>
</DOC>
