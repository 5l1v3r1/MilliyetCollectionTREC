<DOC>
<DOCNO> 350940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/spor/spo12.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetiner'e veda töreni 
</HEADLINE>
<TEXT>



Görevinden istifa eden Ümit Milli Takım Teknik Direktörü Raşit Çetiner için dün Futbol Federasyonu'nun Levent'teki binasında bir veda töreni düzenlendi. Çetiner'e Türk futboluna katkılarından dolayı bir plaket veren Federasyon Başkanı Levent Bıçakcı, Kazakistan dönüşü karşılıklı konuşup, fikir birliğine vardıklarını belirterek, kendisine bundan sonrası için başarılar diledi. Bıçakcı, "Raşit Çetiner sadece yarışma amacıyla değil, yetişmeleri için de milli futbolcularımızla çalıştı. Onunla çok önemli neticeler aldık" dedi. Çetiner ise görevi bırakırken, içinin rahat olduğunu vurgulayıp, "7 yıllık görev sürem içinde güzel şeyler yaptık. Türk futboluna 10-15 yıl hizmet edecek yeni bir nesil ortaya çıkardık. O konuda da kendimizi ekip olarak çok iyi hissediyoruz" yorumunu yaptı. 



</TEXT>
</DOC>
