<DOC>
<DOCNO> 394242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/ekonomi/eko03.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Otosan yeni rekorlar hedefliyor 
</HEADLINE>
<TEXT>


EKONOMİ SERVİSİ 

Ford Otosan Genel Müdürü Turgay Durak, yıl sonunda 133 bin 250 adetlik yurtiçi perakende satış, 162 bin adetlik ihracat ve 1 milyar 620 milyon euro ihracat cirosuyla, 2004'teki rekorlarını bu yıl daha yukarıya taşıyacaklarını bildirdi. 
Otomotivde satışların tüm pazarda yüzde 3.5 azalarak, 525 bin 836'ya gerilediğini kaydeden Durak, Ford Otosan'ın ise satışlarını yüzde 5.9 artırarak, pazar payını yüzde 16.9'a yükselttiğini belirtti. Binek otomobil pazarının da geçen yılın ilk 9 ayına göre yüzde 9 küçüldüğünü dile getiren Durak, Ford Otosan'ın ise geçen yılki performansını koruyarak 31 bin 84 adet perakende satışla pazarda yüzde 10.3 paya sahip olduğunu bildirdi. 
Hafif ticari araç pazarının yüzde 19.7 büyüyerek 96 bin 426 adete ulaştığını duyuran Durak, bu pazardaki satışlarını yüzde 28.4 artırarak 22 bin 985'e, pazar paylarını da yüzde 23.8'e çıkardıklarını söyledi. 
Ford Otosan'ın ocak - eylül döneminde araç üretimi yüzde 21.6 artışla 178 bin 446'ya yükseldi. 




</TEXT>
</DOC>
