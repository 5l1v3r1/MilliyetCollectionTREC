<DOC>
<DOCNO> 392788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko41.html </URL>
<DATE> 2005/11/07/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
AMB Başkanı Faiz oranlarını yükseltmeye hazır bulunmalıyız 
</HEADLINE>
<TEXT>

     Avrupa Merkez Bankası AMB Başkanı Jean-Claude Trichet, merkez bankalarının enflasyon beklentilerinin arttığı anda faiz oranlarını yükseltmeye hazır bulunmaları gerektiğini söyledi. 
     İsviçre'nin Basel kentinde bir konferansa katılan Trichet, petrol fiyatlarının yüksekliğinden kaynaklanan baskıların arttığı bir durumda, merkez bankalarının zor kazanılmış güvenilirliklerini tehlikeye atmamak için enflasyondaki gelişmeleri çok dikkatli izlemek zorunda oldukları belirtti. 
     Trichet, ''Enflasyon beklentilerini çok iyi odaklanmalıyız. Bütün merkez bankaları enflasyon beklentilerine karşı en uygun politikayı belirlemelidir'' dedi. 
     Trichet'nin sözleri, merkez bankalaranının uzunca bir dönemdir uyguladıkları faiz oranlarının düşüklüğüne bağlı ''ucuz para'' politikasını bırakıp, dünya ekonomisindeki toparlanmanın güçlenmesinden ve petrol fiyatlarının artmasından kaynaklanan enflasyon riskine karşı yüksek faiz politikasına geçeceği bir dönemin başlamakta olduğunun işareti olarak görülüyor. 
     
</TEXT>
</DOC>
