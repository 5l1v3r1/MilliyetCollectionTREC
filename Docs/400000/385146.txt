<DOC>
<DOCNO> 385146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur38.html </URL>
<DATE> 2005/10/08/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
"Kızılay, Keşmir'deki yardım kuruluşlarının koordinasyonunu sağlayacak" 
</HEADLINE>
<TEXT>

     Kızılay Genel Müdürü Ömer Taşlı, Kızılay'ın Keşmir'deki bütün yardım kuruluşlarının koordinasyonunu sağlayacağını söyledi. 
     Taşlı, AA muhabirine yaptığı açıklamada, Kızılay'ın deprem felaketinde yardım teklifi kabul edilen ilk kuruluş olduğunu belirtti. 
     Kızılay'ın yardım ekiplerinin Keşmir eyaletindeki diğer yardım kuruluşlarının koordinasyonunu sağlayacağını ifade eden Taşlı, ''Türk Kızılayı ilk kez böyle bir sorumluluk üstlenecek'' dedi. 
     İlk aşamada yardım ekiplerinin burada 3-4 aylık bir çalışma yürütmesinin planlandığını belirten Taşlı, bugün hareket edecek uçakta gıda malzemesi ve yardım ekiplerinin bulunduğunu söyledi. 
     Taşlı, salı günü kalkması planlanan uçakla da acil durumlarda kullanılacak ilaçların gönderileceğini belirtti. 
     
</TEXT>
</DOC>
