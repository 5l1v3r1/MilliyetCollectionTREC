<DOC>
<DOCNO> 393581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/ekonomi/eko01.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li yüzde 4, Türk yatırımcı 13.75 alıyor 
</HEADLINE>
<TEXT>


Merkez gecelik faizi yüzde 13.75'e çekti. Amerika'da paranın gecelik getirisi ise yüzde 4. Mevcut durumda ABD ile 9.75 puan olan faiz farkı, üç yıl önce tam 42.75 puan seviyesindeydi 

Finans atölyesi - SONGÜL HATISARU 

Enflasyondaki düşüş eğilimine bağlı olarak dünyada faiz hadlerinin yükseldiği bir ortamda Merkez Bankası faiz indirimlerine devam ediyor. Merkez dün yılın 8. faiz indirimini yaparak kısa vadeli faizleri 25'er baz puan indirdi. 
Merkez'in gecelik borçlanma faizi yüzde 14.00'dan yüzde 13.75'e çekildi. Bunun yanı sıra, gecelik borçlanma faiz oranı yüzde 14'ten yüzde 13.75'e düşürülürken, gecelik borç verme faiz oranı da yüzde 18.00'dan yüzde 17.75'e indirildi. 
Diğer vadelerde 1 haftalık borçlanma faiz oranı yüzde 14'ten yüzde 13.75'e düşürüldü. Açık piyasa işlemleri çerçevesinde piyasa yapıcısı bankalara repo işlemleri yoluyla gecelik ve bir haftalık vadelerde tanınan borçlanma imk nının faiz oranları da yüzde 16'dan yüzde 15.75'e düşürüldü. 

Türkiye ABD'ye yaklaşıyor 
Süreyya Serdengeçti başkanlığındaki Merkez Bankası'nın son üç yılda uyguladığı kararlı politikalar sayesinde son dört yıl içinde enflasyon yüzde 73'ten yüzde 7.5'e gevşedi. 
Enflasyondaki düşüşte Merkez'in belirlediği para politikası ve hükümetin oluşturduğu mali disiplinin yanı sıra Türk lirasına olan güvenin devam etmesi etkili oldu. Enflasyondaki düşüş Merkez'in elini rahatlatarak üç yıl önce yüzde 44 seviyesinde olan gecelik faizin de yüzde 13.75'e gerilemesine imk n verdi. Bilindiği gibi Merkez, kısa vadeli faizleri enflasyonla mücadele konusunda en etkili enstrüman olarak kullanıyor. 
Üç yıl önce ABD'de enflasyon yüzde 2.3, gecelik faiz ise yüzde 1.0 seviyesindeydi. Türkiye'nin gecelik faizi ile ABD faizi arasındaki fark da yaklaşık 43 puan seviyesindeydi. 
Gelinen noktada ise AB perspektifi, IMF stand-by anlaşmaları ve enflasyondaki düşüşle birlikte iki ülke faizinin birbirine giderek yaklaştığı görülüyor. Son faiz indirimiyle birlikte iki ülke arasındaki faiz farkı 9.75 puan seviyesine gerilemiş durumda. 

Sabit kalma olasılığı 
Merkez Bankası faiz indiriminin ardından yayımladığı aylık enflasyon değerlendirmesi raporunda, yıl sonunda enflasyonun yüzde 8 olan hedef dahilinde gerçekleşeceğinin tahmin edildiğini yineledi. 
Bankanın açıklamasında daha sonraki aylarda zaman zaman dalgalanmalar görülse de geçici faktörlerden arındırılmış temel enflasyon eğiliminin düşüş yönünde olacağının öngörüldüğü ve kısa vadeli faizlerin 25 baz puan düşürülmesi kararı alındığı belirtildi. 



Merkez 'bekle ve gör' stratejisi uygulayabilir Bankanın 'Ekim Ayı Enflasyonu ve Görünüm' raporunda, "Bugünkü bilgiler ışığında, önümüzdeki dönemde kısa vadeli faizlerin yönünün aşağı olma olasılığının yukarı olma olasılığına kıyasla daha fazla olduğu, ancak sabit kalma olasılığının da önceki dönemlere kıyasla giderek arttığı ifade edilebilir" vurgusu dikkat çekti. 

Enflasyon görünüm raporu 
Merkez'in açıklaması, 'Faiz indirimlerinde sona mı yaklaşılıyor ' sorusunu gündeme getirecek cinsten. Merkez Bankası'nın bu açıklamasını, aralık ayında yine 25 baz puanlık bir faiz indirimi olsa da 2006 yılının başından itibaren birkaç ay bankanın enflasyon beklentilerindeki gelişimi görmek için 'bekle ve gör' stratejisi uygulayarak faizleri sabit tutabileceğinin sinyali olarak algılıyoruz. 

Yıl sonuna kadar bir indirim daha olabilir Bizim beklentimiz yıl sonuna kadar bir çeyrek puanlık daha indirim yapılarak kısa vadeli faizlerin yüzde 13.50 seviyesine çekilmesi. Ancak petrol fiyatlarının gelecek dönemdeki seyrine ilişkin belirsizlik ve artan petrol ürünlerinin ikincil etkileri, hizmet sektörü fiyatlarında gözlenen katılık dikkate alındığında 2006 yılında faiz indirimlerinin sınırlı kalacağını söyleyebiliriz. 

Piyasalar sınırlı tepki verdi 
Dünyada faiz hadlerinin yükseliyor olması da Merkez'in faiz indiriminde elini sınırlayacak bir gelişme olacak. Ayrıca gelecek yıl enflasyon hedeflemesine geçilecek olması nedeniyle de kısa vadeli faizlerde bir bekleme dönemi görülebilir. Faizindiriminin ardından bono piyasasında ise kayda değer bir hareketlilik gözlenmedi. Gösterge tahvil yüzde 14.2 seviyesinde hareket etti. 


</TEXT>
</DOC>
