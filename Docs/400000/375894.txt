<DOC>
<DOCNO> 375894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonyas23.html </URL>
<DATE> 2005/09/05/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Rus milyarder'den 3 şarkı için Christina Aguilera'ya 3 milyon dolar 
</HEADLINE>
<TEXT>

     Milyarder Rus banker Andrey Melniçenko, düğününde 3 şarkı söyleyen ünlü şarkıcı Christina Aguilera'ya 3 milyon dolar ödedi. 
     Rus Mosnews internet sitesinde yayımlanan haberde, Melniçenko'nun geçen hafta sonu eski Yugoslavya güzeli Aleksandra Kokotoviç ile Fransa'da evlendiğini duyurdu. 
     Melniçenko'nun düğün töreninin toplam 37 milyon dolara mal olduğu belirtilen haberde, düğünde Whithey Houston, Julio Iglesias ve oğlu Enrico'nun da sahne aldığı kaydedildi. 
     Forbes Dergisi 2004 yılında yayımladığı raporda, Melniçenko'yu dünyanın en zengin 514. kişisi olarak tanıtmıştı. 
     Rusya'nın en büyük 10 bankasından biri MDM bankasının sahibi Melniçenko'nun Rus elektrik tekeli Birleşik Enerji Sistemleri şirketinde de önemli oranda hissesi bulunuyor. Sibirya'da kömür madeni ve enerji şirketi bulunan Melniçenko'nun şirketlerinden, Rusya'daki enerji üretiminde kömür ihtiyacının üçte biri karşılanıyor. Melniçenko, ülkenin en büyük mineral gübre üreticisi olan bir kimya şirketinin de sahibi. 
     
</TEXT>
</DOC>
