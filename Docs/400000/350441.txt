<DOC>
<DOCNO> 350441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sontur20.html </URL>
<DATE> 2005/06/09/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Bir polisin yoldan geçen kadına laf attığı ididası ortalığı karıştırdı 
</HEADLINE>
<TEXT>

     DHA 

      HAKKARİ’nin Yüksekova İlçesi'nde görevli bir polis memurunun bir kadına laf attığı iddiaları üzerine Emniyet Müdürlüğü önünde toplanan bir grup DEHAP'lı protesto gösterisi yaptı. Gerginlik tırmanırken Yüksekova Belediye Başkanı Salih Yıldız araya girerek olayların büyümesini önledi. 
     Yüksekova Emniyet Müdürlüğü’nde görevli polis memuru F.K. iddiaya göre dün akşam saatlerinde yoldan geçen bir kadına laf attı. O sırada Emniyet Müdürlüğü önünden geçen yerel gazeteci Necip Çapraz, müdahale etti ve polis F.K. ile tartıştı. 
     Gazetecinin ayrılmasından yarım saat sonra DEHAP'lı oldukları ileri sürülen 10 kişilik bir grup Emniyet Müdürlüğü önüne gelerek, olayı protesto etmeye başladı. Yüksekova Emniyet Müdürü Ergin İşler, gruba iddiaları araştırdığını, polis memuru F.K. hakkında işlem başlattığını söyledi. Bu açıklamaya karşın gruh protestoyu sürdürürken, Yüksekova Belediye Başkanı Salih Yıldız da olay yerine geldi. SHP listesinden seçilen DEHAP'lı Başkan Yıldız, Ortada bir iddia var, Emniyet Müdürü gerekli incelemeyi yapıyor, ben de takipcisi olacağım'' diyerek grubun dağılmasını istedi. Bunun üzerine protestocu grup Emniyet Müdürlüğü önünden ayrıldı. 
     Emniyet Müdürlüğü yetkilileri, olaya neden olan ve bir kadına laf attığı ileri sürülen polis F.K. hakkında soruşturma başlatıldığını söyledi. 
     
</TEXT>
</DOC>
