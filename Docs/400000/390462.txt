<DOC>
<DOCNO> 390462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy16.html </URL>
<DATE> 2005/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Uğur Dündar'ın gözalıtna alınması TBMM gündeminde 
</HEADLINE>
<TEXT>

     CHP İzmir Milletvekili Ahmet Ersin, Başbakan Recep Tayyip Erdoğan’a, Uğur Dündar ve ekibinin neden gözaltına alındığını sordu. 
     Ersin, TBMM Başkanlığı’na sunduğu önergede, Arena programının yapımcısı Uğur Dündar ve ekibinin, Tekirdağ’daki tuğla fabrikalarında "olumsuz ve sağlıksız koşullarda çalıştırılan çocukların dramını tespit etmek için" yaptığı program çekimleri sırasında, jandarma tarafından gözaltına alındığını anımsattı. 
     Malatya’daki yurtta barınan çocuklara yapılan kötü muamele ve işkencenin kamuoyunda tepkilere neden olduğuna değinen Ersin, "Tekirdağ’daki tuğla fabrikalarında çocukların sağlıksız koşullarda ve boğaz tokluğuna çalıştırılmalarının kamuoyuna yansıması durumunda, tepkilerin daha da yoğunlaşacağının kuşkusuz olduğunu" ifade etti. 
     Çocukların sömürüldüklerini belgeleyen görüntülere engel olmak için Uğur Dündar ve ekibinin gözaltına alındığını ileri süren Ersin, önergesinde şu sorulara yer verdi 
     "Tekirdağ’daki tuğla fabrikaları hiç denetlenmedi mi 
     Buralarda küçük çocukların sağlıksız koşullarda çalıştırıldıkları şimdiye kadar neden tespit edilmedi 
     Uğur Dündar ve ekibi, küçük çocukların dramını kamuoyuna yansıtmalarına engel olmak için mi gözaltına alındı " 
     
</TEXT>
</DOC>
