<DOC>
<DOCNO> 363352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun34.html </URL>
<DATE> 2005/07/22/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bombacıların görüntüleri yayınlandı 
</HEADLINE>
<TEXT>

     Blair, bu sabah Stockwell istasyonunda bir kişinin polisin "dur" ihtarına uymadığı ve kaçmaya çalıştığı için vurulduğunu belirtti. 
     Metropolitan Polis Teşkilatı Özel Operasyonlar Birimi Başkanı Andy Hayman da, toplumdan yardım istediklerini belirterek dünden bu yana kapalı devre tv görüntülerini izlediklerini, çok sayıda tanıkla konuştuklarını ve böylece olaylardan sorumlu olduğu zannedilen 4 kişinin görüntülerine ulaştıklarını anlattı. 
     Hayman, halktan, bu kişileri tanıyorlarsa bir an önce polisi arayıp bilgi vermelerini istedi. 
     Hayman, dünkü olaylar sırasında Oval, Warren Street ve Shepherd’s Bush istasyonlarına patlayıcı dolu sırt çantası ya da torbalar bırakıldığını, aynı yöntemin 26 numaralı otobüste de denendiğini söyledi. 
     Soruşturmanın yoğun biçimde sürdüğünü, bununla ilgili olarak Harrow caddesinde bir evin basıldığını belirten Hayman, "Bizim sizlerle konuştuğumuz şu dakikalarda iki ayrı adrese daha baskınlar yapılıyor. Bu son derece hızlı yürütülen bir operasyon" dedi. 
     Hayman, dünkü saldırı girişimlerinde ev yapımı bombaların kullanıldığını düşündüklerini de bildirdi. 
     

     
</TEXT>
</DOC>
