<DOC>
<DOCNO> 356415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonyas11.html </URL>
<DATE> 2005/06/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Aşırı el ve koltuk altı terlemesine son 
</HEADLINE>
<TEXT>

     Turgay İPEK DHA 

      ATATÜRK Üniversitesi Tıp Fakültesi Göğüs Cerrahisi Anabilim Dalı Başkanı Doç. Dr. Nurettin Karaoğlanoğlu, Türkiye'de her 10 kişiden 1'inde görülen el ve koltuk altı terlemesine kesin tedavi uygulandığını söyledi. 
     Özellikle yaz mevsiminde daha belirgin hale gelen aşırı terleme sorununun fiziksel, hem de ruhsal sorunlara yol açtığını hatırlatan Doç. Dr. Nurettin Karaoğlanoğlu, bunun toplumun yüzde 1’inde görülen rahatsızlık olduğunu belirtti. 
     Toplumun el ve koltuk altı terlemesinin tedavi edilebilir rahatsızlık olduğunun farkında olmadığını anlatan Doç. Dr. Karaoğlanoğlu, Bir nedene bağlı olmayan aşırı terleme genellikle ergenlik döneminde başlar ve hayat boyu sürer. Geçici durum değildir, ancak aralıklı veya devamlı olabilir. Sinirlenme, kaygı, stres ve heyecan terlemeyi artırır'' dedi. 
     Aşırı el terlemesinin kişilerde kaygı yaratan bir durum olduğunu vurgulayan Doç. Dr. Karaoğlanoğlu, şöyle devam etti 
     El sıkma esnasında ıslak elle karşılaşmak, insanların çoğunda hoşa gitmeyen duygu yaratır. Bu kişiler çoğu zaman sevdiklerinin elini bile tutmaktan utanır. Bu durum özellikle elleriyle iş yapan kişilerde çalışmayı da çok etkiler. Ellerdeki nem ve ıslaklık nesneleri tutmayı engelleyecek derecede olabilir. Bilgisayar ve daktilo kullanmakta zorlanılır. Elleriyle k ğıt tutmak istemezler. Bu kişiler ellerindeki ıslaklık nedeniyle sosyal ve profesyonel ortamda sıkıntıya girerler, çekindikleri için sosyal hayattan uzak dururlar''. 
     Terin salgılanması insanlarda sinir sisteminin sempatik denilen kısmının çalışması ile ilgili olduğunu ekleyen Doç. Dr. Nurettin Karaoğlanoğlu, toplumun yüzde 1’inde bu sistemin aşırı düzeyde çalıştığını söyledi. 
     Bu durumun nedeninin tam bilinmemekte ve doğuştan olduğunu anlatan Doç. Dr. Karaoğlanoğlu, şöyle konuştu 
     Özellikle stresli durumlarda bu sistem aşırı çalışır. Aşırı terleme kişilerin sosyal yaşantısını, öğrenimini, iş hayatını, psikolojik durumunu etkiliyorsa mutlaka tedavi edilmeli. Aşırı terleminin tedavi günümüzde mümkündür. Terleme tedavisinde son derece başarılı sonuç veren yöntemler var. Özellikle eller, ayak ve koltuk altında aşırı terlemeler torakoskopik sempatiektomi yöntemiyle kalıcı bir şekilde yok edilebiliyor. Cerrahi tedavinin esası aşırı çalışarak fazla terlemeye neden olan sempatik sinirlerde iletimin engellenmesidir''. 
     Koltuk altında açılan 1 santim kadar küçük 1-2 delikten girilen kamera ve küçük aletlerle işlemlerin yapıldığını kaydeden Doç. Dr. Nurettin Karaoğlanoğlu, şunları söyledi 
     Operasyon genel anestezi ile uygulanır. işlem süresi yaklaşık 45 dakikadır. Ameliyatın etkisi hemen ortaya çıkar. Hasta uyandığında elleri kuru ve sıcaktır. Operasyon sonrası hasta genellikle 1 gece hastanede kalır. Ameliyat sonrası çok az rahatsızlık verir. Deri kıvrımları içinde kaybolacak kadar çok küçük iz bırakır. iyileşme bir veya birkaç gün gibi kısa bir süre olur ve hastaların çoğu bir haftada normal çalışma düzenlerine döner. Bu yöntemle el terlemesinde yüzde 99, koltuk altı terlemesinde yüzde 90 başaralı sonuç alınmaktadır. Bu sinirlerin terleme dışında fonksiyonu olmadığı için ameliyatın felç oluşturma, his kaybı, refleks azalması gibi etkileri olmaz. Etkili, kalıcı ve çok az rahatsızlık veren bir tedavi yöntemidir. Bu yöntem el terlemesi için yapıldığında hastaların yüzde 25’inde ayak terlemesi de kaybolmaktadır.'' 
     
</TEXT>
</DOC>
