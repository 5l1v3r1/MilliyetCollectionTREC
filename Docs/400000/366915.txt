<DOC>
<DOCNO> 366915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/yasam/yas01.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kuşatmayı kaldırın 
</HEADLINE>
<TEXT>


TÜRSAB'ın raporuna göre balık çiftlikleri, insan sağlığını ve deniz canlılarını tehdit ediyor. Sivil toplum örgütleri ve halk, "Çiftlikler kaldırılsın ve turizm dışı alanlara kaydırılsın" diyor 

Önay Yılmaz - Bodrum FOTOĞRAF Yurttaş Tümer 

DENİZ ve görüntü kirliliği yaratarak turizmi olumsuz etkileyen ve özellikle Bodrum'da üslenen balık çiftliklerine tepki büyüyor. Sivil toplum örgütleri, turistik işletmeler ve yöre halkı, balık çiftliklerinin bir an önce kaldırılmasını ve turizm dışı alanlara kaydırılmasını istiyor. TÜRSAB Türkiye Seyahat Acentaları Birliği raporunda, çiftliklerin çevreye verdiği zarar ortaya konuyor. Su ürünleri uzmanı Prof. Dr. Metin Timur'un da görüşlerinin alındığı rapordan bazı başlıklar şöyle 
Çoğu çiftçi, kimyasal içeren yemlerle antibiyotikleri bilim dışı yöntemlerle kullanıyor.Çevresel sorunlar, belli bir bölgede belli bir tür balık ya da deniz mahsülünün çok yoğun yetiştirilmesinden kaynaklanıyor. Yüzde 80'i balıklarca tüketilmeyen ve kimyasallar da içeren yemlerle, balıkların dışkıları deniz dibinde birikip bitki örtüsünü yok ediyor.Çiftlikler, birçok kimyasal maddenin oluşumuna ve birikimine, oksijenin azalmasına yol açıyor. 

500 adet belgeli çiftlik var 

TURMEPA Deniztemiz Derneği Çevre Projeleri Koordinatörü Seda Hantal, 2003 verilerine göre, yaklaşık 500 adet belgeli balık çiftliği bulunduğunu belirtti. Hantal şöyle dedi 
"ÖNEMLİ olan, çevreye saygılı şekilde, uygun standartlarda ve bölgelerde işletmektir. Aksi halde, standart dışı antibiyotik ve yemleme uygulamalarında deniz ekosistemine, tür çeşitliliğine verilen zararlar gözlemlenmiş." 

'Çiftlikler hemen taşınmalı' 

BALIK çiftlikleriyle ilk mücadeleyi başlatan eski Cumhurbaşkanı Turgut Özal'ın danışmanlarından gazeteci Can Pulak, şöyle diyor "Üreticileri suçlamak yanlış. Devlet buraları tahsis ederek yanlış yapmış, h l ısrar ediyor. Mevcut çiftlikler turizm bölgelerine zarar vermeyecek yeni üretim alanlarına taşınmalı. Masraflarını da kredilendirme yöntemiyle devlet üreticiye vermeli." 

'Turizmin katkısı 50 kat fazla' 
PULAK şöyle devam ediyor "Turizmden para kazanılan bölgelere çiftlik izni verilmemeli. İtalya, Fransa, İspanya ve Yunanistan'da da kavgalar olmuş ama çözmüşler. Para kazandıkları yerde üretmiyorlar. Turizm bölgesi dışındaki alanlara bile sınırlı izin veriyorlar. Balık yetiştiriciliğinin ekonomiye katkısı 250 milyon dolarken, turizmin sağladığı gelir 12 milyar dolar." 


</TEXT>
</DOC>
