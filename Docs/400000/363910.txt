<DOC>
<DOCNO> 363910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur13.html </URL>
<DATE> 2005/07/24/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Avlanma süreleri bölgelere göre düzenlendi... 
</HEADLINE>
<TEXT>

     Merkez Av Komisyonu MAK , bölgesel iklim farklılıkları nedeniyle yaban hayvanlarının fizyolojik gelişimini tamamlamadan önce avlanmasının önüne geçilmesi amacıyla av sürelerini ilk kez ''bölgesel'' olarak tespit etti. 
     MAK, 2005-2006 av dönemi için av hayvanlarını ilk kez bölgesel avcılık kapsamında değerlendirdi. Komisyon, bu uygulamayla bölgesel iklim farklılıkları nedeniyle yaban hayvanlarının fizyolojik gelişimini tamamlamadan avlanmasının önüne geçilmesini hedefliyor. 
     Komisyon bu amaçla av bölgelerini ''Akdeniz, Ege'', ''Marmara'', ''İç Anadolu'', ''Doğu Anadolu'', ''Doğu Karadeniz'', ''Batı Karadeniz'' , ''Güneydoğu Anadolu''' olarak tespit etti. 
     
     AVLANMA MİKTARLARI 
     Tespit edilen sürelerde avına izin verilen av hayvanlarının avcı başına, bir av günü için avlanma miktarları kuşlar ve memeliler için şöyle 
     Bıldırcın 10, üveyik 8, güvercin kaya güvercini 4, tahtalı 3, kınalı keklik, kum kekliği ve kaya kekliği toplam 2 adet , Sakarmeke 3, yaban kazı sakarca kazı 3, kılkuyruk, yeşilbaş, bozördek, fiyu, kirik çamurcan , macar ördeği, tepeli patka, karabaş, patka, elmabaş, çıkrıkçın, kara ördek, altıngöz, toplam içinde kılkuyruk sayısı 1 adetten fazla olamaz toplam 4, çulluk orman çulluğu toplam 4, su çulluğu bekasin 1, Karatavuk 6, alakarga 1, küçük karga, ekinkargası, kara leşkargası ve leşkargası toplam 15, Saksağan 15 adet. 
     Yabani tavşan 1, adatavşanı, sansar kayasansarı, ağaçsansarı 2'şer, yaban domuzu sürek avı dışındaki avlanmalarda 1, yaban domuzu sürek avında avcı başına 1 sürekçiler av yapamaz , çakal, kuyruksüren 6'şar, tilki 2 adet. 
     
</TEXT>
</DOC>
