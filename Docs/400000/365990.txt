<DOC>
<DOCNO> 365990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/yasam/ayas.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem sarstı sorunlar göründü 
</HEADLINE>
<TEXT>


Evler hasar gördü, acil yardım hizmetleri yetersiz kaldı, yetkililer gecikti. Önceki akşam Ankara ve çevresini sarsan deprem bölgedeki eksiklikleri de ortaya koydu 

ŞERİF ÇIRAY Ankara 

Ankara ve çevresinde, önceki gece deprem heyecanı yaşandı. Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre, gece saat 00.45'te, merkez üssü Bal olan 5,3 büyüklüğünde bir deprem kaydedildi. 
Deprem Kırıkkale, Bolu, Kırşehir, Yozgat ve Ankara'ya yakın diğer yerleşim yerlerinde de hissedildi. 
5,3'lük depremin ardından büyüklükleri 2,6 ile 3,6 arasında yaklaşık 45 artçı sarsıntı yaşandı. 

'Ölebilirdik' 
Sarsıntıdan en fazla etkilenen Sırapınar köyünde 1998'de yapılan sağlık ocağının, hiç personel gönderilmediği için kullanılmadığı ortaya çıktı. Depremin şokunu yaşayan köylüler, ambulans ve sivil savunma ekiplerinin de geç geldiğini iddia etti. 
Köylüler, "Daha büyük bir depremde hepimiz ölebirdik. Şoka girenleri kendi imk nlarımızla hastanaye gönderdik. Yetkililer, gazetecilerden yaklaşık 1 saat sonra geldi" dedi. 

'Geç kaldılar' 
Sırapınar Muhtarı Muhammet Yıldırım ise, "Depremden 30 dakika sonra jandarma ekipleri köye uğradı. Ambulans saatler sonra geldi. Bize ağrı kesici verecek kimse yoktu" diye konuştu. 
Kızılay Afet Operasyon Merkezi, bölgeye 20 çadır ve yeterli sayıda personel gönderdi. 

Halk sokaklarda 

Depremin ardından Bal 'ya bağlı Karaham-zalı köyünde bir caminin minaresi yıkıldı Sırapınar, Sofular ve Yeniyapan köylerinde de pek çok evde hasar meydana geldi. Sarsıntılardan sonra evlerine dönemeyen vatandaşlar ise geceyi sokaklarda geçirdi. Kızılay, bölgeye 20 çadır gönderdi. 

Bal ilçesi 28 kere sallandı 

Ankara'nın Bal ilçesi, saat 00.45'teki 5,3'lük depremin ardından 08.15 'e kadar 28 kere sallandı. 
00.45'te 5,3 
01.08'de 2,8 
01.20'de 2,9 
01.24'te 3,6 
01.27'de 3,4 
01.31'de 3,0 
01.38'de 3,1 
01.46'da 3,4 
01.48'de 2,9 
01.54'te 3,3 
02.05'te 3,0 
02.11'de 2,9 
02.17'de 3,0 
02.25'te 3,2 
02.30'da 3,5 
02.39'da 3,2 
03.08'de 3,2 
03.14'te 3,2 
03.45'te 4,2 
04.09'da 3,3 
04.11'de 3,2 
04.18'de 3,0 
04.33'te 3,4 
04.44'te 3,2 
05.48'de 3,1 
06.29'da 3,1 
07.51'de 3,0 
08.08'de 3,2 
08.15'te 3,3 


</TEXT>
</DOC>
