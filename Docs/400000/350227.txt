<DOC>
<DOCNO> 350227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yasam/yas02.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir 'd hi'nin ardından... 
</HEADLINE>
<TEXT>


Uzun süredir kanser tedavisi gören tiyatro yönetmenimiz Mehmet Ulusoy'u kaybettik. İşte ardından söylenenler... 


Bir süredir akciğer kanseri nedeniyle Fransa'da tedavi gören ünlü tiyatro yönetmenimiz Mehmet Ulusoy hayatını kaybetti. Ulusoy'un ölümüne, ayağa kalkmaya çalışırken düşmesi sonucu geçirdiği kalp krizinin neden olduğu açıklandı. 
Paris'te tedavi görmekte olan sanatçının son projesi, İstanbul Devlet Tiyatrosu'nda önümüzdeki sezonun açılışında sahnelenecek Erasmus'un "Deliliğe Övgü" eseriydi. Ulusoy, oyunun çalışmalarını hastaneden telefonla takip ediyordu. Yakın arkadaşı Çelik Bilge'den aldığımız bilgiye göre, sanatçının cenazesi pazar günü Türkiye'ye getirilecek, pazartesi toprağa verilecek. Sanatçının arkadaşları pazartesi günü Ulusoy için Atatürk Kültür Merkezi'nde bir anma toplantısı düzenleyecek. 

Prof. Richard Soudee Oyuncu, yönetmen, yazar 1972'de tanıştık. Liberte Tiyatrosu'nu kurduğu sırada birlikte çalıştık. Fransa'da N zım Hikmet ve Aziz Nesin'in tanınmasında payı büyüktür. Dönemin önde gelen oyuncularıyla çevresinde bir okul oluşturduk. Ondan çok şey öğrendik. Bu akşam, tiyatromuzda onun için bir tören düzenliyoruz. 

Haldun Dormen Tiyatro sanatçısı-yönetmen Türkiye'de ve Fransa'da önemli çalışmalar yapmış, saygı duyulmuş bir sanatçıydı. Son günlerde maalesef içkiye vermişti kendini biraz da kendi kendini yok etti gibi geliyor bana. Mehmet Ulusoy, vaktinden evvel aramızdan ayrılmış büyük bir ziyandır Türkiye adına. 

İpek Çeken Tiyatro sanatçısı Türkiye çok değerli bir rejisörünü kaybetti. Hor kullandı vücudunu ama aklını, yüreğini ve beynini tiyatro için iyi kullanan bir yönetmendi. Türkiye'nin adını yurtdışında çok güzel duyurdu. Ben rahmetli olduğuna inanmıyorum, sevgiyle anıyorum kendisini. 

Jülide Kural Tiyatro sanatçısı Onun yönetmenliği, tiyatro sahnesinde bir oyunu yönetmekle sınırlanmaz. Ulusoy, hayattan taşıdığı tüm enerjisini sahnede hayata döndürerek belki de hepimizin büyük bir hızla kaybettiği samimiyeti taşıyordu. O samimiyet nedeniyledir ki, Mehmet, hayatla kurduğu ilişkide duygularıyla kendisi arasına hiçbir duvar koymadan yaşayabilmiştir. 

Yıldız Kenter Tiyatro sanatçısı Her zaman çok düşündürücü bir tiyatrocu oldu, ölümü de aynı şekilde düşündürücü. Türk tiyatrosunun yetiştirdiği dehalardan biriydi. Yaptığı işlerle yıllarca hepimizi heyecanlandırdı ve mutlu etti. 

Mazlum Kiper İstanbul Büyükşehir Belediyesi Şehir Tiyatroları Genel Sanat Yönetmeni '70'lerde Ariane Mnouchkyne ile birlikte Avrupa Tiyatrosu'na Paris'ten damgasını vuran yönetmenlerden biriydi. Yakın bir dostumu ve kıskandığım bir tiyatro adamını kaybetmiş olmanın üzüntüsünü yaşıyorum. 

Yücel Erten Yönetmen Yeryüzüne tiyatro yapmak için gelenlerdendi. Tiyatro soludu, tiyatro yaşadı. Uluslararası alanda Türk tiyatrosunun yüz akı oldu. 

Işıl Kasapoğlu Yönetmen En büyüğümüzü kaybettik. Anlatacağı o kadar çok şey vardı ki... Öğreneceğim o kadar çok şey vardı ki... Abimi, babamı kaybettim. Güzel yüzlü, güzel bakışlı, o yalnız adamı kaybettim. En kısa zamanda bir sahne üstünde ben 'Asistant de merde" b..tan asistan , o 'kocaman yönetmen', bir oyunda buluşuruz inşallah. Belki Moliere ve Shakespeare de bizimle eğlenmeye gelir. 

Lemi Bilgin Devlet Tiyatroları Genel Müdürü Nadir bir tiyatro insanıydı hastalığı sırasında Ankara'da konuşurken biraz kendine bakmasını söylediğimde, "Ben kanseri de tiyatroyla yenerim" diyecek kadar mesleğine düşkündü. Bir d hiydi. 


</TEXT>
</DOC>
