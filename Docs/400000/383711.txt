<DOC>
<DOCNO> 383711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/dunya/dun06.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bundan sonra ne olacak 
</HEADLINE>
<TEXT>


GÜVEN ÖZALP Lüksemburg 


Avrupa Birliği'yle AB Türkiye arasında üyelik müzakerelerinin başlamasıyla birlikte ilişkilerin seyri de değişecek. İşte bugünden sonra yaşanacaklar 
TARAMA SÜRECİ Müzakerelere start verilmesinin ardından Türkiye'nin AB müktesebatına uyup uymadığına ilişkin olarak tarama süreci başlatılacak. Bu tarama 35 başlık üzerinden yapılacak. Tarama sürecine ekim ayı içerisinde başlanması öngörülüyor. 
BAŞLIK AÇMA ÇABASI Tarama süreci paralelinde Türkiye müzakere başlıklarının açılmasına çalışacak. AB ile yürütülecek temaslar sonucunda Türkiye'nin önceliği hangi başlığa vereceği belli olacak. Türkiye, eğitim, kültür, bilim, araştırma ya da istatistik gibi kolay başlıklarla müzakereye başlamayı tercih ediyor. 
YÖN DEĞİŞECEK Müzakerelerle birlikte ilişkilerde yön değişikliği yaşanacak. Siyasi boyut ağırlığını korurken, teknik boyut giderek ağırlık kazanacak. Genel hatlı ilişkilerden detaylara dayanan ilişki boyutuna geçilecek. 
GÜNLÜK HAYATA YANSIMA Müzakerelerin kısa vadede günlük hayata yansıması hissedilemeyecek. Ancak orta vadede müzakereler ve AB standartları sokaktaki yaşamın her gününde etkisini net bir şekilde hissettirmeye başlayacak. 


</TEXT>
</DOC>
