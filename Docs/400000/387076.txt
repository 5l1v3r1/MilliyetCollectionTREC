<DOC>
<DOCNO> 387076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yazar/dundar.html </URL>
<DATE> 2005/10/16/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Aldatmada Avşar kriterleri 
</HEADLINE>
<TEXT>
Seks serbest sevda yasak 
Hülya Avşar ihanetin sınırlarını "Sevişsin ama sevmesin" diye çiziyor. Cinsellik tekelinden -biraz da mecburen- vazgeçerken, sevgi tekelini h l elinde tutmaya çalışıyor 


Bugüne dek, lanetli bir parola gibiydi "ihanet"... Varlığı bilinen ama öyle uluorta bahsedilmeyen bir tarikat şifresi sanki... 
Bir yeraltı çetesi ya da tehlikeli bir virüsmüşçesine kulaktan kulağa fısıldanır, ses biraz yükseldi mi mevzu kapatılırdı. 
Konu komşu dedikoduları, eş dost duyumları, sıkı sıkı incelenen internet mesajları veya telefon dökümleri, ansızın gelen ve geceyi zehreden hasret mesajları... 
Pek çok evde kadınlar buna benzer sahneler yaşıyor, ama pek azı bu kanıtları ayrılık gerekçesi yapıp mahkeme önüne taşıyordu. 
Çoğu sineye çekiyor, çaresizliğin kuyusuna gömüyordu ihanet belgelerini... 
Ve ailenin kırık kolları, delik deşik yenler içinde dipdiri görünmeye çalışıyordu. 

Evliliğe taarruz 
Bu evcilik oyununu Hülya Avşar bozdu. 
Biraz da statüsünün sağladığı özgüvenle herkesin ağzında yuvarlayıp gizlediği "Kral çıplak" havadisini bağıra çağıra verdi 
"Evlilik doğaya aykırı... Yaşama zevkini bitiriyor" dedi. 
Bu durumun, ihaneti kaçınılmaz hale getirdiğini söyledi. 
Eşlerin -bazen farkında bile olmadan- durumu kabullenip ihanete göz yumduklarını ekledi. 
Milyonlarca kadının "zımni onay"ını tescilledi. 
Buraya kadar iddialı, cesur, radikal yorumlar... 
Ama sonrası... 
Kısmen çaresizliğin, kısmen de "aşiret"ten miras feodal kültürün yansıması... 

"Çaktırmasın" 
Avşar kızı geçen hafta Ahmet Hakan'a "Erkek aldatır, önemli olan çaktırmaması" dedi. 
Bu bilip de görmezden gelme tavrı, Avşar'ın, bitiş düdüğünü çaldığı evliliği sürdürebilmek için sarıldığı yegane urgan gibi görünüyor. 
Bir kuşak önce dile bile getirilmeyen, bir kuşak sonra ise belki gülünç gelecek olan bir "mecburi hizmet"in, ikiyüzlülükle aşılma çabası var bu kabullenişte... 
Sonraki cümle, ilişkiler açısından daha da acıklı 
"Tek gecelik kaçamak için yuva yıkmam. Ama sevdiyse durum başka..." 
İşte burada hazin bir ikilem var 
Oldum olası erkeğin, sevmeden seks yapabilme "becerisi"ni ayıplayan kadın, burada o "ayıbı" kendi avantajına çevirmeye çabalıyor. 
İhanetin sınırlarını "Sevişsin ama sevmesin" diye çiziyor. 
Cinsellik tekelinden -biraz da mecburen- vazgeçerken, sevgi tekelini h l elinde tutmaya çalışıyor. 
Bu formülün dile getirilmesi bile "Evlilik doğaya aykırı" hipotezini doğrulayan bir kanıt... 

Bir küvet hikayesi 
Bu sözleri okuyunca Süleyman'la Fahire'yi hatırladım. 
N zım "Bir Küvet Hikayesi" şiirinde anlatır onları... 
Fahire kocasının ihanetini öğrenir. Onu eve çağırır ve "Doğru mu " diye sorar. 
"Evet" der Süleyman... 
Rahatlar Fahire... Keser ağlamayı ve ayrıntıya girer 
"- Nerde buluşuyordunuz 
- Bir otelde... 
- Beyoğlu tarafında mı 
- Evet. 
- Kaç defa 
- Ya üç, ya dört. 
- Üç mü, dört mü 
- Bilmiyorum." 

"Bunu sevdin demek" 
Şiirin bir yerinde Nazım o zor soruyu sordurur kadın kahramanına 
"- Çok mu seviyordun 
- Sevmek mi Hayır... 
- Başkaları da var mı 
- Yok." 
Bu yanıtı alınca da şöyle der Fahire 
"Bunu sevdin demek... Başkaları da olsaydı daha rahat ederdim..." 
Farklı yetiştirilme tarzlarından olsa gerek 
Erkek "Sevse de sevişmesin" derdinde 
Kadın "Sevişse de sevmesin"e razı... 
Oysa sevmeden sevişmekle, sevişmeden sevmek aynı sakat doğumun ikizleri değil midir 

Kutuyu kim teslim aldı Bürokrasi içinden bir tanıdık geldi geçen gün 
"Sakal-ı Şerif olayında faili ele verecek ayrıntıyı atladınız" dedi. 
"Nedir " diye sordum merakla... 
"Havaalanında objektiflere yakalanan sedef kakmalı kutuyu kim teslim alıyordu " sorusuyla yanıtladı. 
"Kim " dedim. 
"Koruma" dedi, sırrı dirhem dirhem vermenin tadını çıkararak... 
"Kimin " diye sordum. 
Gülümsedi ve faile giden ipucunu verdi 
"Başbakanın..." 

USTANIN ANISINA Attil İlhan kimi düşünürdü Hafta sonu Bolu'da DİSK'in toplantısı vardı. 
Değişik kesimlerden bir grup sendikacı, gazeteci, akademisyen, siyasetçi, "Türkiye'nin sorunları ve solun geleceği"ni tartışmaya davetliydik. 
Sol elimizin nicedir güçten düştüğü bir vakitteydik. 
Kimi eski polemikleri getirdi yanında kimi bayat küskünlükleri, kimi derin hayal kırıklıklarını ya da taze umutları... 
Ben yeni yitirdiğimiz ustanın bir şiirini götürdüm. 
Gençliğinde siyasi nedenle dayak yemiş herkesin başucu şiirini... 
"Beni bir kere dövdüler, çok gözlüklüydüm" diye başlayan o muhteşem Attil İlhan şiirini 
"boş yerlerime vurdular yumrukları duruyor 
gecenin bir saatinde gizlice kustum 
bir böcek yürüyordu boynumdan içeri 
burnum mu kanıyordu ağlıyor muydum 
büyükdere'de dövdüler emirgan ve birileri 
ayıran eden çıkmadı susadım su veren yok 
kavgalı olmasaydık belki seni düşünürdüm 
çocuk sıcaklığına sığınıp uyumayı 
omzum bir vakit tutmadı dişlerimi tükürdüm 

fakat çok fena dövdüler size ne söylüyorum 
daha bere giyiyordum bıyıklarım da duruyor 
hiç kimse o halimle görsün istemiyordum 
eczane aramak filan aklımdan geçmedi 
sıcak bir şeyler içmek otelde motelde 
kavgalı olmasaydık belki seni düşünürdüm 
dağılmış suratımı avuçlarına saklamayı 
ağlamayı düşünürdüm kimbilir belki de 
bir vakit omzum tutmadı dişlerimi tükürdüm 

beni bir kere dövdüler çok gözlüklüydüm 
daha bere giyiyordum bıyıklarım da duruyor 
büyükdere'de dövdüler emirgan ve birileri 
senin için dövdüler dişlerimi tükürdüm" 

"Meraklısı için notlar"a bakılırsa şiirde "dayak yiyen", fikirleri yüzünden gazaba uğrayan aydındır. 
Ya dişlerini tükürürken sıcaklığına sığınıp uyumayı, avuçlarına saklanmayı düşündüğü 
"Senin için dövdüler" dediği o küskün sevdalı, ihtimal o dönem kavgalı olduğu devrim düşüdür. 

Biz de "çok gözlüklüydük" hafta sonu... 
Çokça dayak yemiştik, omzumuz tutmuyordu. 
Ayıran çıkmamıştı su veren de... 
Üstelik bir kısmımız kesmişti bıyığını, kavgalıydı "devrim"le... 
Dişlerimizi tükürüp onu düşündük, tartıştık yine de... 



</TEXT>
</DOC>
