<DOC>
<DOCNO> 380127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/guncel/gun07.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'lı teröriste işkence iddiası 
</HEADLINE>
<TEXT>


MUŞ DHA 

HAKK Rİ'DE güvenlik güçleriyle girdiği çatışmada öldürülen PKK'lı terörist Aydın Çiliger'in cenazesi, önceki gece Bulanık'ta toprağa verildi. İnsan Hakları Derneği İHD Muş Şube Başkanı Mensur Işık, Çiliger'in vücudunda söndürülmüş sigara yanığı ve boynunda ip izlerine rastlandığını öne sürerek Cumhuriyet Savcılığı'na suç duyurusunda bulunacaklarını söyledi. Çiliger'in cesedi, Bulanık'a bağlı Sultanlı köyüne götürüldü. 

Sesizce gömüldü 
Sözde PKK flamalarının bulunduğu tabuta konulan ceset, gece yarısı 03.00'te gömüldü. Çiliger'in vücudunda bulunan izlere bakıldığında cesedin yerde sürüklendiği izleniminin doğduğunu öne süren Işık, cesette söndürülmüş sigara izlerine de rastladığını da iddia etti. Işık, "Otopsi raporunda bunlar yoktu. Cenazenin boyun kısmında ip, vücudunda ise söndürülmüş sigara izlerine rastladık. Şemdinli Cumhuriyet Savcılığı'na suç duyurusunda bulunacağız" diye konuştu. 


</TEXT>
</DOC>
