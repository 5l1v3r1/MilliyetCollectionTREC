<DOC>
<DOCNO> 384752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun37.html </URL>
<DATE> 2005/10/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Vatikan'dan homoseksüellere rahip olma şartı... 
</HEADLINE>
<TEXT>

     Vatikan’ın homoseksüellerin rahip olabilmesi için, en az 3 yıl süreyle "iffetli" kaldıklarını kanıtlama şartı getirdiği ileri sürüldü. 
     Corriera della Sera gazetesinin haberine göre, Vatikan’ın Katolik Eğitim Komitesi tarafından kabul edilen yönergede, "Homoseksüel eğilim gösteren adaylar en az 3 yıl süreyle iffetli kaldıklarını kanıtlayamamaları durumunda rahip olmaları engellenecektir" denildi. 
     16 sayfalık yönergede, "homoseksüelliklerini açıkça 
     sergileyenlerin" veya homoseksüel kültüre karşı "entelektüel boyutlarda olsa bile, aşırı düşkünlük gösterenlerin" de rahipliğe alınmayacağı belirtildi. Corriera della Sera ve haftalık Panaroma dergisi, Papa 16. Benediktus’un yönergeyi yaz aylarında onayladığını ve yönergenin gelecek ay açıklanacağını yazdı. Geçen ay özellikle ABD’de yayınlanan haberlerde, Vatikan’ın homoseksüellerin rahip olmasını tamamen yasaklayacağı ileri sürülmüştü. Vatikan’dan haberlerle igili henüz bir açıklama yapılmadı. 
     
</TEXT>
</DOC>
