<DOC>
<DOCNO> 396086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo01.html </URL>
<DATE> 2005/11/18/ </DATE>
<TIME> 03.20 </TIME>
<AUTHOR>  </AUTHOR>
<HEADLINE>
Efes Pilsen, uzatmalarda güldü 78-75 
</HEADLINE>
<TEXT>

     Efes Pilsen Basketbol Takımı, ULEB Erkekler Avrupa Ligi B Grubu 3. maçında deplasmanda Yunanistan'ın BC Pire Olympiakos takımını normal süresi 71-71 berabere biten maçta, uzatma bölümünde 78-75 yenerek 3. karşılaşmasını da kazandı ve liderliğini sürdürdü. 
     Karşılıklı basketlerle başlayan maçın 5. dakikası 13-13 berabere geçilirken, 6. dakikada 19-15 öne geçen Efes Pilsen, Barlos ve Zizic'den yediği basketlere rağmen, Kaya, Prkacin ve Popovic'in sayılarıyla ilk periyodu 22-19 üstünlükle tamamladı. 
     İkinci periyodun ilk 4 dakikasında her iki takım da sayı bulamazken, salonu dolduran yaklaşık 10 bin taraftarın büyük desteğiyle oynayan BC Pire Olympiakos, 15. dakika içinde bulduğu sayılarla 7-0'lık seri yakalayıp, bir anda 26-22 öne geçti. Popoviç'in sayılarıyla toparlanan ve 28-28 eşitliği yakalayan Efes Pilsen, Granger'ın 3 sayılık basketiyle 31-30'luk skorla öne geçmesine rağmen, devreyi 32-31 geride kapadı. 
     İkinci yarıya daha etkili başlayan Yunan takımı, Efes Pilsen'in top kayıplarını iyi değerlendirip, hızlı hücumlardan buldukları sayılarla, maç içindeki en büyük sayı farkına ulaştı ve 3. periyodun son 2 dakikasına 52-44 önde girdi. Savunmasını sertleştiren Efes Pilsen, Kaya, Prkacin ve Popovic'in sayılarıyla toparlandı ve rakibini yakaladı. Bu periyot da 52-51 BC Pire Olympiakos'un üstünlüğüyle geçildi. 
     Yunan takımı 4. periyoda da etkili başlarken, son 6,5 dakikaya 59-51 önde girdi. Rakibini durdurmakta zorlanan Efes Pilsen, bu maçtaki en etkili oyuncusu Popovic'in 3 sayılık basketleriyle maçtan kopmadı. Kaya'nın üst üste serbest atışlardan bulduğu sayılarla son 2 dakikaya 66-65 Yunan takımının üstünlüğüyle girildi. Maçın yıldızı Popovic, bitime 42 sanilye kala attığı 3 sayılık basketle takımını uzun süre sonra 68-67'lik skorla öne geçirdi, hemen ardından 2 serbest atışı da değerlendirdi ve skoru 70-67 yaptı. Yunan takımı serbest atışlardan bulduğu sayılarla durumu 70-69'a getirdi. Bitime 6.4 saniyle kala Granger, 2 serbest atıştan 1'ini değerlendirdi ve skor 71-69 oldu. Yunan takımından Edney, bitime 1.4 saniye kala kullandığı serbest atışları sayıya çevirince normal süre 71-71 berabere tamamlandı. 
     Uzatma bölümünün başında 76-71 öne geçen Efes Pilsen, bir ara top kayıplarıyla zora soktuğu maçtan 78-75 galip ayrılarak üst üste 3. maçını da kazandı ve liderliğini sürdürdü. 
     Maç bitiminde soyunma odasına giden Efes Pilsenli oyuncular ve hakemlerin üzerine tribünlerden çok sayıda yabancı madde atıldı. 
     Lacivert-beyazlılar, ribauntlarda rakibine 37-27 üstünlük kurdu. 
     
     
Salon Barış ve Dostluk Hakemler Daniel Hierrezuelo İspanya xx, Anibal Castano Fransa xx, Srdan Dozai Hırvatistan xx BC Pire Olympiakos Edney xxx 14, Seibutis x 2, Lewis xxx 16, Barlos xx 14, Zizic xx 9, Vasilopoulos xx 5, Agadakos x, Charisis x 2, Papamakarios xx 6, Schortsanitis xx 7 Efes Pilsen Popovic xxxx 29, Domercant xx 8, Granger xx 6, Kaya xxxx 23, Prkacin xxx 10, Cenk x, Ender xx 2, Mustafa x, Kerem xx 1. Periyot 19-22 Devre 32-31 BC Pire Olympiakos lehine 3. Periyot 52-51 Normal Süre 71-71 Beş Faulle Çıkanlar 37.25 Vasilopoulos, 41.43 Barlos, 44.57 Edney BC Pire Olympiakos , 39.48 Popovic, 39.58 Prkacin Efes Pilsen 
     
</TEXT>
</DOC>
