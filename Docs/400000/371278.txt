<DOC>
<DOCNO> 371278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur24.html </URL>
<DATE> 2005/08/19/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bisiklet üzerinde vurduğu üniversiteliyi ''hasmına benzetmiş ''... 
</HEADLINE>
<TEXT>

     Antalya’da tüfekle vurularak öldürülen 22 yaşındaki Erkut Gedik’in cinayet zanlısı yakalandı. 
     Tonguç Caddesi’nde bisikletiyle dönerken tüfekle vurularak öldürülen tezgahtar Erkut Gedik’in öldürülmesiyle ilgili Antalya Emniyet Müdürlüğü Cinayet Büro Amirliği ekiplerince gerçekleştirilen inceleme sonucu, Mazı Dağı’nda gizlendiği belirlenen M.Ş.Ö 28 yakalandı. 
     Üzerinde olay gecesi yanında taşıdığı tüfekle yakalanan M.Ş.Ö’nün "Gece bisiklet üzerinde gördüğüm kişiyi bir hasmıma benzettim. Hiçbir şey sormadan tek el ateş ettim ve olay yerinden kaçtım" dediği öğrenildi. 
     M.Ş.Ö’nün, olay gecesi alkollü olduğu ve bir marketten alışveriş yaparak kaçtığı da belirlendi. 
     Adam öldürmeye tam teşebbüs, gasp, hırsızlık, yankesicilik gibi suçlardan sabıkalı olduğu da bildirilen M.Ş.Ö. ile ilgili soruşturma devam ediyor. 
     
</TEXT>
</DOC>
