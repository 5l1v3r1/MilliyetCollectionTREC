<DOC>
<DOCNO> 394434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/ekonomi/eko08.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektriğe zam yok 
</HEADLINE>
<TEXT>


GEBZE AA 

Enerji ve Tabii Kaynaklar Bakanı Hilmi Güler, dışa bağımlılığı azaltan, yerli kaynaklar ve teknolojiye önem veren bir enerji politikası oluşturduklarını belirterek, "Üç yıl içinde çok farklı çalışmalar yaptık, bunu da zaten enerji fiyatlarınma zam yapmayarak gösteriyoruz. bu yılın sonuna kadar elektriğe zam yok" dedi. 
Hilmi Güler, bakanlık yöneticileriyle birlikte geldiği TÜBİTAK'ta düzenlediği basın toplantısının ardından, Enerji Enstitüsü, Malzeme Enstitüsü ile Kimya ve Çevre Enstitüsü'nde incelemelerde bulundu. İncelemeler sırasında Enerji Enstitüsü Bölümü Başkanı Doç. Dr. Mustafa Tırıs ile Malzeme Enstitüsü Bölümü Başkanı Doç. Dr. Tarık Baykara'dan bilgi alan Güler, malzeme yapım süresinin azaltılması ile maliyetlerin düşürülmesini istedi. 
Emniyet Genel Müdürlüğü için yapılan bomba imha robotunu da inceleyen Güler, "Mayın temizleme aracı üzerinde de durulması gerekir" dedi. Güler, bakanlık olarak araştırma ve geliştirmesiz bir çalışma düşünmediklerini belirtti. 


</TEXT>
</DOC>
