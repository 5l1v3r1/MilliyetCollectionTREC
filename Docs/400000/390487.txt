<DOC>
<DOCNO> 390487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonspo08.html </URL>
<DATE> 2005/10/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İspanya'da karıştı Hakem hataları Real Betisliler'i çılgına çevirdi 
</HEADLINE>
<TEXT>

     İspanya Ligi’nde sezon başından bu yana yaşanan hakem hataları, önceki gün oynanan Real Betis-Villarreal karşılaşmasında tavan yaptı. 
     
     Real Betisliler çılgına döndü 

     Maçın hakemi Rubinos Perez, mücadele 2-2 devam ederken Villarreal lehine çaldığı penaltı kararı ile Real Betisliler’i çılgına çevirdi. 
     Yeşil-Beyazlı ekipten Joaquin ve Melli hakemi protesto ettikleri gerekçesiyle kırmızı kart görürken, taraftarlar da sahayı meşale yağmuruna tuttu. 
     Betis Asbaşkanı Angel Martin, Hakemleri severim, hatalarının futbolun bir parçası olduğunu düşünüyorum. Ancak oyuncularımızı azarlayan ve maçı kendi kurallarıyla yönetip, istediği skoru oluşturan Perez’den nefret ediyorum'' diyerek tepkisini dile getirdi. Betis kalecisi Doblas da, Futbolcular hata yapınca ceza alıyor. Perez cezaların en büyüğünü haketti'' dedi. 

     
</TEXT>
</DOC>
