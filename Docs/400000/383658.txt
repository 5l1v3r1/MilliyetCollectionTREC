<DOC>
<DOCNO> 383658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur04.html </URL>
<DATE> 2005/10/03/ </DATE>
<TIME> 01.35 </TIME>
<AUTHOR>  </AUTHOR>
<HEADLINE>
Dağdan kopan kaya parçası eve girdi 
</HEADLINE>
<TEXT>

     Ertan KORKMAZ DHA 

      SPİL Dağı'nın eteklerinde kurulu Manisa'nın Mutlu Mahallesi'ndeki bir eve, dağdan kopup yuvarlanan büyük bir kaya parçası girdi. Olayda şans eseri ölen ya da yaralanan olmadı. 
     Olay, saat 15.30 sıralarında Spil Dağı eteğinde bulunan Mutlu Mahallesi Falcı Dede Sokak'ta meydana geldi. Dağdan kopan yaklaşık 500 kiloluk kaya parçası, hızla mahalleye doğru yuvarlanmaya başladı. İyice hızlanan kaya parçası, önündeki, Kemal Yeziz'e ait 27 numaralı evin dış korkuluklarını parçalayarak oturma odası penceresinden içeri girdi. Oturma odasında pencere kenarında oturan Kemal Yeziz'in üzerinden geçerek karşısındaki duvara çarptı. Ev sahibi 51 yaşındaki Kemal Yeziz, olayı yara almadan atlatırken, kaya parçasının şans eseri geçemediği diğer odada bulunan Emine Yeziz 44 , Recep Yeziz 13 , İbrahim Yeziz 9 , Hümeysa Yeziz 14 , Aysel Yeziz 8 olayın şokunu uzun süre üzerlerinden atamadı. Olay yerine gelen 112 Acil Servis ekipleri, aile fertlerini sağlık kontrolünden geçirdi. 
     Yuvarlanan daha küçük bir kaya parçası ise aynı mahallede bir evin dış duvarına çarparak durdu. Ev sahibi Kemal Yeziz, Oturma odasında kanepeye uzanmış yatarken birden gürültü duydum. Bir anda pencereden içeri giren kaya üzerimden geçerek karşımdaki duvara çarpıp durdu. Şans eseri olayı yara almadan atlattık'' dedi. 
     
</TEXT>
</DOC>
