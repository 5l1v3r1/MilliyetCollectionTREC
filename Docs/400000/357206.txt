<DOC>
<DOCNO> 357206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/siyaset/siy03.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ayrı, AA ayrı seslendi 
</HEADLINE>
<TEXT>


ANKARA Milliyet 


Başbakan Erdoğan'ın dün yaptığı "Ulusa Sesleniş" konuşmasında düzeltme krizi yaşandı. Hazırlanan ilk metinde, muhalefete sert eleştiri getiren Erdoğan, televizyon kaydı yapılırken, bu eleştirilerin çıkarıldığı ikinci metni okudu. Ancak, Anadolu Ajansı AA üzerinde düzeltme yapılan ilk metni yayımladı, daha sonra özür dileyerek ikinci metni servise koydu. Konuşmasında, Fransa ve Hollanda'nın AB Anayasası'na "hayır" demesini ve AB içindeki bunalımı değerlendiren Erdoğan, iç politikaya yönelik de şu mesajları verdi "Ucuz popülizme ne tenezzül ettik, ne de zerre kadar prim verdik. Bir avuç sülük, bir çeşit kapkaçla bu ülkenin kamu ve özel bankalarında 50 milyar dolarını talan ve yağma etti. Henüz tam olarak bunun hesabını görebilmiş değiliz." 
Erdoğan'ın Ulusa Sesleniş konuşması yaparken arka planda Kocatepe Camii ve Anıtkabir görüntüsüne yer verildi. Türk Bayrağı'nın da bulunduğu konuşma sırasında, Atatürk'ün resmine ise yer verilmedi. 

AA'nın yayımladığı metin 
Erdoğan'ın ilk konuşma metni ise, özetle şöyle "Bizim dönemimizde üretimde bir tek düşüş oldu muhalefetin siyaset üretimi büsbütün düştü, çünkü malzeme bulamıyorlar. Uzun süredir cari açığı ve işsizliği ağızlarına sakız ettiler, çok şükür burada da düşüş trendine girildi... Ekonomimiz artık, rüzg rdan nem kapmıyor. Birileri adeta, 'Enflasyon düşmüş, faiz düşmüş, ekonomi büyümüş bunlardan bana ne...' diyor." 


</TEXT>
</DOC>
