<DOC>
<DOCNO> 397174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/guncel/gun14.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dekanlıktan açıklama İstifacıları zorlamadık 
</HEADLINE>
<TEXT>


FEYAT ERDEMİR Van DHA 

Van Yüzüncü Yıl Üniversitesi YYÜ Tıp Fakültesi Dekanlığı, iki profesör, beş doçentin istifa etmesi, Rektör Prof. Dr. Yücel Aşkın'a yönelik operasyonun kilit isimlerinden eski İdari ve Mali İşler Daire Başkanı Sedef Er'in eşi Yardımcı Doç. Dr. Metin Er'in atamalarında hiçbir zorlama uygulanmadığını bildirdi. 

Sedef Er'in eşi İzmir'de 
Tıp Fakültesi'nden 14-21 Kasım arasında Prof. Dursun Odabaşı Çocuk Sağlığı ve Hastalıkları-Kardiyoloji Uzmanı , Prof. Fuat Akpınar Ortopedi ve Travmatoloji Uzmanı , Doç. Ahmet Metin Dermatoloji Uzmanı , Doç. İrfan Yalçınkaya Göğüs Cerrahisi Uzmanı , Doç. Yüksel Yılmaz Üroloji Uzmanı , Doç. İlyas Tuncer İç Hastalıkları - Gastroenteroloji Uzmanı , Doç. Ömer Anlar Nöroloji Uzmanı istifa etti. 
Yoğun bakımda tedavisi süren Aşkın'ı savcılığa şik yet eden ve soruşturma kapsamında bilirkişi olarak adliyede görevlendirilen Sedef Er'in eşi Yardımcı Doç. Dr. Metin Er de İzmir Atatürk Eğitim ve Araştırma Hastanesi'ne atanmıştı. İstifa eden öğretim üyelerinden bazıları son alayları gerekçe göstererek huzursuzluk yaşadıklarını öne sürmüştü. 
İstifalarla ilgili olarak Tıp Fakültesi Dekanı Prof. Mansur Kamacı başkanlığında yapılan toplantının ardından öğretim üyelerinin Sağlık Bakanlığı'nın eğitim hastanelerine klinik şefi ve yardımcılarını sınavsız atama olanağı veren yasa gereği kendi tercihleriyle üniversiteden ayrıldıkları açıklandı. n OSMAN BEKLEYEN 

İsimleri listede 

Rektör Yücel Aşkın hakkında hazırlanan iddianamede, öğretim üyelerinin isimleri, haklarında kişisel veri toplanan ve özel hayatları ihlal edilen 418 kişi arasında geçiyor. İddianameye göre, Rektör Yücel Aşkın'ın çalışma odasında bulunan şifreli kasada çıkan listede istifa eden Profesör Dursun Odabaş, Nakşibendi faaliyetleri içirerisinde yönlendirici olarak gösteriliyor. Profesör Fuat Akpınar'ın isminin karşısında da milli görüş mensubu ve Millet Partisi kökenli ibaresi bulunuyor. 



</TEXT>
</DOC>
