<DOC>
<DOCNO> 394038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun34.html </URL>
<DATE> 2005/11/11/ </DATE>
<TIME> 19.40 </TIME>
<AUTHOR>  </AUTHOR>
<HEADLINE>
Irak Umman Büyükelçiliği'ne silahlı saldırı 2 ölü, 2 yaralı 
</HEADLINE>
<TEXT>

     Irak'ın başkenti Bağdat'taki Umman Büyükelçiliği'ne ateş açılması sonucu 2 kişinin öldüğü, 2'sinin yaralandığı bildirildi. 
     Polis, Mansur mahallesinde bulunan büyükelçiliğe akşam saatlerinde ateş açıldığını kaydetti. 
     Saldırıda ölenlerden birinin polis, diğerinin büyükelçilik çalışanı olduğunu belirten polis, bölgenin kordon altına alındığını bildirdi. 
     Kentin aynı bölgesinde, geçen çarşamba günü Sudan Büyükelçiliği'nin bir şoförü öldürülmüştü. Irak'ta geçen ay Fas Büyükelçiliği'nin iki çalışanı, ülkenin batısındaki bir karayolunda kaçırılmıştı. 
     El Kaide örgütünün Irak'taki kolu, Faslıları kaçırdığını ve ölümle cezalandırdığını ileri sürmüştü. El Kaide, geçen temmuzda da, 2 Cezayirli ve bir Mısırlı diplomatın kaçırılıp öldürülmesinin sorumluluğunu üstlenmişti. 
     El Kaide, bu saldırıları, Arap ve İslam ülkelerinin Irak hükümetiyle ilişki kurmaları konusunda cesaretlerini kırmak için düzenlediğini bildiriyor. 
     
</TEXT>
</DOC>
