<DOC>
<DOCNO> 353182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/spor/yaksoy.html </URL>
<DATE> 2005/06/18/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kısa kısa 
</HEADLINE>
<TEXT>



Niçin bilmem... Bazı kimseler vardır ki, oturup dururken acayip acayip sualler sorarlar... Ortalığı karıştırmak için... 
Mesela niçin milli futbolcularımız kısa kısa paslarla oynuyorlar derler Son zamanlarda çok kimse bu suali sorar oldu. Spor yazarları bu noktaya niye dokunmuyorlar diyenler de var. Hele hele orta saha oyuncuları al gülüm, ver gülüm şeklinde arkalarını dönüp birbirleriyle paslaşmıyorlar mı, deli oluyorum diyenler de var. Şu İngilizler'e hatta şimdi şu Avustralyalılar'a bakın. Üç adımda karşı kaledeler. Böyle oyunun zevki de başka. Biz gol istiyoruz arkadaş. At şu topu derinlemesine rakip sahaya be birader. Nedir o kısa kısa paslar. 
Ümit ederiz ki, teknik adamlar sokaktaki adamın sualine kulak verip bu kısa kısaya bir cevap bulacaklardır elbette. Yoksa bazılarının dediği gibi çocukları korkak mı yetiştiriyoruz Topu bir an ayaktan çıkarıp sorumluluğu kısaltmaya mı çalışıyorlar... Ah şu saçma psikolojik düşünceler. 


</TEXT>
</DOC>
