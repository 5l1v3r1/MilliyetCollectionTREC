<DOC>
<DOCNO> 376173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sontur26.html </URL>
<DATE> 2005/09/06/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Türkiye'ye gelen turist sayısı yüzde 23.5 arttı 
</HEADLINE>
<TEXT>

     Türkiye’ye gelen turist sayısı, geçen ay, geçen yılın aynı ayına göre yüzde 14.72 arttı. Kültür ve Turizm Bakanlığı’ndan yapılan yazılı açıklamaya göre, 2005 yılı Ağustos ayında Türkiye’yi ziyaret eden yabancı sayısı, geçen yılın aynı ayına göre yüzde 14.72’lik bir artışla 2 milyon 859 bin 642 oldu. 
     OECD ülkelerinden gelen ziyaretçi sayısında yüzde 12.37’lik bir artış olurken, Doğu Avrupa’dan gelen ziyaretçi sayısında da yüzde 16.82’lik artış görüldü. 
     Ağustos ayında Türkiye’ye gelen yabancıların yüzde 60.75’ini OECD, yüzde 27.47’sini ise Avrupa ülkelerinden gelen turistler oluşturdu. 
     Bu ay içerisinde en çok ziyaretçi gönderen ülke sıralamasında Almanya yüzde 17.30 494 bin 857 ile birinci, Rusya Federasyonu yüzde 11.30 ile ikinci, İngiltere yüzde 10.98 ile üçüncü oldu. 
     İngiltere’yi Hollanda, Bulgaristan, İran, Fransa, İtalya, Belçika, Yunanistan, Avusturya, İsrail, Ukrayna, İsveç ve ABD izledi. 
     2005 yılı Ocak-Ağustos aylarında Türkiye’yi ziyaret eden 
     yabancıların sayısı, geçen yılın aynı aylarına göre yüzde 23.58’lik bir artışla 14 milyon 596 bin 192 oldu. OECD ülkelerinden gelen ziyaretçi sayısında yüzde 22.42, Doğu Avrupa’dan gelen ziyaretçi sayısında ise yüzde 21.01’lik artış gerçekleşti. 2005 yılının ilk sekiz ayında Türkiye’ye en çok ziyaretçi gönderen ülkelere sıralamasında Almanya birinci, Rusya Federasyonu ikinci, İngiltere ise üçüncü sırada yer aldı. Bu ülkeleri, Bulgaristan, Hollanda, İran, Fransa, Yunanistan, Belçika, Avusturya, İtalya, İsveç, ABD, İsrail ve Ukrayna izledi. 
     
</TEXT>
</DOC>
