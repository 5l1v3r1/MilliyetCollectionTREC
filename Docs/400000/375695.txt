<DOC>
<DOCNO> 375695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sondun20.html </URL>
<DATE> 2005/09/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Almanya, PKK'nın gazetesi Özgür Politika'yı kapattı 
</HEADLINE>
<TEXT>

     Alman İçişleri Bakanlığı’nın, sabah saatlerinde merkez bürosu polis tarafından basılarak arama yapılan Özgür politika gazetesinini kapatılmasına karar verildiğini açıkladığı bildirildi. 
     Gazetenin kapatıldığına ilişkin İçişleri Bakanlığı açıklaması MHA tarafından duyuruldu. Öte yandan gazete binasının sabah saatlerinde Alman polisi tarafından basıldığına ilişkin haberin yayılması üzerine Almanya’da yaşayan Kürtlerin gazete merkezinin bulunduğu Neu-Isenburg kentine doğru harekete geçtiği bildirildi. 
     Polis baskının ardından, Özgür politika yazarlarından Maşallah Öztürk, Abdulkadir Konuk, Cemal Uçar, Murat Alpavut, Can Kasaboğlu ve Selim Ferat’ın evine de baskın düzenlendiği bildirildi. 
     Aramalar sırasında fotoğraf makinesi ve kamaralara el konulduğu, içeridekilerin dışarıya çıkmasının ve telefon kullanımının engellendiği öğrenildi. 
     Öte yandan, aynı saatlerde Düseldorf’ta bulunan Kürtçe müzik prodüksiyonu Mir Müzik, Köln’de bulunan Mezepotamya Yayınevi’ne de baskın yapıldığı belirtildi. 
     
</TEXT>
</DOC>
