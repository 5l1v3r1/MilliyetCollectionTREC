<DOC>
<DOCNO> 381191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo11.html </URL>
<DATE> 2005/09/24/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Trabzonsporlu taraftarlar sahaya sırtını döndü... 
</HEADLINE>
<TEXT>

     Geçen haftaki Sivasspor yenilgisi nedeniyle Trabzonspor'lu taraftarlar dünkü Vestel Manisa maçına ilgi göstermedi ve Avni Aker boş kaldı. 
     
     Manisaspor 2. golü atınca 

     Konuk ekibin ilk golü sonrası tribünlerde homurdanmalar başlarken, 60. dakikada skor 2-0 olunca, taraftarlar sahaya sırtlarını dönüp, takımı protesto etti. Karşılaşmanın sonunda ise, stat önünde toplanan Bordo-Mavililer, uzun süre Yönetim istifa'' diye tempo tuttu. 
     
     Gökdeniz saklandı 

     Trabzonspor'lu Yönetici Metin Akbaşoğlu ile birlikte İstanbul’dan Trabzon’a giden Gökdeniz, maçı izleyenler arasındaydı. 
     Maçtan önce soyunma odasına inen yıldız futbolcu, Sizleri yalnız bıraktığım için üzgünüm'' diyerek arkadaşlarına başarı diledi. Taraftarlara yakın bölgeye geçen ve tanınmamak için şapka takan Gökdeniz, daha sonra aşağı inerek, maçı güvenlik elemanlarının arkasından izledi. 
     
     Kadroda revizyona gidildi 

     Teknik direktör Şenol Güneş, Sivasspor yenilgisi nedeniyle geniş bir revizyona gitti. Son olarak geçen sezonun son haftasındaki İstanbulspor maçında ilk 11'te görev yapan Mehmet Yılmaz'ın yanısıra, en son 15 Mayıs'taki Rize mücadelesinde 11 forma giyen Adem Koçak'a forma veren tecrübeli hoca, genç Feridun'u da ilk kez kadroya aldı. Celaleddin'in yerine Volkan görev yaptı. 

     
</TEXT>
</DOC>
