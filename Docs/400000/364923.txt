<DOC>
<DOCNO> 364923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/spor/bbas.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikstür çekildi 
</HEADLINE>
<TEXT>



Türkiye Basketbol Ligi'nin 2005-2006 sezonu fikstür çekimi İstanbul Abdi İpekçi Spor Salonu'nda yapıldı. 15-16 Ekim'de oynanacak ilk hafta maçlarında program şöyle Efes Pilsen - P.Karşıyaka, Ülkerspor - Büyük Kolej, Galatasaray - Mersin BŞ. Bld., Fenerbahçe - Samsunspor, T.Telekomspor - Beşiktaş, Tuborg Pilsener - Darüşşafaka, B.Banvitspor - İTÜ, Erdemirspor - İstanbul Tekelspor. 

Transfere doymuyor 


Geçtiğimiz hafta İbrahim Kutluay'ı renklerine katan Ülkerspor, Mirsad Türkcan'la da anlaşma sağladı. Turuncu - Yeşilli kulübün Genel Menajeri Hakan Artış, milli oyuncuyla bugün 12.30'da Holiday Inn Crowne Plaza'da 2 yıllık sözleşme imzalayacaklarını söyledi. 

Hakan bıçak altına yattı 

Tuborg Pilsener'in başarılı oyuncusu Hakan Köseoğlu, kasık bölgesinden ameliyat oldu. Kasıklarındaki tüplerin genişlemesi nedeniyle Özel Gazi Hastanesi'nde ameliyat edilen milli basketbolcu, "Kendimi çok iyi hissediyorum. En kısa sürede salonlara döneceğim" dedi. 

Domercant'la iki yıl daha 

Türkiye Basketbol Ligi'ne son 4 yıldır damgasını vuran Efes Pilsen, Henry Domercant'ın sözleşmesini yeniledi. 25 yaşındaki 1.93'lük ABD'li oyuncunun sözleşmesini 2 yıl uzatan Lacivert - Beyazlı ekip, transferi kapattı. 



</TEXT>
</DOC>
