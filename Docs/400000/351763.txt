<DOC>
<DOCNO> 351763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun25.html </URL>
<DATE> 2005/06/14/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
THY, Belarus'tan Antalya-Minsk seferine izin istedi 
</HEADLINE>
<TEXT>

     Türk Hava Yolları'nın THY Belarus'tan THY uçaklarına Antalya-Minsk hattı için lisans vermesini, aksi takdirde misilleme yapacağı uyarısında bulunduğu bildirildi. 
     Belarus Havayolu Şirketi Belavia'dan Rus İnterfaks ajansına yapılan açıklamada, THY yönetiminin Belavia'ya mektup göndererek, THY uçakları için Antalya-Minsk seferleri için lisans verilmesini talep ettiği kaydedildi. 
     THY yönetim kurulu tarafından gönderilen mektupta, THY uçaklarına Antalya-Minsk seferi için lisans verilmemesi veya geciktirilmesi halinde THY yönetiminin Belavia Havayolları'nın Minsk-Antalya seferi lisansını iptal edeceği uyarısında bulunulduğu belirtildi. 
     Belavia yönetim kurulu tarafından yapılan açıklamada, THY'nin Belarus vatandaşlarını taşımasına karşı oldukları ifade edilerek, THY'nin daha önce Ukrayna ve Rusya'dan benzer talepte bulunduğunu, ancak söz konusu ülkelerin milli havayolu şirketlerinin bunu kabul etmediği öne sürüldü. 
     Belarus Devlet Havacılık verilerine göre, 10 yıldan beri Türkiye'ye sefer yapan charter uçakları her yıl onbinlerce kişiyi Türkiye'ye taşıyor. 
     İnterfaks, Türk ve Belaruslu diplomatik temsilcilerinin konuyla ilgili hemen temasa geçtiğini belirterek, THY ve Belavia havayolları yetkililerinin gelecek hafta bir araya gelmesinin beklendiğini duyurdu. 
     
</TEXT>
</DOC>
