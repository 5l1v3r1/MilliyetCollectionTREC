<DOC>
<DOCNO> 376516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur28.html </URL>
<DATE> 2005/09/07/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Çankırı'da 4 ev tamamen yandı 
</HEADLINE>
<TEXT>

     Çankırı’nın Ilgaz İlçesi’ne bağlı Mülayim Köyü’nde çıkan yangında 4 ev tamamen yandı. 
     AA muhabirinin edindiği bilgiye göre, Ilgaz Milli Parkı sınırlarındaki orman köyü olan 30 haneli Mülayim Köyü’nde, öğle saatlerinde henüz belirlenemeyen nedenle ahşap bir evde yangın çıktı. 
     Yangın, kısa sürede büyüyerek bitişiğindeki 3 eve de sıçradı. Yangına ilk olarak köylüler tarafından müdahale edildi. 
     Çankırı Belediyesi ile Ilgaz, Kurşunlu ve Kastamonu’nun Tosya ilçesi itfaiye ekiplerinin de müdahale ettiği yangın, kısa sürede kontrol altına alındı. 
     Ilgaz Kaymakam Vekili Tuncay Dursun, AA muhabirine yaptığı açıklamada, söndürülen yangının şu anda soğutma çalışmalarının devam ettiğini bildirdi. 
     Yangının diğer evlere ve Ilgaz ormanlarına sıçramadan söndürülmesinin sevindirici olduğunu ifade eden Dursun, şu anda yangının çıkış nedeninin araştırıldığını kaydetti. 
     Dursun, yangında evlerini kaybeden 4 aileye Kaymakamlık ile Bayındırlık ve İskan Bakanlığı’nca gerekli yardımın yapılacağını söyledi. 
     
</TEXT>
</DOC>
