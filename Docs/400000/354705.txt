<DOC>
<DOCNO> 354705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun36.html </URL>
<DATE> 2005/06/23/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Pentagon, liseliler hakkında veri bankası kuruyor 
</HEADLINE>
<TEXT>

     ABD Savunma Bakanlığı Pentagon , 16-18 yaşları arasındaki lise öğrencileriyle ilgili veri bankası kuruyor. 
     Washington Post gazetesinin haberine göre, Pentagon askere çağırmak için temasa geçebilmek amacıyla liselilerin özelliklerinin toplanacağı veri bankasını kurma işini, bir özel şirkete havale etti. 
     Askere alacak genç bulma konusunda ciddi sıkıntıyla karşı karşıya olduğu belirtilen Pentagon'un bu girişiminin, yurttaş dernekleri ve anne babalar tarafından eleştirildiği belirtildi. 
     Gazeteye göre, öğrencilerin doğum tarihleri, sosyal güvenlik numaraları, internet adresleri, öğrenim süreleri, ırkları gibi bilgiler okullardan istenecek. Bu bilgileri vermeye yanaşmayan okullara mali yaptırım uygulanabilecek. 
     Pentagon yetkilileri, bu programın çok önemli olduğunu ve askere alma işleminin ''kalitesini'' artıracağını söylerken, insan hakları dernekleri, bireyler hakkında bilgi toplamanın özel hukuka aykırı olduğunu belirttiler. 
     Kara kuvvetleri, dört aydır askere alacak adam bulamıyor, zira Irak savaşı yüzünden gençler silah altına alınmak istemiyor. 
     Resmi verilere göre, Pentagon son dört ay içinde asker kotasının ancak yüzde 75'ini doldurabildi. 
     
</TEXT>
</DOC>
