<DOC>
<DOCNO> 356832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/guncel/gun06.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den sakal yasağına onay 
</HEADLINE>
<TEXT>



Üniversitelerde giyim kuşama ilişkin olarak uygulanan yasakları genel çerçevesiyle Avrupa İnsan Hakları Sözleşmesi'ne AİHS aykırı bulmayan Avrupa İnsan Hakları Mahkemesi AİHM , bu kez de "sakal yasağı"na ilişkin bir başvuruya geçit vermedi. Mahkeme, üniversite senatosunun kararına karşın derslere ısrarla sakallı girmek istediği için Kocaeli Üniversitesi'nden uzaklaştırılan Mahmut Tığ adlı Türk vatandaşının yaptığı başvuruyu geri çevirdi. Tığ, 8 Kasım 1999'da 3. sınıfında eğitim gördüğü Kocaeli Üniversitesi Elektronik Mühendisliği Fakültesi'ne alınmamış, bu nedenle de başvurduğu Türk mahkemelerinde de istediği sonuca ulaşamamıştı. Bunun üzerine 2003'te AİHM'ye başvuran Tığ, sakal taşıdığı için üniversiteden uzaklaştırılmasının AİHS'nin ifade, inanç, düşünce, özel yaşam, adil yargı ve eğitim özgürlükleriyle ilgili maddelerine aykırı olduğu iddialarıyla Türkiye'den davacı olmak istedi. 

'Engel değil' 
Fransız yargıç Jean-Paul Costa başkanlığındaki AİHM 2. Dairesi, başvuruyu davalaştırmayı reddetti. 
Mahkeme, sakal yasağının herhangi bir görüşü ifade etmenin önünde engel oluşturmadığını, uygulamanın eğitim hakkını engellemediğini ve özel yaşama müdahale anlamı taşımadığını dile getirdi. 


</TEXT>
</DOC>
