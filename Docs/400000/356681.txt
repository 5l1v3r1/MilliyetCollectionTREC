<DOC>
<DOCNO> 356681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo11.html </URL>
<DATE> 2005/06/29/ </DATE>
<TIME> 00.20 </TIME>
<AUTHOR>  </AUTHOR>
<HEADLINE>
Akdeniz Oyunları’nda Basketbol Federasyonu’nun hakem 'skandalı'... 
</HEADLINE>
<TEXT>

     Uğur TENEKECİOĞLU ALMERIA, DHA 

      İSPANYA’nın Almeria kentinde devam eden 15. Akdeniz Oyunları’nda Türkiye Basketbol Federasyonu büyük bir skandala’ imza attı. Federasyonun maç yönetmeleri için listeye yazdırdığı 5 hakemden sadece birinin FIBA kokartı olduğu ortaya çıktı. Ancak FIBA kokartlı tek hakem olan Rüştü Nuran’ın da oyunlara götürülmediği belirtildi. 
     Oyunlar öncesinde Türkiye Milli Olimpiyat Komitesi’nin federasyonlardan istediği listelerde yer alan hakemlerin uluslararası hakem lisansı olması gerektiği ibaresini dikkate almayan Basketbol Federasyonu’nun oyunlara yazdırdığı hakemlerden sadece biri uluslararası hakem çıktı. 
     Almeria’da hakemlerle teknik toplantı yapan FIBA yetkilileri, Türk hakemlerden sadece oyunlara getirilmeyen Rüştü Nuran’ın FIBA kokartına sahip olduğunu belirtti. Ayrıca, isimleri yazdırılan FIBA kokartsız Mustafa Can ve Halil Baldemir, Berk Torun ve Fatih Aslan’dan ise sadece Can ve Baldemir’in Almeria’ya götürüldüğü açıklandı. FIBA yetkilileri toplantıda Mustafa Can ve Halil Baldemir’in karşılaşmalarda görev alamayacağını belirterek toplantıyı terk etmelerini istedi. 
     Bu gelişmelerin ardından Can ve Baldemir’in 1 Temmuz’da Türkiye’ye dönecek ilk kafileyle birlikte Türkiye geleceği öğrenildi. 
     
</TEXT>
</DOC>
