<DOC>
<DOCNO> 352680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur23.html </URL>
<DATE> 2005/06/16/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
"Siz bana selam veremezsiniz" deyip kurşun yağdırdı 2 ölü, 1 yaralı 
</HEADLINE>
<TEXT>

     Denizli’de "selam" yüzünden çıktığı belirtilen tartışmada 2 kişi öldü, 1 kişi yaralandı. 
     Alınan bilgiye göre, Çamlık Caddesi’ndeki bir çorbacı salonuna giren Halil Serinkaya 36 , Mustafa Uzel 25 ve Ercan Altınbaş, daha önceden tanıdıkları İsmail Ş’ye selam vererek bir başka masaya oturdular. 
     İsmail Ş’nin "Siz bana selam veremezsiniz" şeklinde sözleri üzerine taraflar arasında tartışma çıktı. Sözlü tartışmanın kısa sürede kavgaya dönüşmesiyle İsmail Ş, yanında bulunan tabancayla ateş etti. 
     Olayda, Halil Serinkaya ve Mustafa Uzel öldü. Yaralanan Ercan Altınbaş ise Denizli Devlet Hastanesi’nde tedavi altına alındı. 
     Denizli Emniyet Müdürlüğü yetkilileri, olay yerinde 4 boş kovan bulunduğunu, cinayetten sonra kaçan İsmail Ş’nin yakalanması için çalışmalara başlandığını bildirdiler. 
     
</TEXT>
</DOC>
