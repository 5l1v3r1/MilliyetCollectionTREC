<DOC>
<DOCNO> 382943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sontur07.html </URL>
<DATE> 2005/09/30/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Kiera Chaplin'in sevgilisi küfür etti 
</HEADLINE>
<TEXT>

     Göksel YAPAR DHA 

      ANTALYA Altın Portakal Film Festivali'ne katılan sessiz komedi filmlerinin usta oyuncusu Charlie Chaplin’in top model torunu Kiera Chaplin, dedesinin anıldığı gecede sevgilisi Bruno Cavallie'i öpücük yağmuruna tuttu. Objektiflere gülümseyen ikili, geceden sonraki partide kıskançlık yüzünden tartıştı. Chaplin'in sevgilisi, gazetecilere küfür ederek partiden ayrıldı. 
     Bu yıl 42'ncisi yapılan Antalya Altın Portakal Film Festivali ve bünyesindeki 1'inci Uluslararası Avrasya Film Festivali'nde dün gece sessiz komedi filmlerinin ustası Charlie Chaplin'i anma gecesi düzenlendi. Antalya Kültür Merkezi'nde kokteyl ile başlayan geceye 800 davetli katıldı. Usta oyuncunun Buz pateni’, Şarlo polis’ ve Şarlo göçmen’ adlı filmleri, Türkiye’nin ünlü piyanistleri Behzat Gerçeker ve Burçin Büke’nin piyano konseri eşliğinde izlendi. Geceye Charlie Chaplin'nin top model ve oyuncu torunu Kiera Chaplin, sevgilisi Bruno Cavallier ile katıldı. 
     
     SEVGİLİYE İLGİ 
     Sade ve mini abiyesiyle dikkat çeken torun Chaplin, protokol sırasında oturup gösterimin başlamasını beklerken sevgilisi Cavallier’i öpüp boynuna sarıldı. Bacakları cömertçe sergileyen Kiera Chaplin, güzelliğiyle salondakilerin ilgisini çekti. Geceye En büyük ilham kaynağım'' dediği dedesini anlatmak için katılan Chaplin’i, sunucu Seray Sever sahneye davet etti. Derin bacak yırtmaçlı ve göğüs dekolteli abiyesiyle tüm güzelliğini sergileyen Sever’in, aralarında yaş farkı olmasına rağmen top model Chaplin’den daha güzel olduğu yorumları yapıldı. 
     Sunucu Sever’in sorularını yanıtlayan Chaplin, Türkiye’ye yeni geldim ve gezme fırsatı bulamadım. Fakat çok güzel bir yer olduğunu ve insanlarının sıcak kanlı olduğunu biliyorum. Dedem Chaplin ben doğmadan 5 yıl önce ölmüş ama onu yakından tanıyorum. Tüm filmlerini tekrar tekrar izledim. Hepsini sevdim. Onun çok yoğun biri olduğunu, fırsat bulunca önce ailesine zaman ayırdığını söyleyebilirim'' diye konuştu. 
     
     KÜFREDİP PARTİYİ TERK ETTİ 
     AKM'deki gösterimin ardından Kundu turizm merkezindeki Riva Diva Otel'de beach parti düzenlendi. Partiye katılan Kiera ve sevgilisi Cavallier, birbirlerine sarılıp objektiflere samimi pozlar verdi. Bir süre sonra davetlilerin ve medyanın Kiera Chaplin'e aşırı ilgi göstermesini kıskanan sevgilisi Bruno Cavallier, sinirlenerek yanından ayrıldı. Barda alkol alan Cavallier, kameralar önünde sevgilisiyle tartıştıktan sonra basın mensuplarına küfür ederek partiyi terk etti. Kiera Chaplin de sevgilisinin peşinden giderek partiden ayrıldı. 
     
</TEXT>
</DOC>
