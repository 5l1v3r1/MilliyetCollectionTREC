<DOC>
<DOCNO> 384757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun42.html </URL>
<DATE> 2005/10/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Zevahiri'nin Zerkavi'ye yaptığı mektup yakalandı 
</HEADLINE>
<TEXT>

     ABD'nin, terörist liderlerden birinin bir diğerine yazdığı mektubu ele geçirdiği bildirildi. 
     ABD Savunma Bakanlığı Pentagon sözcüsü Bryan Whitman, El Kaide örgütünün lideri Usame Bin Ladin'in yardımcısı Eymen El Zevahiri'nin, Irak'ta bu örgütle bağlantılı eylemler düzenleyen Ürdünlü terörist Ebu Musab Zerkavi'ye yazdığı mektupta, Amerikan askerleri Irak'tan ayrıldıktan sonra bu ülkede bir İslam devleti kurulması planının yapıldığını söyledi. 
     Mektubun, nerede, ne zaman, nasıl ve kimden ele geçirildiğine ilişkin açıklama yapmayan, ancak gerçekliğinden şüphe duyulmadığını belirten Whitman, mektubun, ülkedeki direnişçilerin, bir gün Irak'ı ele geçirip, kendi aşırı uçlu fikirlerini komşu ülkelere yayma niyetleri ve planını gözler önüne serdiğini ifade etti. 
     Whitman, Zevahiri'nin mektupta, ''Iraklı Şiilerle savaşan Zerkavi'ye, kitleleri soğutmamak için, camileri bombalama ve rehineleri öldürme eylemlerinden kaçınmasını öğütlediği ve Zerkavi'den mali destek istediğini'' bildirdi. 
     
</TEXT>
</DOC>
