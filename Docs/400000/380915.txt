<DOC>
<DOCNO> 380915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo09.html </URL>
<DATE> 2005/09/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Avrupa Ligleri’nde Türk rüzg rı esiyor... 
</HEADLINE>
<TEXT>

     Avrupa Ligleri’nde Türk rüzg rı esiyor... Temsilcilerimiz performanslarıyla gelecek için ışık saçıyor. Serhat’ın gol sayısı 5’e ulaştı. Halil, Almanya’da krallıkta zirvede... Nihat da bu isimlere ayak uyduracak gibi gözüküyor. 
     
     Anderlecht’i sırtlıyor 

     Futbol yaşamlarını Avrupa’da sürdüren temsilcilerimiz sergiledikleri performansla parmak ısırtıyor... Sezon başında Fenerbahçe’den Anderlecht’e transfer olan Serhat Akın, attığı gollerle takımını sırtlıyor. Genç forvet, yüksek performansını önceki gün de sürdürdü ve Roeselare filelerini havalandırıp ligdeki gol sayısını 5’e yükseltti. Serhat ayrıca Şampiyonlar Ligi’nde de bir gol kaydetti. 
     
     Bilbao’yu yıkan adam 

     Real Sociedad’ın kadrosunda tutmak için savaş verdiği Nihat Kahveci de sakatlığından kurtulduğunun sinyallerini veriyor Yıldız oyuncu, Real Sociedad’ın Atletico Madrid’i 3-2 mağlup ettiği maçta takımının ikinci golünü kaydetti. Yaklaşık 6 aydır sahalardan uzak kalan milli futbolcu, performansıyla dikkat çekti. Almanya’daki lejyonerlerimizden Halil Altıntop, son maçlarda gol sevinci yaşamasa da 7 golle krallıkta zirvede yer alıyor. 

     
</TEXT>
</DOC>
