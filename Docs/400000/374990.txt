<DOC>
<DOCNO> 374990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun06.html </URL>
<DATE> 2005/09/02/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Stern, İslam'da aşkı kapak yaptı 
</HEADLINE>
<TEXT>

     Alman Stern dergisi, İslamiyette aşkı İslam Dünyasında Aşk’ başlığıyla kapak konusu yaptı. 
     Derginin haberinde, Arap dünyasında gençlerin dini kurallara gittikçe daha az uydukları belirterek cinselliğin bireysel özgürlüklerin ölçütü’ haline geldiğini yazdı. 
     Haberde İslam dünyasında gençlerin birbirlerini tanıma imkanlarının cep telefonları ve internet aracılığıyla arttığı ve eskisi gibi kontrol edilemediği belirtildi. Suudi Arabistan ve İran gibi ülkelerde bile gençlerin ahlak polisine yakalanmadan flört etme imkanları bulduğuna dikkat çekildi. 
     Mısır ve Lübnan’daki bazı üniversitelerde en çok cinsellik kurslarına gidildiği, özellikle Lübnan’ın cinsellik konusunda en liberal Arap ülkelerinden biri olduğu kaydedildi. 
     Haberde, Mısır’da Hind El Hinnavi adlı bir kadının evlilik dışı hamile kaldığı kızını kürtajla aldırmayı reddetmesinin ülkede büyük bir tartışma başlattığı, Hinnavi’nin böyle bir sorunla kamuoyu önüne çıkan ilk kadın olduğu ifade edildi. Sevgilileriyle yalnız kalmak isteyen gençlerin genelde çölde buluştuğu belirtilen haberde, İslamiyetin cinselliği yasaklamadığına, yasak olanın evlilik dışı cinsel ilişkide bulunmak olduğuna dikkat çekildi. 
     
</TEXT>
</DOC>
