<DOC>
<DOCNO> 375457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/ekonomi/eko03.html </URL>
<DATE> 2005/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaat maliyetindeki yüzde 8'lik artış Emlak Vergisi'ne yansıyacak 
</HEADLINE>
<TEXT>


Emlak Vergisi'nde esas alınan bina inşaatı metrekare maliyet bedelleri yüzde 8 oranında artırılarak 2006 yılı için yeniden belirlendi. Bu artış emlak verilerine de aynı oranda yansıyacak 


Emlak vergisinin hesaplanmasında esas alınan bina inşaatı metrekare maliyet bedelleri yüzde 8 oranında artırılarak 2006 yılı için yeniden belirlendi. Söz konusu artış 2006 yılında öneceki emlak vergisi tutarlarını da aynı oranda artıracak. 
Maliye Bakanlığı ile Bayındırlık ve İskan Bakanlığı'nın birlikte belirledikleri 2006 yılı İçin Binaların Metrekare Normal İnşaat Maliyet Bedellerini Gösterir Cetvel Resmi Gazete'de yayımlandı. Tebliğle birim inşaat metrekare maliyet bedelleri geçen yıla göre yüzde 8 oranında artırıldı. 

Bina türüne göre oranlar 
Buna göre mesken olarak kullanılan çelik karkas binalarda lüks inşaatlar için metrekare birim maliyet bedeli 810.51 YTL'ye birinci sınıf inşaatlarda 538.98 YTL'ye, ikinci sınıflarda 361.55 YTL'ye, üçüncü sınıf binalarda 245.12 YTL'ye, basit binalarda ise 106.01 YTL olarak belirlendi. Betonarme karkas lüks binalarda metrekare birim maliyeti 493.78 YTL, birinci sınıf inşaatlarda 308.37 YTL, ikinci sınıflarda 205.88, üçüncü sınıflarda 145.81, bastlerde ise 81.64 YTL olarak esas alınacak. 
Yığma kagir binalarda lüks olanlar için maliyet bedeli 387.59 YTL'ye birinci sınıflar için 251.07 YTL, ikinci sınıflar için 163.67 YTL, üçüncü sınıflar için 80.72 YTL ve basit binalar için de 38.69 YTL'ye çıkarıldı. 

İki bakanlık belirliyor 
Ahşap binalarda lüks olanlar için metrekare maliyet bedeli 653.35 YTL, birinci sınıflar için 424.5 YTL, ikinci sınıflar için 276.93 YTL, üçüncü sınıflar için 138.75 ve basitler için de 48.35 YTL olarak belirlendi. 
Taş duvarlı üçüncü sınıf meskenler için 74.76 YTL'ye basitler için de 34.59 YTL'ye çıkarılan inşaat birim maliyeti üçüncü sınıf gecekondular için 48.92 YTL, basit gecekondular için de 24.92 YTL olarak esas alınacak. Tebliğle, ticarethane ve işyeri ve diğer binalara ilişkin metrekare maliyet bedelleri de belirlendi. 
Binaların vergi değeri, Maliye ve Bayındırlık ve İskan bakanlıklarınca birlikte belirlenerek ilan edilen bina metrekare normal inşaat maliyetleri ile arsa ve arsa payı değeri esas alınarak hesaplanıyor. 

Lüks binanın metrekare inşaat maliyeti 810,5 YTL'ye çıktı Meskenler için metrekare birim maliyeti YTL Lüks 1.sınıf 2.sınıf 3.sınıf Basit Çelik karkas 810,51 538,98 361,55 245,12 106,01 Bet. karkas 493,78 308,37 205,88 145,81 81,64 Kağgir 387,59 251,07 163,67 121,82 38,69 Yığma Kağgir - 164,97 114,38 80,72 38,69 Ahşap 653,35 424,50 276,93 138,75 48,35 Taş duvar - - - 74,76 34,59 Gecekondu - - - 48,92 24,92 Basit - - - - 20,65 


</TEXT>
</DOC>
