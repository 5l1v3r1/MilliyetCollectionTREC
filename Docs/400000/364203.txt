<DOC>
<DOCNO> 364203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas06.html </URL>
<DATE> 2005/07/25/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Kaçak mahkumun otostop yaptığı araç sahibi cezaevi yetkilisi çıkınca... 
</HEADLINE>
<TEXT>

     İsrail’de 9 ay önce hapisten kaçan bir mahkum, otostop yaptığı aracın şoförünün, kaçtığı cezaevinin yetkililerinden biri çıkması üzerine tekrar hapse girmek zorunda kaldı. 
     İsrailli mahkumun yakalanmasını sağlayan cezaevi yetkilisi, yaptığı açıklamada, geçen Cuma günü arkadaşlarıyla plaja gittiklerini, yolda otostop yaptığını gördükleri bir kişiyi araçlarına almaya karar verdiklerini söyledi. 
     Yetkili, "Mahkumu hemen tanıyamadım, aracın penceresine yaklaşıp nereye gittiğimizi sorduğunda, onun 9 aydır aradığımız mahkum olduğunu anladım" dedi. Arkadaşlarının kulağına araçlarına aldıkları kişinin kaçak olduğunu fısıldadığını anlatan yetkili, mahkum arabaya bindikten sonra, kapıları kilitleyerek polisi aradıklarını söyledi. 
     Polisin kaçağı yakalamak için geçen hafta annesinin Tiberiad bölgesindeki evine baskın düzenlediği, ancak mahkumun kaçmayı başardığı belirtildi. 
     Mahkumun şiddet olayına karışmak ve uyuşturucu kaçakçılığı yapmaktan 9 yıl hapis cezasına çarptırıldığı belirtiliyor. 
     
</TEXT>
</DOC>
