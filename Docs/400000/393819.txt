<DOC>
<DOCNO> 393819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo05.html </URL>
<DATE> 2005/11/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Ailton'dan Tigana'ya Takımda bana karşı cephe var 
</HEADLINE>
<TEXT>

     Beşiktaş’ta önceki gün zirve rüzgarları esti. Önce yönetimle buluşan Jean Tigana, daha sonra da Goncalves Da Silva Ailton ile biraraya geldi. Seni, Almanya’da Gol Kralı olduğun günden bu yana takip ediyor ve çok iyi tanıyorum'' diyerek sözlerine başlayan Fransız hoca, daha sonra sertleşti O halini bilmesem, şu an burada olduğuna inanmayacağım. Takımın başında çıktığım iki maçta da sahanın en kötüsüydün. Şimdi bunun nedenlerini öğrenmek istiyorum...'' 
     
     Schalke ile ayaktayım’ 
     Senin gibi bir santrfor, nasıl bu hale gelir Uyum sorunu mu yaşıyorsun, taktiksel açıdan sıkıntıların mı var Nedir sorunun '' Tigana’nın sözlerini dikkatle dinleyen Ailton daha sonra savunmasına başladı. Almanya’dan çok daha hızlı bir süreçte Türkiye’ye adapte olduğunu belirten Brezilyalı golcü, öncelikle fiziksel problemlerine dikkat çekti Schalke 04’te geçirdiğim kamp dönemi ile ayakta durmaya çalışıyorum. Ancak ne yazık ki, orada da sakatlığım nedeniyle yaklaşık 10 gün çalışmalardan uzakta kalmıştım.'' 
     
     20 futbolcu sorunluydu’ 
     İstanbul’da da sağlıklı bir çalışma ortamı bulamadığını ifade eden Sambacı, Çalımbay ile takım arkadaşlarına da çattı Eski teknik heyetle sürekli sorun yaşadım. Takımdaki 26 futbolcudan 20’si aynen benim durumumdaydı. İstediğim topları alamıyorum. Çünkü topu alan gol atmak istiyor. Barcelona maçlarını izliyorum. Ronaldinho bomboş durumdayken bile daha müsait olduğunda Eto’o’ya pas veriyor. Bizde ise benim partnerlerim sürekli kaleye vuruyor. Artık bazı oyuncuların bana karşı olduğunu düşünüyorum.'' 
     
     Kendilerini ele verdiler’ 
     Bu oyuncular, Antep maçı sonrası yaptıkları açıklamalarla kendilerini ele verdiler. Çünkü gazetelere tercümanım aracılığıyla göz attım ve her şeyi gördüm. Aslına bakılırsa burada mutluyum ve ayrılmak istemiyorum. Sorunları görünce bir an önce gol atmak istiyorum ve bazen bu nedenle hata yapıyorum. Burada gol için duruyorum ve gol atmaktan başka çarem de yok. Çok moralsizim...'' Notlarını alan Tigana, sorunları çözmek için Beşiktaş’a geldiğini söyledi ve spekülasyonlara asla izin vermeyeceğini belirtti. 
     
FANATİK 
     
</TEXT>
</DOC>
