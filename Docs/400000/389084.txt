<DOC>
<DOCNO> 389084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonyas04.html </URL>
<DATE> 2005/10/23/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
AIDS virüsü taşıyanlar polis olabilecek 
</HEADLINE>
<TEXT>

     İsveç'te AIDS virüsü HIV taşıyanların Polis Yüksekokulu'na kayıt yaptırmalarında sakınca bulunmadığına karar verildi. 
     İsveç Devlet Polis Teşkilatı, HIV taşıyıcısı bir öğrencinin Polis Yüksekokulu'na kayıt yaptırmak istemesi üzerine, bu konuyla ilgili açıklama yaptı. 
     Teşkilatın Personel Şefi Ivar Eriksson, İsveç'te bulunan diğer yüksek okullara HIV taşıyıcılarının kayıt yaptırmasına engel bulunmadığını, bu durumdaki öğrencilerin Polis Yüksekokulu'nda da öğrenim görebileceklerini keydetti. 
     Eriksson, ayrıca yeni ilaçların AIDS'in ilerlemesine engel olduğunu, bu nedenle virüs taşıyanlardan çekinmeye gerek olmadığını söyledi. 
     Bu arada, son 10 yılda HIV taşıyan İsveçlilerin sayısında yüzde 66 oranında artış olduğu belirtiliyor. 
     İsveç'te 2004 yılına kadar 6 bin 704 AIDS'lının bulunduğu, bunlardan 3 bin 500'ünün hayatta olduğu kaydediliyor. 
     
</TEXT>
</DOC>
