<DOC>
<DOCNO> 369708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun09.html </URL>
<DATE> 2005/08/14/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Kaçırılan uçağı vurma yetkisi .. 
</HEADLINE>
<TEXT>

     Hindistan hükümetinin Güvenlik Komitesi, kaçırılan bir yolcu uçağının, devlet başkanlığı ya da parlamento binası gibi stratejik bir yere yönlendirilmesi halinde, vurulmasını öngören bir yasanın çıkarılmasını uygun buldu. 
     Hindistan'da yayımlanan The Sunday Express gazetesinin haberinde, Güvenlik Komitesi'nin tasvip ettiği yeni yasa çerçevesinde, herhangi bir uçak kaçırma girişiminin ülkeye karşı saldırı olarak görüleceği ve havacılık yetkililerinin uçağı vurma yetkisine sahip olacağı belirtildi. 
     Haberde, korsanların da idam cezasına çarptırılacağı kaydedildi. 
     Hindistan Havayolları'na ait, Nepal-Yeni Delhi seferini yapan bir yolcu uçağı Aralık 1999'da Afganistan'ın Kahdahar kentine kaçırılmıştı. Hindistan, korsanlarla pazarlık sonucunda, uçaktaki 155 yolcuya karşılık korsanların istediği 3 mahkumu serbest bırakmıştı. 
     
</TEXT>
</DOC>
