<DOC>
<DOCNO> 359279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun33.html </URL>
<DATE> 2005/07/08/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
G-8 zirvesi sona erdi, Afrika ve Filistin'e yardımda anlaşıldı... 
</HEADLINE>
<TEXT>

     İskoçya'nın Gleneagles kasabasında yapılan G-8 zirvesinin sonunda bir araya gelen dünyanın en zengin 8 ülkesinin ve 10 Afrika ülkesinin liderleri, terörü bir kez daha lanetledi. 
     Konuk liderlerin önünde kurulan bir kürsüden zirveden çıkan bazı sonuçları açıklayan İngiltere Başbakanı Tony Blair, terörizmin demokrasi karşısında yenik düşeceğini, zaferin demokrasinin olacağını vurguladı. 
     G-8 zirvesinin bugünkü bölümünü terörizmin gölgesinde sürdürdüklerini belirten Blair, "Ama teröristler bizim başarıya ulaşmakta kararlı olduğumuz şeyleri engelleyemeyecek. Terörizmin başarıya ulaşmasına izin vermeyeceğiz" dedi. 
     Terörizmin insanların kalplerine kızgınlık ve düşmanlık tohumları atmayı hedeflediğini de söyleyen Blair, demokrasinin saygınlığının bundan zarar görmesini engelleyeceklerini kaydetti. 
     Terörizmin kimseye umut olmayacağını belirten Blair, G-8 zirvesinde terörizmin ortaya koyduğu politikaya alternatifler ürettiklerini ifade etti. 
     

     
</TEXT>
</DOC>
