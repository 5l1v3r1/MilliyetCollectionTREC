<DOC>
<DOCNO> 381268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/ekonomi/eko03.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ASKİ, aboneden atık su bedeli alamayacak 
</HEADLINE>
<TEXT>


ASKİ'nin su abonelerinden çevre ve temizlik vergisi dışında ayrıca 'atık su bedeli' almasını hukuka aykırı bulan Ankara 4. Vergi Dairesi, bu uygulamanın durdurulmasına karar verdi 

TÜRKER KARAPINAR Ankara 

Ankara 4. Vergi Mahkemesi, milyonlarca su abonesini ilgilendiren bir karara imza attı. Mahkeme, bir vatandaşın açtığı dava üzerine, çevre ve temizlik vergisi dışında ayrıca tüketilen su miktarına göre atık su bedeli alınmasının hukuka uygun olmadığına karar verdi. ASKİ, dava sonuçlanıncaya kadar hiçbir vatandaştan atık su bedeli altında ücret tahsil edemeyecek. 
Turabi Tural, atık su bedelinin çevre ve temizlik vergisi kapsamında olması, bu bedelin ücret niteliği değil vergi vasfı taşıması nedeniyle, bu vergi adı altında ayrıca atık su bedeli alınmasına ilişkin ASKİ ve Ankara Büyükşehir Belediyesi'nin kararlarının iptali ve yürütmenin durdurulması istemiyle dava açtı. 

Hukuka uygun değil 
Davaya bakan Ankara 4. Vergi Mahkemesi'nin verdiği kararda, şöyle denildi "İdarenin çevre temizlik vergisinden ayrı olarak hizmet karşılığı ayrıca atık su bedeli alması, mükerrer vergilendirmeye ve mali yüke yol açar. 
Davalı idare, çevre temizlik vergisinin yanı sıra atık su bedeli adı altında ayrı bir kalemde tahsilat yapıldığını ileri sürmekte ise de idarenin kamu hukukuna dayanarak üstlendiği kamu hizmetinin gerektirdiği harcamaların karşılığı yasayla konulan çevre temizlik vergisinin, atık suların uzaklaştırılması hizmetinin de karşılığı açık olduğundan, davalı idarenin bu yoldaki iddiası dayanaktan yoksun bulunmuştur. 




</TEXT>
</DOC>
