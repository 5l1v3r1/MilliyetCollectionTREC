<DOC>
<DOCNO> 378668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/soneko43.html </URL>
<DATE> 2005/09/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 638 puanlık yükselişle tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 594.06 puan artarak 33,271.11 puandan tarihi rekorla kapandı. 
     Hisse senetleri 2. seansta, ortalama yüzde 1.82 oranında değer kazandı. 
     İlk seanstaki 44.61 puanlık artış dikkate alındığında, Borsa endeksi günün tamamında 638.67 puan yükseldi. Hisse senetlerinin günlük ortalama değer kazancı yüzde 1.96 oldu. 
     Endeks, tarihi kapanış rekoruna 12 Eylül Pazartesi günü 32,711.13 puanla kırmıştı. 
     Endeks 2. seansa, 10.44 puan artarak 32,687.49 puandan başladı. Seansın ilk yarısını 32,939.81 puandan geçen endeks, seans içinde en düşük 32,647.84 puanı, en yüksek olarak da kapanış değeri olan 33,271.11 puanı gördü. 
     2. seans kapanışında, mali endeks 1.169.58 puan artarak 49,867.17 puana, sanayi endeksi ise 202.36 puan artarak 26,871.18 puana, hizmetler endeksi 194.24 puan artarak 16,563.07 puana yükseldi. 
     Böylece ilk seansa göre, mali grup hisseler ortalama yüzde 2.40, sanayi grubu hisseler yüzde 0.76, hizmetler grubu hisseler ise yüzde 1.19 değer kazandı. 
     2. seansta işlem gören toplam 307 hisse senedinden 177'si değer kazandı, 64'ü değer yitirdi, 66 hisse senedinin fiyatında değişiklik olmadı. 
     2. seansta, 786 milyon 928 bin 704 YTL'lik işlem hacmi kaydedildi. Günlük işlem hacmi, 1 milyar 440 milyon 350 bin 518 YTL olarak hesaplandı. 
     Seansta, İş Bankası C , Turkcell, İş GMYO, Ereğli Demir Çelik ve Garanti Bankası, en çok işlem gören hisse senetleri oldu. 
     
</TEXT>
</DOC>
