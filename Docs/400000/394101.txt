<DOC>
<DOCNO> 394101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko55.html </URL>
<DATE> 2005/11/11/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Tunus ile Türkiye arasında ticari işbirliği geliştirilecek 
</HEADLINE>
<TEXT>

     Tunus'un İstanbul Başkonsolosu Taoufik Jabeur, Türkiye ile Tunus arasındaki ticari işbirliğinin geliştirilmesi gerektiğini söyledi. 
     İnegöl Ticaret Sanayi Odası'nda İTSO düzenlenen bir toplantıya katılan Jabeur, yaptığı konuşmada, iki ülke arasında yıllık 300 milyon dolar ticaret hacminin bulunduğunu bildirdi. 
     Dünyanın hızla değiştiğini, bu değişim çerçevesinde ülkeler arasındaki ticaretinde de hızla geliştiğini belirten Jabeur, ''Ülkelerimizin 2-3 bin yıla dayanan köklü ilişkileri var. Geçen yıl Kasım ayında Tunus ile Türkiye arasındaki ticaretin gelişmesi için 3 önemli anlaşma yapıldı. Türkiye ile Tunus arasındaki ticari işbirliğinin geliştirilmesi gerekli. Biz ilişkilerin geliştirilmesi için elimizden geleni yapıyoruz'' dedi. 
     İTSO Başkanvekili Rauf Koşarer ise, köklü bir geçmişe sahip iki ülke arasındaki ticaretin, beklenen seviyede olmadığını belirterek, ''Yıllık 300 milyon dolarlık ticaret hacmimiz var. Tunus'a yaptığımız ihracat 208 milyon dolar seviyesinde. İthalatımız da 92 milyon dolar. Oysa Türkiye ile Tunus arasında çok önemli ticari faaliyetler olmalı'' diye konuştu. 
     Konuşmaların ardından İnegöllü işadamlarına Tunus'un tanıtıldığı bir film izletildi. 
     
</TEXT>
</DOC>
