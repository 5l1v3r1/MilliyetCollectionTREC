<DOC>
<DOCNO> 371662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/soneko09.html </URL>
<DATE> 2005/08/21/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Bir ev alana bir dükkan bedava... 
</HEADLINE>
<TEXT>

     Konya'da bir emlakçı, konut piyasasında yaşanan rekabete ''bir ev alana bir dükkan'' kampanyasıyla katıldı. 
     Konya'da faaliyet gösteren emlakçı Neşet Kılıç, konut kredilerine olan talebin artmasıyla hareketlenen emlak sektöründe daha fazla satış yapabilmek için ilginç bir kampanya başlattı. 
     ''Bir ev alana bir dükkan'' adlı kampanyayı, emlak ofisine daha fazla müşteri çekebilmek için başlattığını ifade eden Kılıç, ''100 bin YTL değerinde ev alana 10 bin YTL değerinde dükkan hediye ediyoruz'' dedi. 
     Müşterileri memnun eden bu kampanyanın Konya emlak piyasasında yaşanan rekabeti de renklendirdiğini belirten Kılıç, ''Son bir kaç hafta içinde konut sektöründe bir durgunluk yaşıyoruz. Bir ev alana bir dükkan hediye etme kampanyasıyla bu sıkıntıyı aşacağımı düşünüyorum'' diye konuştu. 
     Kılıç, kampanyaya müşterilerin büyük ilgi gösterdiğini, benzer renkli kampanyalara bundan sonra da devam edeceklerini sözlerine ekledi. 
     
</TEXT>
</DOC>
