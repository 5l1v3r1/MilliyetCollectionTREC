<DOC>
<DOCNO> 393019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun20.html </URL>
<DATE> 2005/11/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
WT Washington-Ankara ilişkisi zorlu aşk 
</HEADLINE>
<TEXT>

     Türkiye ile ABD arasındaki ilişkiler ve bu ilişkilerde karşılaşılan sorunlar, Washington Times gazetesince "zorlu aşk" olarak değerlendirildi. Washington Times, Türkiye ile ABD arasındaki ilişkiyi ele alırken "Hiç bir şey parçalanmıyor, çökmüyor ve sonuna gelmiyor. Tam tersi, Türkiye, ABD’nin küresel terör ile savaşına, Amerika da Türkiye’nin Batı’da demir atmasına yardımcı oluyor" yorumunu yaptı. 
     Washington Times gazetesi, "Washington, Ankara ve Zorlu Aşk" başlıklı köşeyazısında Türkiye-ABD ilişkileri ve bu ilişkilerde yaşanan sorunları değerlendirdi. Afganistan’daki Uluslararası Güvenlik Destek Gücü’nün İSAF Türk komutanı Korgeneral Ethem Erdağı’nın gelecek hafta Washington’a yapacağı ziyaret sırasında Türkiye’nin İSAF’ta iki kez üstlendiği görevden söz edeceğini kaydeden gazete, buna karşın Türkiye’nin Irak savaşı öncesi ABD’yi bir kuzey cephe açmasına izin vermemesinin Amerikan kayıplarına neden olduğu inancının işleri "kolaylaştırmadığını" kaydetti. Gazete şunları yazdı 
     "ABD-Türkiye ilişkisi, sanki Amerika’nın talebini reddeden parlamentodaki oylamada tuzak kaldı. ABD açısından Türkiye, ABD’yi ortada bıraktı ve ABD’nin ona en çok ihtiyaç duyduğu bir dönemde sırtını döndü. Türkiye açısından ise Amerika, sadece Irak’ın toprak bütünlüğünü değil aynı zamanda Türkiye’yi de parçalamak için iş çeviriyor. 
     İnsanların bu çıkmazın ötesine gidip gidemeyeceğini tahmin etmek zor ancak gerçek şu ki iki devlet arasındaki ilişkilerle, bu kriz bir süre önce aşıldı." 
     
     ABD’Lİ KOMUTAN ABD’Lİ ASKERLER TÜRKLERE SAYGI GÖSTERMEYİ 
     ÖĞRENDİ Bunun bir örneği olarak Afganistan’da yapılan işbirliğine dikkat çeken gazete, Afganistan’da komutanlık görevini yapmış olan ABD’li Albay David Lamm’ın "Afganistan’daki ABD’li askerler, Afganistan’daki Türklerin çabalarını takdir etmeyi ve saygı göstermeyi öğrendiler" sözlerine yer verdi. Lamm, "fist lady" Laura Bush Kabil’i ziyaret ettiğinde tüm üst düzey etkinliklerde Türk kuvvetlerinin güvenliği sağlamaya yardımcı olduklarına dikkat çekti. 
     Türk askerlerinin Afganistan’da iken, terörist El Kaide’nin İstanbul’a saldırdığını kaydeden gazete "Türkiye’nin uluslararası terörizmin hedefi olacağı korkusu gerçekleşti" diye yazdı. Başbakan Recep Tayyip Erdoğan’ın Türkiye’nin teröristlere karşı bir "yumruk" gibi olacağı yolundaki sözlerine dikkat çeken gazete şöyle devam etti 
     "Bu, Türkiye’yi ABD’nin güvenlik çıkarları açısından yaşamsal kılıyor. İçinden demokrasi çıkan tek Müslüman ülkesi ve tüm engellere karşın gönüllü olarak AB ile aynı çizgide olmaya ve orada demir atmaya çalışan tek ülkedir. 
     Esasen Türkiye’nin Batı ittifakı ile birlikte olma kararlılığı, Bin Ladin ideolojisi için doğrudan bir yenilgidir." Washington Times, Türkiye ile ABD arasındaki ilişkinin "zorlu aşk" olmakla birlikte öngörülen gibi ilerleyen bir ilişki olduğunu belirterek "Hiç bir şey parçalanmıyor, çökmüyor, sonuna gelmiyor. Tam tersi, Türkiye, ABD’nin küresel terör ile savaşına, Amerika da Türkiye’nin Batı’da demir atmasına yardımcı oluyor. ABD isteseydi, Türkiye’nin AB hayalinin raydan çıkartırdı" yorumunu yaptı. 
     
</TEXT>
</DOC>
