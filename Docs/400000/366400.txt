<DOC>
<DOCNO> 366400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/soneko33.html </URL>
<DATE> 2005/08/02/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
AB'de işsizlik oranı yüzde 8.8 
</HEADLINE>
<TEXT>

     Avrupa Birliği AB üyesi 25 ülkede işsizlik oranı ortalamasının yüzde 8.8 olduğu bildirildi. 
     AB istatistik kurumu Eurostat tarafından açıklanan verilere göre, 12 üye ülkeden oluşan euro alanında işsizlik ortalaması da yüzde 8.7 olarak belirlendi. 
     Eurostat'ın son verilerine göre, temmuz ayı itibarıyle AB ülkelerinde işsizlik oranları şöyle 
     ''İrlanda yüzde 4.3, İngiltere yüzde 4.7, Danimarka yüzde 4.8, Hollanda yüzde 4.8, Avusturya yüzde 5.1, Lüksemburg yüzde 5.4, Kıbrıs Rum kesimi yüzde 5.4, Slovenya yüzde 5.9, İsveç yüzde 6.3, Macaristan yüzde 6.3, Malta yüzde 6.8, Portekiz yüzde 7.1, İtalya yüzde 7.8, Çek Cumhuriyeti yüzde 7.8, Estonya yüzde 7.8, Belçika yüzde 8.1, Litvanya yüzde 8.1, Finlandiya yüzde 8.2, Letonya yüzde 9, Almanya yüzde 9.5, Fransa yüzde 9.7, İspanya yüzde 9.8, Yunanistan yüzde 9.9, Slovakya yüzde 15.4, Polonya yüzde 17.6.'' Verilere göre, temmuz ayında euro alanında 12.7 milyon, tüm AB'de ise 19 milyon işsiz bulunuyor. 
     Eurostat, aynı dönemde işsizlik oranının ABD'de yüzde 5, Japonya'da yüzde 4.2 olduğunu bildirdi. 
     
</TEXT>
</DOC>
