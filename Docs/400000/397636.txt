<DOC>
<DOCNO> 397636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/soneko34.html </URL>
<DATE> 2005/11/24/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
AB, Türkiye'den kuş tüyü ithalatına ilişkin kısıtlamaları hafifletti 
</HEADLINE>
<TEXT>

     Avrupa Birliği AB , kuş gribi vakası nedeniyle uygulamakta olduğu, Türkiye'den kuş tüyü ithalatına ilişkin kısıtlamaları hafifletti. 
     AB açıklamasında, Türkiye'den, kuş gribinin görüldüğü Balıkesir bölgesi haricinde kuş tüyü ithaline izin verileceği bildirildi. 
     Açıklamada, kuş gribi vakasının görüldüğü ülkelerde yapılan denetimler sonucu, gerekmesi halinde kısıtlamalara devam edilebileceği de kaydedildi. 
     
     ÖNLEMLER 31 MAYIS 2006'YA KADAR DEVAM EDECEK 
     Bu arada AB, kuş gribine karşı biyo-güvenlik önlemlerinin 31 Mayıs 2006'ya kadar uzatılmasına da karar verdi. 
     AB, kuş gribi yüzünden Türkiye'den canlı kanatlı hayvan, beyaz et ve kuş tüyü ithalatını 10 Ekim'de yasaklamıştı. 
     AB, kuş gribi vakasının görülmesi nedeniyle, Türkiye dışında, Hırvatistan, Rusya ve Romanya'ya karşı da bazı kısıtlamalar uyguluyor. 
     
</TEXT>
</DOC>
