<DOC>
<DOCNO> 377042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/soneko18.html </URL>
<DATE> 2005/09/09/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Fiat ve Ford, ortak otomobil üretecek... 
</HEADLINE>
<TEXT>

     Dünyanın en büyük otomobil üreticisi General Motors ile ortaklığını Şubat ayında sona erdiren İtalyan FİAT'ın, Ford ile işbirliğine gideceği bildirildi. 
     İtalyan radyosuna konuşan FİAT'ın marka geliştirme sorumlusu Lapo Elkann, Ford ile küçük otomobil pazarına hitap edecek bir model üreteceklerini söyledi. 
     Elkann, iki şirket arasında bu konudaki görüşmelerin sürdüğünü sözlerine ekledi. 
     FİAT Üst Yöneticisi CEO Sergio Marchionne, salı günü yaptığı açıklamada, General Motors evliliğinin ardından başka bir üreticiyle yapılacak ilk işbirliğinin yılsonuna doğru netleşeceğini ifade etmişti. 
     Yüksek petrol fiyatları karşısında ilgi çekmeye başlayan küçük otomobil sınıfında rekabetin yoğun alması, kar marjlarını daraltıyor. 

     
</TEXT>
</DOC>
