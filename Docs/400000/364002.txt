<DOC>
<DOCNO> 364002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/yazar/pulur.html </URL>
<DATE> 2005/07/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Genelleme yapmak... 
</HEADLINE>
<TEXT>


OLDUM olası genelleme yapmayı sevmeyiz... 
"İngiliz kalleştir, Fransız kahpedir, Yunan hırsızdır, Alman duygusuz, katıdır, İtalyan makarnacı, Türk kahramandır, cesurdur" gibi... 
Türk'ün korkağı da vardır, haini de vardır. Bütün Fransızlar kahpe, bütün İngilizler kalleş değildir. Yunanlıların hepsi niye hırsız olsun ya da Alman'ın hiç duygulusu yok mudur 

BU mantığa göre, hiçbir avukat kaçakçılık yapamaz, hiçbir doktor hastasını sömüremez, hiçbir avukat hukuk dışı iş yapmaz ya da hiçbir gazeteci mesleğini alet etmez. 
Böyle şey olur mu 
Böyle olsaydı, adliyede yargılanan, hatta mahk m olan avukatlar, doktorlar, gazetecilere ne diyecektik .. 

BİR tarihte Gazeteciler Cemiyeti Yönetim Kurulu üyesiydik, o günlerde TRT'de Attil İlhan'ın bir dizisi oynuyordu. Oyunculardan biri, biraz hafifmeşrep, bir elinde sigara, öbür elinde içki kadehi, hem apaş, hem bohem bir gazeteci kadını oynuyordu. 
Bizim kadın meslektaşlardan birkaçı bu tipi hazmedemedi, cemiyete başvurdular 
"Bu tip bizim mesleği aşağılıyor, küçümsüyor, protesto edin, bu rol değiştirilsin " 
Rahmetli Nezih Demirkent işi bize havale etti, "Sen kızlarla konuş " diye... 
Kadın meslektaşlarla toplandık, ateş püskürüyorlardı dedik ki 
"Böyle bir kadın gazeteci olur mu, olmaz mı " 
"Olabilir ama, olmasın " 
"Bu sizin dileğiniz ama, böyle bir kadın gazeteci olursa ne yaparsınız " 
Üstelik o tarihlerde, dizideki tipe uygun, sayıları az da olsa kadın gazeteciler de vardı, meslektaşları iknaya çalıştık 
"Bu bir rol, bütün kadın gazeteciler böyledir demek istemiyor ama, böylesi de olabilir diyor. Siz h l olamaz diyor musunuz " 
İkna oldular... 

AH, ah O günkü protestocu kadın gazeteciler bugünleri görseler acaba ne derlerdi ya da ne diyorlar 
Çok şükür içlerinde yaşayanları var ne dediklerini az çok tahmin ediyoruz, ama onlar da bütün kadın gazetecilerin böyle olmadığını biliyorlar. 

BİR de bunun bir başka görüntüsü var. 
Diyelim bir imam sevgilisini kaçırmış, ya da bir öğretmen aşk yaşamış... 
Kıyamet kopar 
"İmam böyle yaparsa..." 
"Öğretmen kızı kaçırırsa..." 
Elbette imam da öğretmen de topluma örnek olacak kişilerdir ama, bir imam kıza porno film seyrettirdi diye bütün imamlar sapık mıdır 
Ya da, öğretmen aşk yaşamışsa, bütün öğretmenler ırz düşmanı mıdır 
İmam da, öğretmen de, bu toplumun insanlarıdır, içlerinde böyleleri de çıkacaktır. 
Sanki bu imamın ya da öğretmenin marifetlerini okuyup güya kızanlardan bazıları içlerinden "Ahhh " çekmiyorlar da... 



</TEXT>
</DOC>
