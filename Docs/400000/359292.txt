<DOC>
<DOCNO> 359292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun46.html </URL>
<DATE> 2005/07/08/ </DATE>
<TIME> 20.20 </TIME>
<AUTHOR>  </AUTHOR>
<HEADLINE>
ABD, Mısır'ın Bağdat Büyükelçisinin öldürülmesini kınadı... 
</HEADLINE>
<TEXT>

     ABD, Mısır’ın Bağdat Büyükelçisi İhab El Şerif’in kaçırılıp öldürülmesini kınadı. 
     ABD Dışişleri Bakanlığı’ndan yapılan açıklamada, Şerif’in öldürülmesinin, ABD’yi Irak’taki rolünden vazgeçirmeyeceği belirtilen açıklamada, "Bu tür saldırılar, Irak halkının barışçıl ve refah bir Irak’a doğru geçişlerine yardım etme taahhüdümüzü ertelemeyecek" denildi. 
     Açıklamada, Mısır’ın geçici olarak Bağdat’taki diplomatik misyonlarını kapatma kararı ya da Ürdünlü terörist El Zerkavi’nin Şerif’i öldürme emrini verdiği iddiası hakkında yorum yapılmadı. 
     ABD Dışişleri Bakanı Condoleezza Rice’ın Mısır Dışişleri Bakanı Ahmed Ebul Geyt ile telefonda görüştüğü ve taziyelerini ilettiği ifade edilen açıklamada, ABD’nin, Şerif’in ölümünden sorumlu olanların yargı önüne çıkarılması için Irak hükümeti ve güvenlik yetkilileriyle birlikte çalışacağı kaydedildi. 
     
</TEXT>
</DOC>
