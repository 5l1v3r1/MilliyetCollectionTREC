<DOC>
<DOCNO> 394938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/astro/index.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğukkanlı olmalıyız 
</HEADLINE>
<TEXT>


Bu gece dolunay gerçekleşecek ve gökyüzü zorlanma gösteriyor. Planlarda esnek olmak, gerektiğinde geri çekilmek ve aşırı ısrarcı olmamak bize çok şey kazandırabilir. Maddi güvensizlik, toprağa ilişkin konular ve maddi konularda endişe bizi huzursuz kılabilir. 
Koç'lar maddi alanda dikkat gerektiren konuları halletmeli. Birikimlerini korumaya yönelik davranmalı ve işbirliklerine açık olmanın avantajını da kullanmalılar. Boğa'lar ön planda olacaklar ve girişimlerinden fayda sağlayıcı sonuçlar elde edecekler. Kişisel açıdan önem taşıyan konular ise önceliğini koruyor. İkizler sakin günlerindeler ancak, geçmişle ilgili konularla ilgilenmek zorunlu hale gelebilir. Bu alanda fedak rlık yapmaları da olası. Yengeç'ler ortaklaşa konularda başarıya yakınlar. Manevi destek görecekleri olanaklara açık olmalılar. Yenilikler denemeyi göze almaları lazım. Aslan'lar duygusal alanda huzursuzluk içindeler. Bununla birlikte iş hayatında önemli fırsatlar da bulunuyor. Hiçbir konuda aceleci olmamalılar. Başak'lar yeni gelişmelere açık olmalı ve yolculuklarını verimli geçirmeye bakmalı. Yabancılarla ilgili konularda önemli gelişmeler kaydedilebilir. 
Terazi'ler ortaklaşa alanda temkinli hareket etmeliler. Eşin parasal durumunda olası terslikler onları zorlayabilir. Duygusal olarak tatminsizlik söz konusu, sabırlı olmalılar. Akrep'ler ortaya çıkacak gelişmeleri sakin karşılamalı. Ortaklaşa alanda yeni anlaşmalar onlara moral verebilir fakat, ikili ilişkilerde huzursuzluk yaratmaktan kaçınmalılar. Yay'lar bugün detay gerektiren konular nedeniyle yorulacaklar. Enerjilerini doğru kullanmalı ve işbirliği aramaktan çekinmemeliler. Oğlak'lar gergin olsalar bile pek çok konuda iyimserler. Birikimleri konusunda tutarlı kararlar almalı ve çocuklarla ilgili yeni sorumluluklara hazır olmalılar. Kova'lar yakın çevrelerinde olup bitenlerle ve ailevi konularla bir hayli zaman kaybedecekler. İyimser hareket etmeli ve disiplinli olmalılar. Balık'lar iletişim ve hareket açısından yoğun bir tempodalar. Kardeşlerle ilişkiler daha fazla özen isterken, kısa yolculuklarda dikkatli olmalılar. 
</TEXT>
</DOC>
