<DOC>
<DOCNO> 366864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/guncel/agun.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyetçi tırmanış yok, fevri davranış var 
</HEADLINE>
<TEXT>


Herkes Karadeniz'de milliyetçi patlamadan söz ediyor, ama TAYAD'lısından MHP'lisine bunu doğrulayan yok. Karadeniz'in sorunu milliyetçilik değil, işsizlik... Bir de kanına sinmiş fevrilik... 

Çırpınan Karadeniz - 4 Can Dündar 
Fotoğraflar Ercan Arslan 

Trabzon'un -birçok başka şeyinin yanı sıra- iki şeyi çok meşhur Heyelanı ve galeyanı... Heyelanın nasıl felaket getirdiğini önceki gün gördük. Galeyanın sonuçlarını bilenler de Trabzonspor, Kıbrıs Rum Kesimi takımıyla maç yapacağı zaman kaygılanıyor ister istemez... 
Son dönemin gözde ismi, "Volkan"... 
"Her an patlamaya hazır" bir şehrin erkeği için anlamlı bir tercih... 
Fevri insanlar Karadenizliler... 
"Birden harlayan" edebi tarzıyla tanınan Nihat Genç, memleketini şöyle tanımlıyor 
"Bu şehir tarihten bugüne, sebebi henüz keşfedilmemiş bir gençlik enerjisiyle mağdurdur. Şehvet dolu bir enerji... Her şeyi kudurmuşçasına yapan bir iştah... Hangi yokuşa tırmansa yamaçları söküp indirir. .. Meydan parkında gün boyu voltalayan 3 bine yakın işsiz genç vardır. Uzun Sokak'ta bir hadise olsa bu mahşeri kalabalığın oraya toplanması 3 dakikayı geçmez." 

Linç girişimi 
Geçen nisan tam da öyle oldu. 
Uzun sokakta bildiri dağıtan Tutuklu Aileleri Derneği TAYAD mensubu gençlerin Türk bayrağı yaktığı yalanı, yerel kanalların tahriki ile 3 dakikada bütün Trabzon'a yayıldı. 
Ve 3 bin işsiz genç, 3 dakikada 5 gencin başına üşüşüverdi. 
Felaketle sonuçlanabilecek bir linç girişimi son anda önlendi. 
Kimine göre bu, "milliyetçi tırmanış" alameti... 
Kimine göre ise "Karadenizlinin geleneksel refleksi"... 

Yaylada papaz avı 
Rize'de yerel bir gazete "Deniz caddesinde bir papaz görüldüğünü" haber veriyor. Şehir semalarında ufo görülmüş gibi bahsediyor "hadise"den... Papaz'ın yaylaya kaçtığı tahmin ediliyormuş. Ülkücüler izini takip ediyormuş. Rize İl Müftüsü "Misyonerler garibanları seçiyor" diyerek tehlikeye karşı uyarıyor bölge halkını "Bunlara karşı milli birlik ve bütünlüğümüzü koruyalım" diyor. 

Kozmopolit yapı 
Bölgede bir milli hassasiyet olduğu kesin... Bunun pek çok nedeni var. Trabzon bir zamanlar İpek Yolu'nun en hareketli limanıydı. Kozmopolit bir yapısı vardı. 
Fuat Dündar, "İttihat ve Terakki'nin Müslümanları İsk n Politikası 1913-1918 "nda İletişim, 2001 , 90 yıl önce Karadeniz'in etnik yapısının yeniden şekillendirilmesini belgeler. Buna göre o dönem Suriye'den sürülen Araplar, Bitlis'te isyan eden Kürtler, Rumeli'den gelen Arnavut ve Boşnak muhacirler bölgeye yerleştirilmiş, buna karşın Rus Harbi'nde yiğitçe savaşan Lazlar ile Gürcüler işgal sonrası iç bölgelere göçmek zorunda kalmıştı. 
Kökleri şehrin fethine kadar uzanan bu devinim, günümüzde h l sürüyor. Trabzon hem göç alıyor, hem göç veriyor. 300 bin nüfuslu şehrin 50 bininin Gümüşhaneli olduğu, buna karşın İstanbul'da Trabzon'dan çok Trabzonlu bulunduğu söyleniyor. 
Ancak kozmopolit yapı çöküyor. Köyler kente akarken, kentin aydın nüfusu İstanbul'a, Ankara'ya kaçıyor. Nihat Genç'in tanımıyla "Aydın kuşak şehirden kaçtıkça sosyal kültür ağır darbe alıyor şehir, mafyatik bir delikanlı kültürünün esiri oluyor." 

Global, lokale yenik 
Trabzon'un CHP'li Belediye Başkanı Volkan Canalioğlu'na göre "Milliyetçi patlamanın nedeni sosyoekonomik sorunlar" 
"Trabzon'un asıl derdi işsizlik... Hepimizin ailesinde bir işsiz var. Çoğu diplomalı... Kentte 25 bin işsiz olduğunu sanıyoruz" diyor. 
Doğu Karadeniz'de işsiz sayısı 100 bin... 
Ayrıca Trabzon terörle mücadelede 132 şehit verdi. Ve her gelen cenaze, öfkeyi büyüttü. 
Bütün bunlar bölgedeki milliyetçi refleksin altyapısını oluşturuyor. 1999'da MHP, Trabzon'da 70 bin oy alarak yüzde 12 ile 1. parti olmuştu. 2003'te yüzde 8, 2004'te yüzde 11 aldı. 
Kentte 20 bin öğrenci, genç bir enerji yayıyor. 
"Anılar kasetçisi"nde, "Müşteri yok" diye yabancı müzik satılmazken en çok Karadenizli sanatçılar alıcı buluyor. 
Akademi Kitabevi'nde ise Türkiye'nin pek çok yeri gibi Hitler'in "Kavgam"ı çok satanlar arasında yer alıyor. 

Madalyonun arka yüzü 
Bunları söyledikten sonra şimdi madalyonun tersine bakalım 
Rize'de birileri papaz avına çıkarken aynı sıralarda Ordu'da "kent şığı" Enis Ayar'ın girişimi ve Vali'nin çabası ile yıllardır harabe halinde duran Yason Rum kilisesi onarılıp Kültür Merkezi haline getiriliyor. Rumlar kafileler halinde Sumela'ya gelerek hacı oluyor. 
Kıbrıs Rum Kesimi'ne maça gittiğinde çoraplarına kadar aranan Trabzonspor'un yöneticileri "Biz de onları burada öyle aratacağız" derken Başkan Yardımcısı Bilgin Aygül, "Rumlardan büyük misafirperverlik gördük. Burada onları aratmayacağız" diyebiliyor. 

Karadeniz gibi 
Daha da ilginci, linç girişimiyle Türkiye'nin yüreğini ağzına getiren TAYAD'lı gençler bir daha Trabzon'a giremez sanılırken 3 gün sonra aynı meydanda slogan ata ata bildiri dağıtıyor. Kimse bir şey demiyor. 
Bunun sırrını herkese sordum. Şu yanıtı aldım 
"Karadeniz insanı denizi gibidir. Aniden parlar, aniden söner. Fevri tepki verse de yelkenleri çabuk suya iner. Bu şehirde en büyük kavga en fazla bir gün sürer." 

'Vakfıkebirli olduğumu öğrenince...' 

ZEYNEP ERDUĞRUL, Trabzon'daki linç girişiminin orta yerindeki genç kız.... Vakfıkebir doğumlu... KTÜ İktisat'ta okurken tutuklanınca ilişiği kesilmiş. Türkiye'yi ayağa diken linç girişimini anlatması için "olayın geçtiği yer"e gidiyoruz. Halinde, tavrında en ufak bir tedirginlik yok. 

İlk kez mi bildiri dağıttınız o gün 
Hayır, yıllardır yaptığımız eylem... Trabzon da eski Trabzon... O günkü, polis provokasyonuydu. İnsanların duyguları kullanıldı. Hareketin ivmesi yükselince önü böyle kesiliyor. 

O gün bir şey olacağını hissettiniz mi 
Bekliyorduk, ama bu kadarını değil. 6 Nisan günü çıktığımda 3 sivil polis gördüm. "Ölümleri Durdurun" yazılı önlüklerimizi giydik. İnsanların baktığını fark ettim, ama önemsemedim. Uzun sokakta bildiri dağıttık, Kunduracılar'a dönünce trafik polisi "Siz PKK'lı mısınız " diye üstümüze yürüdü. Bunun üzerine bir anda vatandaşlar saldırdı. "Pis PKK'lılar" diye tekmeliyorlardı. Aralarında tanıdıklarımız da vardı. 

Polisin tavrı nasıldı 
Polis sözde bizi korumaya aldı. Ama kısıldık köşeye... Kalabalık iyice büyüyene dek bir saat beklettiler. "Onlarla ortaksınız" dedim. "Araba bekliyoruz" dediler. Bir yandan da dayak yiyoruz. Gözümdeki morluk o arada yediğim yumruktan oldu. 

Polis linç ettirmek istese oradan sağ kurtulabilir miydiniz 
Amaç linç değildi. Bize iyi bir ders verip tüm muhalifleri sindirmekti. Provokasyon olur diye herkes susacak, insanlar eylemlere katılmayacaktı. Nitekim sonra telsizden "O şerefsizleri dövdürttük iyice" diye bir ses duyduk. Emniyet yetkilisi "Teşekkür ederiz, artık dağılalım" diye anons yaptı. Hapishanede önce jandarma sonra gardiyanlar döverek karşıladı. 

Mahkeme ne aşamada 
Biz saldırıya uğradığımız halde "polise mukavemet ve toplumda infial yaratmaktan" 4,5 yılla yargılanıyoruz. Bizim şik yetçi olduğumuz saldırganlar, polisler yargılanmıyor, oradan seçilen 11 kişi 2-6 ayla yargılanıyor. 

Sonradan nasıl tepkiler aldınız 
Trabzon'da anket yapıp insanlara o günü soruyoruz. Çoğu bayrak yakılıyor diye duyunca gelmiş, yalan olduğunu öğrenince pişman olmuş. "Reislerimiz 'Bayrak yakıldı' diye telefon etti, bayrakları kapıp geldik, bizi çağıranlar gelmedi" diye yakınıyorlar. Bir tanesi "Orada bir kız Apo posteri açmış" dedi, "Uydurma, o kız benim" cevabı verdim. Kimse "Ben oradaydım" diyemiyor. 

Sonra hayat zor olmadı mı 
Emniyet'ten çıkınca polis "Sizi hangi şehre bırakalım " diye sordu. "Bir yere gitmiyoruz, burası bizim şehrimiz" dedik. Suçlu değiliz ki, haklıyız. Valilik, meydanda basın açıklamasını yasakladı. "Tanımıyoruz" dedik, çıktık. Polis gelmedi. Ve görüldü ki birileri provoke etmezse halk saldırmıyor. 

Yani milliyetçi tepki değil miydi 
Onu yaratmaya çalışıyorlar, ama halkın öyle bir refleksi yok. O yüzden arkası gelmedi. Demokratik kamuoyu, ulusal basın tepki gösterince hatalarını fark ettiler. Şimdi ülkücüler bile "Yanlış oldu, gerçek ülkücü bunu yapmaz" diyor. Karadeniz ilginçtir Vakfıkebirli olduğumu öğrenince ülkücüler bile "Bizim kızımız" diye sahip çıktı. 

Trabzon Emniyet Md. Yrd. 
'Karadenizli çabuk parlar, çabuk yatışır' 

"Linç girişiminde çok daha büyük sıkıntı yaşanabilirdi, ama polis çok duyarlı hareket etti. Öyle olmasa çok daha büyük sıkıntı yaşanabilirdi. Toplum psikolojisine uygun hareket ettik. Ve bu, hadisenin tırmanmamasında etkili oldu. Nitekim 50 TAYAD'lı geçen ay mahkemeye gelip adliye önünde pankart açtı, hiç sorun olmadı. Aynı meydanda basın açıklaması yaptılar, engellemedik. Polis olarak bu tür açılımlar yaşansın istiyoruz. 
Tabii olayın yatışmasında, burada Trabzon'un adının kirlenmesinin de rolü var.Bu, frenledi insanları... Saldırmadan önce düşünmeye zorladı. Olaylar kaşınmazsa Trabzon'da bir sorun yok. Karadeniz insanı duygusaldır. Çabuk heyecanlanır, anında tepki verir. Ama anlık tepkidir bu... Aniden kitlesel hale gelebilir. Organize gibi görünür o yüzden... Ama organize değildir. Çabuk da yatışır. Onun dışında ciddi asayiş problemi yok... Suç oranı da Türkiye'nin altında..." 

MHP Trabzon İl Başkanı 
'Elmaya kurt girmeye görsün' 

Trabzon'da milliyetçi yükseliş var mı 
Hayır. Çünkü burada milliyetçilik zaten hep yüksektedir. Karadeniz örfüne, ananesine bağlıdır. 

Bu hassasiyetin lince dönüşmesine ne diyorsunuz 
Milliyetçi reaksiyondu bu... Marksist bir örgüt, bölücü örgüte destek veren sloganlarla eylem yaptı. Trabzon halkı da tepkisini gösterdi. 

Sağlıklı mı bu tepki 
Trabzon halkının tepkisini ölçmek istediler. Başarsalar yeni olaylar vuku bulacaktı, ama aldıkları cevap buna engel oldu. 

Linci sormuştum 
Linç diye bir şey yok. Yapan 5 kişi, etraftakiler 5 bin kişi. Nasıl oldu da birinin bile burnu kanamadı İsteseler linç ederlerdi. 

Papazlar neden endişe yaratıyor 
Bu gezilerin turistik olduğu söyleniyor, ama değil. Devletin hassas birimleri de biliyor bunu... 

Nedir asıl niyet 
"Buralar bizimdi" iddiasıyla Pontusçuluk yapıyorlar. Trabzon Pontus devleti 1200'den 1461'e kadar Rumların idaresinde kalmıştır. Ama Trabzon ondan önce de bir Türk şehridir. Pontus'tan kalan Rumların çoğu da göçtü. Şimdi Yunanistan, Batı'nın tahriki ile Trabzon'da bir Rum Pontus devleti hayali içinde... Gelenlerin arasında Batı için çalışan ajanlar var. 

Hacca gelenleri de engellemiş olmuyor musunuz 
Trabzon'da pek çok kilise var. Turistler serbestçe gelir ziyaret eder. Ama burada sinsi siyasi amaçlar var. Trabzon halkı muhafazak rdır. Bakın sınır kapıları açılınca kuzeyden gelip bir fuhuş sektörü oluşturdular. Aileler gezemez oldu. 

Muhafazak rız diyorsunuz ama bunca kadınla kim yattı 
Elmaya bir kez kurt girmeye görsün, tahribat yaratır. 


</TEXT>
</DOC>
