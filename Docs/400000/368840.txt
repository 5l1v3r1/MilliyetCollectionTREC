<DOC>
<DOCNO> 368840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yasam/ayas.html </URL>
<DATE> 2005/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da sel 2 can aldı 
</HEADLINE>
<TEXT>


Dün öğleden sonra başlayan sağanak yağış, Erzurum'da hayatı felç etti. Yağışın ardından oluşan sel sularına kapılan 12 ve 16 yaşlarında iki genç hayatını kaybetti 

ERZURUM DHA 

Erzurum'da dün öğleden sonra başlayan ve bir saat kadar süren sağanak yağışın ardından oluşan sel sularına kapılan 12 yaşındaki Abdullah Aras ile 16 yaşındaki Murat Atmaca boğularak öldü. 

Mahsur kaldılar 
Sağanak yağışın ardından oluşan sel suları, cadde ve sokakları doldurarak yaya ve araç trafiğini durdurdu. Ev ve işyerlerine dolan sel suları yüzünden kentin çeşitli kesimlerinde çok sayıda kişi, bulunduğu yerde mahsur kaldı. Selin etkili olduğu semtlerde çok sayıda binanın bodrum katlarında su baskınlarının meydana geldiğini belirten Vali Yardımcısı İbrahim Yurdakul, "Evleri oturulamayacak durumda olan vatandaşları Yurt - Kur'da konuk etmeyi düşünüyoruz" dedi. 

90 ev hasar gördü 
Erzurum Valiliği Kriz Merkezi'nden yapılan açıklamada, selin 17 semt ve mahallede etkili olduğu belirtildi. Açıklamada, Bayındırlık ve İsk n Müdürlüğü'nün de hasar tespit çalışmalarına başladığı bildirildi. Başbakanlık Türkiye Acil Durum Yönetimi Genel Müdürlüğü ise, su baskınında 90 ev ve işyerinin hasar gördüğünü açıkladı. 




</TEXT>
</DOC>
