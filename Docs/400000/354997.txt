<DOC>
<DOCNO> 354997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/ysenay.html </URL>
<DATE> 2005/06/24/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Aydınlık-karanlık farkı 
</HEADLINE>
<TEXT>



Futbol Federasyonu hem "havuz gelirleri ve paylaşımı" konusu, hem de geçmiş sezondan sarkıp gelecek "tahkim ve mahkeme kararları" kabuslarıyla yatıp, kalkıyor şu günlerde... 
Biz, Sayın Bıçakcı ve ekibini şu sıkıntılı günlerde başka uygar düşüncelere davet ederek, biraz da olsa dinlendirelim dedik kendimizce... "Şu Türkiye liginin başlama saatleri neden yıllardır genelde geceleri saat 19.00 olarak uygulanıyor" lütfen açıklar mısınız sayın Başkan Almanya, İngiltere, Fransa, İtalya, Hollanda yani adeta tüm Avrupa ülkeleri lig maçlarını saat 15.00 veya 16.00'da oynatırken, Türkiye'nin bu "gece lüksü" nereden geliyor bay Başkan Gündüz maçlarının faydalarını anlatırken nereden başlasam bilmem ki Önce "enerji tasarufu gerçeğini" ortaya koyalım... Yaz saati ile bilmem kaç milyar kilowatlık elektrik tasarrufu yapan Türkiye'nin kış gelince enerji üretimi artıyor da, biz mi bilemiyoruz yoksa .. 
Tribün terörünün tetikleyici unsuru stat çevrelerinde içilen varillerce alkoldür, bu gerçeği her maçta, İstanbul'daki her statta bizzat izliyoruz yıllardır... "Neden içiyorlar derseniz", inanınız birçok gencimiz maç saatini beklemek adına dikiyorlar bira tenekelerini kafalarına... Sonrası ise malum gelsin küfürler - gitsin sahaya eldeki pet şişeleri veya sert cisimler... Sonra maç günleri şehirlerdeki gece yaşamı neden dursun ki Tiyatrolar, sinemacılar, türlü çeşitli etkinlikler niçin sinek avlasınlar gece maçları yüzünden 

Trafik işkencesi 
İşin trafik boyutu başka bir alem... Şehirde binlerce iş yeri dağılırken üstüne bir de maçlar eklenince, trafik tamamen kilitlenip, kalıyor doğal olarak... Ya emniyet güçlerinin çalışma zorlukları ne olacak Gündüz çalışmalarıyla gece stat çevresine veya tribün fanatiklerine hakim olabilme kolaylık veya zorlukları aynı olabilir mi TV'lerdeki spor saatlerinin pazar geceleri sabahın erken ışıklarına kadar sürdüğünü ve genç talebelerin uykusuz gecelerle ertesi sabah okula koştuklarını görmüyor muyuz 
Düşünürsek, TV başındaki insanların "gece keyfini dahi silip, süpüren" bu iki üç saatlik "aydınlık - karanlık farkı" önümüzdeki sezon doğru saatlere yerleştirilmelidir artık... Medya ordusunun çok rahatlayacağı, spor sayfalarına daha kaliteli maç ve kritik yazılarının gireceği bir silkinme olacaktır Futbol Federasyonu'nun bu yoldaki gecikmiş çağdaş kararı... Hem biz Avrupa ülkelerinden daha mı zenginiz ki, bu kadar sorunu yüklenerek gece oynatıyoruz ligleri 
Haaa, Şampiyonlar Ligi - UEFA Kupası maçları tabidir ki gece oynanacak, Dünya'nın her yerinde olduğu gibi... Bizim dileğimiz "Avrupa normları" hesaplarıyla yatıp, kalkılan şu zamanlarda futbolda neden Avrupalı olmayı düşünemediğimizdir sadece... Bakalım federasyoncu dostlar nasıl yaklaşacak bizim ve MİLLİYET'in bu uygarca teklifine 



</TEXT>
</DOC>
