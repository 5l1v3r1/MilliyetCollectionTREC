<DOC>
<DOCNO> 367917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/magazin/amag.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahdettin'e gelin geldi 
</HEADLINE>
<TEXT>


Son günlerde gündemden inmeyen Vahdettin'in üçüncü kuşak torunu Halil Özbaş, mimar Sirmen Perinçek'le evlendi. Davetliler arasında Neslişah Osmanoğlu başta olmak üzere hanedan soyundan pek çok isim vardı 

CESUR SERT, LATİF SANSÜR Aydın DHA 

Son Osmanlı Padişahı Vahdettin'in üçüncü kuşak torunu elektronik mühendisi Halil Özbaş, Aydınlı işadamı Mukan Perinçek'in kızı mimar Sirmen Perinçek'le dünya evine girdi. Kuşadası'ndaki Kısmet Otel'de önceki akşam gerçekleştirilen düğüne, Mukan Perinçek'in futbol camiasından arkadaşları Özkan Sümer, Gündüz Tekin Onay, Haluk Ulusoy, siyasetçilerden İsmet Sezgin, Nahit Menteşe, Yüksel Yalova, Ali Uzunırmak, Emin Şirin, basın dünyasından Murat Bardakçı, Mehmet Ali Birand ve Aydın Valisi Mustafa Malay katıldı. 


Balayı Fransa'da 
Hanedan soyundan Emel Şirin, Jale Aksal ve Lübna Bercavi, Vahdettin'in torunu Neslişah Osmanoğlu'na eşlik etti. Nik hı kıyan Belediye Başkanı Fuat Akdoğan, "Osmanlı ataerkil bir toplumdu. Ancak günümüzde bizleri bulunduğumuz yerlere getirenin annelerimiz, eşlerimiz olduğunu göz önüne alarak aile cüzdanını geline vereceğim" dedi. Özbaş çifti balayı için Fransa'ya gitti. 



</TEXT>
</DOC>
