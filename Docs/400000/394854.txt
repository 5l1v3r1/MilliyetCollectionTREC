<DOC>
<DOCNO> 394854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonspo28.html </URL>
<DATE> 2005/11/14/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Gaziantepspor'da Beşiktaş maçının hazırlıkları sürüyor... 
</HEADLINE>
<TEXT>

     Gaziantepspor, deplasmanda Beşiktaş ile yapacağı Turkcell Super Ligi karşılaşmasının hazırlıklarına bir günlük dinlenmenin ardından yeniden başladı. 
     Celal Doğan Tesisleri'nde yapılan çalışmaya futbolcular, ısınma hareketleri ve hafif koşu yaparak başladı. Teknik ve taktik antrenmanla devam eden çalışmada, sakatlıkları bulunan Sedat Agcabay ile geçen haftaki çalışmalara katılmayan Erdal Güneş ve Barış Durmaz da yer aldı. 
     Gaziantepspor, Beşiktaş maçının hazırlıklarını yarın yapacağı iki antrenmanla sürdürecek, Çarşamba günü de PAF takımıyla hazırlık maçı oynayacak. 
     Beşiktaş maçının hazırlıklarını cumartesi günü sabah yapacağı çalışmayla tamamlayacak Gaziantepspor, akşam üzeri uçakla İstanbul'a gidecek. 
     Bu arada, Gaziantepspor Teknik Direktörü Faruk Hadzibegiç, yarın yapacağı toplantıda, Beşiktaş maçına ilişkin görüşlerini açıklayacak. 
     
</TEXT>
</DOC>
