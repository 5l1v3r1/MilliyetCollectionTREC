<DOC>
<DOCNO> 375874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sonyas03.html </URL>
<DATE> 2005/09/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
En popüler 100 rota belirlendi 
</HEADLINE>
<TEXT>

     Focus, tarihteki ünlü seyyahların 100 gezi rotasını bir ekte topladı. Rotalar arasında Kadıköy-Eminönü de bulunuyor... 
     Popüler bilim ve kültür dergisi Focus, son sayısında 'Eylül geldi, tatil bitti' diyenleri sarsacak bir ek hazırladı. 'Yaşam boyu görmeniz gereken 100 yer' adlı ekte, Coşkun Aral, Hakan Öge, Nasuh Mahruki, Özcan Yüksek gibi birçok isim, rotalarını okurlarla paylaştı. 
     Sözgelimi Fotoğrafevi'nin düzenlediği 'Sarı Otobüs Yolculukları'na rehberlik eden Özcan Yurdalan'ın müthiş rotası Eminönü'nden Kadıköy "Bana sorarsanız 'Nasıl yaşamak istersin ' diye, ben yürüyerek alıp başımı gitmeyi severim. Nereye diye sormayın. Yürünerek gidilebilecek en uzak 10 yere. Nereler olabilir Mesela Eminönü'nden Kadıköy'e. Eski bir hik ye bu aslında... Eminönü'nden yola çıkılır, Karadeniz'in etrafında usul usul yürüyerek Kadıköy'e varılır." Ekte Türkiye'den insanların kanat takıp uçurulduğu Fethiye, Kapadokya, Likya Yolu, Kaçkarlar, Avrupa'da Alpler, Laponya, Afrika'da Dakar çölü, safarinin yeni adresi Namibya, doğanın tasarım laboratuvarı Madagaskar, Asya'da kaplanların son sığınağı Racastan, Pasifik'te Borneo ormanları, Ay'dan görünebilen tek canlı olan Avustralya sahilindeki Büyük Mercan Resifi, King Kong'un ülkesi Kauai, Antarktika'daki Amundsen-Scott İstasyonu, Latin Amerika'da Atacama Çölü gibi herkesin bir kez görmeyi isteyebileceği yerler sıralanıyor. 
     
</TEXT>
</DOC>
