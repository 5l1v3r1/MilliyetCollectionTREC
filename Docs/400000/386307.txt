<DOC>
<DOCNO> 386307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun13.html </URL>
<DATE> 2005/10/13/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Lahey'deki halının aynısı için Hereke'ye 96 yıl sonra sipariş geldi 
</HEADLINE>
<TEXT>

     Ebru DOĞAN DHA 

      OSMANLI İmparatorluğu'nun son döneminde 1909 yılında Hereke’deki Fabrika-i Humayun’da dokunan ve şimdi Lahey Adalet Divanı’nın büyük salonunu kaplayan, üzerinde savaş kararlı alınıp barış görüşmelerinin yapıldığı 160 metrekarelik yün halının aynısının dokunması için 96 yıl sonra talep geldi. Bir başka salona konulacak yeni halının dokunması için kollar sıvanırken, halıyı 6 kişilik dokuma ekibinin aynı anda çalışarak 7 yılda bitirmesi planlandı. Fiyatı sır gibi saklanan halıyı 6 halı ustası dokuyacak ve halıda 48 milyon düğüm bulunacak. 
     Ünü dünyaca bilinen ve başta Çin olmak üzere birçok ülkede aynı adla taklit edilmeye çalışılmasına rağmen kalitesine ulaşılamayan, ABD Başkanlık konutu Beyaz Saray dahil, dünyanın birçok ülkesinde en değerli mekanları süsleyen Hereke halıları, aradan yıllar geçmesine rağmen değerini kaybetmedi. Bunun son örneği, İkinci Abdulhamit döneminde Hereke’de o zaman Osmanlı Sarayı’na bağlı faaliyet gösteren Hereke Fabrika- i Humayun’ adıyla faaliyet gösteren tezgahlarda padişahın emriyle dokunan ve şimdi Layeh Yüksek Adalet Divanı olarak kullanılan binadaki büyük salonunu kaplayan 160 metrekarelik yün halı oldu. 
     Hollanda’nın Lahey kentindeki Barış Sarayı’ olarak da bilinen binanın büyük salonu için halının siparişinin verildiği o dönemde, bugünün Hereke Halı Fabrikası, Osmanlı Sarayı'na bağlı olduğu için dokunması fermanının padişah 2'inci Abdulhamit tarafından verildiği anlaşıldı. O dönemde çok sayıda ustanın yanyana oturup, günde 16 saat çalışarak 5- 6 yılda tamamladığı sanılan dev halı 1909 yılında teslim edildi. 
     
     LAHEY'DE HALIYI İNCELEDİLER 
     Lahey Adalet Divanı'ndaki büyük salonu kaplayan dev yün halının bir benzerinin yapılması siparişi alınınca, Hereke Halıcılar Derneği Başkanı Erhan Ör ve halı ustaları Lahey'e giderek gerekli incelemeleri yaptı. Heyet, öncelikle Birinci Dünya Savaşı sırasında devlet adamlarının savaşla ilgili kararlar alıp barış görüşmelerini yaptığığı, dünyanın ve tüm ülkelerin geleceğini ilgilendiren kararların alındığı salonda bulunan bu dev halının tarihçesini çıkardı. Her metrekaresi fotoğraflanıp desenleri de alınan halının prototipinin çıkarılması için çalışmalara başlandı. Erhan Ör’ün, aynısını yapabileceklerini belirtmesi üzerine anlaşma yapıldı. Ancak halının maliyetinin ne olacağı açıklanmadı. 
     Halının dokunma aşamasına gelinmeden önce, 2000 yılından bu yana ön çalışma yapıldığını söyleyen Han Halı ortaklarından Nurhan Ör, desenlerinin aynı olması için, prototip çalışmaları sırasında Lahey’deki halının 500 kare fotoğrafının çekildiğini söyledi. Osmanlı mimarisinde de sık sık rastlanılan kırmızı ve lacivert rengin ağırlıklı olduğu halıda toplam 36 renk bulunduğu belirtildi. 
     
     6 KİŞİLİK EKİP DOKUYACAK 
     Lahey’deki halının aynısının dokunmasının zahmetli bir iş olacağını söyleyen Nurhan Ör, Bu halıyı 6 kişilik bir ekip dokuyacak. Ancak bunlar dokuma tezgahıhıh başına geçmeden önce küçültülmüş desen üzerinden örnek bir çalışma yapılacak'' dedi. 
     Halının 7 yılda dokunabileceğini söyleyen Nurhan Ör, Dokunacak halı 4 milimetre kalınlığında ve yine 160 metrekare olacak. Halıyı dokumak için aynı tezgahta, aynı anda 6 kişi günde 8 saat çalışacak'' diye konuştu. 
     
</TEXT>
</DOC>
