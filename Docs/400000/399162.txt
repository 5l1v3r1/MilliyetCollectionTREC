<DOC>
<DOCNO> 399162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/spor/spo08.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener 1 numara 86-81 
</HEADLINE>
<TEXT>


Sarı - lacivertliler, deplasmanda tek sayı farkla mağlup olduğu Kıbrıs Rum Kesimi'nin EKA AEL Lemesos takımına Abdi İpekçi'de şans tanımadı, E Grubu'nu lider tamamlayarak ikinci tura çıktı 


Fenerbahçe, FIBA Avrupa Kupası E Grubu'ndaki son maçında, deplasmanda bir sayıyla mağlup olduğu Kıbrıs Rum Kesimi'nin EKA AEL Lemesos takımını 86 - 81 mağlup etti, ikinci raunda grup birincisi olarak yükseldi. 
Karşılaşmanın ilk çeyreğinde savunmada aksayan, hücumda Kambala dışında varlık gösteremeyen sarı - lacivertliler, ikinci periyotta toparlandı, devreyi de 47 - 44'lük üstünlükle tamamladı. 
Üçüncü çeyreğe hızlı giren, Kambala ve Violette'in sayılarıyla farkı arttıran Fenerbahçe, son çeyreğe 64 - 61 önde girdi. Bu periyotta farkı sekiz sayıya kadar taşımasına karşın bireysel hatalar nedeniyle sıkıntı yaşayan Fenerbahçe, son dakikalarda Kambala'nın pota altı sayıları ve taktik faullerle 86 - 81'lik skorla galibiyete uzandı. 

İstatistik GÖKHAN TÜRE 

FENERBAHÇE OYUNCU TS 2S 3S SA R A Violette 22 7-8 1-2 5-6 11 2 Hakan 5 1-3 1-3 - 1 2 Mrsic 20 7-10 1-8 3-3 - 4 Stevenson 3 0-1 0-1 3-4 7 - Kambala 32 14-20 - 4-9 11 4 Erdal 2 0-1 0-1 2-2 - - Rasim 2 1-1 0-1 - 1 - Barış - 0-1 - - - 3 TOPLAM 86 30-45 3-16 17-24 31 15 

EKA AEL LEMESOS OYUNCU TS 2S 3S SA R A Srvydis 9 1-1 2-4 1-2 3 2 King 11 2-3 1-2 4-5 3 2 Radunovic 7 1-5 1-4 2-4 5 2 McDonald 13 6-8 - 1-2 10 1 Hlebowicki 15 2-5 3-8 2-2 4 2 Jarutis 8 0-2 2-3 2-4 - 4 Bulatovic 5 1-4 1-1 - 2 - Aleksic 11 4-4 - 3-3 2 3 Palalas 2 - - 2-2 1 1 TOPLAM 81 17-32 10-22 17-24 30 17 
1.PERİYOT 16 - 22 EKA AEL , 2.PERİYOT 31 - 22 F.Bahçe , DEVRE 47 - 44 F.Bahçe , 3.PERİYOT 17 - 17, 4.PERİYOT 22 - 20 F.Bahçe , MAÇ SKORU 86 - 81 F.Bahçe 
HAKEMLER Shay Shtriks İsrail , J.Carlos Gonzales İspanya , Marin Mehandijev Bulgaristan 

Rakip Nymbruk 

Fenerbahçe, ikinci raundda E Grubu'nda Dinamo St.Petersburg, Dinamo Region Moskova Rusya ve CEZ Nymbruk Çek Cumhuriyeti takımlarıyla eşleşti. Sarı - lacivertliler ilk maçı 13 Aralık'ta CEZ Nymbruk ile İstanbul'da oynayacak. 

Değerini FIBA bildi 

Necmi Kepçetutan 

Türkiye'nin devre dışı bıraktığı hakemi FIBA baştacı yaptı. Öget'e Merkez Hakem Komitesi "50 yaşını doldurma" hükmü gereği hakemliğinin sona erdiğini bildirdi. Ancak Federasyon, Türkiye'de hakem saymadığı Öget'i, FIBA'ya hakem olarak gönderirken adını listenin son sırasına yazarak maç alma olasılığını asgariye indirmeyi planladı. Öget yine de FIBA'dan dört maç görev aldı. Tecrübeli hakem, seçimde Lutfi Arıboğan'ı desteklediği için böyle bir olayla karşılaştığını iddia etti. 

Efes Pilsen'in zor sınavı 

Basketbolda Euroleague B Grubu'nda namağlup liderliğini sürdüren Efes Pilsen, gruptaki beşinci maçında bu akşam Litvanya'nın Lietuvos Rytas takımı ile karşılaşacak. Abdi İpekçi Salonu'ndaki müsabaka saat 20.15'te başlayacak ve Skytürk'ten naklen yayınlanacak. ULEB Kupası C Grubu'nda yer alan Beşiktaş Cola Turka ise dördüncü maçında bu akşam Belçika'nın Reggion Wallone Spirou takımı ile rakip sahada TSİ 21.15'te mücadele verecek. 


</TEXT>
</DOC>
