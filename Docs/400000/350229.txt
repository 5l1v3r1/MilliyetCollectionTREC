<DOC>
<DOCNO> 350229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/yasam/yas06.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Harmonic Brass kilisede 
</HEADLINE>
<TEXT>


Alman nefesli çalgılar topluluğu Harmonic Brass, yarın Uluslararası İstanbul Müzik Festivali kapsamında Bulgar Kilisesi'ne konuk oluyor 


Önceki yıllarda düzenlenen müzik festivallerinde 'dini mek n' olarak yer alan St. Antuan Kilisesi'nde, çoğunlukla org ve klavsen konserleri düzenleniyordu. Bu yılki mek nlar arasında St. Antuan yok ama Balat'ın en güzel yapısı olan Bulgar Kilisesi var. Bu tarihi ortamda konser dinlemek müzikseverler açısından ayrı bir 'hoşluk' olacak. Balat'ta, bahçe içinde bulunan kilisenin tarihi atmosferinde gerçekleştirilecek ilk konseri Harmonic Brass sunacak. 
Yarın 20.00'den itibaren dinleyebileceğimiz Harmonic Brass, günümüzde Avrupa'nın önemli nefesli çalgı topluluklarından biri olarak kabul ediliyor. 
Avrupa'nın yanı sıra Japonya, Amerika ve Kanada'da da turnelere çıkan Harmonic Brass, 14 albüm kaydetti. Bach'ın eserlerini bile nefesli çalgılara uyarlayarak kaydeden ve eski eserleri, özgünlüğünü bozmaksızın yeni ve modern bakış açısıyla yorumlayan topluluk zor beğenen eleştirmenlerin bile takdirini topluyor. 
Konserde H ndel, Bach, Jan Koetsier, Eric Satie, Bastian Pusch, Georges Bizet ve Maurice Ravel'in yapıtlarını seslendirecekler. 10 Haziran Bulgar Kilisesi 20.00 



</TEXT>
</DOC>
