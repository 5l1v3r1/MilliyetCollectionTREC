<DOC>
<DOCNO> 354729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko12.html </URL>
<DATE> 2005/06/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Türkiye'deki 5 araçtan biri İstanbul'da... 
</HEADLINE>
<TEXT>

     Türkiye'deki toplam motorlu araç sayısı, dört ayda yüzde 1.8 oranında artarak, 2005 Nisan sonu itibarıyla 10 milyon 422 bin 987 adede yükseldi. 
     2004 yılı sonu itibarıyla Türkiye'deki toplam motorlu araç sayısı, 10 milyon 236 bin 358 adet idi. 
     DİE verilerine göre, Türkiye'de Nisan sonu itibarıyla toplam motorlu araçların yüzde 52.6'sını, bir başka deyişle 5 milyon 486 bin 456'sını, arazi aracı dahil otomobiller oluşturuyor. 
     Nisan ayı sonu itibarıyla Türkiye'de 323 bin 724 minibüs, 154 bin 630 otobüs, 1 milyon 310 bin 151 kamyonet, 6 bin 371 kamyon, 1 milyon 247 bin 494 motosiklet, 28 bin 460 özel amaçlı taşıtlar, 1 milyon 218 bin 701 traktör var. 
     
     -İSTANBUL BAŞI ÇEKİYOR 

     Türkiye'de en fazla motorlu araç ise 2 milyon 123 bin 210 adet ile İstanbul'da bulunuyor. 
     Buna göre Türkiye'deki toplam motorlu araçların yüzde 20.4'ü, bir başka deyişle beşte 1'i İstanbul'da yer alıyor. 
     İstanbul'daki toplam araç sayısının yüzde 71.7'sini ise otomobiller oluşturuyor. 
     İstanbul'dan sonra en fazla araç sayısı 952 bin 398 adet ile Ankara'da bulunuyor. Ankara'daki toplam araç sayısının yüzde 74 'ü olan 705 bin 627 adet otomobil var. 
     Türkiye'de en az araç 4 bin 247 araç ile Hakkari'de bulunurken bu ili yüzde 48'i traktör olmak üzere 5 bin 640 adet ile Ardahan takip etti. 
     Türkiye'de toplam motorlu araç sayısı 100 bini geçen 23 il ve araç sayıları şöyle 
     Adana 309 bin 147, Afyon 101 bin 290, Ankara 952 bin 398, Antalya 454 bin 708, Aydın 199 bin 822, Balıkesir 220 bin 593, Bursa 380 bin 281, Denizli 195 bin 757, Eskişehir 137 bin 554, Gaziantep 193 bin 197, Hatay 208 bin 6, Mersin 252 bin 298, İstanbul 2 milyon 123 bin 210, İzmir 686 bin 948, Kayseri 164 bin 877, Kocaeli 142 bin 681, Konya 330 bin 288, Kütahya 106 bin 684, Manisa 276 bin 282, Muğla 203 bin 212, Sakarya 120 bin 664, Samsun 161 bin 885, Şanlıurfa 109 bin 784. 

     
</TEXT>
</DOC>
