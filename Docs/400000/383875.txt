<DOC>
<DOCNO> 383875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko31.html </URL>
<DATE> 2005/10/04/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Rus Vedomosti Gazetesi Sistema, Telsim ihalesini alamayabilir 
</HEADLINE>
<TEXT>

     Rus Vedomosti gazetesi, Telsim ihalesine katılacak olan Rus ''Sistema'' şirketinin ihaleden eli boş dönebileceğini öne sürdü. 
     Gazetenin bugünkü sayısında manşette yer alan haberde, Sistema'nın ihalede 14 rakibinin bulunduğu belirtilerek, başka dünya devlerinin de katılacağı ihalede Sistema'nın fazla şansının bulunmadığına dikkat çekildi. 
     İhaleye katılacak firmalarla kıyaslama yapıldığında Sistema şirketinin daha zayıf bir mali yapıya sahip olduğu belirtilen haberde, şirketin sahibi Vladimir Yevtuşenkov'un ''ihaleyi kazanma şansımız var'' sözlerine yer verildi. 
     Haberde, Sistema'nın Türk Telsim şirketinin yanı sıra Rus ''Svyazinvest'' ile Hindistan'daki bir telekomünikasyon şirketinin satılacağı ihaleye de katılacağı belirtildi. 
     
</TEXT>
</DOC>
