<DOC>
<DOCNO> 358709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonspo18.html </URL>
<DATE> 2005/07/06/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Aktuğ Kendi cebimizden alınıp başka takımlara verilmesine karşıyız 
</HEADLINE>
<TEXT>

     Trabzonspor Kulübü Başkanı Atay Aktuğ, ''Kendi cebimizden alınıp başka takımlara verilmesine karşıyız'' dedi. 
     Aktuğ, AA muhabirine yaptığı açıklamada, Birinci Süper Lig'deki tüm takımların gelirlerinin artırılması gerektiğini belirterek, kendi ceplerinden alınıp başka takımlara verilmesine karşı olduklarını söyledi. 
     İstanbul, Anadolu takımı ayrımı yapılmasına karşı olduklarını ifade eden Aktuğ, şunları söyledi 
     ''Dört büyük takım şirket olmuş, halka arzını yapmış. 2008 yılına kadar naklen yayın anlaşması yapılmış ve buna göre ekonomik planlarını yapmışlardır. Gelirlerimizde gözle görülür küçülme olursa ortaklarımızı kandırmış oluruz. Ancak 2008 yılından sonra nasıl bir uygulama yaparlarsa yapılsın. Havuz sistemi konusunda dört büyük takım ortak hareket edecek.'' Futbol Federasyonu'nun yarın konuyla ilgili bir toplantı yapacağını ifade eden Aktuğ, bu konudaki düşüncelerini Futbol Federasyonu'na ilettiklerini kaydetti. 
     
</TEXT>
</DOC>
