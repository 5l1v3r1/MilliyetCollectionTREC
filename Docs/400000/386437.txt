<DOC>
<DOCNO> 386437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur07.html </URL>
<DATE> 2005/10/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kaçırıldığını, cep mesajıyla bildirdi 
</HEADLINE>
<TEXT>

     DHA 

      OSMANİYE’nin Kadirli İlçesi’nde 18 yaşındaki Işıl Kuş, cep telefonuyla yakınlarına mesaj geçerek kaçırıldığını, içinde bulunduğu otomobilin plakası ve nerede olduklarını bildirerek yardım istedi. 
     İlçe Emniyet Müdürlüğü’ne müracaat eden yaşındaki Erol Kuş, kızı Işıl’ın kaçırıldığını belirterek, kızının bu konuda yakınlarının cep telefonuna geçtiği mesajları gösterdi. İddiaya göre, bir ziraat ilaçlama firmasında sekreterlik yapan Işıl Kuş mesajında, İş çıkışında saat 17.30 sıralarında beni halamın oğulları Murat D. ve Ali D., 34 K 3302 plakalı otomobille kaçırdı. Şu an Aksaray’a 120 kilometre mesafedeyiz'' diye yazdı. 
     Kadirli İlçe Emniyet Müdürlüğü’nün uyarısı üzerine Aksaray’da polis ve jandarma önlem aldı. Işıl Kuş, Aksaray’da mola için durdukları sırada kaçarak jandarmaya sığınırken, zanlılar kaçtı. Genç kız, Osmaniye’deki ailesine teslim edilirken, 2 zanlının yakalanması için çalışma başlatıldı. 
     
</TEXT>
</DOC>
