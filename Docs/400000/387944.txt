<DOC>
<DOCNO> 387944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/soneko23.html </URL>
<DATE> 2005/10/19/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Yumurta fiyatları, 2 yıl öncesinin gerisine düştü... 
</HEADLINE>
<TEXT>

     Kuş gribi sonrası yumurta fiyatlarının 2 yıl öncesinin bile gerisine düştüğü, üreticilerinin zararlarının her geçen gün arttığı bildirildi. 
     Kayseri Tavukçuluk ve Yumurta Üreticileri A.Ş. KAYTAŞ Genel Müdürü Ahmet Behiç Salt, kuş gribi olayının Türkiye'de de görülmesinden sonra piliçeti satışlarının yanı sıra yumurta satışlarının da önemli oranda gerilediğini söyledi. 
     Salt, bir yumurtanın maliyetinin 76 yeni kuruşa ulaşmasına karşın duble yumurtanın iri yumurta tanesinin 57 kuruşa kadar düştüğünü belirterek, ''Yumurta üreticilerinin zararı, her geçen gün büyüyor. Devlet desteği istiyoruz'' dedi. 
     Öte yandan yumurta fiyatları son iki haftanın ardından 2 yıl önceki fiyatların bile gerisine düştü. 
     2003 yılı Ekim ayında toptan 77 kuruşa satılan duble yumurta, 2004 yılı ekim ayında yumurta borsasında 160 kuruştan işlem gördü. 
     Kuş gribi olayının ardından ise duble yumurtanın tanesi bu ay içerisinde 57 kuruşa kadar geriledi. 
     
</TEXT>
</DOC>
