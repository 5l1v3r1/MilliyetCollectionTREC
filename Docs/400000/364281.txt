<DOC>
<DOCNO> 364281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/spor/spo20.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alıştırmalar 
</HEADLINE>
<TEXT>


YAKAN TOP Nilay YILMAZ 


Zalim Yorumcu CAN DARK 
Süper ötesi ligimizin başlamasına iki haftadan az kaldı. Hagi gittiğinden beri yerini dolduracak bir "10 numara" arayan Galatasaray, Felipe, Revivo, belki de İliç derken Necati'de karar kıldı. Her şey bir tarafa Necati Galatasaray'a gelirken böyle bir şey aklının ucundan geçer miydi acaba Oysa tecrübeyle sabittir ki, son 2 sezondur Galatasaray'da olmaz, olmaz. Hatırlarsanız geçen sezon başında da, teknik direktör Hagi'nin aynı zamanda maça çıkabileceği yollu söylentiler çıkmış, Ergun Gürsoy da "Neden olmasın" demişti. Galatasaray'ın her şeyiyle kısa özeti bu sıralar böyledir "Neden olmasın " Bu arada Teknik Direktör Gerets, Vestel Manisaspor maçından sonra, İliç'in fazla pas alamaması üzerine, "İliç bize alıştı ama takım ona henüz alışamadı" demiş. Galatasaray taraftarı artık böyle durumlara alıştı alışmasına da, en tehlikeli olanı Gerets'in de bunlara alışması olacak. 
Son şampiyon Fenerbahçe, Almanya'daki hazırlık maçlarında beraberliklerle yoluna devam ediyor ki, böyle durumlarda joker cümle şudur Skor önemli değil, kendimizi deneme fırsatı bulduk. Fenerbahçe kendini denemeye devam etsin, Christoph Daum Köln maçında ayakkabısı çıkan Luciano'yu 3 dakika boyunca görmeyen hakem yüzünden çılgına döndü. Daha sonra "ayakkabısı çıkmışken kendisi de çıksın" diye düşünmüş olmalı ki ikinci yarıya Luciano'nun yerine Yozgatlı Mehmet'le başladı. İşin diğer boyutunda ise, maçın hakemi Guido Winkmann haline şükretmeli. Maazallah Türkiye Süper-Kıyım liginde maç yönetiyor olsaydı, maçtan sonra Fenerbahçe yöneticileri "Bir daha kendisi Fener maçı yönetemeyecektir" diye başlayan bir deklarasyon yayınlar, kendisi de kızağa çekilmiş hakemler derneğinin üyeleri arasında yerini alırdı. 
Transferde, Brezilyalı Ailton'u transfer eden Beşiktaş ise, ikinci bir yabancı daha almak istiyor. Kleberson, Rochemback isimleri ortalarda dolanmaya başladı bile. Bunlar olur mu, olmaz mı bilemeyiz ancak Ailton bu sezon 25 golün altında kalırsa, "pehlivan mı, golcü mü", "Kırkpınar'a git Ailton" vb. manşetlere kendimizi hazırlamakta fayda var. Malum bu topraklar zor beğenir, çabuk harcar. İYİ HAFTALAR 

Avrupa futbolu her zaman süratliydi ama bugünlerde iş iyice abartıldı. 
Jorge Alberto Valdano 


Haberiniz var mı 

Bazen hava şartları lig şampiyonunun belirlenmesinde etkin rol oynayabilir. 1904 yılında Everton, Arsenal karşısında 3-1 önde giderken, birden sis çökmüş ve maç ertelenmişti. Maçın tekrarında ise Everton takımı karşılaşmayı 2-1 kaybetmişti. Bu sonuçla Newcastle takımının 1 puan gerisinde kalan Everton, lig ikinciliğiyle yetinmek zorunda kalmıştı. 

Ordan, burdan, her yerden... 

- Appiah'a ne kadar çok para vermişiz 
- Neresi çok Carew'e de o kadar vermişler. 
- Ya forvetlere o kadar para verilmesi normal de, ön liberoya çok. 
- Boşver bizde para çok. Ama ben Adriano'yu istiyorum. 
- Oraya doğru gidiyor. Birkaç yıl sonra getiririz öylelerini... 
- Biliyorsun Real Madrid, Inter'e ne teklif etti. 
- Daum birini daha istemiş. "Bu kadarı yetmez" demiş. Hamit Altıntop'u da getiriyormuşuz. 
- Kesinleşmiş mi Bence o adam çok iyi değil. 
- Bence de. Hem hızlı değil. Hem de kanattan bindirme yaptığı zaman hızlı geri dönemiyor. Nihat'ı alalım Nihat'ı. 
- Hocam bu sene de şampiyonuz. O basit bir şey artık. 

Yeni mi gördün 
Boğaziçi'ne bayıldım. 
Galatasaray altyapısından kovulan Fenerbahçe'nin yeni transferi Appiah 

Kolay ilişki kuruyorlardır 
Beşiktaş'ta futbol takımının transferini yapan arkadaşların nispeten yaşlı futbolculara karşı bir zaafı var. 
Reha Muhtar - Sabah 

Ukala 
Futbol kariyerimin son büyük sözleşmesine imza attım. Beşiktaş da Avrupa'nın en iyi forvetlerinden birine sahip oldu. 
Beşiktaş'ın yeni golcüsü Ailton 

Sen de ukalasın 
İstanbul'daki kursa FIFA'nın 'Hocaların Hocası' kendisi öğrencim olur Pedro Angel Galan Nieto geldi. 
Bülent Yavuz - Akşam 

Yakında Lucio'yu kesecek 
Tolga'nın yerine defansta liderlik vasıfları taşıyan bir futbolcu almak istiyorduk. Jefferson'dan sonra Brezilya Ligi'nin en iyi savunma oyuncusunu aldık. Brezilya'da böyle defans özelliklerine sahip bir oyuncu yok. 
Trabzonspor Yöneticisi Murat Bozoğlu 

Ekmek parası 
Öyle fotoğraflar asıldı ki gazete manşetlerine, değil kulüplerin bütçeleri Merkez Bankası'nın bütçesi bile transferlerine yetmeyecek düzeyde... Salla gitsin 
Ziya Şengül - Star 

Ha ha ha... Çok komik 
Antrenörler, futbolcunun hangi tempoda oynarsa yeteri oksijen soluyamadığını öğrenmek isterler. Bu amaçla yapılan teste de laktat testi LAKLAK, LAKTAK, TAKTAK DEĞİL HAA denir. 
Turgay Renklikurt - Akşam 

Ne mutlu bize 
Şunun şurasında 20 gün içinde "spor şürek sının" kendi kendini tatmin ettiği "Topstar yarışması" başlıyor. 
Ümit Aktan - Türkiye 

Olur 
Bakın söylüyorum sıradan adamlar getirecekseniz, boşuna paranızı harcamayın, kimseyi de almayın. 
Sanlı Sarıalioğlu - Vatan 


</TEXT>
</DOC>
