<DOC>
<DOCNO> 355356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/yazar/akyol.html </URL>
<DATE> 2005/06/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yunanlıdan dost olmaz 
</HEADLINE>
<TEXT>


YUNAN ve Türk siyasi kimliklerinin oluşumunda, iki tarafın birbirleriyle yaptığı savaşlar önemli rol oynadı. Bizans bir tarafa... 1770'de Mora Yarımadası'nda Rum ayaklanması, daha önemlisi, Filiki Etarya teşkilatının düzenlediği "1821 Mora İsyanı" ile modern Yunan milliyetçiliğinin Türk düşmanlığı biçiminde doğuşu... 
Yunanistan'ın Mora Yarımadası'ndan başlayarak, sürekli Türkiye'nin aleyhine genişlemesi... Ve ancak Sakarya Savaşı ile durdurulup, 1922'de İzmir'in kurtuluşu ile bugünkü sınırların çizilmesi... 
Bu tarihi süreç modern Türk milliyetçiliğinin doğup gelişmesinde de büyük rol oynadı. 
Kıbrıs'taki EOKA vahşetini ve 1974 Barış Harek tı'nı dikkate aldığımızda, yüz elli yıllık bir ihtilaf ve çatışma tarihi... 
Bu bilinçaltı bir "Kardak Krizi" ile iki tarafı da hemen "savaşın eşiğine" getiriyor. 
Yunanistan'la aramızda h l önemli sorunlar var bilhassa Kıbrıs ve Ege meseleleri... 
Fakat iki taraf da, değişen dünyada, sorunlar için savaşmaktansa oturup konuşmanın daha iyi, daha akıllı ve daha k rlı olacağını görüyor. 
Ve eski husumetlerin yerini dostluk arayışları alıyor. 

KARA Kuvvetleri Komutanı Org. Yaşar Büyükanıt'ın ziyareti, siyasilerin gezisinden daha önemli çünkü bu ziyaret iki tarafın "silahlı kuvvetler"i arasında yapılıyor. 
Atina Harp Akademisi'nde eski kafa, Türk bayrağına hakaret etti. Ama resmen özür dileyerek medeni bir davranış sergilediler. Org. Büyükanıt'ın ziyareti de çok sıcak geçiyor. 
Türk Kara Kuvvetleri Komutanı Org. Büyükanıt ve Yunan Kara Kuvvetleri Komutanı Korg. Duvas, iki ülkenin milli marşını dinliyorlar, bayrağını selamlıyorlar. 
Org. Büyükanıt, "Normal protokol kuralları dışına çıkarak bizi ağırlamak için Yunanlı yetkililer adeta çırpındılar..." diyor. 
Yüz yıl süreyle birbiriyle savaşmış, son elli yılda da askeri stratejilerini birbirlerine karşı kurmuş olan iki ordu arasındaki bu yeni "iklim" çok anlamlıdır. 
Gezinin böylesine güzel geçmesinde Org. Büyükanıt'ın bildiğimiz sıcak ve yapıcı kişiliği de etkili olmuş. Bunu geziyi izleyen gazeteci arkadaşlardan öğrendim. Gerçekten Büyükanıt'ın sıcak ve saygı telkin eden bir kişiliği vardır. 
Tabii asıl etken, iki ülke arasında son dört beş yıldır "yeni bir tarih"in yaşanmakta olmasıdır artık çatışmanın değil, işbirliğinin tarihidir bu... 

YAŞANMIŞ yüz elli yıllık acılı tarih bizde "İt derisinden post, Yunanlıdan dost olmaz" gibi atasözlerini üretti. Anadolu'da birine "Yunan tohumu" demek o kişiye en büyük hakarettir. 
Öbür yanda, yakın zamana kadar Yunan gazetelerinde "fıkralar" yayımlanırdı 
"Kötü haber Uçak kazasında 150 ölü... 
İyi haber Ölenlerin hepsi Türk..." 
Yunanlılar bir şeye çok sinirlenince "Eyina Turkos" Türk oldum derlermiş, 'Öfkeden küplere bindim' anlamında... "En iyi Türk, ölü Türk'tür" gibi eski Yunan atasözleri de vardır. 
Ege'nin iki yakasında eski tarihin yarattığı duygular... 
Şimdi "yeni bir tarih" gelişiyor "Türk-Yunan dostluğu..." 
Tabii siyasi sorunlar var ama bu dostluk ruhu, çözümleri de kolaylaştırıyor. 
Güney Kıbrıs daha ne kadar "geçmişin tarihinde yaşamaya" devam edebilir 
Geçmişte "Yunanlıdan dost olmaz"dı, bugün Türk-Yunan dostluğu bir gerçektir duygular açısından güzel, akıllar açısından yararlı bir gerçek... 



</TEXT>
</DOC>
