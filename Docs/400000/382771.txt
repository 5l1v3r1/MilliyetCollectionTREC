<DOC>
<DOCNO> 382771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/yazar/sazak.html </URL>
<DATE> 2005/09/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Suç ve ceza 
</HEADLINE>
<TEXT>


Kocaeli 3. Asliye Ceza Mahkemesi'nin kararı, AB adayı Türkiye'de 'Amerikan usulü ceza'ya çarpıcı bir örnek oluşturuyor "Sanıkların kısa süreli hürriyeti bağlayıcı cezalarının 1'er ay hapis 25 gün süreyle Kocaeli İl Merkezi'nde bulunan devlete ait bir kütüphanede sabah saat 9.00'da başlayıp saat 12.00-13.00 arasında mola vermek suretiyle akşam 17.00'ye kadar devam edecek şekilde tercih ettikleri konularda kitap okuma cezasına çevrilmesine karar verilmiştir." 
H kim Ferşat Aydın, bir kooperatif davasında, genel kurulu bir hafta geciktiren başkan ve iki yönetici hakkında 'Mahmut Hoca cezasını' çağrıştıran bir karar veriyor. 
Para cezasına çevrilmesine 'yasal imk n bulunmayan' 1163 sayılı Kooperatifler Kanunu'na muhalefet eylemini, sanıklar hakkında 'kitap okuma' cezasına dönüştürüyor. 
Cezaevi yerine, devlet kütüphanesine giderek 'zorunlu' kitap okumak ve 25 gün sonunda özgürlüğe kavuşmak fena bir yaptırım değil. Hele bu ülkede insanlar yıllarca 'kitap okudukları' için cezaevini boylayıp, devlete aykırı gelen düşüncelerinden ötürü ömür tüketmişken, 'h kim kararıyla kütüphaneye gönderilerek okuyacakları kitaplar sayesinde özgürlüklerine kavuşacak kişiler'in varlığından haberdar olmak Türkiye'deki dönüşümü gösteren ilginç bir örnek. 
Ancak 21'inci yüzyılda insanları 'kitap okumaya mahk m etmek' gerçekte özgürlükçü bir yaklaşım mıdır 
Daha radikal soru şudur Kitap bir ceza aracı olabilir mi 
Kocaeli 3. Asliye Ceza Mahkemesi'nin 27.5.2005 tarihinde aldığı karar, 'Kooperatif suçu' işleyen üç yetişkin kişiyle ilgilidir. Mahkeme, sanıkların 'sabıkasız' oluşlarını ve geçmişteki iyi hallerini dikkate alarak 'hürriyeti bağlayıcı ceza' vermekten kaçınıyor. Ve sanıkları 'cezaevi yerine kütüphane'ye gönderiyor. 
İstanbul'da oturan bu kişiler her gün İzmit'e giderek 'tercih ettikleri' konularda kitap okuma özgürlüğüne sahip olacaklar. 
Belki Çetin Altan ustanın özlemi tenis oynanan köylerimiz çoğalmadı ama içinde mahkeme kararıyla kitap okutulan kütüphanelerimiz oldu. 
Türkiye AB yolunda ilerledikçe, 'ceza' türleri de gelişiyor. 
Bakarsınız Orhan Pamuk davasında h kim, ünlü yazarı da kütüphanede kitap okumaya mahk m eder, 'okur-yazar' aynı çatı altında buluşurlar. 
Şaka bir yana kütüphanede 'kitap okumaya mahk m edilen' dostumuz şimdiden uzun bir listeyle kararın Yargıtay'dan dönmesini bekliyor. Sözü var Dostoyevski'nin 'Suç ve Ceza'sını bitirecek 



</TEXT>
</DOC>
