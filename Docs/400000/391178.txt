<DOC>
<DOCNO> 391178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sontur19.html </URL>
<DATE> 2005/10/31/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ardahan'da silahlı kavga 2 ölü, 2 yaralı 
</HEADLINE>
<TEXT>

     Ardahan’da iki grup arasında çıkan kavgada, kavganın taraflarından biri ile yoldan geçen bir kişi silahla vurularak öldü, 2 kişi yaralandı. 
     AA muhabirinin edindiği bilgiye göre, Atatürk Caddesi’nde, önceden kaynaklandığı belirtilen husumet nedeniyle iki grup arasında tartışma çıktı. 
     Tartışmanın silahlı kavgaya dönüşmesi sonucu, kavganın taraflarından Kemal Mutlugüneş 33 , silahla vurularak öldürüldü. 
     Bu sırada seken bir kurşun, caddeden geçmekte olan, kavgayla ilgisi olmayan ve çoban olduğu bildirilen Esfender Akçay’a 43 isabet etti. Akçay da olay yerinde hayatını kaybetti. 
     Kavgada yaralanan Ecevit ve Cevdet Mutlugüneş, Ardahan Devlet Hastanesi’nde tedavi altına alındı. 
     Kavgaya karışan İlkay M’nin gözaltına alındığı, C.H’nin arandığı bildirildi. 
     
</TEXT>
</DOC>
