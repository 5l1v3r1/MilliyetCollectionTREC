<DOC>
<DOCNO> 376209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonyas03.html </URL>
<DATE> 2005/09/06/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Kurtlar Vadisi Suriye'de... 
</HEADLINE>
<TEXT>

     Dünya GÜRSOY HALEP Suriye , DHA 

SURİYE'ye çekim izni almak için giden Kurtlar Vadisi Dizisi'nin Yönetmen Yardımcısı Ali Can Gebeş, Halep'te çekilecek bölümlerde Ortadoğu Bölgesinin problemlerinin anlatılacağını söyledi. 
     Kurtlar Vadisi Dizisi'nin Yönetmen Yardımcısı Ali Can Gebeş, Suriye'de çekilecek bölümler için Halep'e geldi. Suriyeli yetkililerden çekim izni almaya çalıştıklarını anlatan Cebeş, teknik hazırlıkların da sürdüğünü belirtti. Gebeş, Halep’te çekilecek bölümlerde Suriyeli oyuncuların rol alacağını kaydederek, oyuncuların Arapça konuşacağını ancak Türkçe aktarılacağını kaydetti. Dizinin son bölümünde diri diri tabuta konulan Polat Alemdar karakterini canlandıran Necati Şaşmaz'ın Halep topraklarında gözlerini açacağını söyleyen Gebeş, çekimlerde kentin tarihi dokusunun, dar sokaklarının ve halkının tanıtılacağını belirtti. Ülkede çekimi yapılacak bölümlerin senaryosunun tamamlanmadığını anlatan Gebeş, yaklaşık bir hafta sonra çekimlere başlanabileceğini söyledi. Gebeş, dizinin geçmiş bölümlerinde KKTC Başkanı Rauf Denktaş gibi gerçek hayattan kişilerin rol aldığını belirterek, final bölümlerinde Al Pacino ya da Robert De Niro’nun oynayabileceğini ifade etti. 
     Türkiye’de birkaç dizinin Kurtlar Vadisi'ne benzetilmeye çalışıldığını ancak aynı kaliteyi yakalayamadığını öne süren Cebeş, Dizinin senaryosunda bütün dil kurallarına dikkat ediliyor. Senaryoyu hazırlayan arkadaşlarımız üzerinde saatlerce duruyor. Senaryo Türk Dil Kurumu'na uygun olarak en ince ayrıntısına kadar büyük bir özenle hazırlanıyor'' dedi. 
     
</TEXT>
</DOC>
