<DOC>
<DOCNO> 355461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sontur07.html </URL>
<DATE> 2005/06/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Dedikodu ve siyasi çekişme okulu engelledi 
</HEADLINE>
<TEXT>

     Özcan DURUSOY DHA 

      DENİZLİ'nin Buldan İlçesi'nin Yenicekent Beldesi'ne 8 derslikli lise kazandıran 82 yaşındaki ebe Meliha Aktan, eski ve yeni belediye başkanlarının çekişmesi ve dargın olduğu kızının okul gecesine davet edilmesine tepki göstererek, protokolünü imzaladığı anaokulunu yaptırmaktan vazgeçti. 
     Beldeye yeni bir eğitim kurumu kazandırılmasını engelleyen gelişmeler Mayıs ayında Meliha Aktan'ın Milli Eğitim Müdürlüğü'yle birlikte yaptırdığı 200 bin YTL'ye malolan sekiz derslikli lisenin resmi açılışında Aktan'ın yaptığı konuşmayla başladı. Konuşmasında ebeliğe Yenicekent'te başladığını, 10 yıl beldede yaşayıp güzel günler geçirdiğini söyleyen Aktan, yerel seçimler öncesi eski Belediye Başkanı ve AKP adayı Mehmet Yıldız'ın lisenin yapımı için gönderilen paraları özel işlerinde kullandığı şeklinde dedikodular yapıldığını, okulun seçim malzemesine dönüştürüldüğünü söyledi. Aktan, Böyle bir şey yok. Mehmet Başkan, Yenicekent'e önemli hizmetler yaptı. Söylenenler yalandır. Böyle şeyler yapmayın. Birbirinizle kavga etmeyin. Dost olmanızı istiyorum'' dedi. Açılışta teşekkür plaketi verilen Aktan, beldeye 100 bin YTL'ye yaptıracağı üç derslikli ana okulunun protokolünü de imzaladı. 
     Öğretim yılının kapanmasına bir hafta kala Yenicekent Atatürk İlköğretim Okulu'nun gecesine davet edilmeyen Meliha Aktan'a, dargın olduğu kızı Ülkü Aktan'ın 62 geceye davet edildiği, hatta konuşma yaptırıldığı söylendi. Aktan, telefonla aradığı bağımsız Belediye Başkanı Hamdi Akan'la bu yüzden tartıştı ve anaokulunu yaptırmaktan vazgeçtiğini söyledi. Hayırsever ebe Aktan kararını Buldan Kaymakamı Bilal Çelik'e de bildirdi. Kaymakam Çelik ve Vali Yardımcısı İsmail Demirhan'ın ikna girişimlerine rağmen Aktan kararından vazgeçmedi. Meliha Aktan, Ben mesleğe başladığım Yenicekent’e katkıda bulunmak isterken, Başkan bana telefonda hakaret etti. Okulun gecesine kızımı çağırmış. Açılışta yaptığım konuşmaya kızmış. Beldeyi ve okulu gezmeye gelen Türk Kadınlar Birliği heyetiyle yenilen yemeğin 0 YTL'lik bedelini bile benden istedi'' dedi. 
     Yenicekent Belediye Başkanı Hamdi Akan, okul gecesiyle ilgisinin olmadığını, eski başkan Mehmet Yıldız'ın beldeye yapılacak yatırımı engellediğini iddia etti, dargın olduğu kızı Ülkü Aktan'ın da geceye katılmadığını ve konuşma da yapmadığını söyledi. 
     Buldan Kaymakamı Bilal Çelik ise Maalesef bazı söylentiler, dedikodular yüzünden hayırsever vatandaşımız ana okulunu yaptırmaktan vazgeçti. Kendisini ikna etmeye çalışıyoruz'' dedi. Eski Belediye Başkanı Mehmet Yıldız ise Meliha Hanıma lise binasını yaptırmada ikna eden kişi benim. Ana okulunu yaptırması için çalıştım. Belediye Başkanı beni suçluyorsa gereken yanıtı veririm. Meliha Hanımı küstüren belediye başkanı sorumluluğu başkasına yüklemesin'' dedi. 
     
</TEXT>
</DOC>
