<DOC>
<DOCNO> 379160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/yasam/axyas01.html </URL>
<DATE> 2005/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'u yakan meraklı editör 
</HEADLINE>
<TEXT>


BM zirvesinde Bush'un yazdığı 'Tuvalete gitmem gerekebilir' notunu gösteren fotoğrafın, Reuters editörünün dikkati sayesinde dünya gündemine oturduğu ortaya çıktı 

DIŞ HABERLER SERVİSİ 

ABD Başkanı George W. Bush'u, Birleşmiş Milletler BM zirvesi sırasında Dışişleri Bakanı Condoleezza Rice'a "Sanırım tuvalet molası vermem gerekecek. Bu mümkün mü " notunu yazarken gösteren fotoğrafın, bir editörün dikkati sayesinde tüm dünyada yayımlandığı ortaya çıktı. 
Neredeyse servise sunulmayacak bu 'tarihi' fotoğrafın öyküsü, şöyle gelişti Reuters Ajansı'nın New York'ta görevli foto muhabiri Rick Wilking, çarşamba günkü BM toplantısı sırasında çektiği tam 200 kare fotoğrafı, BM binasındaki basın salonuna gönderdi. 
Buradaki Reuters editörü Gary Hershorn, önce bu fotoğraflardan hiçbirini servise koymaya değer bulmadı. 

Servise koymayacaktı 
Ancak daha sonra fotoğraflardan 3'ünde, Başkan Bush'un önündeki kağıda bir şeyler yazdığını fark eden Hershorn, bu kareleri bilgisayarda birçok işlemden geçirip okunacak şekilde büyüttü. Hershorn, Bush'un önündeki k ğıda yazdıklarını okuduğunda da, fotoğrafın haber değeri taşıdığına karar verdi. 
Bush'un notu yazdığı beyaz k ğıdın aşırı parlaması giderildikten sonra fotoğraf servise sunuldu. Hershorn, bu yöntemin sık uygulandığını ve fotoğraf üzerinde başka hiçbir değişiklik yapmadıklarını söyledi. 



</TEXT>
</DOC>
