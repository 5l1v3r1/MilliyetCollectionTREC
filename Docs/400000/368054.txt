<DOC>
<DOCNO> 368054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/soneko44.html </URL>
<DATE> 2005/08/08/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
İran-Irak Savaşı'nda reel petrol fiyatı 80 doları aşıyordu... 
</HEADLINE>
<TEXT>

     Uluslararası borsalarda petrol fiyatları, haftaya yeni rekorlarla girdi. Fakat enflasyon etkisinden arındırılmış verilere göre, İran-Irak savaşında görülen 35.69 dolarlık varil fiyatının bugünkü karşılığı 80 doları aşıyor. 
     İran'ın AB ülkelerinin sunduğu öneriyi kabul etmeyerek İsfahan'daki uranyum dönüştürme tesisinde askıya aldığı çalışmaları bugün yeniden başlatması, petrol fiyatlarının 63 dolar sınırına dayanmasında etkili oldu. 
     New York Borsası'nda ABD hafif petrolünün varili, 62.90 dolara kadar çıktı. Hafif petrolde yılın geride kalan 7 ayında ortalama fiyat ise 52.98 dolar ile geçen yılın aynı döneminin yüzde 28 üzerinde gerçekleşti. 
     Londra Borsası'nda işlem gören Brent petrolünün varili de bugün 61.76 dolara tırmandı. Brent'in 2005 yılı ortalaması ise 51.84 dolar ile geçen yılın aynı döneminin yüzde 36 üzerine çıktı. Petrol fiyatları, her ne kadar rekor kırsa da, enflasyon etkisinden arındırılmış geçmiş fiyatlarla karşılaştığında 1864, 1979 ve 1980 yıllarının oldukça gerisinde kaldı. 
     İşte önemli olayların yaşandığı yıllarda enflasyon etkisinden arındırılmış dolar cinsinden petrol fiyatları 
     

Yıl Olay O tarihteki fiyatı Bugünkü düzeltilmiş fiyatı 1864 Pennsylvania'da ilk büyük 
çaplı üretimin başlaması 8.06 97.79 1876 Rusya'nın petrol ihracatına başlaması 2.56 45.58 1948 II. Dünya Savaşı sonrasında 
yeniden imar çalışmaları 1.99 15.69 1974 Arap petrol ambargosu 11.58 44.55 1979 İran Devrimi 30.03 78.46 1980 İran-Irak Savaşı 35.69 82.15 1990 Irak'ın Kuveyt'i işgali 23.73 34.44 1998 Asya finansal krizi 12.72 15.20      
</TEXT>
</DOC>
