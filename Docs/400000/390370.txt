<DOC>
<DOCNO> 390370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sondun03.html </URL>
<DATE> 2005/10/28/ </DATE>
<TIME> 03.50 </TIME>
<AUTHOR>  </AUTHOR>
<HEADLINE>
''Gıda Karşılığı Petrol'' soruşturması derinleşiyor .. 
</HEADLINE>
<TEXT>

     Bülent Keneş - BM'nin 1996-2003 yılları arasında Irak'ta uyguladığı ''Gıda karşılığı petrol'' programı çerçevesinde Irak'la iş yapan ve bu kapsamda Saddam Hüseyin yönetimine yasadışı ödemede bulunduğu iddia edilen firmalar arasında çok sayıda Türk firması da yer alıyor. 
     ABD'li eski yetkili Paul Volcker'ın bugün BM Genel Sekreteri Kofi Annan'a sunarak kamuoyuna açıkladığı 600 sayfadan fazla rapor ve yüzlerce sayfalık ekten oluşan dokümanlarda, çok sayıda Türk firmasının da adı geçiyor. 
     Raporun ekinde yer alan listelerde, ''Gıda karşılığı petrol'' programı kapsamında Irak'tan petrol alan, ancak alım sırasında Saddam Hüseyin yönetimine yasadışı ödemede bulunduğu iddia edilen Türk firmaları ve miktarlar şöyle 
     ''1- Tüpraş A.Ş 177 milyon 508 bin 501 dolar kontrat bedeli, 470 bin 776 dolar yasadışı ödeme. 
     2- Emin Dış Ticaret 16 milyon 26 bin 486 dolar kontrat bedeli, 52 bin 347 dolar yasadışı ödeme. 
     3- Erdem Holding Mobil 78 milyon 333 bin 407 dolar kontrat bedeli, 1 milyon 200 bin 817 dolar yasadışı ödeme. 
     4- Erdem Holding 49 milyon 125 bin 108 dolar kontrat bedeli, 886 bin 669 dolar yasadışı ödeme. 
     5- Erdem Holding 31 milyon 466 bin 676 dolar kontrat bedeli, 2 milyon 687 bin 986 dolar yasadışı ödeme. 
     6- SETA İnşaat Petrol Ürünleri Nakliyecilik ve İlaç Sanayi ve Ticaret 66 milyon 250 bin 255 dolar kontrat bedeli, 640 bin 307 dolar yasadışı bedeli. 
     7- TEKFEN Dış Ticaret A.Ş 123 milyon 777 bin 917 dolar kontrat bedeli, 765 bin 802 dolar yasadışı ödeme.'' 
     

     
</TEXT>
</DOC>
