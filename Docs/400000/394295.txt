<DOC>
<DOCNO> 394295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yasam/axyas01.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıkla, yarış, bil otomobil kazan 
</HEADLINE>
<TEXT>


Türkiye'nin en çok tıklanan haber sitesi 'www.milliyet.com.tr' büyük bir yarışmaya imza atıyor. Sitedeki 15 soruyu en hızlı cevaplayan, cep telefonu, notebook ve araba kazanıyor 

İSTANBUL Milliyet 

Türkiye, yeni bir heyecanla tanışıyor. Türkiye'nin en çok okunan haber sitesi "www.milliyet.com.tr", internette büyük bir yarışma başlatıyor. 'Net15 Bilgi ve Kültür Yarışması'nda sorulan 15 soruyu en hızlı cevaplayanlar her gün bir cep telefonu, her hafta bir notebook ve her ay bir otomobil kazanma şansı yakalayacak. 

Bilgi ve kültür yarışacak 
"www.milliyet.com.tr"nin bir ay önce yayın hayatına geçirdiği "http interaktif.milliyet. com.tr", zengin bir içeriğe sahip. 
Bu siteye üye olan kişiler, haberlere gelen tüm yorumları takip edebiliyor, yazarlara istedikleri soruyu sorup gelen tüm cevapları okuyabiliyor, ayrıca 'İş Kanunu'yla ilgili sorularına cevap alma imk nı da bulabiliyorlar. Üyeler günlük bulmaca, mizah ve şehir rehberi bölümleriyle de keyifli vakit geçiriyor. 
Bu 'interaktif' site, şimdi Türkiye'de bir ilki gerçekleştirerek internette bir yarışma düzenliyor Net15 Bilgi ve Kültür Yarışması. 

Büyük gün pazartesi 
Yarışmak için "http interaktif.milliyet. com.tr"ye üye olmak, bunun için de "www.milliyet.com.tr" adresindeki üyelik bilgileri bölümünü doldurmak gerekiyor. 
Milliyet internet, yarışmaya katılmak ve 'interaktif' sitesinde işlem yapabilmek için gerekli olan şifre kartlarını 14 Kasım pazartesi gününden itibaren Milliyet okurlarına hediye verecek. Şifre kartları, gazete bayilerinden temin edilebilecek. Ayrıca bu adrese günlük 1 YTL ödeyerek de şifre satın alınabilecek ve yarışılabilecek. D R mağazalarından 50 YTL ve üstünde alışveriş yapanlar da bir şifre kartı kazanacak ve bu kart 14 Kasım-16 Aralık tarihleri arasında bir defaya mahsus geçerli olacak. 
Pazartesi günü başlayacak ve hafta içi yapılacak yarışmada kazanmak için öncelikle sorulan genel kültür, bilgi, yetenek ve güncel haberlerden oluşan 15 soruyu en hızlı şekilde cevaplamak gerekiyor. 
Soruları en hızlı şekilde cevaplayarak günün birincisi olan kişi, bir Nokia 6170 cep telefonu kazanacak. Her hafta ise 5 günün toplamında en çok soruyu en hızlı şekilde cevaplayan kişi, bir Casper Prestige Notebook sahibi olacak. Her ay, en çok soruyu en hızlı şekilde cevaplayan kişi ise bir Citroen C4 kazanma şansı yakalayacak. 

Nasıl yarışabilirsiniz 

Net15 Bilgi ve Kültür Yarışması'nda, yarışmacıya her bir soru için 30 saniye süre tanınacak. Bu süreyi dolduran kişi eğer soruyu cevaplamaz ya da yanlış cevaplarsa yarışma sona erecek. Her yarışmacı, bir şifre kartıyla bir kez yarışabilecek. Aynı gün içinde 5 ayrı şifre kartı alınarak günde en çok 5 kez yarışılabilecek. 


</TEXT>
</DOC>
