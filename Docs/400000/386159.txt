<DOC>
<DOCNO> 386159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur21.html </URL>
<DATE> 2005/10/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Adana'da semt pazarında 3 çuval dolusu ölü tavuk bulundu 
</HEADLINE>
<TEXT>

     Adana’nın Yüreğir İlçesi’ndeki semt pazarında, Zabıta Müdürlüğü ekipleri, 3 çuval içinde ölü tavuk buldu. 
     Yüreğir Belediyesi Zabıta Müdürü Cengiz Yücel, düzenlediği toplantıda, ekiplerin Yavuzlar Mahallesi’ndeki semt pazarında yaptıkları incelemede, Ali Yaşar’ın 47 KN 865 plakalı kamyonla Bursa’dan getirdiği belirlenen tavukların satışının yapıldığı yerin yakınında, 3 çuval içinde yaklaşık 40 tavuk ölüsü bulunduğunu bildirdi. 
     Yücel, ekiplerin çuvallar içindeki leşlerin Sofulu Beldesi’ndeki çöplüğe götürerek uygun koşullarda gömüldüğünü kaydetti. 
     Alınan iki canlı ve bir tavuk leşinin ise ölüm nedenin belirlenmesi amacıyla Tarım İl Müdürlüğü Veteriner Kontrol Araştırma Enstitüsü laboratuvarına gönderildiğini ifade eden Yücel, sonuç alınıncaya kadar ilçede kanatlı canlı hayvan satışlarının durdurulduğunu açıkladı. 
     
</TEXT>
</DOC>
