<DOC>
<DOCNO> 351261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sondun06.html </URL>
<DATE> 2005/06/12/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
İspanya'da son 60 yılın en kurak yazı... 
</HEADLINE>
<TEXT>

     İspanya, son 60 yılın en kurak günlerini yaşıyor. Kuraklık nedeniyle, ülkenin yarısında, iç tüketim amacıyla su kullanımı sınırlandırıldı. Ancak tarım ve turizm sektörleri, bundan olumsuz etkilendi. 
     BBC Madrid Muhabiri Katya Adler'in bildirdiğine göre, kraklıktan özellikle etkilenen İspanya'nın doğusunda ekili ürünler zarar gördü. 
     Hayvanların da yaşamları tehlikede. 
     İspanya hükümeti ve Avrupa Birliği, zor durumdaki çiftçilere yardım sözü verdi. 
     Ancak kuraklığın tarım sektörüne maliyeti çok fazla. 
     İspanyol tüketiciler de bunun acısını çekmeye başladı. 
     Ülkede meyve, tahıl, zeytinyağı ve et fiyatları arttı. 
     Kuraklık, İspanya'da turizm sektörünü de olumsuz etkiliyor. Ülkeyi her yıl 50 milyondan fazla turist ziyaret ediyor. 
     Bunların çoğu da önümüzdeki dört ay, İspanya'ya gelecek. 
     Ancak Barcelona'da çeşmeler kurumuş durumda. Costa Brava ve Alicante çevresindeki turist merkezleri de, yüzme havuzlarını doldurmakta sıkıntı çekiyor. 
     İspanya hükümeti 'ciddi' olarak nitelendirmediği durumun, kontrol altında olduğu görüşünde. 
     Çevre Bakanı Cristina Narbona ise, önceliklerinin su dağıtımı olduğunu söylüyor ve bu yaz herkese içme suyu garantisi veriyor. 
     
</TEXT>
</DOC>
