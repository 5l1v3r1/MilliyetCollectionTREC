<DOC>
<DOCNO> 362397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko20.html </URL>
<DATE> 2005/07/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Borsa birinci seansta yerinde saydı 
</HEADLINE>
<TEXT>

     Haftanın ilk işlem gününü günü 24 puanlık düşüşle 28 bin 402 puan seviyesinden kapayan borsa bileşik endeksi, bugüne alımlarla başladı. Gelen alımlarla 28 bin 542 seviyesine kadar yükselen borsaya bu seviyeden sonra satışların geldiği gözlendi. Gelen satışlar endeksi 28 bin 400 puan seviyesinin de altına gelmesine eden olurken 28 bin 300’lü noktalarda endeksin tutunduğu görüldü. Ancak yeteri kadar tepki alımının gelmemesi borsanın tekrar 28 bin 500 seviyesinin üzerine çıkmasını engelledi ve günün ilk seansın 28 bin 500 seviyesinin altında tamamlandı. 
     Günün ilk yarısında 28 bin 303 28 bin 542 puan aralığında hareket eden borsa bileşik endeksi, günün ilk seansını 56 puanlık artışla 28 bin 459 puan seviyesinden kapadı. Bu kapanışla birlikte hisse senetleri ise ortalama olarak yüzde 0,20 oranında değer kazandı. İlk seansta toplam 354,9 milyon YTL işlem hacmi gerçekleşirken Yapı Kredi Bankası, İş Bankası C , Doğan Holding, Goldaş, Garanti Bankası ve Turkcell hisseleri ise ilk seansta en çok işlem hacmine sahip hisseler olarak sıralandı. 
     İnfotrend - 5,83 , Kürkiye Kalkınma Bankası - 5,62 , Serve Kırtasiye - 3,91 , AFM Film Produksiyon - 3,59 ve Yapı Kredi Finansal Kiralama - 3,57 günün ilk yarısında en çok değer yitiren hisseler olurken, en çok yükselen hisseler Goldaş 8,04 , Sönmez Filament 6,78 , Mensa Mensucat 4,55 , Bisaş Tekstil 4,23 ve Derimod 3,76 olarak sıralandı. 

D-FİNANS AR-GE 


     
</TEXT>
</DOC>
