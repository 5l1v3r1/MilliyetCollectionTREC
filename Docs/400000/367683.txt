<DOC>
<DOCNO> 367683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur22.html </URL>
<DATE> 2005/08/06/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Göletteki çocuğu kurtarmak isterken boğuldu... 
</HEADLINE>
<TEXT>

     Adıyaman merkeze bağlı Kınık Köyü'nde serinlemek için gölete giren bir çocuğu kurtarmak isteyen Deniz Memi 14 , gölette boğuldu. 
     Edinilen bilgiye göre, köydeki gölete serinlemek için giren çocuklardan biri, boğulma tehlikesi geçirdi. Bu sırada hayvanlarını otlatmak için gölet kenarında bulunan Deniz Memi, üzerindeki elbiseleriyle gölete atladı. 
     Sudaki çocuğu kurtarmaya çalışan genç kız, göletin derin ve bataklık olması nedeniyle dibe batarak hayatını kaybetti. 
     Olay yerine gelen köylüler, kızın cesedini, uzun bir aramanın ardından sudan çıkardı. 
     Savcılık tarafından olay yerinde yapılan incelemelerin ardından, Deniz Memi'nin cesedi, otopsi için Adıyaman Devlet Hastanesi'ne kaldırıldı. 
     
</TEXT>
</DOC>
