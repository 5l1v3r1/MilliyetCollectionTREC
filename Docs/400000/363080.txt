<DOC>
<DOCNO> 363080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko32.html </URL>
<DATE> 2005/07/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Malezya da dolar çıpasından vazgeçti... 
</HEADLINE>
<TEXT>

     Çin'in ardından Malezya da ulusal parasının değerini dolara çıpalamaktan vazgeçti. 
     Malezya Merkez Bankası Başkanı Zeti Ahtar Aziz, Çin'in bu yöndeki kararının duyurulmasından bir kaç dakika sonra yaptığı açıklamada, kendilerinin de ulusal para ringit'i ABD Doları'na sabitlemekten vazgeçtiklerini ve dalgalı kur uygulamasına geçtiklerini bildirdi. 
     Aziz, dalgalı kura geçilmesiyle ringit'in değerinde büyük bir değişiklik olmasını beklemediğini söyledi. 
     Malezya, 1998 yılında ulusal parası ringit'in değerini 3.8 ABD Doları olarak sabitlemişti. İktisatçılar arasında, bu uygulamanın Malezya'nın 1998 Asya mali krizini en çabuk atlatan ülke olmasında önemli bir etmen oluşturduğu kabul görüyor. 
     
</TEXT>
</DOC>
