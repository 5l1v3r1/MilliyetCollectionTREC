<DOC>
<DOCNO> 369350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur21.html </URL>
<DATE> 2005/08/12/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
İsrailli turistler Antalya'da olmaktan memnunlar... 
</HEADLINE>
<TEXT>

     İsrailli turistler, Antalya’da bulunmaktan mutlu olduklarını belirttiler. 
     Antalya’da tatillerini geçiren İsrailli kuaför Avi Paras ile fırıncı Banimn Cadlho, AA muhabirine yaptıkları açıklamada, Antalya’ya dün geldiklerini belirterek, tatillerinin çok güzel geçtiğini kaydettiler. Paras, Mısır’da bir otelde patlama olduğu sırada bu ülkede bulunduklarına dikkati çekerek, terörün dünyanın her ülkesi için tehdit olduğunu kaydetti. 
     Antalya’nın kendisine göre çok güvenli olduğuna değinen Paras, "Türkiye’ye 8 kez geldim. Hiç bir sorunla karşılaşmadım. Her şey çok güzel. Şu an sadece tatilin tadını çıkarmayı düşünüyorum" diye konuştu. 
     Antalya’daki tatilini tamamlayarak ülkesine gitmeye hazırlanan Samuel Cohen ve eşi Ivon Cohen de, Antalya’nın tatil için cazip ve güvenli bir şehir olduğuna işaret ederek, Antalya’da çok güzel bir tatil geçirdiklerini ve güven içinde tatillerini tamamladıklarını belirttiler. 
     
</TEXT>
</DOC>
