<DOC>
<DOCNO> 358609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun45.html </URL>
<DATE> 2005/07/06/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Irak hükümeti bazı diplomatları Teröristlerle temas kurmakla suçladı 
</HEADLINE>
<TEXT>

     Irak hükümeti, Bağdat’ta görev yapan bazı diplomatları direnişçilerle görüşmekle suçlayarak, bu diplomatların hayatlarını tehlikeye attıkları uyarısında bulundu. 
     İçişleri Bakanlığı’ndan yapılan açıklamada, "Bazı büyükelçilerin teröristlerle görüştüğüne dair bilgilere sahibiz, bu davranışlarının sorumluluğu kendilerine aittir" denildi. 
     Bakanlık açıklamasında, Mısır’ın kaçırılan Bağdat Büyükelçisi İhab El Şerif’e atıfta bulunulup bulunulmadığına dair bir soruya verilen yanıtta, "Belli bir olayla ilgili konuşulmadığı" ifade edilerek, "Kendisi tehlikeli bir yere tek başına gitmiştir, bu hareketinin sorumluluğu tamamen kendisine aittir. Kendisinin nerede bulunduğunu ve kimler tarafından kaçırıldığını tespit etmeye çalışıyoruz" denildi. 
     "Diplomatların korunması amacıyla bir planları olduğu" belirtilen açıklamada, bu planlar konusunda ayrıntılı bilgi verilmedi. 
     Ebu Musab Zerkavi’nin lideri olduğu Irak El Kaide Cihad örgütü, büyükelçinin hafta sonunda Bağdat’ta bir caddede tek başına yürürken kaçırılmasını üstlenmiş ve ispat için büyükelçinin kimlik kartlarının kopyalarını internette yayımlamıştı. 
     
</TEXT>
</DOC>
