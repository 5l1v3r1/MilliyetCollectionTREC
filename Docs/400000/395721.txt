<DOC>
<DOCNO> 395721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sondun30.html </URL>
<DATE> 2005/11/17/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Olli Rehn Türkiye'nin üyelik müzakereleri yavaşlatılmalı 
</HEADLINE>
<TEXT>

     AB Komisyonu'nun genişlemeden sorumlu üyesi Olli Rehn, Fransa'daki şiddet olayları ve Avrupa'daki diğer sosyal hoşnutsuzlukların, Türkiye ile üyelik müzakerelerini yavaşlatmaması gerektiğini söyledi. 
     Rehn, İsveç Dışişleri Bakanı Laila Freivalds ile Stocholm'de görüşmesinden sonra yaptığı açıklamada, Türkiye'nin, ''Avrupalıların kendi konularına canlarının sıkılmasının'' acısını çekmemesi gerektiğini de belirtti. 
     Sosyal ve ekonomik sorunların kaynağının sadece genişleme olmadığını, bunun nedenlerinin daha derin olduğunu ifade eden Rehn, ''Genişlemeyi ve hatta Türkiye'yi kendi siyasi başarısızlıklarımıza günah keçisi yapmamalıyız'' dedi. 
     Türkiye'nin, kadın hakları ve ifade özgürlüğü gibi sosyal konulardaki reformlarını hızlandırmasının gereğini de dile getiren Rehn, Ankara'nın ek protokolü tamamen uygulaması ve limanlarını Rum gemilerine açmasını beklediklerini yineledi. 
     
</TEXT>
</DOC>
