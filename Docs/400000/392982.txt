<DOC>
<DOCNO> 392982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yasam/yas08.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dündar belgeselleri Frankfurt'ta gösterildi 
</HEADLINE>
<TEXT>


KAZIM DOĞAN Frankfurt 

Atatürk'ü koruma refleksinin, zaman zaman O'na zarar verecek boyuta ulaştığını belirten Milliyet yazarı Can Dündar, "Atatürk'ü, koruma yasalarıyla sevdiremezsiniz" dedi. 
Dündar'ın "Sarı Zeybek" ve "N zım Hikmet" belgeselleri, Frankfurt'ta gerçekleştirilen 5. Türk Film Festivali kapsamında Türk - Alman Kulübü'nde gösterildi. Ardından sohbet toplantısına katılan Dündar, dostları ve hekimlerinin Atatürk'e gereken özeni göstermediğini belgelerle kanıtladığını kaydetti. Atatürk'ün ölüm döşeğinde, yaşamının diğer anlarında olduğu gibi yalnız olduğunu söyleyen Dündar, şöyle konuştu 
"Atatürk söyleminde çok hassasız. Heykelini dikiyor, şiirlerini yazıyoruz. Ama 'Ne yaptık' derseniz, ölürken yalnız bırakmışız, sağlığını koruyamamışız. Ne belgeselini ne sinema filmini yapabilmişiz. Türkiye'de bir Atatürk kitaplığı yok. Devletin envanteri yok. Bir müze yapılamadı. Biyografisini bile yabancılardan okuduk. Atatürk'ü yasalarla, zorla, dayakla öğretirsiniz, ancak sevdiremezsiniz. Gerçek hik yesini ortaya koysanız insanlar onu daha çok sevecek. Böyle bir insanla duygusal bağ kurmamaya imk n yok." 


</TEXT>
</DOC>
