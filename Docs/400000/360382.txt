<DOC>
<DOCNO> 360382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sondun60.html </URL>
<DATE> 2005/07/12/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Irak'ra, insan hakları eylemcisi 4 kişi öldürüldü... 
</HEADLINE>
<TEXT>

     Irak’ın başkenti Bağdat’ta insan hakları eylemcisi 4 kişinin öldürüldüğü bildirildi. 
     Yerel bir Uluslararası İnsan Hakları Örgütü’nün üyelerinden Cemal İbrahim, Bağdat’ın batısında Cemaa mahallesindeki bürolarını basan silahlı kişilerin, 4 arkadaşlarını öldürdüğünü, birini de yaraladığını kaydetti. 
     İbrahim, büroya girdiklerinde biri İnsan Hakları Örgütü’nün Başkanı Ali El Şama olan 4 arkadaşlarının cesedini bulduklarını, yaralı olan bir arkadaşlarının da komşuları tarafından kurtarılarak hastaneye kaldırıldığını söyledi. 
     Silah seslerinin ardından kısa bir süre sonra Irak polisi ve Amerikan askerlerinin bölgeye geldiği ve büroyu kontrol ettiği kaydedildi. Saldırıyla ilgili başka bilgi verilmedi. 
     Saldırının sorumlularının kimler olabileceği konusunda da bir açıklama yapılmadı. 
     
</TEXT>
</DOC>
