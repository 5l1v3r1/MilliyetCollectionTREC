<DOC>
<DOCNO> 372519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo08.html </URL>
<DATE> 2005/08/24/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Devler Ligi'nde dün gece... 
</HEADLINE>
<TEXT>

     Şampiyonlar Ligi gruplarında mücadele edecek takımlardan sekizi belli oldu. Son şampiyon Liverpool, CSKA Sofya'ya yenilmesine rağmen tur atlarken, İsviçre ekibi Thun tarihinde ilk kez Şampiyonlar Ligi gruplarında oynayacak. 
     Şampiyonlar Ligi üçüncü ön eleme turu rövanş maçları sonunda Liverpool, Real Betis, Thun, Rapid Vienna, Rosenborg, Udinese, Artmedia ve Panathinaikos gruplara kaldı. 
     Son şampiyon Liverpool, Anfield'da CSKA Sofya'ya 1-0 yenilmesine rağmen deplasmanda elde ettiği 3-1'lik galibiyetin avantajıyla turu geçti. 
     Panathinaikos normal süresini 3-1 önde bitirdiği mücadelede Wisla Krakow'u uzatmada 4-1 yenerken, Rosenborg 1-1'in rövanşında Steaua Bükreş'i 3-2 yenerek gruplarda mücadele etme hakkını elde etti. 
     Real Betis, sahasında 1-0 yendiği iki sezon öncesinin finalisti Monaco ile 2-2 berabere kaldı ve tarihinde ilk kez Şampiyonlar Ligi gruplarına kaldı. 
     Avusturya şampiyonu Rapid, sahasında 1-1 berabere kaldığı Lokomotiv Moskova'yı deplasmanda 1-0 yenerek Şampiyonlar Ligi'nde gruplara kalma başarısını gösterdi. 
     Moskova'nın Lokomotiv Stadı'nda ilk yarısı golsüz sona eren mücadelenin 84'üncü dakikasında Jozef Valachovic'in attığı gol Rapid'i Şampiyonlar Ligi gruplarına taşıdı. 
     Dinamo Kiev'i eleyerek üçüncü ön elemeye gelen İsviçre temsilcisi Thun, deplasmanda 1-0 yendiği İsveç şampiyonu Malmö'yü 3-0'lık skorla geçti ve tarihinide ilk kez Şampiyonlar Ligi'nde gruplarda mücadele etme hakkını kazandı. 
     Geçtiğimiz sezon İsviçre Ligi'ni ikinci bitiren 4.3 milyon dolar bütçeli Thun, milli futbolcusu Mauro Lustrinelli'nin iki ve yeni transferi Brezilyalı Bernardini'nin golleriyle sahadan galip ayrıldı. 
     İkinci ön elemede Celtic'i eleyen Artmedia Petrzalka, Partizan'a penaltılarda 4-3 üstünlük sağladı. Sporting'i 3-2 yenen Udinese de Real Betis, Thun, Artmedia gibi ilk kez Şampiyonlar Ligi'nde gruplara kalma başarısını gösterdi. 
     

     
     İşte sonuçlar 

     Lokomotiv Moskova Rusya - Rapid Wien Avusturya 0 - 1. 
Partizan Sırbistan-Karadağ - Artmedia Slovakya 3 - 4 pen . 
Thun İsviçre - Malmö İsveç 3 - 0. 
Monaco Fransa - Real Betis Sevilla İspanya 2- 2. 
Panathinaikos Yunanistan - Wisla Krakow Polonya 4 - 1. 
Rosenborg Norveç - Steaua Bükreş Romanya 3 - 2. 
Udinese İtalya - Sporting Lizbon Portekiz 3 - 2. 
Liverpool İngiltere - CSKA Sofya Bulgaristan 0 - 1. 

     
     Şampiyonlar Ligi'nde bu gecenin programı ve ilk maçların sonuçları ise şöyle 

     21.00 Slavia Prag Çek Cumhuriyeti -Anderlecht Belçika 1-2 . 
     21.30 Debrecen Macaristan -Manchester United İngiltere 0-3 . 
     21.30 Club Brugge Belçika -Valerenga Norveç 0-1 . 
     21.30 Ajax Amsterdam Hollanda -Brondby Danimarka 2-2 . 
     21.45 Werder Bremen Almanya -Basel İsviçre 1-2 . 
     22.00 Inter İtalya -Shakhtar Donetsk Ukrayna 2-0 . 
     23.00 Villarreal İspanya -Everton İngiltere 2-1 . 

     
</TEXT>
</DOC>
