<DOC>
<DOCNO> 355629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/soneko05.html </URL>
<DATE> 2005/06/26/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Çin AB'ye ihracat artışında Türkiye'yi solladı... 
</HEADLINE>
<TEXT>

     Çin Avrupa Birliği ülkelerine yönelik ihracat artış hızında Türkiye’yi geride bıraktı. Türkiye’nin AB’ye ihracatının Euro bazında yüzde 18 oranında arttığı bu yılın ilk üç aylık döneminde Çin ise yüzde 22’lik bir büyüme sağladı. 
     Eurostat’ın’ın verilerine göre Türkiye bu yılın ilk üç ayında AB ülkelerine olan ihracatını geçen yılın aynı dönemine göre yüzde 18 oranında artırarak 8.1 milyar Euro’ya yaklayşık 10.5 milyar dolar çıkardı. Buna karşılık Türkiye’nin AB’den yaptığı ithalat ise yüzde 2 artarak 8.5 milyar Euro’ya 11.1 milyar dolar yükseldi. Türkiye geçen yılın ilk üç ayında 1.5 milyar euro olan AB ülkelerine verdiği dış ticaret açığını 400 milyon Euro’ya indirdi. 
     Çin ise aynı dönemde AB ülkelerine yönelik ihracatını yüzde 22 oranında büyüttü ve 33.9 milyar Euro’ya 44 milyar dolar çıkardı. AB’nin geçen yılın aynı döneminde 16.9 milyar Euro olan Çin’le yaptığı dış ticaretindeki açık ise bu yıl 22.8 milyar Euro’ya 29 milyar dolar yükseldi. Çin ise AB ülkelerinden 11.1 milyar Euro’luk 14.4 milyar dolar ithalat yaptı. 
     Türkiye, AB ülkelerine en fazla ihracat yapan yedinci ülke konumunu bu yıl da sürdürdü. AB’ye bu dönemde de en fazla ihracatı 38 milyar Euro’yla ABD, 33.9 milyar Euro’la Çin, 23.5 milyar Euro’yla Rusya yaptı. Bu yıl AB’yle ihracatını en fazla artıran ülke ise yüzde 34’le Rusya oldu. AB’nin en fazla ihracat yaptığı ilk 10 ülke arasında ihracat artışında Rusya’yı Çin, Türkiye ve Güney Kore izliyor. 
     AB En fazla ihracatı ise 56,3 milyar dolarla ABD’ye gerçekleştirdi. ABD’yi 19.8 milyar dolarla İsviçre, 11.4 milyar dolarla da Rusya izledi. Türkiye AB’nin en fazla ihracat yaptığı altıncı ülke oldu. 

ANKA 
     
</TEXT>
</DOC>
