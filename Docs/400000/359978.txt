<DOC>
<DOCNO> 359978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/yasam/yas02.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverekli erkekler 'psikoloğu' sevdi 
</HEADLINE>
<TEXT>


Siverek Devlet Hastanesi'ne Banu Baysan'ın atanması sonucu Siverekli erkekler, psikolog korkularını yendi 


Şanlıurfa'nın Siverek ilçesindeki devlet hastanesine birkaç ay önce atanan kadın psikologdan, kadınlar kadar erkekler de profesyonel yardım alıyor. 
Göreve başladığı dönemlerde erkeklerin 'deli' damgası yememek için kendisiyle görüşmekten çekindiğini belirten Psikolog Banu Baysan, daha çok kadınların müracaatlarını değerlendirdiğini söyledi. 

'Eşleriyle geliyorlar' 
Genellikle ailevi sorunlarla ilgilendiğini, sorunların çözümü için kadınları eşlerini ikna ederek birlikte yardım almaya teşvik ettiğini anlatan Baysan, çabasının olumlu sonuç vermeye başladığını kaydetti. 
Eşleriyle birlikte gelen erkeklerin başta utangaç tavırlar sergilediklerini, ancak zamanla alıştıklarını ifade eden Baysan, şöyle konuştu 

'Günde 20 hasta' 
"Erkeklerin şik yetleri, genellikle toplumsal değişiklikler, ekonomik sıkıntılar ve geleneksel aile yapısı. Kadınlar ise daha çok kendilerine değer verilmediğinden yakınıyorlar. Polikliniğimize başvuran hasta sayısı günde ortalama 15-20 civarında. Son zamanlarda kadınlar kadar erkekler de başvurarak profesyonel yardım alıyor." 


</TEXT>
</DOC>
