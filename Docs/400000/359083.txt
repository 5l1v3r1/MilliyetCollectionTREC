<DOC>
<DOCNO> 359083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur18.html </URL>
<DATE> 2005/07/07/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Tümör 'iyi huylu' denildi, kadın kanserden öldü 
</HEADLINE>
<TEXT>

     Özgür CEBE DİYARBAKIR, DHA 

      DİYARBAKIR Dicle Üniversitesi Hastanesi'nde yapılan kontrollerde karnındaki tümör farkedilmeyen hamile Ayhan Sevinç'in, doğum yaptıktan sonra iyi huylu’ denilen tümör yüzünden kanserden ölmesi üzerine, ailesi hastane ve doktorlar hakkında 105 bin YTL 105 milyar lira tazminat davası açtı. Davaya konu olan doktorlar ise, olayda tümöre iyi huylu’ raporu veren patoloji servisinin kusurlu olduğunu öne sürdüler. Doktorlar, adlarının basında açıklanarak zarara uğratıldıklarını da belirterek karşı dava açacaklarını söylediler. 
     Diyarbakır’da 2001 yılında hamile kalan 3 çocuk annesi 40 yaşındaki Ayhan Sevinç'in, Dicle üniversitesi Kadın Doğum Uzmanı Prof. Dr. Talip Gül tarafından hamilelik süresi boyunca kontrolden geçirilerek tetkikleri yapıldı. İddiaya göre Ayhan Sevinç, karın bölgesinde şiddetli sancıları olduğunu belirtmesine rağmen kendisine bunun normal olduğu yanıtı verildi. Ancak Prof. Dr. Talip Gül’ün bir süre sonra tatile çıkması üzerine, Ayhan Sevinç, 29 Temmuz 2002’de aynı hastanede sezaryenle bir kız bebek dünyaya getirdi. İddiaya göre sezaryeni Doç. Dr. Ahmet Yalınkaya tarafından yapıldı. Anne Ayhan Sevinç’in, karın şişliği ve sancılarının büyüdüğünü ısrarla vurgulamasına rağmen, bunun doğumdan kaynaklı olduğu belirtildi. Ağrıların dinmemesi üzerine Ayhan Sevinç’in eşi Mehmet Sevinç, ameliyatı yaptıgğı ileri sürülen Dr. Ahmet Yalınkaya’dan yeniden tetkik yapmasını istedi. Yapılan tetkiklerde, Ayhan Sevinç'in karın bölgesinde büyük bir kitle tespit edildi. Genel Cerrah İbrahim Taçyıldız’a sevk edilen Ayhan Sevinç'in çekilen ultrasonunda da kitle tespit edilince, doğumdan 20 gün sonra ameliyat edilerek karnındaki kitle alındı. Patoloji Servisine gönderilen kitle incelendi ve iyi huylu tümör’ olduğu raporu hazırlandı. 
     
     HACETTEPE'DE AMELİYAT 
     Ameliyattan sonra tedavi gören Ayhan Sevinç'in, 4 ay sonra karnı şişip sancıları devam edince, Dr. İbrahim Taçyıldız aynı tedavi yöntemini tekrar uyguladı. Ancak tedavi sonuç vermeyince Sevinç, Hacettepe Üniversitesi’ne sevk edildi. 
     Burada Ayhan Sevinç'in karnından çıkan kitleyi Dicle Üniversitesi’nden isteyen hastane yetkilileri, durumu gittikçe ağırlaşan kadını acil ameliyata aldı. İyi huylu’ denilerek gönderilen tümörün kötü huylu’ olduğu ve kadının vücuduna hızla yayılan yumurtalık tümörü olduğu tespit edildi. 1.5 ay burada tedavi gördükten sonra taburcu edilen Ayhan Sevinç, bu süre içerisinde kemoterapi tedavisi gördü ve geçen nisan ayında hayatını kaybetti. 
     
     REKTÖRLÜK DE SORUMLU'' 
     Ayhan Sevinç'in ölmesi üzerine eşi Mehmet Sevinç, çocukları Selda, Serkan ve Zehra adına, avukat Fırat Üger aracılığıyla Diyarbakır 1’inci Asliye Hukuk Mahkemesi’nde tazminat davası açtı. Av. Üger dava dilekçesinde, Dicle üniversitesindeki 3 doktorun gerekli özeni göstermeyip el yordamıyla teşhis ve tedavilerde bulunmaları nedeniyle Ayhan Sevinç’in öldüğünü belirtti. Avukat Üger dilekçesinde şu iddialarda bulundu 
     Müvekkilin eşi, sancılarının devam ettiğini ısrarla belirtmesine rağmen, bunun doğumdan kaynaklı olduğu söylenilerek geri gönderilmiştir. Ameliyatla alınan kitle ile ilgili hazırlanan biyopsi raporunda ise, kitlenin iyi huylu olduğu’ belirtilmiştir. Hastanın karnındaki şişliğin büyümesi üzerine Hacettepe’ye sevki yapılmış, ancak kanserin tüm vücuda yayılması nedeniyle acilen ameliyata alınmıştır. Hasta geçen 4 yıllık süre zarfında doğru teşhis konulmaması ve ihmal sonucu hayatını kaybetmiştir. Dicle Üniversitesi Rektörlüğü ise halen ameliyatlara özensiz ve dikkatsiz giren bu tür doktorlar hakkında hiçbir soruşturma ve işlem yapmadığından olaydan direkt sorumludur. Hacettepe Üniversitesi aynı gün teşhisi koyarken, buradaki doktorlar 1.5 kilo ağırlığındaki 25x25 cm ebadındaki kitleyi görememiştir.'' 
     
     ALMANYA'DAN ÖRNEK VERDİ 
     Prof. Dr. Talip Gül’ün, kontrolü yarıda bırakıp tatile gitmesi nedeniyle, tedavilerin yardımcısı Ahmet Yalınkaya tarafından yapıldığını belirten Avukat Üger şöyle devam etti 
     Dr. Yalınkaya, sezaryen sırasında kitleyi fark etmemiştir. Ardından karındaki kitleyi almak için ameliyat yapan Dr. İbrahim Taçyıldız da kitle ile ilgili gerekli özeni göstermemiştir. Avusturya’da Birsen Akbulut adlı Türk vatandaşı 15 yıl bu ülkede ses sanatçılığı yapmış, ses teli bir ameliyat sırasında yanlışlıkla kesildiğinden, kendisine 741 milyar lira tazminat ödenmiştir. Ayhan Sevinç’in durumu bundan daha kötü olup, tedavisinin son dönemlerinde artık ilaç verilecek damar bile vücudunda bulunamamıştır. Mehmet Sevinç, bir yandan eşinin tedavisiyle uğraşırken, diğer yandan okula devam eden çocuklarıyla ilgilenmiş ve maddi manevi yıpranmıştır. Fazlaya ilişkin haklarımızın saklı kalması koşuluyla, 105 bin YTL tazminat talep ediyoruz.'' 
     
     DR. YALINKAYA İLGİM YOK 
     Sezaryen ameliyatı gerçekleştirdiği iddia edilen Dr. Ahmet Yalınkaya, olayla ilgisinin bulunmadığını ve ameliyata bile girmediğini öne sürdü. Dr. Yalınkaya, Uzaktan yakından ilgim yok. Birilerinin dolduruşuyla birşeyler koparma peşindeler. Tamamen yalan. Sezaryen ameliyatını yapmadım. Bu konuda Üniversitemizin soruşturma komisyonuna savunmamı da verdim. Ölen hastanın eşini telefonla aradım. Bana sizi hatırlamadım dedi. Görüşme talebim oldu, ancak iki gün sonra telefon numarasını iptal ettirmiş. Bana komplo düzenlemeye çalışanlar var. Kadın 29 Temmuz'da ameliyat oldu. 1 Ağustos’ta ben izindeydim. Beni yaptığımız hizmetlerden dolayı kaçırtmak isteyenler var'' dedi. 
     
     PATOLOJİ KUSURLU’ 
     Kadın Doğum Uzmanı Prof. Dr. Talip Gül ise, konunun yargıya intikal ettiğini kaydederek şunları söyledi 
     Hasta hamile iken bana geldi. Gebelik kontrolü için takibini ben yaptım. Hamilelik kontrolünde yumurtalığında böyle birşey yoktu. İlerleyen dönemde karaciğere yakın bölgede kitle oluşmuş. Ben bebek muayenesi yaparım. Başka organlara bakmam. Yaşı ilerlediği için bebekte bir sakatlık olup olmayacağını bana sordu. Ben de testlerini yaptırdım ve bebeğin sağlıklı olduğunu söyledim. 15 Temmuz- 15 Ağustos tarihlerinde izne ayrıldım. Yardımcılarımız müdahale etmiş. Ben izne gittikten sonra sezaryen oluyor. Ameliyata Ahmet beyin ekibi giriyor. Sağlıklı bebek doğuyor. Hastanın şikayeti geçmeyince, karaciğere yakın bölgede kitle görülüyor. İbrahim Taçyıldız ameliyat ediyor. Kitleyi patolojiye gönderiyor. Patoloji raporları iyi huylu geliyor. Hacettepe'de ameliyat oluyor ve hızlı ilerleyen tümör ortaya çıkıyor. Olayda bir kusur ve ihmal var. Bu patolojinin kusurudur. Patoloji iyi huylu diye rapor vermiş. Bizi rencide etmeleri doğru değil. Hukuk denen birşey var. Bilirkişiler bunu inceleyecek. Haksızlık yapılıyor. Amaçları bizden para koparmak. İsmimizi kullanarak yayın yapılması doğru değil. Biz de yargıya başvurduk. Burası hukuk devleti. Yıllardır bu üniversiteye hizmet ediyorum.'' 
     
     HAKKIMIZI ARAYACAĞIZ’ 
     Genel cerrah İbrahim Taçyıldız ise sezaryenden sonra kadının karnında kitle tespit edildiğini belirterek şunları anlattı 
     Karnındaki şiş inmeyince, emar filmi çekiliyor. Kitle saptanınca, kadın- doğum, hastayı bize sevk etti. Nasıl olur bu kadar kitle görünmez. Sezaryen ameliyatı sırasında kitle nasıl görülmedi Bunu görmeleri gerekirdi. Hasta elinde filmi, kitle teşhisiyle bana geldi. Kitlenin tümünü aldık. Patorojiye gönderdik. Bize yazılı beyanda bulunularak iyi huylu denildi. Yine içim rahat etmedi. Sağ yumurtalıktan kaynaklı bir kitleydi. Kitleyi komple tekrar patolojiye gönderdik, yine aynı cevabı aldık. Raporlarla ıspatlıdır. Bu rapor olumlu gelince, ben hasta kötüdür’ diyebilir miyim Buna cerrah karar veremez. Orası iyi huylu’ diyor. Ben patolog değilim, genel cerrahım. Kitleyi görmeyen kadın doğum uzmanlarıdır. Patoloji bu iş için kurulmuştur. Orası iyi diyorsa bizim söz hakkımız yoktur. İsimlerimiz basında zikredilerek mağdur ediliyoruz. Biz de avukat tutup hakkımızı arayacağız.'' 
     
</TEXT>
</DOC>
