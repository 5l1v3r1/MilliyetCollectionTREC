<DOC>
<DOCNO> 374757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonsiy03.html </URL>
<DATE> 2005/09/01/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
CHP'li Sağ 7 bin YTL maaşla geçinemiyorum 
</HEADLINE>
<TEXT>

     Utku SAĞILIR DHA 

      CHP Adana Milletvekili Kemal Sağ, yaklaşık 7 bin YTL olan milletvekili maaşını yetersiz bulduğunu, geçinmekte zorlandığını söyledi. Sağ, İzmir’deki arsasını satarak borçlarını ödeyeceğini kaydetti. 
     Çukurova Gazeteciler Cemiyeti’ni ÇGC ziyaret ederek Başkan Cafer Esendemir ve yönetim kurulu üyeleriyle bir araya gelen Milletvekili Kemal Sağ, milletvekili olduktan sonra defterdarlık yaparken eline geçen maaşın 3 katını aldığını ancak, şimdi bu paranın yetmediğini söyledi. Milletvekilliğinin ardından masrafların da arttığını kaydeden Sağ, Adana’ya her gelişimde 500 YTL gidiyor. Adana’daki ofisimin giderleri de bin 500 YTL’yi buluyor. Ofis gerekli mi ’ diye soruyorlar. Ama benim ofisime sadece CHP’liler değil her parti ve kesimden insan geliyor'' dedi. Milletvekili olduktan sonra bankadan kredi çekerek Ankara’da ev aldığını ve borçlandığını belirten Sağ, daha sonra şöyle dedi 
     Borçlarımı ödemek için İzmir’deki arsamı satışa çıkardım. Eşim de emekli maaşı alıyor. Yine de oğlumun eğitimi ve diğer masraflarımız için aldığımız para az geliyor. Bir milletvekilinin gerçek anlamda hizmet vermesini istiyorsak mevcut maaşın yeterli olmadığını kabul etmeliyiz. Asgari ücretin 15 katı maaş alıyoruz, fakat 20 katı masrafımız var. Milletvekili kimseden para isteğinde bulunmasına ihtiyaç duymayacak kadar maaş almalı. Kimse söylediklerimi ajite edip, abartmasın.'' CHP Adana Milletvekili Ziyaettin Yağcı da, geçen hafta yerel bir gazeteyi ziyareti sırasında milletvekili maaşının yetmediğini söyleyince kamuoyundan tepki almıştı. 
     
</TEXT>
</DOC>
