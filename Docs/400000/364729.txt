<DOC>
<DOCNO> 364729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonsiy10.html </URL>
<DATE> 2005/07/27/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Eski bakanın 'yavşak' sözüne tazminat 
</HEADLINE>
<TEXT>

     BURSA, DHA 

      MİLLİ Eğitim ve Milli Savunma Bakanlıklarını yapan DYP'li Turan Tayan, parti içi muhaliflerine Yavşak’ dediği iddiasıyla, 3 bin YTL para cezasına mahkum edildi. 
     Turan Tayan, 2003 yılı Ramazan ayında Bursa Demirtaş Belediyesi’nin yemeğine katılmıştı. İddiaya göre Tayan, aynı akşam bir başka yerde yemekte bulunan parti içi muhalifi DYP Bursa İl Başkanı İlker Özaslan’ın hazır olduğu yemeğe de gidip gitmeyeceği sorusuna, Benim o yavşakların bulunduğu yerde işim olamaz'' diye cevap vermiş, bu söz üzerine Tayan ile DYP Osmangazi ilçe yöneticileri arasında tartışma çıkmıştı. DYP Bursa İl Teşkilatı’nda yaşanan Yavşak’ gerginliği, o dönemde DYP’nin Bursa İl Yönetimi’nde bulunan Ömer Kavuncuoğlu’nun, Turan Tayan hakkında, Bursa 4'üncü Asliye Hukuk Mahkemesi’nde, toplam 5 bin YTL tutarında maddi ve manevi tazminat davası açmasıyla devam etti. 
     Turan Tayan hakkında açılan hakaret davası sonuçlandı. Yapılan son duruşmada tarafların avukatlarını dinleyen mahkeme hakimi, Ömer Kavuncoğlu’na Yavşak’ dediği öne sürülen Turan Tayan’ı 3 bin YTL para cezasına çarptırdı. Karar, yargıtanca da onanması halinde kesinleşecek. 
     
</TEXT>
</DOC>
