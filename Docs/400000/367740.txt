<DOC>
<DOCNO> 367740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun13.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Sivas katliamı protestosu 
</HEADLINE>
<TEXT>


ALMANYA Milliyet 

Almanya'nın Mannheim kentinde olduğu belirlenen ve Türkiye tarafından yurtdışında hiç aranmadığı ortaya çıkan Sivas Madımak Oteli katliamı zanlısı Muhammed Nuh Kılıç, dün Alevi kökenli gurbetçiler tarafından protesto edildi. 
Avrupa Alevi Birlikleri Federasyonu AABF tarafından organize edilen gösteride, Mannheim Alevi Kültür Merkezi önünde toplanan 300 kişi, Kılıç'ın Türkiye'ye iade edilmesi için yürüdü. 
Göstericiler arasından seçilen 25 kişi, Kılıç'ın döner büfesi önünde yaptıkları açıklamada Sivas katliamını bir kez daha lanetlediler. 

'Utanç verici durum' 
AABF Genel Sekreteri Hasan Öğütçü de, katliama katılan bir kişinin Almanya'da hiçbir şey yokmuş gibi dolaşmasının, hatta bir dükk n açarak ticaret yapmasının, hem Almanya hem de Türkiye açısından utanç verici bir durum olduğunu söyledi. 
Kılıç'ın büfe işletmesinin Alevi cemaatinde büyük üzüntü yarattığını vurgulayan Öğütçü, katliam sanığının pişmanlık belirtisi bile göstermediğine işaret etti. 


</TEXT>
</DOC>
