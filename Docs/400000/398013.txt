<DOC>
<DOCNO> 398013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sontur10.html </URL>
<DATE> 2005/11/25/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Polis memuru eşini çocuklarının gözü önünde öldürdü 
</HEADLINE>
<TEXT>

     
     Osman SAK ORHANELİ Bursa , DHA 
     
BURSA'nın Orhaneli İlçesi'nde polis memuru 29 yaşındaki Mustafa Dişbudak, tartıştığı 7 yıllık eşi Neriman Dişbudak tarafından çocuklarının gözü önünde kendi tabancasıyla vuruldu. Mustafa Dişbudak kalbine isabet eden tek kurşunla yaşamını yitirirken, eşi gözaltına alındı. 
     Mudanya İlçe Emniyet Müdürlüğü'nde eşi Neriman Dişbudak'ın psikolojik rahatsızlığı bulunduğunu belirterek tayin isteyen 9 yıllık polis memuru Mustafa Dişbudak, geçen Temmuz ayında Orhaneli İlçe Emniyet Müdürlüğü'ne atandı. İki çocuk babası Mustafa Dişbudak, dün akşam mesai bitimi Fevzi Paşa Mahallesi Sanayi Sokak Cebeci Apartmanındaki evine gitti. Mustafa Dişbudak eve geldiğinde 7 yıllık eşi Neriman Dişbudak ile henüz belirlenemeyen bir nedenle tartıştı. Dipbudak çifti arasındaki sert tartışmaya apartman sakinleri de tanık oldu. 
     
     POLİS EŞİNE BİR EL ATEŞ ETTİ 
     Tartışma sırasında şuurunu kaybeden ve bir süredir psikolojik tedavi gördüğü belirtilen Neriman Dişbudak, eşinin yatak odasında bıraktığı tabancayı aldı. Öfke içinde salona giren Neriman Dişbudak, 4 ve 2 yaşlarındaki iki çocuğunun gözleri önünde eşine bir el ateş etti. Polis memuru Mustafa Dişbudak, göğsüne isabet eden kurşunla kanlar içinde yere yığılırken, silah sesi üzerine komşuları polise haber verdi. 
     
     MESLEKTAŞLARININ CESEDİYLE KARŞILAŞTILAR 
     İhbar üzerine olay yerine gelen polisler, içeri girdiğinde kısa süre önce mesaisinin bitirip evine giden meslektaşları Mustafa Dişbudak'ın kanlar içersindeki cansız bedeniyle karşılaştı. Polis memurunun cesedi otopsi için Bursa Adli Tıp Kurumu'na götürülürken, cinayet zanlısı eşi Neriman Dişbudak Devlet Hastanesi'nde muayene edildikten sonra Emniyet müdürlüğü'nde gözaltına alındı. 
     
</TEXT>
</DOC>
