<DOC>
<DOCNO> 396141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sontur16.html </URL>
<DATE> 2005/11/18/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Otomobilde sıkışan sürücü alev alan araçtan çıkarıldı 
</HEADLINE>
<TEXT>

     Yalova-Kocaeli karayolunda meydana gelen trafik kazasında, otomobilinde sıkışan sürücü ağır yaralandı. 
     Alınan bilgiye göre, Yalova’dan Kocaeli yönüne giden Mehmet Molla yönetimindeki 16 BLS 57 plakalı otomobil, Ceylankent Sitesi mevkiinde karşı şeride geçerek, Levent Kaymak yönetimindeki 16 GV 77 plakalı kamyonla çarpıştı. 
     Çarpmanın etkisiyle ön tarafı alev alarak yanmaya başlayan otomobilde sıkışan Mehmet Molla’ya ilk müdahale diğer sürücüler tarafından yapıldı. Sıkıştığı yerden sürücüler tarafından çıkartılan Molla, Yalova Devlet Hastanesi’ndeki ilk müdahalesinin ardından Uludağ Üniversitesi Tıp Fakültesi Hastanesi’ne sevk edildi. 
     Bu arada, kazanın ardından yaklaşık bir saat trafiğe kapatılan Yalova-Kocaeli karayolu, hurdaya dönen otomobilin olay yerinden çekilmesi ve yolun yıkanmasının ardından yeniden ulaşıma açıldı. 
     Kazayla ilgili soruşturmanın sürdürüldüğü, yaralının sağlık durumunun ciddi olduğu bildirildi. 
     
</TEXT>
</DOC>
