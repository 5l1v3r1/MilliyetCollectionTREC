<DOC>
<DOCNO> 376749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/soneko51.html </URL>
<DATE> 2005/09/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
The Banker, Koçbank'ı Türkiye'de yılın bankası seçti... 
</HEADLINE>
<TEXT>

     The Banker dergisi, Koçbank'ı Türkiye'de 2005 için yılın bankası olarak seçti. 
     Koçbank'tan yapılan açıklamaya göre, dergi, bankaya bu ödülün son 1 yıllık performansı ve Türk bankacılık sektörüne sağladığı olumlu katkılar nedeniyle verildiğini açıkladı. 
     Koç Finansal Hizmetler Üst Yöneticisi CEO Kemal Kaya, Koç Finansal Hizmetler'in, bünyesindeki leasing, faktoring, portföy yönetimi ve yatırım hizmetleriyle, Türkiye'nin lider finansal kurumu olarak değerlendirilmekte olduğunu kaydetti. 
     Kaya, 2005 yılı itibariyle UniCredit ve Koç Grubu işbirliğinin 3. yılını tamamladığını ifade eden Kaya, bu yıllar içinde grubun büyük bir başarıya imza atarak, ticari odaklı bir büyüme planının ve müşterilerine maksimum artı değer yaratma stratejisinin sonucu olarak bankacılık işlemleri, şube ağı ve pazar payını önemli ölçüde geliştirdiğini bildirdi. 
     Koç Finansal Hizmetler'in uyguladığı strateji ve benimsediği vizyona paralel olarak büyümeye devam edeceğini belirten Kaya, Yapı Kredi Bankası'nın YKB alınmasının, gelecek planlarının anahtar adımı olduğunu vurguladı. 
     Kaya, YKB gibi Türkiye'nin en eski, en büyük ve en köklü bankalarından biri ile entegrasyonun Türkiye finans sektörü için büyük bir önem taşıdığını belirtti. 
     
</TEXT>
</DOC>
