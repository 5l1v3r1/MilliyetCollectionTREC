<DOC>
<DOCNO> 394618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonyas07.html </URL>
<DATE> 2005/11/13/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İşte doğadan ilginç bilgiler... 
</HEADLINE>
<TEXT>

     Bölgesel Çevre Merkezi REC , çevre sorunlarının çözümüne yardımcı olma yanında web sitelerinde yayınladığı ilginç bilgilerle toplumun dikkatini doğaya çekmeye çalışıyor. 
     REC Türkiye Ofisi Direktörü Sibel Sezer Eralp, REC'in 1990 yılında ABD, Avrupa Komisyonu ve Macaristan tarafından kurulduğunu ve bugün kar amacı gütmeyen bağımsız bir kuruluş olarak çalışmalarını sürdürdüğünü belirtti. 
     Türkiye'de Avrupa Birliği AB çevre müktesebatının etkili bir şekilde uygulanması sürecini hızlandırmayı hedeflediklerini vurgulayan Eralp, sözlerini şöyle sürdürdü 
     ''Çevre sorunlarının çözümüne yardımcı olma yanında, toplumun çevre duyarlılığını artırmaya çalışıyoruz. Bunun için yürüttüğümüz programlar yanında web sitemizde ilginç bilgilere de yer vermeyi tercih ettik. Bu bilgilerin toplumun çevreye ilgisini artıracağı inancındayız.'' 
     
     SİTEDEKİ BİLGİLER 
     REC Türkiye Ofisi'nin web sitesinde, ziyaretçilerin ilgisini çevreye çekmek amacıyla şu ilginç bilgilere yer veriliyor 
     ''-Bir karınca kendi ağırlığının 50 katı ağırlığı kaldırabilir. 
     -Arılar yarım kilo bal yapabilmek için arılar iki milyondan fazla çiçekten bitki özü toplamak zorunda. 
     -Hamamböcekleri yaklaşık olarak 250 milyon yıldır yaşadıkları halde hiçbir değişime uğramamışlardır. 
     -Bir mayıs sineğinin ömrü sadece birkaç saattir. 
     -Kangurular geri geri yürüyemezler. 
     -Penguenler, enerji tasarrufu yapmak için sarkaç hareketiyle yürür. 
     -Dünyada insan başına düşen karınca sayısı 1 milyondur. 
     -Filler, zıplamayan tek memelidir. 
     -Bir inek, hayatı boyunca yaklaşık 200 bin bardak süt üretir. 
     -Erkek penguenler kuluçkaya yattığı 4 ay boyunca hiçbir şey yemez. 
     -Dünyada yaşayan aşağı yukarı 1 milyon böcek türü var, her yıl aşağı yukarı 8 bin yeni tür keşfediliyor. 
     -Bir pire, kendi büyüklüğünün 150 kat yüksekliğine zıplayabilir. Bu oranı tutturmak için insanın yaklaşık 30 metre zıplaması gerekir. 
     -10 gramlık bir sümüklü böcek, 1 kilogramlık yükü çekebilir. 
     -Fare, bir deveden bile daha uzun süre susuz kalabilir. 
     -Son 4 bin yılda herhangi bir yeni hayvan evcilleştirilmedi. 
     -Dişi morina balığı yılda yaklaşık 4 milyon adet yumurtlar. 
     -Göç eden kuşlar V biçiminde sıralanarak uçar ve bu sayede harcadıkları enerjiden yüzde 23 tasarruf sağlar. 
     -Yılda 100 milyon köpekbalığı, sadece yüzgeçleri için öldürülüyor. 
     -Bir yıl içinde bir milyon balıkçıl kuş ve 100 bin deniz memelisi ve deniz kaplumbağası, plastiklere dolanıp havasızlıktan ölmekte. 
     -Hastalanmayan tek hayvan köpek balıklarıdır. 
     -Bir çift sineğin sadece nisan-mayıs aylarında bıraktıkları yumurtaların tamamından sinek çıksaydı, dünyayı 14 metre kalınlığında bir sinek tabakası kaplardı -İngiltere'deki bazı kuşlar evlerin kapısına bırakılan süt şişelerinin kapağını delerek beslenmeyi öğrenmiştir. 
     -Bir yıl içinde denizlerden avlanan balıkların ağırlığının üç katı kadar atık denizlere atılmaktadır. 
     -Bir litre motor yağı 0 bin litre içme suyunu kirletebiliyor. 
     -Yaban kazları 8 bin metre yüksekte uçabilir. 
     -Her yıl tankerlerle taşınan petrolün binde biri denizlere sızıyor. Bu miktar 2 milyon 200 bin ton.'' 
     
</TEXT>
</DOC>
