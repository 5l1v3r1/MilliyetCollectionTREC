<DOC>
<DOCNO> 381144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun38.html </URL>
<DATE> 2005/09/24/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Filistin Halk Kurtuluş Cephesi Ateşkes bitti 
</HEADLINE>
<TEXT>

     Filistin Halk Kurtuluş Cephesi-Genel FHKC-GK Komutanlık adlı Filistinli grup, İsrail’in 2 Hamas militanını öldürdüğü hava saldırısının ardından İsrail ile varılan ateşkesin sona erdiğini bildirdi. 
     Şam’da üslenen FHKC-GK tarafından yapılan açıklamada, İsrail’in düzenlediği füze saldırısının cezasız kalmaması gereken bir hareket olduğu belirtilerek, "Ateşkes, geçersiz ve hükümsüzdür" denildi. 
     Açıklamada, Filistinlilere de, intifadayı ve direnişi sürdürmeleri çağrısı yapıldı. 
     Filistinli militan gruplar, mart ayında Kahire’de yapılan toplantıda, İsrail’e yönelik saldırıları durdurduklarını açıklamışlardı. 
     İsrail’in bugün Gazze’nin Zeytun mahallesinde Hamas militanlarını taşıyan iki araca düzenlediği 5 füze saldırısında resmi rakamlara göre 2, gayri resmi rakamlara göre 4 kişi ölmüştü. Hamas, saldırının 
     ardından misilleme tehdidinde bulunmuştu. 
     
</TEXT>
</DOC>
