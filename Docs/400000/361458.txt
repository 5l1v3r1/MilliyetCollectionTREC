<DOC>
<DOCNO> 361458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur22.html </URL>
<DATE> 2005/07/15/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Cumartesi günü yurdun büyük kesiminde yağış var... 
</HEADLINE>
<TEXT>

     Yurdun iç kesimlerinde, bugün öğle saatlerinden itibaren etkili yağış görüleceği bildirildi. 
     Meteoroloji Genel Müdürlüğü Analiz ve Tahmin Merkezi’nce yapılan açıklamaya göre, bugün, öğle saatlerinden itibaren yurdun iç kesimlerinde görülecek sağanak ve gök gürültülü sağanak yağış özellikle, Bilecik, Kütahya, Afyonkarahisar, Uşak, Isparta, Eskişehir, Bolu, Kastamonu, Karabük ile Ankara’nın kuzey ve batı çevrelerinde kuvvetli rüzgarla birlikte etkili olması bekleniyor. 
     Açıklamada, yarın Cumartesi günü ise Marmara’nın doğusu, iç Ege, Akdeniz, İç Anadolu ile Karadeniz bölgelerinde beklenen gök gürültülü sağanak yağış Ankara, Eskişehir, Kütahya, Bilecik, Afyonkarahisar, Bolu, Kastamonu ve Konya çevreleri başta olmak üzere, Marmara’nın güneydoğusu, iç Ege, Göller Yöresi, İç Anadolu’nun kuzey ve batısı ile batı ve orta Karadeniz’in iç kesimlerinde kuvvetli rüzgarla birlikte etkili olacağı kaydedildi. 
     Bu arada, yurdun iç kesimlerinde kuvvetli rüzgarla birlikte beklenen etkili sağanak ve gök gürültülü sağanak yağışın oluşturacağı olumsuz şartlara karşı ilgililerin ve vatandaşların tedbirli olmaları istendi. 
     
</TEXT>
</DOC>
