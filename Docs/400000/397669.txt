<DOC>
<DOCNO> 397669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy25.html </URL>
<DATE> 2005/11/24/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Aksu Hakkari Valisi'nin kendisi istedi 
</HEADLINE>
<TEXT>

     İçişleri Bakanı Abdülkadir Aksu, Hakkari Valisi Erdoğan Gürbüz’ün kendisinin de isteğini gözönünde bulundurarak Tokat’a atadıklarını söyledi. Aksu, "O bölgede kalma süresi 2 yıl, zaten fazlasıyla görev yapmış orada. 
     Olaylardan sonra kendisiyle görüştüm, kendisinin de isteğiyle böyle bir kan değişimi yaptık" dedi. Ayrıca konuya yakın kaynaklar, mülki yapılanma içerisinde Tokat’ın Hakkari’nin üzerindeki bir sınıfta olması dolayısıyla atamanın terfi olarak değerlendirilebileceğini belirtiyor. 
     İçişleri Bakanı Abdülkadir Aksu, TBMM Plan ve Bütçe Komisyonunda milletvekillerinin eleştirilerini yanıtladı. 
     Aksu, rakamlara sığınmak için değil, ancak fotoğraf çekmek ve tespitte bulunmak" için INTERPOL’un 2004’e ait ülkelerin suç sayılarıyla ilgili bilgiler verirken, "Ülkemiz güvenli ülkedir ve İstanbul da en güvenli megapollerden birisidir" dedi. 
     Terörle mücadelede uluslararası işbirliğine kesinlikle ihtiyaç duyulduğunu anlatan Bakan Aksu, "Dünyada bölücü terör örgütü kadar bu kadar himaye gören başka örgüt yok herhalde. 
     Terör örgütü listesine almak yeterli değil, birtakım hareketlerde halen pasif kalınıyor, biz de diyoruz ki ’pasif durmak destektir’" şeklinde konuştu. 
     
     ÇETELERİN PEŞİNİ BIRAKMIŞ DEĞİLİZ 
     Muhalefet milletvekillerinin "ellerini vicdanlarına koymalarını" isteyen Aksu, "Bugün ciddi çeteler yok artık hepsi içeride hesap veriyor adalet önünde. Hiçbir ayrım yapmadan bütün organize örgütlerin üzerine gidiliyor. Bunların peşini bırakmış değiliz" dedi. 
     
     HİZBULLAH TAKİP EDİLİYOR, ŞİMDİ KİTABEVLERİNDE TEBLİĞ 
     YAPIYORLAR CHP’lilerin sorusu üzerine Hizbullah hakkında da bilgi veren Aksu, "Hizbullah örgütü de diğer bütün dini motifli örgütler dahil bütün terör örgütleri kontrol edilmekte, takip edilmekte. Daha çok tebliğ faaliyetinde, kitabevindeler propaganda için. Cezaevinde olanlar, tahliye edilenler var. 
     Hepsi izleniyor, bu bütün örgütler için geçerli. Bunlar olmasaydı İstanbul olayları kısa sürede tespit edilemezdi. 3-4 saatte failler tespit edildi, toplanmaya başlandı" diye konuştu. 
     
     HİÇBİRİNİN GÖZÜNÜN YAŞINA BAKMAYIZ 
     Aksu, bir telefon şirketi genel müdürünün lüks arabasını çalanların kendisini telefonla arayarak polise haber vermeden 15 bin dolar getirirse arabayı teslim edeceklerini söylediği 
     ancak bu kişinin polise haber vermesinden 10 dakika sonra hırsızların arayarak, ’niçin polise haber verdin, sana arabayı vermiyoruz o zaman’ dediği yönündeki haberi gördüğünü söyledi. "Bizzat İstanbul Valisini aradım, olayın üzerine gittik. Bir olay olmuş ama bu şekilde değil. Kendisi arabada olan cep telefonunu arayarak hırsızla konuşmuş" dedi. CHP milletvekillerinin emniyet içerisinde bu tür yasadışı oluşumlarla ilişkisi olanlar olabileceği iddiası için de Aksu, "Biz hiçbirinin gözünün yaşına bakmıyoruz, kurum içinde olsun kurum dışından olsun" dedi. 
     
     HAKKARİ VALİSİ GÖREVDEN ALINMADI, KAN DEĞİŞİMİ YAPILDI 
     Hakkari Valisi Erdoğan Gürbüz ile Tokat Valisi Ahmet Nasuhbeyoğlu arasında görev yerlerinin değiştirilmesinini, Başbakan Recep Tayyip Erdoğan’ın "Biz sloganlarla iş yapmıyoruz" sözleriyle çelişip çelişmediğiyle ilgili soruyu da yanıtlayan Aksu şunları söyledi 
     "Bizim mülki idarede o bölgede kalma süresi hem valisi için hem emniyet müdürü için 2 yıldır. Vali orada 2 yılı aşkın süredir çalışıyordu. Olaylardan sonra kendisiyle görüştüm, kendisinin de isteğiyle böyle bir kan değişimi yaptık. Buraya kimi atayabileceğimizi araştırdak uygun olarak bu arkadaşı bulduk. ’slogğanlarla iş yapmıyoruz’ sözünü başbakan valinin görevden alınması talebiyle ilgili olarak değil, orada açılan pankartlar için dedi." 
     
</TEXT>
</DOC>
