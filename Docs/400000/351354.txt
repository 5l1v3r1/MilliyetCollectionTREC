<DOC>
<DOCNO> 351354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/ekonomi/eko02.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine çalışan çalıştırandan fazla ödedi 
</HEADLINE>
<TEXT>


Vergi beyanına göre diş hekimi 382, kürkçü 221, kuyumcu 414 YTL kazanıyor. Asgari ücretlinin maaşı ise 488.7 YTL 


İşadamları ile doktor, avukat, kuyumcu gibi meslek gruplarının 2005 yılı gelir vergisi beyanları, ülkede çok kazananlar olarak bilinen bu grubun adeta "yeşil kartlık" olduğunu ortaya koydu. 
Gelir İdaresi Başkanlığı'nın verdiği bilgiye göre, beyannameli gelir vergisi mükellefleri, 2004 yılı gelirleri için bu yıl mart ayında 1 milyon 241 bin 653 adet beyanname verdi. Devlete bildirilen toplam gelir miktarı da 8 milyar 369 milyon 579 bin 741 YTL, bir başka ifadeyle 8 katrilyon 369 trilyon 579 milyar 741 milyon lira olarak belirlendi. 
Bunun 562 milyon 673 bin YTL'lik bölümünü 28 bin 774 yeminli mali müşavir ve muhasebeci, 561 milyon 760 bin YTL'lik bölümünü 16 bin 543 eczacı, 278 milyon 289 bin YTL'lik bölümünü de 26 bin 685 müteahhit beyan etti. 6 bin 913 akaryakıt bayii 70 milyon 884 bin, 80 bin 466 bakkal ve süpermarket 262 milyon 795 bin, 27 bin 814 avukat 375 milyon 99 bin, 909 noter de 222 milyon 181 bin YTL kazanç bildirdi. 

Beyana göre vergi 
Asgari ücretin 488.7 YTL olduğu günümüzde, bir asgari ücretli 62.3 YTL gelir, 2.93 YTL de damga vergisi olmak üzere ücretinden 65 YTL vergi ödüyor. Buna karşılık diş protez ve laboratuvarlarının ödediği aylık gelir vergisi 31, deterjan sanayi ürünlerinin ticaretiyle uğraşanların 40.7, ayakkabı imalatçılarının 64, deriden mamul eşya imal edenlerin 43.6, mobilyacıların 62.7, lokantaların 55, kürkçülerin de 50 YTL'de kalıyor. 

Kazancı düşen de var 
Beyanlarına göre, eczane ve ilaç depoları, diş protez ve laboratuvarları, toprak sanayicileri, un imalatçıları ve satıcıları, mensucat sanayicileri ve konfeksiyon imalatçılarının 2004 yılı ortalama gelirleri, bir önceki yılın da altına indi. Seyahat ve turizm acentaları, otel ve moteller, deri ticareti yapanlar, deriden mamul eşya imal eden ve satanlar ile mobilyacıların kazançları ise hemen hemen aynı seviyelerde kaldı. 

2.5 milyar tahakkuk 
Vergi daireleri beyan edilen gelir karşılığı 1.2 milyon mükellefe 2 milyar 557 milyon 35 bin 540 YTL 2.5 katrilyon lira vergi tahakkuk ettirdi. İhracat ve ithalatçıların toplam vergisi 13 milyon 209 bin, noterlerin 90 milyon 277 bin, eczanelerin 172 milyon 10 bin, avukatların 117 milyon 878 bin, süpermarketlerin de 58 milyon 223 bin YTL. Bu tablo içerisinde beyannameli gelir vergisi mükelleflerinin ortalama kazançları çok düşük seviyelerde kaldı. Gelir vergisi beyanlarına göre, 1 milyon 241 bin mükellefin yıllık ortalama geliri 6 bin 740, aylık ortalama kazancı da 561.7 YTL düzeyinde. 

Faaliyet grupları Ortalama aylık gelir YTL Ödenecek aylık vergi YTL Tüm mükellefler 561.72 171.62 Akaryakıt ticareti 854.49 254.25 Altın imalat ve tic. 414.53 101.93 Ayakkabı imalatı 264.37 64.47 Ayakkabı toptan, perak. 276.40 65.36 Bakkaliye ve süpermarket 272.16 60.30 Bina inşaat 894.76 330.59 Oteller-moteller 478.53 128.96 Deterjan san. imalat 2,925.86 1,228.70 Deterjan san. Ticaret 172.01 40.75 Demir çelik ticaret 1,217.18 387.78 Demir çelik imalat 812.98 236.96 Deri imali 373.81 93.85 Deri ticareti 398.99 103.62 Deriden mamul eşya imali 186.73 43.60 Deriden mamul eşya satışı 310.29 79.37 Eczaneler 2,829,80 866.48 Ecza ve ilaç depoları 884.05 283.52 Fırınlar 380.51 87.88 Elektr. ev alet. imalat 542.53 150.95 Elektr. ev alet. top.per. 616.22 177.06 Avukatlar 1,123.83 353.17 Diş hekimleri 382.76 87.28 Diş protez ve laborat. 147.39 31.27 Doktorlar 931.94 268.32 Mimar mühendis 931.32 279.32 Noter 20,368.69 8,276.31 Seyahat ve turizm işlet. 286.80 67.23 Toprak sanayii 968.04 369.06 Un imali ve satışı 341.08 88.31 Çırçırlama sanayii 865.10 261.45 Mensucat san. Üplik ve im. 356.63 86.22 Mensucat san. Kumaş 594.27 175.48 Mensucat san. Kumaş eşya 281.30 69.75 Mobilya 260.68 62.71 Lokantalar 225.49 55.37 Kürk imali, topt. perak. 221.39 50.00 Ünşaat malz. topt. perak. 313.43 78.88 Ünşaat ve bayındırlık işl. 869.06 277.03 Ühracat ve ithalat 1,913.55 700.67 Et ve etten mamul maddeler 420.94 98.84 Konfeksiyon imalat 344.56 91.52 Konfeksiyon perakende 318.69 80.39 Konfeksiyon toptan 386.88 107.04 Yeminli mali müş. ve muh. 1,629.58 477.25 Sanatçılar 3,273.53 1,262.85 Diğer faaliyet grupları 502.30 159.10 


</TEXT>
</DOC>
