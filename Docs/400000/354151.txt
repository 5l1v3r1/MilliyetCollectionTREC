<DOC>
<DOCNO> 354151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur57.html </URL>
<DATE> 2005/06/21/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bu nasıl yol vermeme kavgası 
</HEADLINE>
<TEXT>

     Konya'da yol vermeme yüzünden çıkan kavgada, bir kişi silahla yaralandı. 
     Merkez Meram İlçesi Sahip Ata Mahallesi Sultan Hamamı Sokak'ta bisikletiyle gezen M.İ. 45 , aynı sokakta üç tekerlekli motosikletiyle seyyar satıcılık yapan Veysel Çobanoğlu 51 ile yol verme meselesi yüzünden tartıştı. 
     Tartışmanın büyümesi üzerine, M.İ, üzerinde taşıdığı tabancayla Çobanoğlu'na ateş etti. Ayaklarından yaralanan Çobanoğlu, Konya Numune Hastanesi'ne kaldırıldı. 
     M.İ'yi gözaltına alan polis, suç aleti tabancaya da el koydu. Ayrıca çıkan arbede sırasında olay yerine düştüğü belirtilen M.İ'ye ait biri kurusıkı iki tabancayı da Çobanoğlu'nun oğlu E.Ç'nin alarak sakladığı belirlendi. 
     Tabancalar, Çobanoğlu'nun evinin bahçesinde bulunurken, E.Ç. de Çocuk Şubesi polisince gözaltına alındı. 
     M.İ'nin, düşmanlarının çok olması gerekçesiyle 3 silah birden taşıdığını söylediği öğrenildi. 
     Olayla ilgili başlatılan soruşturmanın sürdürüldüğü bildirildi. 
     
</TEXT>
</DOC>
