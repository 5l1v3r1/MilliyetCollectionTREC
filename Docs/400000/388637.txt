<DOC>
<DOCNO> 388637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur23.html </URL>
<DATE> 2005/10/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Kredi kartı borcu için, 'soyuldum' yalanı 
</HEADLINE>
<TEXT>

     
     Ali GÜLER- Süleyman ELÇİN KONYA, DHA 
     
KONYA'da 27 bin YTL'lik kredi kartı ve tüketici kredisi borcunu ödeyemediğini öne süren süt toplayıcısı 25 yaşındaki Mehmet Koçer'in yaptığı plan polis tarafından ortaya çıkarıldı. Süt üreticilerine ait bankadan çektiği 11 bin YTL'yi kamyonetine saklayıp, polise telefon açan Koçer, maskeli kişilerin parayı çektikten 5 dakika sonra kendisini gaspettiklerini söyledi. Polis yaptığı araştırmada Koçer'in yalan söylediğini belirledi. Çelişkili ifadeler veren Koçer, kısa sürede suçunu itiraf etti ve parayı kamyonetinin torpido gözünün altındaki özel bir bölmeden çıkartıp polise teslim etti. 
     Konya'ya bağlı çevre köylerden süt toplayan ve kamyonetin üzerindeki tankere doldurduğu sütleri Ova Süt firmasına boşaltan Mehmet Koçer, her ay başında ise firmanın bankaya yatırdığı parayı çekip köylerdeki süt üretecilerine dağıtıyordu. Bugün sabah saatlerinde yine süt toplayıp dağıtan Koçer, öğle saatlerinde de Selçuklu İlçesi Nalçacı Caddesi'ndeki Garanti Bankası şubesine gelip, saat 12.21'de 11 bin YTL parayı çekti. 
     
     155'İ ARAYIP SOYULDUM’ DEDİ 
     Saat 13.40 sıralarında ise 155 polis imdat telefonunu arayan Mehmet Koçer, Ben Nalçacı Caddesi'ndeki Garanti Bankasının önündeyim. 5 dakika önce biri siyah montlu, diğeri kırmızı kazaklı maskeli iki kişi beni zorla plakası çamurla kapatılmış Doğan marka siyah bir araba bindirdi. Elimdeki para dolu poşeti zorla alıp, beni arabadan attılar. Bu arada biriki yumruk ve tokat ta yedim'' dedi. 
     Olay yerine gelen ekipler çevrede gasp edilmiş adamı ararken, Mehmet Koçer hızla polislerin yanına gelip, Gasp edilen benim'' diye bağırarak ekip arabasına bindi. Bir ekip, çevrede görgü tanığı ararken, başka bir ekip tarafından Asayiş Şubesine getirilen Mehmet Koçer burada çelişkili ifadeler vermeye başladı. Çevrede hiç görgü tanığının olmaması ve Koçer'in sürekli sıkıntılı bir şekilde İfademi verip, imzalayıp gideyim. Ben gasp edildim, niye inanmıyorsunuz bana'' diye konuşması polisi daha da şüphelendirdi. Bu sırada parayı çekme saati ile ilgili sürekli yanlış bilgi vermeye başlayan Koçer, ilk ifadesindeki Parayı gasp edilmeden 5 dakika önce çektim'' lafını unutarak, Saat 12.00 gibi çektim'' demesi üzerine, polisin ısrarlı soruları karşısında gerçeği itiraf etti. 
     
     KART BORCU YÜZÜNDEN 
     Evli ve iki çocuk babası Koçer, iki yıldan bu yana kredi kartları yüzünden büyük sıkıntıda olduğunu belirterek, Kredi kartını kapatmak için tüketici kredisi çektim. Kapatamadım. Bir süre sonra hem kredi kartı, hem tüketici kredisi beni bitirdi. Ne kadar çalışırsam çalışayım, bankalara gidiyor bütün param. Bu ay süt üreten köylülerin parasını aldım elime. Bir saat düşündüm sonunda karar verdim ve yaptım. 11 milyar parayı verip biraz rahatlayacaktım. 27 Milyar borcu biraz olsun hahifletecektim. Köylülerin kredi kartı borçları yok nasıl olsa. Bir süre çalıştıktan sonra onların paralarını da ödeyecektim.'' dedi. 
     Koçer parayı, süt topladığı 42 LN 958 plakalı küçük kamyonetinin torpido gözüme parelel gizli bir bölmeye koyduğunu söyledi. Polis Koçer'le birlikte kamyonete gidip, özel bölmedeki parayı buldu. Sayılarak teslim alınan paranın ardından, Koçer, Resmi makamlara yalan beyanda bulunmak, suç uydurmak ve resmi makamları boş yere oyalamak, hırsızlığa teşebbüs'' suçlarından gözaltına alındı. Olayla ilgili soruşturması sürdürülen Koçer'in yarın mahkemeye çıkartılacağı belirtildi. 
     
</TEXT>
</DOC>
