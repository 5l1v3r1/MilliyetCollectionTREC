<DOC>
<DOCNO> 350999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sondun22.html </URL>
<DATE> 2005/06/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Irak'ta minibüse atış açıldı 11 ölü... 
</HEADLINE>
<TEXT>

     Irak'ta günün ilk saatlerinden beri çeşitli saldırı eylemleri arka arkaya duyulurken, bu kez silahlı kişilerin bir minibüse ateş açtığı, 11 kişinin öldüğü bildirildi. 
     Irak polisi, Hille'den Bağdat'a giden ve işçileri taşıyan otobüse, Bağdat'ın 50 kilometre güneyindeki Diyara'da yaklaşan 2 araçtan ateş açıldığını söyledi. 
     Polis kaynakları, saldırıda 11 kişinin öldüğünü, 3 kişinin de yaralandığını kaydetti. 
     Bağdat'ta bu sabah bir polis akademisine intihar saldırısı düzenlenmiş, saldırıda 8 kişi ölmüştü. Sabah saatlerinde de Amerikan askerlerinin açtığı ateşte 2 Iraklı hayatını kaybetmişti. 
     Ayrıca, Bağdat'ta dün gece kentin kuzeydoğusundaki Şii bölgesinde bombalı saldırı düzenlenmişti. Bu saldırıda 10 kişi ölmüş, 27 kişi yaralanmıştı. 
     
</TEXT>
</DOC>
