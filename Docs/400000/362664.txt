<DOC>
<DOCNO> 362664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun02.html </URL>
<DATE> 2005/07/20/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İngiltere 3 askerini Irak'ta işkence yaptığı gerekçesiyle yargılayacak... 
</HEADLINE>
<TEXT>

     İngiltere, 3 İngiliz askerinin Irak’ta gözaltındaki kişilere kötü muamele ve işkence yaptıkları ithamıyla savaş suçundan yargılanacaklarını açıkladı. 
     İngiliz Kraliyet Başsavcısı Lord Goldsmith, 3 askerin, Uluslararası Ceza Mahkemesi UCM Yasası-2001’e göre suçlandıklarını bildirdi. Ancak yargılanmanın UCM’nin olduğu Lahey’de değil, İngiltere’de askeri mahkemede olacağı belirtildi. 
     Bu askerlerden Donald Payne’nin, tutuklanıp İngiliz askeri üssüne götürüldükten sonra 2003 Eylülü’nde ölen Baha Musa adlı bir otel çalışanın ölümüyle, ayrıca 8 Iraklıya işkence yapılmasıyla suçlandığı belirtildi. 
     Diğer askerler Wayne Crowcroft ve Private Darren Fallon’un da Eylül 2003’te Iraklı sivillere işkence ve kötü muamele yapılmasıyla itham edildiği kaydedildi. 
     Başsavcılık açıklamasında, ayrıca 7 İngiliz askerinin, Irak’ta gözaltındaki kişilere kötü muamele suçlamasıyla askeri mahkemeyle karşı karşıya olduğunu kaydedildi. 
     
</TEXT>
</DOC>
