<DOC>
<DOCNO> 381117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun11.html </URL>
<DATE> 2005/09/24/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Uluslararası AF Örgütü'nden Amerika'ya sert uyarı... 
</HEADLINE>
<TEXT>

     Uluslararası Af Örgütü, Guantanamo’da açlık grevi yapan mahkumların duumun kritik olduğunu belirtti ve hapishanede durumun "zalimane, insanlık dışı ya da onur kırıcı" olduğunu ifade etti. 
     Uluslararası Af Örgütü, Amerika’ya sert bir biçimde uyardı. Örgüt, Guantanamo’da açlık grevi yapan mahkumların durumunun kritik olduğunu belirtti ve kampın bu tıbbi durumla baş edebilecek kapasiteden yoksun olduğunu altını çizdi. Uluslararası Af Örgütü ayrıca Amerikan makamlarını hapishanedeki koşullarla ilgili gerçekleri gizlemekle suçladı. 
     Örgütün Amerika Ülkeleri Direktörü Susan Lee, "ABD ordusu, uluslararası eleştiriden kaçınmak için açlık grevini hafife alıyor" diye konuştu. 
     Amerikan makamlarının Temmuz ayında iki hafta önce başlamış olan açlık grevini inkar ettiğini hatırlatan Lee, "Bu politika bir kez daha ABD’nin ’terörle savaş’taki gözaltı politikaları ve uygulamaların şeffaflıktan na kadar uzak olduğunu ortaya koyuyor" dedi. 
     
     "SAYI ÇOK DAHA FAZLA" 
     ABD Savunma Bakanlığı’nın 36 kişinin açlık grevinde olduğunu açıkladığını ifade eden Uluslararası Af Örgütü, kampta gerçekte 210 kişinin grevde olduğunun ileri sürüldüğünü belirtti. 
     "72 saat içinde ardı ardına dokuz öğünü almayanların ’açlık grevinde’ olarak tanımlandığı" ifade edilen açıklamada, tutukluların zorla burundan tüple beslenmemek için bu süre içinde bir öğün aldığını ve bunu tuvalette çıkardıklarını" öne sürüldü. 
     Örgüt, kampa bağımsız tıp uzmanlarının girmesini ve tutuklularla görüşmelerine izin verilmesini talep etti. 
     
     "YA YARGILAYIN YA DA SERBEST BIRAKIN" 
     Uluslararası Af Örgütü açıklasında, "Kendi yüzünden durumun daha da kötüleşmesiyle karşı karşıya kalan ABD Hükümeti, Guantanamo Körfezi’ni kapatmalı ve tutulanları ya suçlamada bulunarak uluslararası hukuka uygun biçimde yargılamalı ya da serbest bırakmalıdır" ifadeleri yer aldı. 

ANKA 
     
</TEXT>
</DOC>
