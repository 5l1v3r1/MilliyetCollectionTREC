<DOC>
<DOCNO> 364763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo18.html </URL>
<DATE> 2005/07/27/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Trabzonspor, Atina'ya geldi 
</HEADLINE>
<TEXT>

     Şampiyonlar Ligi 2. ön eleme turunda Anorthosis Famagusta ile karşılaşan Trabzonspor, Olimpic Havayolları'na ait tarifeli uçakla Larnaka'dan Atina'ya geldi. 
     Bordo-mavili futbolcular, kulüp yönetim kurulu ve basın mensuplarından oluşan kafileyi Elefterios Venizelos Havaalanı'nda Türkiye'nin Atina Büyükelçisi Tahsin Burcuoğlu karşıladı. 
     Futbolcu ve yöneticilerin Anorthosis Famagusta karşısında alınan 3-1'lik mağlubiyet nedeniyle oldukça üzgün olduğu gözlendi. 
     Bordo-mavili takımın kaptanı Fatih Tekke, havaalanında yaptığı açıklamada, Anorthosis Famagusta karşısında iyi bir futbol sergileyemeyip mağlup olduklarını belirterek, ''Trabzon'da turu geçeceğimize inanıyoruz'' dedi. 
     THY'ye ait özel uçakla Atina'dan Trabzon'a saat 13.30'da gidecek olan kafile, havaalanında uçuş saatini beklemeye başladı. 
     
</TEXT>
</DOC>
