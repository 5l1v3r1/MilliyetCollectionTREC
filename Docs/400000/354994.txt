<DOC>
<DOCNO> 354994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/spo20.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi okullu olduk -1- 
</HEADLINE>
<TEXT>


YAKAN TOP Nilay YILMAZ 


Dost sohbetlerinde hep anlatılır "Okulu kırıp maça gitmiştik" diye... Hababam Sınıfı'nda da bütün sınıf, Kel Mahmut'u umursamayarak maça gitmişti. Hoşlanmayanın "ne anlıyorsunuz" dediği, sevenlerini ise kendinden geçiren güzel oyun... Bizim gibi futbol hastalarını okula bağlamak için doğru öğretmenleri bulmak gerekir. Futbol dünyasından oluşan bir okul açsak, acaba hangi öğretmen, hangi derse neden girerdi 
Türkçe Kusursuz Türkçesiyle Georghe 
Hagi. 
Din kültürü ve ahlak bilgisi Seccadesini Torino'ya götüren ve Ramazan aylarında üstün performans sergileyen Hakan Şükür. 
Milli Güvenlik Sinan Engin'in bile komutanı olduğu için Bülent Yavuz. 
Hayat Bilgisi Çok memleketler görüp, futbolundan çok başka konularla gündeme gelen Sergen Yalçın. 
Sağlık Bilgisi Hormonlu gıdalar ve hormonlu sohbetleriyle Erman Toroğlu. 
İngilizce Yıllardır Ada'da top koşturuyor, herhalde en iyi o öğretir Tugay Kerimoğlu. 
Müzik Eminem'in en büyük rakibi Ümit Davala. 
Fizik Üstün fiziğiyle Okan Buruk. 
Edebiyat Sebebini açıklamaya gerek yok Abdürrahim Albayrak. 
Muhasebe Her sene transfer rekorları kıran Nicolas Anelka. 
Tarih Yaşına ve tecrübesine hürmeten Süleyman Seba. 

Brezilyalılar futbolu dans eder gibi oynuyorlar. 
Gilberto Freyre 


Haberiniz var mı 

Real Madrid, 1955 ile 1970 yılları arasında aralıksız 15 yıl boyunca Avrupa Şampiyon Kulüpler Kupası'na katılma istikrarını gösterdi. Ayrıca, kupa 2 kez aynı ülkenin takımları arasında yapılan final maçıyla sahibini buldu. 2000 yılında İspanya'nın Real Madrid-Valencia, 2003 yılında da İtalya'nın Milan-Juventus takımları finalde karşılaştı. 



Vah Figo'nun haline 
Marca gazetesinin haberine göre, Figo'ya şu an en ciddi teklifi getiren kulüp Galatasaray. 
Mehmet Çiftçi Futbolvizyon, TRT1 

Nürnberg köyü eyaleti 
Almanya'nın Nürnberg köyünde... kasabasında... kentinde... oynanan Almanya-Arjantin mücadelesi. 
Gökhan Telkenar - Kanal D 

Ne kariyermiş 
Kariyerime söyleyecek şey bulamayan insanlar, artık çünkü söyledikleri zaman duvara söylemiş gibi geri dönüyor, yüzlerine çarpıyor. Çünkü öyle bir kariyer oldu 
Galatasaraylı futbolcu Hakan Şükür 

Geç gelen tespit 
Dünyada hiçbir ülke, milli takımı üçüncü olduktan sonra kendi takımına bu kadar hoyrat davranmamıştır. Biz bir şeyleri zamanında yerine oturtamıyoruz veya ona sahip çıkamıyoruz. 
Denizlispor Teknik Direktörü Giray Bulak 

Biraz daha kıvır 
27A maddesine göre Eskişehirspor hükmen mağlup sayılır dersen, ben 27A maddesini senin burada gözünün içine sokarım. Yani gösteririm gözüne. 
Serhat Ulueren Telegol, Star 

Orda bir ocak var Florya'da 
Bülent Tulun Altyapıdan hocaya vereceğimiz, onun vitrinine, sofrasına koyacağımız 11 tane oyuncumuz var. Bizim alt yapımızda 83 tane milli futbolcu var. 
Haldun Domaç Evet, Galatasaray gerçekten bir ocak gibi tütüyor orda. 
Futbolvizyon, TRT1 

Tabi tabi 
Özellikle İtalya'dan ciddi teklifler aldım ancak maddi ve manevi olarak Malatyaspor bana daha çok ilgi gösterdiği için burayı seçtim. 
Malatyasporlu Okan Yılmaz 

Avrupa'yı unutma 
Sevgili Fenerbahçeliler İnşallah Fenerbahçemiz yeni sezon için, "Az" ama "Öz" bir iki transfer yapsın da üstümüzdeki bütün nazarları çatlatıp yepyeni stadımızla yeni yeni şampiyonluklara doğru yelken açalım. 
Hulki İlgün-Fanatik 

Gel de anlat 
Hakan'ın artık şunu kabul etmesi lazım. Her futbolcu muhakkak futbolu bırakma noktasına gelir. 
Altan Tanrıkulu Futbolvizyon, TRT1 


</TEXT>
</DOC>
