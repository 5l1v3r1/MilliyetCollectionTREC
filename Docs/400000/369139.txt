<DOC>
<DOCNO> 369139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/siyaset/siy03.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınlar ne yazdı 
</HEADLINE>
<TEXT>


Aydınlar heyetindeki Bayramoğlu, "Hükümet, askerin yetki talebine mesafeli durmakta, sivil toplumla meşruiyet artırmak istemekte" dedi 

ANKARA Milliyet 


Başbakan Recep Tayyip Erdoğan ile görüşen heyetteki gazeteciler, toplantıya ilişkin okuyucularına ilginç notlar aktardı. Yazılardan satırbaşları şöyle 
Ali Bayramoğlu Hükümet, askerin yetki talebine mesafeli durmakta, bunun askeri vesayet düzenine yol açacağını düşünmekte, sivil toplumla temas ederek bu konuda güç ve meşruiyet artırmak istemektedir. Bu çerçevede Başbakan bu görüşmenin Türkiye sathında genişletilmesi gereken bir platformun ilk adımı olması gerektiğini ve hükümet - sivil heyet ilişkisinin süreklilik kazanması talebini dile getirmiştir. 

'İlk kez denildi' 
Ahmet Hakan Erdoğan'ın soruna 'Kürt sorunu' demesi de olumlu karşılandı. Çünkü son tahlilde sağ parti lideri bir başbakan ilk kez, 'Kürt sorunu' diyordu. Mustafa Karaalioğlu Terörün şehirlere kayması ve etnik milliyetçiliğin artması en önemli endişe noktaları. PKK eylemlere son vermeden adım atılması da zor. Ancak, iki tarafın da sivil olduğu bir süreç PKK'yı da dışlayacak ve hem toplum hem de örgüt tabanında zor durumda bırakacaktır. Oral Çalışlar Başbakan, 'Terör eylemlerinin büyük şehirlere yansıması, toplumun bütününün tepkisine yol açıyor. Bunun yaratacağı öfkelerden endişeliyiz' dedi. Nuray Mert Biz 'Bombalar, mayınlar maalesef yeniden ortaya çıktı can alıyor, huzur bozuyor, hem bunlar bir an önce son bulsun, hem de demokratik işleyişi bombalamasın, o yola mayın döşemesin' derdindeydik... Gerek toplantının başında yaptığı konuşmada altını çizdiği hususlar gerek görüşme yaklaşımı, demokratik irade ve sürecin, bombalara, mayınlara teslim olmadığına işaret ediyor. 

</TEXT>
</DOC>
