<DOC>
<DOCNO> 372115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun28.html </URL>
<DATE> 2005/08/23/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hamas lideri Dr.Mahmud Zahhar ''Çekilme Hamas'ın zaferi'' 
</HEADLINE>
<TEXT>

     Gazze'nin önde gelen siyasi güç odaklarından Hamas'ın -ilan edilemese de- yeni lideri olarak bilinen Doktor Mahmud Zahhar, çekilmeyi Hamas'ın zaferi olarak yorumluyor 

Bora Bayraktar CNN TURK 

Gazze'deki en önemli siyasi güçlerden biri İslami Direniş Örgütü Hamas. 
     Geçen yıl peş peşe iki liderini İsrail operasyonlarında kaybeden örgüt yeni liderini resmen açıklamıyor. Ancak Gazze'de herkes doktor Mahmud Zahhar'ı Hamas lideri olarak kabul ediyor. CNN TÜRK muhabiri Bora Bayraktar'ın sorularını yanıtlayan Zahhar, çekilmeyi Hamas'ın zaferi olarak yorumluyor. 
     Bora Bayraktar B.B Doktor Zahhar, İsrail Gazze'den tek taraflı bir adım atarak güvenlik gerekçesiyle geri çekildiğini açıkladı. Ancak Hamas ve diğer örgütler, İsrail'in direniş nedeniyle çekildiğini iddia ediyor. Hamas olarak bu konuda siz ne diyorsunuz 
     Dr. Mahmud Zahhar Dr.M.Z Bu bir iddia değil. Bu gerçek neden. Dediniz ki, Şaron güvenlik gerekçesiyle bu tek taraflı adımı attı. Peki size soruyorum Güvenlik gerekçesi ne demek Şaron güvenliğini burada kaybetti. Askerleri güvende değil. Yerleşimcilerin güvenliği kalmadı. İşgalin güvenliği kaybolduğu için gidiyorlar. Bu da silahlı mücadelemizin direnişimizin, etkili direnişimizin sonucudur. Yani İsrail buradan yenilgiyle ayrılıyor. Hamas gerçek bir zafer kazandı. Hamas çok fedak rlık yaptı. Çekilme, işgalin, burada kalmalarının maliyetinin çok yüksek olduğunu göstermesi açısından çok önemli ve sembolik bir olaydır. Bizim için çok önemli bu olay, yani çekilme, Batı Şeria ve Kudüs'te de güçlü bir şekilde, tüm Filistin özgürlüğüne kavuşana kadar sürdürülmelidir. 
     B.B. Hamas son iki üç yılda çok kayıp verdi. Liderlerini yitirdi. Bu olaylar Haması değiştirdi mi Hamas ne öğrendi 
     Dr. M.Z Evet ders aldık. Aldığımız tek ders, İslami bir örgütün vatanını kurtarmak için liderliğini, insanlarını herşeyini kaybetmeye hazır olması durumunda mücadeleyi kaybetmeyeceği. Bu bizim için, halkımız için çok önemli bir ders. Çeşitli düzeylerdeki liderlerimizin yokluğundan sonra Hamas'ın, Arap ve İslam dünyasında, Filistin toplumunda popülaritesi tırmandı. Bu sadece bizim için değil tüm örgütler için bir derstir. Kutsal bir amaca hizmet ediyorsanız, tarihi ya da sıradan, herhangi bir liderle de başarıya ulaşırsınız. Çünkü bu Allah'ın bir lütfudur. Amacımız, Filistin halkının, mülteci durumundaki milyonlarca Filistinlinin, Arabın ve Müslümanın desteklediği bir amaçtır. 
     B.B Gazze'de yakında seçim olacak ve Hamas en önemli güçlerden biri. Gazze'de nasıl bir yönetim olacak, ne gibi sorunlara öncelik verilecek 
     Dr. M.Z Bizim öncelikli sorunumuz İsrail'in bu bölgedeki uzun süreli varlığı ile yok edilenlerin, yıkılanların tamir edilmesidir. Bunun için önce evlerini kaybedenlere ev vermeliyiz. Herkesin aşina olduğu bu sorunu çözmeliyiz. Eğitim, bizim davranışlarımızı yansıtmalı. Kendi kültürümüzü ve tarihimizi öğrenmeliyiz. Başka ülkelerinkini değil. İsrail'in müdahalesinden yüzde yüz bağımsız bir ekonomiye sahip olmak için etkili bir sanayi sistemi kurmak zorundayız. Kendimize yetmek için etkili bir tarım sistemi oluşturmalıyız. Mısır ile Araplarla ve Müslümanlarla stratejik kanallarımızı açmalıyız. İsrail ile hiçbir alanda bağlantımız kalmamalı. Çünkü Filistinlilere, Hamas'a karşı bu kadar büyük suçlar işleyenlerin komşumuz, partnerimiz olarak yasal varlığı olması mümkün değil. Bizim bu topraklarımız ki denizden Ürdün nehrine, Lübnan'dan Mısır'a kadar her Filistinliye her kuşaktan müslümana aittir. Şu anda ilk adımı atarak seçim sisteminin yardımıyla hayatlarımızı yeniden kuracağız, insanlar temsilcilerine oy verecek. Bizim stratejimize, politikamıza ve hayalimize göre İslam'a bağlılık, tüm yönleriyle yolsuzlukla mücadele önceliklidir. Direnişi Batı Şeria ve Kudüs'te inşa etmek ve desteklemek, Arap ve İslam dünyası ile coğrafi, politik, sosyal ve güvenlik gibi konularda işbirliği yapmak amaçlarımızdır. Filistin'i düşmanımızdan kurtarmak, burada İsrail varlığını sona erdirmek için, için herşeyi yapacağız. 
     B.B Doktor Zahhar, direniş için adam bulmak kolay. Tek gereken inançlı, fedak r insanlar bulmak. Ama söylediklerinizi yapmak için uzmanlar gerek. Hamas bu kapasiteye, bu insanlara sahip mi 
     Dr. M.Z Evet, büyük rakamlarla İsrail ile savaşmak isteyen insanlarımızı kaybettik. Batı Şeria'daki dostlarımız silahlı mücadelede son derece etkin. Onlar bizim şehadet operasyonu dediğimiz fenomeni gerçekleştirdiler. İsrail'in ulusal güvenlik teorisini yok etmekte çok etkili oldular. Kudüs'teki adamlarımızdan söz etmiyoruz. Sadece Hamas'a destek olanlar değil, kendini feda etmeye hazır tüm Filistinlilerden söz ediyoruz. Kudüs bizim konseptimizde çok önemli. İlk kıble ve üçüncü kutsal kenttir. Yani biz insan kıtlığından değil bize destek olmayan siyasi taleplerde bulunmayan ve silah vermeyen yalancı Arap sisteminden sıkıntı duyuyoruz. Yıllardır bu İsrail varlığı dolayısıyla kapalı olan sistemin açılmasını istiyoruz. Biz amacımıza ulaşana dek kendi kendine yeterli olmamız daha iyi olacak. 
     B.B Sizin deyiminizle bu şehadet operasyonları ki dünya özellikle Londra ve diğer yerlerdeki saldırılardan sonra bunları böyle görmüyor, Hamas çekilme sonrasında bu operasyonlara devam edecek mi 
     Dr. M.Z Bizim sıkıntılarımız işte bu "Dünya" denilen şeyden kaynaklanıyor. Amerika ve İngiltere 1948'de bizim aleyhimize olacak şekilde, topraklarımızda İsrail'i kurdurdu. Bu ülkeler İslam dünyasını, Türklerin yönettiği islam imparatorluğunu böldüler. 1917'de İslamı küçük ülkelere ayırdılar. Bu sınırlar bizim sınırlarımız değil. Bunlar İngiliz ve Fransız sömürge vizyonudur. Zayıf olduğumuz, dinimize bağlı olmadığımız için bu sınırları bozamıyoruz. İslam ulusu olarak onurumuzla yaşayabiliriz. Bu dünya tiranlık gibi bir sistem. Afganistan'da insanlarımızı öldürdü. Kitle imha silahı yalanıyla Irak'ın onurunu ve birliğini bozdu. Bu tarihi suçlular saldırılarını Bush'un dediği gibi "yeni Haçlı Seferi" olarak tanımladılar ve bu bize hatırlatıyor ki onlar şu anda 1099'da olduğu gibi bizi öldürmek için buradalar. Topraklarımızı işgal ediyor, insanlarımızı yok ediyor, haklarımızı çiğneyor, El Aksa gibi kutsal yerlerimize saygısızlık ediyorlar. Bu nedenle Batı denen şeye güvenmiyoruz. Uluslararası topluma inanmıyoruz. Dolayısıyla bu şehadet operasyonlarıyla intihar saldırılarını kast ediyor Amerikan-İsrail-İngiliz devlet terörü arasında çok fark var. 
     B.B Gazze'deki çekilmeden sonra nasıl bir yönetim olacak Kafanızda nasıl bir idare var Çünkü biliyoruz ki Hamas İslami bir örgüt. 
     Dr. M.Z Amaç seçilmiş bir hükümet olmak. Sadece Gazze için değil Gazze ve Batı Şeria'daki tüm Filistinliler için çalışmak. Sürgündeki mülteci kamplarındaki ve azınlık durumundaki tüm Filistinlilerle ilgilenmek. Çekilmeden sonra kurulacak olan şey Gazze devleti olmayacak. Bizim topraklarımız sadece Gazze, Batı Şeria değil tüm Filistin'dir. Ama yine de bu iyi bir adımdır ve misyonumuzun ilk adımı olacaktır. 
     B. B Biliyoruzki Gazze'de herkes Hamas'ı desteklemiyor. Bazı Filistinliler laik partileri, başka grupları destekliyorlar. Siz Hamas olarak bu farklılığı, halkı nasıl uzlaştıracaksınız 
     Dr. M.Z Seçim bu soruya cevap verecektir. Önceki seçimlerde ve belediye seçiminde olduğu gibi yine Hamas kazanırsa biz rejimimizi uygulayacağız. Bu yabancı bir rejim değil. Laik de olsa islama inanan herkese hitap eden bir sistem. Ama başka siyasi yollarla amaca ulaşmak isteyenler varsa bu başarılı olamaz. Biz burada laiklere k fir demiyoruz. Onlar da islama inanıyor ama Amerika'nın ulusal davayı kurtaracağına inanıyorlar. Biz Amerika'ya, İsrail'e güvenmiyoruz. Biz kendimize, dinimize ve halkımıza inanıyoruz. Bu iyi bir örnek olacak. Bu örnek ölçülü islam olacak, Kur'an'da yeri var ve Allah'ın emridir. Biz iyi bir örnek veriyoruz ve bunun için burdayız. İslam her soruya bir yanıt veriyor. Bence siz Türkiye'de bunun iyi bir örneğini verdiniz. 
     B.B Çekilmeden sonra size ve örgütünüze yönelik saldırılar olacak mı Çünkü görüştüğümüz bu ev saldırıya uğramış ve siz yaralanmıştınız. Oğlunuz da ölmüştü 
     Dr. M.Z Elbette. Kimse İsrail'in geri gelmeyeceğini garanti edemez. Sadece bir şey dışında Güçlü silahlı bir direniş. Bu olursa İsrail geri dönemez. Bu nedenle silahımız elimizde olacak diyoruz. Direnişi sürdürmeliyiz. Halkımızı korumak zorundayız. Bütün Filistinli militan grupların direniş kültürüne inanmalarını istiyoruz. Böylece düşmanımızın buraya yeniden saldırmayı aklından geçirdiği anda güçlü bir karşılık göreceğini, buraya dönüşlerinin hayatlarına m l olacağını bilmelerini sağlayacağız. Bu bizim ulusal eğilimimizdir. 
     B.B Az önce Türkiye'den söz ettiniz. Türkiye'de İslami kökten gelen bir parti iktidarda. Bu hareketi nasıl değerlendiriyorsunuz Uluslararası politikalarını, Filistin politikalarını nasıl buluyorsunuz 
     Dr. M.Z Biz Türkiye'deki hükümeti yeni İslami anlayışın son örneği olarak görüyoruz. Parlamentonun Irak'a saldırı için ABD'ye izin tezkeresini reddetmesini takdir ediyoruz. Bu gerçek islami bir tavırdır. Doğru yaptılar. Irak'a müdahalenin kitle imha silahlarıyla ilgili bir iş olmadığına inandılar. ABD müdahalesi Irak'ı özgür kılmak için değil işgal içindir. Ayrıca AB'ye üyelik başvurusu sırasında gösterdikleri tavır da gerçek islamı yansıtıyor. Bu doğru islami bir tavırdır. Çünkü biz Hamas olarak Batı'yı düşman olarak görmüyoruz. Biz medeniyetler arası işbirliğine inanıyoruz ama Amerika'daki ve İngiltere'deki aptal yönetimler medeniyetler çatışmasına inanıyor. Tarihin bize öğrettiği şudur Müslümanların Avrupa'da varlığı asırlar boyunca modern medeniyetin gelişip serpilmesi açısından çok olumlu katkı yapmıştır. Son İslam imparatorluğu olan Osmanlı Türk imparatorluğu gerçek bir islam medeniyeti olarak Avrupa'ya katkıda bulundu. Bu nedenle Türkiye deneyimini yakından izliyoruz. Pan-islami bir imparatorluk kurulması için dua ediyoruz. Eğer müslümanlar biraraya gelirse sınırlar ve ulusun birliğini İslam ülkelerini kast ediyor bozan petrol paylaşım sorunu çözülecek. Bu para müslümanların yararına kullanılacak. Tıpkı AB gibi. Onlar tarihteki kanlı kavga ve savaşlara rağmen biraraya geliyorlar. Biz tek coğrafyaya, tek dine, tek inanca, tek tarihe tek geleceğe sahibiz. Eninde sonunda İslami ülkelerin hükümetleri olarak iyi ilişkiler kuracağız. Doğu ve Batı biraraya gelecek ve bu bölge İslam'ın 1400 yıl önce ilk ortaya çıktığı gibi yapıcı ve gelişen bir sistem olacak. 
     
</TEXT>
</DOC>
