<DOC>
<DOCNO> 353322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur20.html </URL>
<DATE> 2005/06/18/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Antalya'da kaçak mazot operasyonu... 
</HEADLINE>
<TEXT>

     Antalya'da Tır Garajı'ndaki yıkama yağlama servisinde kurduğu düzenekle, kaçak mazot sattığı belirlenen işyeri sahibi, çıkarıldığı mahkemece, 60 bin YTL 60 milyar lira para cezasına çarptırıldı. 
     AA muhabirinin aldığı bilgiye göre, Antalya Tır Garajı'nda kaçak mazot satıldığı yönünde aldıkları ihbar üzerine garaja giden polis ekipleri, buradaki bir yıkama yağlama servisinde, önce tanklara, buradan da kamyonlara yakıt servisi yapılan bir düzenek tespit ettiler. 
     İşyerinde yapılan incelemede, varillere doldurulmuş 10 ton kaçak mazot ele geçirildi. İşyeri sahibi M.F, gözaltına alındı. 
     Adliyeye sevk edilen M.F, çıkarıldığı mahkemece, 60 bin YTL ön ödemeli para cezasına çarptırılarak, serbest bırakıldı. 
     Yetkililer, 1,5 YTL'den kamyonculara satılan kaçak mazotun kalitesinin standartların altında olduğunun belirlendiğini söylediler. 
     
</TEXT>
</DOC>
