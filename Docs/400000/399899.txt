<DOC>
<DOCNO> 399899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun18.html </URL>
<DATE> 2005/12/02/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İngiltere Savunma Bakanı Reid'ten Irak'a sürpriz ziyaret... 
</HEADLINE>
<TEXT>

     İngiltere Savunma Bakanı John Reid’in bu sabah Irak’ın güneyindeki Basra kentine sürpriz ziyarette bulunduğu bildirildi. 
     Reid, ziyaretin amacının, Irak’taki güvenlik güçlerinin güneydeki bölgeyi yabancı desteği olmaksızın kontrol etmeye hazır olup olmadığını denetlemek olduğunu açıkladı. 
     İngiliz Bakan Reid’in ayrıca, Noel kutlamalarından önce Basra’da görev yapan İngiliz birliklerini ziyaret edeceği belirtildi. 
     Reid, 14 Kasım’ta İngiliz birliklerinin gelecek yıldan itibaren aşamalı olarak çekilebileceğini, ancak bunun bölgedeki koşullara bağlı olduğunu söylemişti. 
     Reid, bu açıklamasında, "Bizim misyonumuz Iraklıların sivil, demokratik bir toplum oluşturmalarına ve güvenlik güçlerinin kendilerini korumak için gerekenleri yapmalarına yardım etmektir" demişti. 
     Basra’da 8 bin kadar İngiliz askeri bulunuyor. 
     
</TEXT>
</DOC>
