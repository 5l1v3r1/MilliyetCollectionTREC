<DOC>
<DOCNO> 399702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonspo07.html </URL>
<DATE> 2005/12/01/ </DATE>
<TIME> 07.50 </TIME>
<AUTHOR>  </AUTHOR>
<HEADLINE>
Beşiktaş'ın bu akşamki rakibi Zenit'te neler oluyor 
</HEADLINE>
<TEXT>

     Rus temsilcisi, Avrupa’daki 41 maçın 21’ini kazanırken 12’sini yitirdi, 8’inde berabere kaldı. Zenit, bu maçlarda 75 gol atarken, rakip forvetlere 54 kez geçit verdi. UEFA’da ise 29 maç yapan Zenit, 12 galibiyet, 7 beraberlik, 10 yenilgi aldı. Bu sezon Avusturya’nın Pasching ve Yunanistan’ın AEK takımını eleyerek gruba yükselen Zenit, grupta da Guimaraes ve Sevilla’yı 2-1’lik skorlarla devirdi, Bolton’a ise 1-0 kaybetti. 
     
     13 yabancıları var 
     Zenit Saint Petersburg’un kadrosunda 13 yabancı futbolcu yer alıyor. İşte o isimler Kamil Contofalsky, Martin Skrtel Slovakya , Ivica Krizanac Hırvatistan , Milan Vjestica Sırbistan-Karadağ , Pavel Mares, Jan Flachbart, Radek Sirl Çek Cumhuriyeti , Erik Hagen Norveç , Olexandr Spivak, Olexandr Gorshkov Ukrayna , Velice Sumulikovski, Dragan Cadikovski Makedonya , Robertas Poskus Litvanya ... 
     
     Bu üçlüye dikkat 
     Beşiktaş’ın bu gece çok dikkat etmesi gereken üç Zenitli futbolcu var Aleksandr Kerzhakov, Andrei Arshavin ve Olexandr Spivak... Neden mi İşte yanıtı Zenit Saint Petersburg, ön elemeler dahil bu sezon UEFA Kupası’nda toplam 7 maç yaptı ve rakip fileleri 8 kez havalandırdı. Rus futbolcular Kerzhakov ve Arshavin 3’er, Ukraynalı Spivak ise 2 golle takımın hücum gücünü tamamıyla sırtlandı. 
     
</TEXT>
</DOC>
