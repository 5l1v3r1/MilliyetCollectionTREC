<DOC>
<DOCNO> 362293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/spor/spo11.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Song Vieira 
</HEADLINE>
<TEXT>


Arsenal, Juventus'a verdiği Fransız yıldızın alternatifini buldu. Kırmızı - Beyazlılar'ın anlaşmak üzere olduğu Galatasaraylı Song'un yeğeni Alexandre Song yeni Vieira olarak gösteriliyor 


Galatasaraylı Rigobert Song'un yeğeni Alexandre Song, Arsenal yolunda... Patrick Vieira'yı 20 milyon Euro karşılığında Juventus'a sattıktan sonra alternatif arayışlarını sürdüren Kırmızı - Beyazlılar aradığı ismi Fransa'da buldu. Kamerun futbolunun yeni yıldızları arasında gösterilen ve Bastia forması giyen 18 yaşındaki orta saha oyuncusunun İngiliz ekibiyle anlaşmak üzere olduğu bildirildi. 

Wenger'i çok etkiledi 
Teknik Direktör Arsene Wenger'in uzun süredir takip ettiği ve kendisini oldukça etkileyen bu futbolcuyu Arsenal'in Avusturya'da yeni sezon hazırlıklarını sürdürdüğü kampa çağırdı. Kırmızı - Beyazlılar'ın Song için Bastia'nın talep ettiği 4 milyon Euro'luk bonservis bedelini de gözden çıkardıkları belirtildi. Geçen sezon başında Vieira'nın sakatlığı sürecinde henüz 17 yaşında olmasına rağmen Cesc Fabregas'a 11 şansı tanıyan Wenger'in aynı fırsatı Kamerunlu oyuncuya da sunabileceği kaydedildi. Eğer Manchester United, Inter ve Real Madrid'in de yakın takibe aldığı Alexandre Song imzayı atarsa Arsenal'in bu sezon Stuttgart'tan aldığı Hleb'den sonraki ikinci transferi olacak. Öte yandan İngiliz ekibinin sözleşmesi sorun olan yıldızı Ashley Cole kontratını 1 yıl daha uzattı. 

Kusursuz fırtına 

Dünya Ralli Şampiyonası'nda üst üste altıncı genelde yedinci zaferine Arjantin'de ulaşıp, tarihi bir başarıya imza atan Sebastian Loeb müthiş performansıyla büyülüyor. Arjantin'de en yakın rakibi Peugeot'dan Marcus Grönholm'ün 26.1 saniye önünde birinci olan Citroen'in Fransız pilotu, genel klasmanda da liderlik keyfini sürüyor. Genel klasmanda 75 puana ulaşan Loeb, ikinci sıradaki Subaru sürücüsü Petter Solberg ile aradaki puan farkını 27'e yükseltti. Fransız pilot, "Arjantin Rallisi'nde şartlar çok zorladı. Özellikle de kar ve buz işimizi zorlaştırdı ama bunun karşılığını tarihi bir zaferle aldığım için çok mutluyum" dedi. Sebastian Loeb'ün, Dünya Şampiyonası'nın bitimine daha 7 yarış bulunmasına karşın büyük bir aksilik yaşamazsa zaferine kesin gözüyle bakılıyor. 

50 trilyonluk yedek 

Chelsea'nin M.City'den 21 milyon pound karşılığında Yaklaşık 50 trilyon transfer ettiği Phillips, Premier Lig'in en pahalı yedeği olacak 

ADANIR Londra 

Uzun süre sessiz kaldığı transfer döneminde Manchester City'den Shaun Wright Phillips'i alarak, bombayı patlatan Chelsea aynı zamanda ilginç bir rekora imza attı. Mavi - Beyazlılar'ın çok uğraştığı ve 21 milyon pound 50 Trilyon Lira karşılığında renklerine bağladı 23 yaşındaki yıldız, İngiltere Premier Ligi'nin en pahalı yedeği olacak. Çünkü Phillips'e Teknik Direktör Jose Mourinho, ilk 11 garantisi vermedi. M.City formasıyla geçen sezon 11 gol atan Phillips forvette de forma giyebiliyor ama bir santr-for değil. 
Shaun Wright'ın 11'e girebilmesi için Duff veya Robben'i alt etmesi gerekiyor. Ancak bu iki oyuncu da Portekizli çalıştırıcının oyun planında çok önemli yer tutuyor ve sakat veya cezalı olmamaları durumunda formaları garanti gibi. İngiltere Milli Takımı'nda da görev alan genç yıldızın da takıma katılmasıyla Mavi - Beyazlı ekibin orta sahasında oynayan futbolcuların toplam değeri 87 milyon poundu buldu. Bu arada Lyon, Chelsea'nin ısrarla istediği Essien'in fiyatını 45 milyon Euro olarak açıkladı. 


Kusursuz fırtına 

Dünya Ralli Şampiyonası'nda üst üste altıncı genelde yedinci zaferine Arjantin'de ulaşıp, tarihi bir başarıya imza atan Sebastian Loeb müthiş performansıyla büyülüyor. Arjantin'de en yakın rakibi Peugeot'dan Marcus Grönholm'ün 26.1 saniye önünde birinci olan Citroen'in Fransız pilotu, genel klasmanda da liderlik keyfini sürüyor. Genel klasmanda 75 puana ulaşan Loeb, ikinci sıradaki Subaru sürücüsü Petter Solberg ile aradaki puan farkını 27'e yükseltti. Fransız pilot, "Arjantin Rallisi'nde şartlar çok zorladı. Özellikle de kar ve buz işimizi zorlaştırdı ama bunun karşılığını tarihi bir zaferle aldığım için çok mutluyum" dedi. Sebastian Loeb'ün, Dünya Şampiyonası'nın bitimine daha 7 yarış bulunmasına karşın büyük bir aksilik yaşamazsa zaferine kesin gözüyle bakılıyor. 

Genel klasman Sürücü Takım Puan 1.S.Loeb Citroen 75 2.P.Solberg Subaru 48 3.M.Grönholm Peugeot 45 4.T.Gardmeister Ford 44 5.M.Martin Peugeot 42 6.H.Rovanpera Mitsubishi 20 7.M.Stohl Citroen 12 8.C.Sainz Citroen 11 

Keyfine diyecek yok 

Fransa Bisiklet Turu'na verilen 1 günlük ara nedeniyle sporcular dünü aktif dinlenme yaparak, geçirdi. Genel klasmanda en yakın rakibi Ivan Basso'nun 2 dakika 46 saniye önünde lider durumda bulunan Lance Armstrong'un keyfine diyecek yok. Turun bitimine altı etap kala üst üste 7. şampiyonluğu yolunda büyük avantaj yakalayan ABD'li pedalın dün yaptığı kısa antrenmanın sonrasındaki neşeli görüntüsü dikkat çekti. Armstrong bir ağacın dibinde 15. etapta birinci olan takım arkadaşı Hincapie ile birlikte uzun süre sohbet etti. Tour de France'da bugün Mourenx - Pau arası 181 kilometrelik 16. etap koşulacak. 

İTALYA 

Figo Inter'eçok yakın 
Real Madrid'den ayrılmayı kafasına koyan Luis Figo'nun Inter ile anlaşmak üzere olduğu bildirildi. La Gazzetta dello Sport, Mavi-Siyahlılar'ın, Portekizli süperstar için 2 yıllık sözleşme önerdiği ve karşılığında 6 milyon Euro'yu gözden çıkardığını iddia etti. 32 yaşındaki Portekizli yıldızın 8 milyon Euro istediği, iki tarafın anlaşmasının an meselesi olduğu öğrenildi. 

KATAR 

Okocha'yacazip teklif 
Bir dönem Fenerbahçe'nin de formasını giyen Jay Jay Okocha'ya Katar Ligi'nin gözde takımlarından Al - Ryan transfer teklifi yaptı. Katar ekibinin yeni Teknik Direktörü Luis Fernandez'in Paris Saint Germain'i çalıştırdığı dönemde takımda bulunan Nijeryalı yıldıza teklif götürdüğü belirtildi. Maddi yönden oldukça cazip bir teklif sunulan Okocha'nın şu an takımı Bolton'dan ayrılma niyeti bulunmadığı ifade edildi. 

İTALYA 

Cassano'ya protesto 
Roma taraftarının Antonio Cassano ile yıldızı bir türlü barışmıyor. Genç yıldızın geçen sezondan itibaren adının sürekli Juventus ile anılması nedeniyle Cassano'ya büyük tepki gösteren Sarı - Kırmızılı taraftarlar protestolarını sürdürüyor. Romalı seyirciler, takımın sezon açılışında sahaya çıkan tüm oyuncuları alkışlarken, Cassano'yu ise yuhaladılar ve "Capello'nun yanına git" diye tezahürat yaptılar. 

RUSYA 

Tribün terörü 
Rus Ligi'nde tribün terörü bir kez daha boy gösterdi. Dinamo Moskova ile Zenit Petersburg'un oynadığı lig maçı öncesi büyük olaylar çıktı. İki takım taraftarlarının şehir merkezinde bir restaurant önünde birbirine girmesiyle başlayan olaylarda 14 kişi yaralandı. Güvenlik güçlerinin müdahalesi üzerine 46 taraftarın tutuklandığı belirtildi. 

İSPANYA 

Dalmat'tan 5 yıllık imza 
Stephane Dalmat, İspanya 1. Lig takımlarından Racing Santander ile 5 yıllık sözleşme imzaladı. Son olarak Toulouse forması giyen Fransız yıldız daha önce Inter, Tottenham, Marsilya ve Lens takımlarında da oynamıştı. Geçen sezon La Liga'da kalmayı başaran bir başka takım Getafe de Sırp golcü Veljko Paunovic ile üç yıllık anlaşma yaptı. 



</TEXT>
</DOC>
