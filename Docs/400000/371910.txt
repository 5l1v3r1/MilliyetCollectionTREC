<DOC>
<DOCNO> 371910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo19.html </URL>
<DATE> 2005/08/22/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Galatasaray'a durmak yok... 
</HEADLINE>
<TEXT>

     Malatyaspor'u farklı yenen Galatasaray, Gaziantepspor ile cuma günü deplasmanda yapacağı lig maçının hazırlıklarına ara vermeden başladı. 
     Teknik direktör Eric Gerets yönetiminde Florya Metin Oktay Tesisleri'nde gerçekleştirilen ve 1.5 saat süren antrenmanda dünkü maçta ilk 11'de başlayan futbolcular koşu yapmakla yetinirken, yedekler ise çift kale maç oynadılar. 
     Antrenmanda futbolcuların bir hayli neşeli olmaları dikkat çekti. 
     Sezon öncesinde Almanya'da ameliyat olan Ayhan, düz koşulara başlarken, omzundan sakatlanan Necati ise takımla birlikte koştuktan sonra çalışmayı sürdürdü. Çalışmaya iki futbolcu dışında tüm oyuncular katıldı. 
     
     TARAFTARLAR İLGİ GÖSTERMEDİ 
     Galatasaray, Malatyaspor'u farklı yenerek 3 maçta 9 puanla liderliğini sürdürürken, taraftarlar antrenmana ilgi göstermedi. 
     Basına açık olmasına rağmen, bir çok çalışmada tribünleri dolduran taraftarlar, antrenmana gelmedi. Çalışmayı sadece 3-4 genç taraftar ile bir aile takip etti. 
     
</TEXT>
</DOC>
