<DOC>
<DOCNO> 383639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo24.html </URL>
<DATE> 2005/10/03/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Alman kanalı ZDF, Sultanahmet'ten naklen yayın yapacak... 
</HEADLINE>
<TEXT>

     Almanya'nın resmi televizyon kanalı ZDF'nin, en çok izlenen spor programı, ''Das Aktuelle Sportstudio''yu 8 Ekim Cumartesi günü İstanbul'dan canlı olarak gerçekleştirecek. 
     Türkiye ile Almanya Futbol Milli Takımları'nın Atatürk Olimpiyat Stadı'nda bir dostluk maçı oynayacakları gün yapılacak olan programla ilgili olarak yapım sorumlusu Jürgen Volk, Sultanahmet Meydanı'nda basın mensuplarına bilgi verdi. 
     Alman Milli Takımı'nın tam kadro olarak İstanbul'a geleceğini ve onları Sultanahmet gibi önemli bir merkezde konuk edeceklerini anlatan Volk, Almanya dışından ilk kez yayınlanacak programda ünlü futbol adamları Franz Beckenbauer ile Jürgen Klinsmann'ın yorumcu olacağını, Fenerbahçe Teknik Direktörü Christoph Daum'un ise açılışı yapacağını anlattı. 
     Diğer yandan, yaklaşık 75 dakikalık program için Almanya'dan 1000 izleyicinin geleceğini ve bunun da Öger Tour tarafından organize edildiği ifade edildi. 
     
</TEXT>
</DOC>
