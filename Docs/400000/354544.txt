<DOC>
<DOCNO> 354544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas13.html </URL>
<DATE> 2005/06/22/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
15 yaşındaki öğrencisiyle dolapta öpüşen kadın öğretmen yargılanıyor 
</HEADLINE>
<TEXT>

     LONDRA A.A 

      İngiltere'de 15 yaşındaki öğrencisiyle dolapta öpüşen 24 yaşındaki kadın öğretmenin yargılanmasına başlandı. 
     Mahkemede verilen ifadeler, 24 yaşındaki öğretmen Shelly White'ın 15 yaşındaki erkek öğrencisiyle dolapta öpüştüğü ve kendisine ''daha da büyüdüğünde seks yapmayı'' vaat ettiğini ortaya koydu. 
     Leeds'de görülen davada, öğretmenin öğrencisinden hoşlanmaya başladıktan sonra çok daha açık-saçık kıyafetler giymeye başladığı ve onunla baş başa kalabilmek için öğrenciye sık sık ''sınıftan geç çıkma'' cezası verdiği öne sürüldü. 
     Öğretmenin, bazı meslektaşlarına da erkek öğrencilerin karşısına nasıl mini etekle çıktığına dair hikayeler anlattığı iddia edildi. 
     Yargılanma süresince görevinden el çektirilen Shelly White'ın hakkındaki davada davalı durumunda bulunan öğrenci ise, yaşının küçüklüğü nedeniyle ifadesini mahkeme salonuna gitmeden, video bağlantısı yoluyla veriyor. 
     White, hakkındaki suçlamaları reddediyor. 

     
</TEXT>
</DOC>
