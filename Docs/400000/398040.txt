<DOC>
<DOCNO> 398040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sontur37.html </URL>
<DATE> 2005/11/25/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Antalya'ya yaz geri geliyor 
</HEADLINE>
<TEXT>

     Antalya ve çevresinde, kıyı kesimlerinde hava sıcaklığının 22 dereceye kadar yükselmesinin beklendiği bildirildi. 
     Meteoroloji Bölge Müdürlüğü tarafından yayınlanan haftalık hava tahmin raporuna göre, hava yarın parçalı bulutlu, bölgenin batısı ise yağışlı olacak. Yağışın, Muğla çevrelerinde etkili olması bekleniyor. 
     Bölgenin batısı Pazar günü yine yağışlı geçecek ve rüzgar güney yönlerden kuvvetli, zaman zaman fırtına şeklinde esecek. 
     Hava sıcaklıkları biraz daha artarak, kıyı kesiminde en yüksek 14-22, en düşük 7-11, iç kesimlerde ise en yüksek 8-14, en düşük de 
     eksi 2 ile eksi 4 derece arasında seyredecek. 
     
     KASTAMONU’DA 55 KÖY YOLU KAPALI 
     Kastamonu’da etkili olan kar yağışı nedeniyle halen 55 köy yolu ulaşıma kapalı bulunuyor. 
     Çoğu Azdavay ve Küre ilçelerine bağlı olan köy yollarının açılması için çalışmalar devam ediyor. 
     İl Özel İdare Müdürlüğü Yol Şube Müdürlüğü yetkilileri, şu ana kadar kapanan 91 köyün yolunun ulaşıma açıldığını, 55 köy yolunun açılması için çalışmaların sürdüğünü bildirdiler. 
     
</TEXT>
</DOC>
