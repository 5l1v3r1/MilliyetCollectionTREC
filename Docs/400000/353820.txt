<DOC>
<DOCNO> 353820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/dunya/axdun02.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan'da Suriye'siz ilk hükümet kuruluyor 
</HEADLINE>
<TEXT>


DIŞ HABERLER SERVİSİ 


Lübnan'da 30 yıl aradan sonra ilk kez Suriye etkisinden uzak bir iktidarın oluşması için yol açıldı. 4 haftadır düzenlenen 4 turlu seçimin sonucunda, 14 Şubat'ta suikasta kurban giden eski Başbakan Refik Hariri'nin oğlu Saad Hariri liderliğindeki Suriye karşıtı blok, 128 sandalyeli mecliste 72 milletvekilliği kazanarak hükümet kuracak çoğunluğu elde etti. Seçimleri Suriye karşıtı blokun kazanması üzerine birçok kentte sevinç gösterileri yapıldı. 
Sonuçların belli olmasından sonra açıklama yapan Saad Hariri 35 , "Refik Hariri'nin şehit düşmesi ve Suriye askerlerinin geri çekilmesinin hiçbir şeyi değiştirmeyeceğini düşünmek imk nsızdı" dedi. Lübnan'da yeni hükümetin Hariri'nin liderliğinde kurulması bekleniyor. Hariri listesinde yer alan yetkililer, Lübnan'ı tepeden tırnağa değiştirecek reformlar yapacaklarını belirttiler. 
Suriye yanlısı Şii - Sünni ittifakını temsil eden Hizbullah ve Emel, toplam 35 sandalye kazandı. 



</TEXT>
</DOC>
