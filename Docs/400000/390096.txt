<DOC>
<DOCNO> 390096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun30.html </URL>
<DATE> 2005/10/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Ermenistan'da yabani kuş avı yasaklandı 
</HEADLINE>
<TEXT>

     Ermenistan hükümeti, kuş gribinin yayılmasını önlemek amacıyla yabani kuş avlanmasının yasaklandığını bildirdi. 
     Tarım Bakanı David Logyan, açıklamasında, kuş gribinin ülkelerine gelmesini engellemek amacıyla çeşitli önlemler alındığını belirterek, kuş avının yasaklanmasının yanı sıra ülkeye gelen araçlara sınır girişlerinde dezenfekte işlemleri uygulandığını, kümes hayvanı ithalatına sınırlamalar getirildiğini kaydetti. 
     Açıklamaya göre, Sağlık Bakanlığı da kuş gribine karşı aşı uygulanması amacıyla çeşitli çalışmalar yapıyor. 
     Ermeni kaynaklarına göre, bugün konuyla ilgili olarak cumhurbaşkanlığı sarayında da bir danışma toplantısı yapılacak. 
     BM Gıda ve Tarım Örgütü Ermenistan'ı riskli bölgeler arasına almış, gerekli teçhizat ve ekipmanın sağlanması ve önlem alınması için mali tahsisat ayrılacağını bildirmişti. 
     
</TEXT>
</DOC>
