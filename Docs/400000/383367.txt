<DOC>
<DOCNO> 383367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo21.html </URL>
<DATE> 2005/10/02/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Hamza Yerlikaya altın madalyaya gidiyor... 
</HEADLINE>
<TEXT>

     Mehmet Başaran Bildiriyor 

Macaristan'ın başkenti Budapeşte'de süren 49. Dünya Büyükler Grekoromen Güreş Şampiyonası'nın son gününde mindere çıkan Olimpiyat Dünya ve Avrupa şampiyonu Hamza Yerlikaya, altın madalyaya gidiyor. 
     Hamza Yerlikaya, ilk maçında Norveçli rakibi Fritz Aanes'yı 2-1 1-2, 5-0, 2-1 yenerken, 2. karşılaşmasında Polonyalı Marek Sitnik karşısında 2-0 4-0, 2-0 üstünlük sağladı ve bir üst tura çıktı. 
     60 kiloda mücadele eden Bünyamin Emik, ilk müsabakasında Kırgız Rinat Usupjanov'ı 2-0 5-2, 4-0 , 2. turda Guetamalalı Bailey Miton'ı 3-0 2-0, 3-0, 3-0 yenmeyi başardı. Emik, 3. karşılaşmasında ise Ukraynalı rakibi Oleksii Vakulenko'ya karşı maçın son devresinde tuşla yenildi. 
     Emik, ilk devrede rakibine 8-1 üstünken, ikinci devrede kolundan sakatlanınca bu devreyi 5-0, uzatmayı da tuşla yitirdi. Maçın hemen ardından ambulansla hastaneye kaldırılan Bünyamin'in, kolundan çekilen röntgende kolunun kırıldığı anlaşıldı ve kolu alçıya alındı. 
     120 kiloda Yekta Yılmaz Gül ise ilk turda İsveçli Jalmar Sjöberg'e 2-0'lık 5-0, 2-0 üstünlük sağlarken, 2. turda Kübalı Mijael Lopez'e 2-0 9-0, 6-0 ile boyun eğdi. 
     
</TEXT>
</DOC>
