<DOC>
<DOCNO> 359325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko28.html </URL>
<DATE> 2005/07/08/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Hisarcıklıoğlu Özel sektör adına İngiliz halkının acısını paylaşıyoruz 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, Türk özel sektörü adına, İngiliz halkının acısını paylaştıklarını bildirdi. 
     Hisarcıklıoğlu, dün İngiltere'de meydana gelen bombalı terörist saldırlar nedeniyle İngiltere Büyükelçisi Peter J. Westmacott ile İngiltere Ticaret Odası Başkanı Bill Mıdgley'e birer mesaj göndererek, Türk özel sektörü adına, menfur saldırılardan duyulan üzüntüyü dile getirdi. 
     Hisarcıklıoğlu mesajında, ''7 Temmuz 2005 tarihinde Londra'da meydana gelen terörist saldırılardan büyük üzüntü duyduğunu'' belirterek, ''Yıllarca terörizm ile mücadele eden bir millet olarak, şahsım ve Türk iş dünyası adına, İngiltere Hükümetine ve İngiliz halkına en derin üzüntülerimizi, menfur olayda hayatını kaybedenler için başsağlığı ve yaralananlar için acil şifalar dileğimizi sizler aracılığıyla iletiyoruz'' dedi. 
     
</TEXT>
</DOC>
