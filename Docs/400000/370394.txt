<DOC>
<DOCNO> 370394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur52.html </URL>
<DATE> 2005/08/16/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Irak'lı aileyi uyurken soydular... 
</HEADLINE>
<TEXT>

     Hollanda’da yaşayan Iraklı aile, araçlarıyla mola verdikleri Aksaray’daki bir petrol istasyonunda uyurken soyuldu. 
     Alınan bilgiye göre, Hollanda’da işçi olarak çalıştığı belirtilen Irak uyruklu Naşhuvan Anvar Hüseyin, ailesinin de bulunduğu NJ FN 87 plakalı otomobiliyle, Aksaray-Adana Karayolu’nun 17. kilometresindeki bir petrol istasyonunda mola verdi. 
     Hüseyin, eşi ve çocukları uyurken lavaboya gittiği sırada, kimliği henüz belirlenemeyen kişiler, içinde 700 avro ile 4 altın kolye bulunan aracın ön koltuğundaki çantayı alarak kaçtılar. 
     Lavabodan çıkarak otomobilinin yanına gelen Hüseyin, otomobilinin ön kapısının açık olduğunu ve koltuktaki çantanın yerinde olmadığını görünce soyulduklarını fark ederek durumu polise bildirdi. 
     Olayla ilgili soruşturmanın sürdürüldüğü belirtildi. 
     
</TEXT>
</DOC>
