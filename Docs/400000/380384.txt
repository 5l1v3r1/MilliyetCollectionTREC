<DOC>
<DOCNO> 380384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonyas07.html </URL>
<DATE> 2005/09/21/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kokain Kate Moss'u 'işinden etti' 
</HEADLINE>
<TEXT>

     İsveç'in konfeksiyon firması Hennes Mauritz, kokain kullandığını kabul eden ünlü model Kate Moss'la yapacağı reklam kampanyasından vazgeçeceğini açıkladı. 
     Avrupa'nın en büyük perakende konfeksiyon firması H M, Stella McCartney'nin tasarımıyla hazırlanan yeni koleksiyonunun tanıtımında Kate Moss'u kullanacaktı. 
     Şirket sözcüsü Liv Asarnoj, Moss'la yapılacak bir kampanyanın, H M'nin uyuşturucuya karşı açık tavrıyla uyuşmayacağına karar verdiklerini söyledi. 
     Asarnoj, tanıtım için bir başka modelle anlaşacaklarını da belirtti. 
     Dağılan Beatles grubunun üyesi Paul McCartney'in kızı olan Stella McCartney'in tasarımlarından oluşan ürünler, kasımda 22 ülkede satışa sunulacak. 
     
     İNGİLİZ POLİSİ OLAYI SORUŞTURUCAK 

     İngiliz polisi, Kate Moss'un, uyuşturucu kullandığı yolunda basında yer alan iddialarla ilgili soruşturma başlatacak. 
     Scotland Yard'dan yapılan açıklamada, Komiser Yardımcısı Tarık Gaffur'un konuyu ele aldığı ve özel suç dairesi memurlarına, gazetede çıkan haberleri inceleme talimatı verdiği belirtildi. 
     Daily Mirror gazetesi, 31 yaşındaki İngiliz mankenin, kokain çektiği iddia edilen fotoğrafını yayımlamıştı. 
     Polis, soruşturma için gazetedeki fotoğraftan başka kanıtlara da gerek olduğunu belirtti. 
     İsveçli dev konfeksiyon firması Hennes ve Mauritz şirketi, iddalar üzerine Moss ile reklam kampanyası sözleşmesini iptal ettiğini açıklamıştı. 
     
</TEXT>
</DOC>
