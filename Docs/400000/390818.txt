<DOC>
<DOCNO> 390818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/yazar/cemal.html </URL>
<DATE> 2005/10/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Aşırılık ile aşırılık 
</HEADLINE>
<TEXT>


MADRİD 

Fas'ın başkenti Rabat'tan geliyor. Uluslararası ekonomi profesörü. 3 Ekim'in üniversitede, Arap gençler arasında nasıl bir heyecan dalgası yarattığını anlatıyor bana. Türkiye'nin Avrupa Birliği yolunda yürümesinin kendi açılarından da önemsendiğini belirtirken şöyle diyor 
"AB eğer Türkiye'ye kapıyı kapatsaydı, bu tutumu Arap dünyasında da düş kırıklığı yaratacak, tepki görecekti. Bir Hıristiyan Kulübü olduğu, Müslüman dünyasına karşı önyargılı olduğu ortaya çıkacaktı çünkü. Türkiye'nin AB yoluna devam kararı, bu yüzden bizde de, üniversite öğrencileri arasında da memnunlukla karşılandı." 
Avrupa ülkelerinden olsun, Arap dünyasından olsun kiminle konuşsam, sohbet her seferinde bir ara 3 Ekim'e gelip dayanıyor. "İyi oldu değil mi Memnunsunuz değil mi " soruları hiç eksik olmuyor. 
Örneğin bir İtalyan meslektaşımdan, Corriere Della Sera gazetesinde 3 Ekim'le ilgili olarak Türkiye'ye destek başyazısının nasıl yayımlandığının, görüş ayrılıkları nedeniyle onay için nasıl patronaja kadar çıkıldığının hik yesini dinliyorum. 
Kısacası 
İlgi odağı olmaya devam ediyor Türkiye... 
Devlet Bakanı Mehmet Aydın'la, İspanyol sosyalistlerinin eski lideri ve Başbakanı Felipe Gonzalez yan yana oturuyorlar. 
Bizim panelin başkonuşmacıları. 
Panelin tartışma konusuna çerçeve olarak, devlet - İslam dini - demokrasi çekilmiş. 
Mehmet Aydın'ın İngilizcesi güzel. Önündeki notlara bakarak daha çok irticalen konuşuyor. Konusuna h kim, noktası virgülü yerinde bir üslubu var. Din-devlet-demokrasiye ilişkin laik, dini ve liberal yaklaşımları özetliyor. 
Demokrasi için dinle devleti ayırmanın öneminden söz ederken, nüanslara özen gösterilmesini istiyor. Bu arada aşırı laikler ile aşırı İslamcılar konusuna işaret ediyor. 'Türk modeli'nden değil, laiklik ve demokrasi bağlamında, 'Türk örneği'nden söz ediyor. 
Felipe Gonzalez'in İngilizcesi değil Fransızcası var anlaşılan. Konuşmasını İspanyolca yapıyor. Devletle kilise arasında belirgin bir çizgi çekmenin demokrasi açısından önemine değiniyor. Ama aynı zamanda 'aşırılık'tan kaçınmanın dine saygının bir gereği olduğunu o da söylüyor. 
Gonzalez'in şu vurgusu önemli 
"İslamcı terör demek yanlış. Uluslararası terör demek daha doğru..." 
Konuşma sırası, İspanya Dışişleri Bakanı Miguel Moranitos'a geliyor. "İslam, devlet düzenine damgasını vurursa, demokrasi elbette gelişemez" diye söze başlıyor. Ama o da nüanslara dikkat edilmesini, laikliğe ilişkin aşırılığın inanç özgürlüğünü zedeleyebileceğine değiniyor. 
Panelistler arasında Hıristiyan, Yahudi, Müslüman din adamları var. Akademisyenler var. Özellikle Avrupa'dan olanlar, dikkat ediyorum, din-devlet-demokrasi üçgeninde fazla dolaşmıyorlar. 
Oysa, panelin esas konusu bu. 
Onlar daha çok kültürler arası, dinler arası diyaloğa getiriyorlar sözü. Hoşgörü, barış, tolerans gibi genel kavramların üstünde zıplıyorlar. Laiklik konusu sanki umurlarında değil. Avrupa'da artık Hıristiyan köktendinciliği gibi bir tehdit olmadığı için belki de... 
Ama öbür taraftan Doğu'dan ve Batı'dan gelen Müslüman din adamları da bu konuya çok fazla girmiyorlar. Oysa, radikal İslam ciddi bir tehdit değil mi İslam coğrafyasında .. 
Ya da Felipe Gonzalez'in deyişiyle, uluslararası teröre karşı etkili mücadelenin yolu radikal İslama karşı mücadeleden de geçmiyor mu Bu mücadele açısından Arap dünyasında reform ister istemez gündeme gelmiyor mu Dinle devlet arasında, devletle cami arasında belirgin bir çizgi çekmeden, yani laikliğin kapısını açmadan reform, demokratik değişim mümkün olabilir mi İslam dünyasında .. 
Ben kendi konuşmamda daha çok bu konuya girmeye çalışıyorum. Siyah beyaz, köşeli konuşuyorum. İngiltere'den uzun boylu, sakallı, Müslüman bir din adamı, benim konuşmamdan pek fazla hoşlanmıyor anlaşılan. O malum, din gibi laiklik konusuna şöyle bir dalıyor. 
Ama bir sözü doğru 
"Aşırılık, bir başka aşırılıkla etkisiz kılınamaz." 
Ben de laikliğe dönük bu gibi eleştirilere aşina bir ülkeden geldiğimi, ince ayrımları anladığımı, ancak böyle eleştirilerle laiklik anlayışını sulandırmak isteyenlere karşı da -demokrasi adına- dikkatli olunması gerektiğini dilim döndüğü kadar anlatmaya çalışıyorum. 
Fundacion Atman'ın uygarlıklar arasında diyaloğu konu alan iki günlük toplantısından bazı fotoğraflar işte böyle. 
İyi pazarlar 



</TEXT>
</DOC>
