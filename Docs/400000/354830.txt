<DOC>
<DOCNO> 354830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur06.html </URL>
<DATE> 2005/06/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Fethiye'de 40 dönüm orman kül oldu 
</HEADLINE>
<TEXT>

     Erdoğan CANKUŞ FETHİYE Muğla , DHA 

MUĞLA'NIN Fethiye İlçesi'nde çıkan orman yangını kontrol altına alınırken 40 dönüm ağaçlıklı alanın tahrip olduğu bildirildi. 
     Fethiye'de Patlangıç-Hıdırlık Mevkii olarak bilinen orman alanında, bugün 19.20 sıralarında henüz bilinmeyen bir nedenle yangın çıktı. Fethiye ve Karaçulha belediyeleri itfaiye ekipleriyle Fethiye ve Kemer Orman İşletme Müdürlüğü ekipleri, kısa sürede yangın alanına ulaştı. Birkaç gün önce Fethiye Orman İşletme Müdürlüğü emrine verilen yangın söndürme helikopteri de çalışmalara katıldı. Yolların dar, arazinin de sarp olması nedeniyle güçlükle sürdürülen söndürme çalışmalarına vatandaşlar da destek verdi. Bir saatlik yoğun çabadan sonra kontrol altına alınan ve soğutma çalışmalarının başlatıldığı yangında 40 dönümlük ağaçlıklı alan kül oldu. 
     Emniyet güçleri ve itfaiye yetkilileri, ormanın çıkış nedenini saptamak için araştırmalara başladı. 
     
</TEXT>
</DOC>
