<DOC>
<DOCNO> 371715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur26.html </URL>
<DATE> 2005/08/21/ </DATE>
<TIME> 20.05 </TIME>
<AUTHOR>  </AUTHOR>
<HEADLINE>
Şarköy'de sağanak yağış... 
</HEADLINE>
<TEXT>

     Tekirdağ'ın Şarköy İlçesi'nde etkili olan sağanak yağış sonucu bazı araçlar yolda kaldı, bir ayakkabı mağazasını su bastı. 
     Edinilen bilgiye göre, yaklaşık 40 dakika süren sağanak yağış hayatı olumsuz etkiledi. 
     Yağış nedeniyle bazı araçlar yolda kaldı. Belediyeye ait su tahliye kanallarının tıkanması sonucu İstiklal Mahallesi'ndeki bir ayakkabı mağazasını da su bastı. 
     Mağaza sahibi Engin Çelikdöven, belediyeye ait su tahliye kanallarının sağanak yağışın getirdiği atıklar yüzünden tıkandığını belirterek, ''Mağazanın tuvaletinde su patlağı oldu. Tüm mağaza pislik içinde kaldı. Ayakkabılar işe yaramaz hale geldi'' dedi. 
     Yetkililer ise itfaiye ekiplerinin arızayı giderdiğini ve su tahliye çalışmalarının devam ettiğini bildirdiler. 
     
</TEXT>
</DOC>
