<DOC>
<DOCNO> 379878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun09.html </URL>
<DATE> 2005/09/20/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
1 milyon ajan otomobil 
</HEADLINE>
<TEXT>

     Gizli kamera düşkünü Britanya, 1 milyon aracı ajana dönüştürecek. Araçlara takılacak kameralarla kural ihlali yapanlar belirlenecek. 
     Dünyanın en çok 'gözetlenen' ülkesi Britanya gizli kamera uygulamalarında bir ilke daha imzasını attı. Hükümet yeni karayolları güvenlik sistemi çerçevesinde araçların birbirlerini gözetlemesini sağlayan yeni bir sistem uygulamaya hazırlanıyor. 
     Cambridge Üniversitesi'nce geliştirilen sisteme göre araçlara yerleştirilen gizli kameralar sayesinde hatalı süren ya da ücretli otobanlardan bedava geçen sürücüler kameralarla tespit edilecek. Ülke genelinde ilk etapta 1 milyon araca yerleştirilecek gizli kameralar, yolda kuralları ihlal eden araçların plakasını okuyup, uydu aracılığıyla merkeze bildirecek. 
     
     Yola vericiler yerleştirilecek 
     'Ajan araçlar' turnikelerden gelen radyo dalgalarını alan bir sistem sayesinde sürücünün ücreti ödeyip ödemediğini tespit edecek. Eğer radyo dalgası alamazsa öndeki aracın plakasının fotoğrafını çekerek tarih, zaman ve mek n bilgileriyle uydudan merkeze aktaracak. Sinyallerin aktarımını sağlamak için ise yolda her milde bir verici yerleştirilecek. Komuta merkezi aynı araç hakkında birden fazla hata sinyali alırsa o araca ceza kesecek. 
     Yeni sistem, araç sürücülerine gittikleri yol kadar ücret ödeyebilme imk nı da sunacak. Örneğin kalabalık yolda 1 mil yol 1.6 km. alan bir sürücü 1.34 sterlin öderken, tenha bir yoldan geçen bir sürücü 2 pence ödeyebilecek. Uzmanlar sürücüleri ajanlığa ikna etmek için yeni güvenlik sistemiyle birlikte araç sahiplerine bir de DVD player verecek 
     
</TEXT>
</DOC>
