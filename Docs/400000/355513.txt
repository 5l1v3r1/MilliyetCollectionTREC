<DOC>
<DOCNO> 355513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/dunya/axdun01.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazandıran 6 neden 
</HEADLINE>
<TEXT>


DIŞ HABERLER SERVİSİ 


İran'da son yıllarda yaşanan en büyük siyasi deprem olarak nitelenen aşırı muhafazak r aday Mahmud Ahmedinecad'ın cumhurbaşkanı seçilmesinin ardında bir dizi toplumsal dinamik yer alıyor. Reformcuların siyasi körlüğü ve kampanya beceriksizliği de bu dinamiklerin etkin ve hızlı bir şekilde sonuç vermesini sağladı. Ahmedinecad'ın kazanmasında, başka bir deyişle de favori aday Haşimi Rafsancani'nin kaybetmesinde etkili olan nedenler şöyle sıralanıyor 
1- İKTİDAR ODAKLARI DESTEKLEDİ Daha adayların Anayasayı Koruyucular Konseyi'nce onaylanması aşamasında 1000'den fazla aday içinde tehlikeli görülenler elendi, seçim çeşitli tonlardaki muhafazak rların yarışacağı dar bir kapsama çekildi. 
2- BİLİNMEZLİK FAKTÖRÜ Ahmedinecad fazla tanınmayan ve bu nedenle İran'ın kamusal alanında kronik hastalığı olan yolsuzluklara adı bulaşmayan temiz bir isim olarak ortaya çıktı. Halktan kopuk Rafsancani, rejimin devamını temsil eden bir isim olarak algılandı. 
3- SEÇKİN - SIRADAN ÇELİŞKİSİ Seçim sonucu, reformcu aydınlarla halk arasındaki kopukluğun boyutunu gösterdi. Popülizm, 1979 Devrimi yıllarındaki gibi siyasete ağırlığını koydu. 
4- HALKTAN BİRİ Ahmedinecad, hiç değiştirmediği kıyafeti, aldığı öğretmen maaşıyla, çocukları çok internete girdiği için telefon faturalarını ödeyemediği gibi söylemleriyle halkın içinden geldiği ve onların dertlerini çok iyi anladığı mesajını ustalıkla verdi. 
5- AŞIRI ETİKETİ YAPIŞMADI Reformcuların Ahmedinecad'ı aşırı uç olarak gösteren eleştirileri halk nezdinde benimsenmedi. Yoksul kesim, Ahmedinecad'ın vaat ettiği yolsuzlukla mücadele ve temizlik operasyonunu aşırılık olarak görmedi. İnterneti kapatacağı söylendi ama çocuklarının internet tutkusu biliniyor. 
6- BAŞARILI KAMPANYA Ahmedinecad, dini inançları güçlü taraftarlarını çok iyi harekete geçirdi, başarılı bir kampanya yaptı. 


</TEXT>
</DOC>
