<DOC>
<DOCNO> 376879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas03.html </URL>
<DATE> 2005/09/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bir garip ölümler 
</HEADLINE>
<TEXT>

     Öyle ilginç ölümler var ki, insanın inanası gelmiyor. Yapılan bir araştırmada, düğme dikerken, boya yaparken, oto tamir ederken ölen insanlar olduğu ortaya çıktı. 
     Ölüm her an ve her yerde... ABD'de bir araştırma şirketinin yaptığı ve 192 ülkeyi kapsayan araştırmanın sonuçlarına göre, ölüm sadece trafik veya uçak kazalarıyla gelmiyor. Çok küçük işler gibi görünen birçok olayda, can kaybı oluyor. 
     Öyle ilginç ölümler var ki, insanın inanası gelmiyor. Ancak hepsi gerçek ve resmi kayıtlara geçmiş. Düğme dikerken veya boya yaparken birçok kişinin can verdiğini biliyor muydunuz İşte ilginç ölümler 
     DÜĞME DİKERKEN Ev hanımları dikkat... Her yıl, gömlek veya pantolon düğmesi dikerken 299 kişi ölüyor. Dikiş sırasında iğneyi vücuduna batıranlardan bazılarının ölüm nedeni, bulaşıcı hastalık. 
     AMPUL TAKARKEN Herkes mutlaka patlak ampulün yerine yenisini takmışızdır. Ancak her yıl, 2 bin 480 kişi, ampul değiştirirken elektirik çarpması nedeniyle ölüyor. 
     KASA GÖREVLİSİ İSENİZ İlginç ölümlere maruz kalanlardan bazıları da kasa görevlileri. Her yıl ya soyguncuların kurşunu ya da müşterilerle tartıştıkları için 6 bin 500 görevli ölüyor. 
     TV ANTENİ DEĞİŞTİRİRKEN Her yıl, çatıya çıkıp anteni değiştirenlerden bin 800 kişi, can veriyor. Çatıdan düşen ama ölmeyenlerin sayısı da 2 bin civarında. 
     SEKS YAPARKEN Özellikle son yıllarda, cinsel ilişki sırasında ölenlerin sayısında oldukça büyük bir artış var. 1 yılda bin 500 kişi seks yaparken can veriyor. 
     OTO TAMİRCİSİ İSENİZ Dünyanın en zor mesleklerinden biri de, kuşkusuz otomobil tamirciliğidir. Her yıl bu iş sektöründe, 900 kişi hayatını kaybediyor. 
     BOYA YAPARKEN En fazla ölümlerin yaşandığı iş kollarından biri de boyacılık sektörü. Dünya üzerinde her yıl bin 100 kişi, boya merdiveninden düşerek ölüyor. 
     YANLIŞ İĞNE Her yıl 33 bin kişi, yanlış iğne nedeniyle ölüyor. Özellikle Afrika'da bu tarz ölümler, artık normal sayılıyor. 
     
</TEXT>
</DOC>
