<DOC>
<DOCNO> 396209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/guncel/gun04.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace'ten 'platform' tepkisi 
</HEADLINE>
<TEXT>


EZELHAN ÜSTÜNKAYA 

CHP'li Tacidar Seyhan'ın soru önergesiyle ortaya çıkan "TPAO - Madison Oil Ortak Doğalgaz Arama Projesi" kapsamında Batı Karadeniz'deki Ayazlı 1, Ayazlı 2 ve Akkaya kuyularının sondaj platformlarının battığı yönündeki haberler, çevre örgütü Greenpeace'i de harekete geçirdi. Greenpeace Akdeniz Enerji Kampanyası Sorumlusu Hilal Atıcı, denizden numune alınması ve inceleme yapılması gerektiğini söylerken, Çevre Bakanlığı'na da çağrıda bulundu. 
Atıcı, olayın, "Yenilenebilir enerji" konusunu yeniden gündeme getirdiğini belirterek, "Yenilenebilir enerji yasası çıktı ama hükümet taahhütte bulunmuyor. Türkiye, petrol gibi fosil yakıtlara yatırım yaptırmayı sürdürerek bir yere varamaz" dedi. 
Bu arada, Enerji Bakanı Hilmi Güler, 3 sondaj platformunun önce eğildiği, sonra denize gömüldüğü haberleri için, "Evet, denizden çıkan borularda eğilmeler, teknik sıkıntılar var" değerlendirmesini yaptı. Güler, "Eğilme neden kaynaklanıyor " sorusuna, "Bu işler yapılırken bu tip şeyler olur. Sigortası var" yanıtını verdi. 

'Açılış ödünç kömürle mi yapılacak ' 

Seyhan, Enerji ve Tabii Kaynaklar Bakanı Hilmi Güler'in yanıtlaması istemiyle verdiği soru önergesinde de şunları kaydetti "Elbistan A Enerji Santralı ile üretim yapmak üzere Elbistan B Termik Santralı kurulmuştur. Yakında açılışını yapacağınız Elbistan B için kömür ihalesinin yapılmadığı, santralın kömürsüz olduğu iddiaları doğru mudur B Santralı'nın açılışında A Santralı'nden ödünç kömür alınarak açılış yapılacağı iddiaları doğru mudur " 



</TEXT>
</DOC>
