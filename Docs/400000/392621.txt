<DOC>
<DOCNO> 392621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sontur24.html </URL>
<DATE> 2005/11/06/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Işıkara Marmara'da potansiyel bir deprem tehlikesi var... 
</HEADLINE>
<TEXT>

     Afete Hazırlık Derneği AHDER Genel Başkanı Prof. Dr. Ahmet Mete Işıkara, Marmara'da potansiyel bir deprem tehlikesi olduğunu söyledi. 
     Prof. Dr. Işıkara, Malatya'da gazetecilere yaptığı açıklamada, depremlerin kümeleştiği yerde potansiyel deprem tehlikesi olduğunu belirterek, 17 Ağustos 1999 depreminin Gölcük'te meydana gelen küçük depremlerin ardından gerçekleştiğini ifade etti. 
     Benzer bir kümelenmenin Marmara'da 2 yerde bulunduğuna işaret eden Prof. Dr. Işıkara, şunları kaydetti 
     ''Biri Tekirdağ açıklarında, diğeri de Gölcük'te. Dikkat edin, İstanbul depremi demiyorum, Marmara depremi diyorum. Her zaman dediğim gibi, depremin büyüklüğü ne olursa olsun korunmak mümkün. Güvenli yapıdan vazgeçmememiz, deprem esnasında paniklemememiz ve zorunlu deprem sigortasını yaptırmamız lazım.'' Türkiye Kızılay Derneği Genel Başkanı Başdanışmanı da olan Prof. Dr. Işıkara, Kızılay olarak tüm Türkiye'yi kapsayacak ''güvenli yaşam kültürü seferberliği'' başlatacaklarını bildirdi. 
     
</TEXT>
</DOC>
