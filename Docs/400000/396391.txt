<DOC>
<DOCNO> 396391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonyas05.html </URL>
<DATE> 2005/11/19/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Uzay istasyonunu dünyaya taşıyan sinema teknolojisi... 
</HEADLINE>
<TEXT>

     Uzay istasyonunu dünyaya taşıyan sinema teknolojisi İMAX, astronotlar tarafından kullanılan dev İMAX kameralarıyla çekilen 3 boyutlu Uzay Yolculuğu filmiyle Ankaralı seyirciyle buluştu. 
     Migros AFM sinemalarında oluşturulan özel İMAX salonlarında gösterime giren İMAX filmi, yine özel olarak hazırlanmış polarize gözlüklerle seyredilebiliyor. 
     Gümüş alaşımlı, 8 katlı bir bina yüksekliğinde ve futbol sahası genişliğinde olan dünyanın en geniş perdesiyle görüş alanını aşan görüntü sayesinde filmlerde olağan üstü gerçeklik hissi veren İMAX teknolojisi için özel kameralar ve teknikler kullanılıyor. 
     Kullanılan bu özel teknikler, izleyiciye olağanüstü gerçeklik hissi vererek, izleyicinin kendisini filmin içinde hissetmesini sağlıyor. 
     Filmin seyredilebilmesi için kullanılan 3 boyutlu polarize gözlükler, her gösterimden sonra özel yıkama makinesinde yıkanarak dezenfekte ediliyor ve numaralı gözlüğü olanlar tarafından da kullanabiliyor. 
     Apollo 13, Star Wars Episode 2, Matrix Reloaded, Spider-Man 2 ve The Polar Express, İMAX formatına dönüştürülen Hollywood filmleri arasında yer alıyor. İMAX 3D formatına dönüştürülen ilk film ise The Polar Express. 
     2 boyutlu filmleri 3 boyutlu ortama aktaran yeni bir teknolojiyle, 2006 yılından itibaren 2 boyutlu pek çok Hollywood filminin de 3 boyutlu olarak izlenebilmesi planlanıyor. 
     
</TEXT>
</DOC>
