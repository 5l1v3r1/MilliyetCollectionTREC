<DOC>
<DOCNO> 351405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yasam/yas02.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Polat'ı tanımıyoruz' 
</HEADLINE>
<TEXT>


Yalova'da suikast hazırlığında yakalanan Turan Polat'ın "Oğuz Yorulmaz'ın katillerini öldürmeye gidiyordum" şeklinde ifade vermesine, Yorulmaz'ın ailesi sert tepki gösterdi 

BÜLENT CİVANOĞLU SÜHEYLA GÖZDERELİLER DHA 

Yalova'da polisle barikatını aşmak isterken üzerinde çelik yelekle yaralı yakalanan ve tutuklanan cinayetten sabıkalı eski polis Turan Polat'ın, "Hedefimiz, Oğuz Yorulmaz'ın ölümüne sebep olanlardı" demesi, Yorulmaz'ın yakınlarını öfkelendirdi. Susurluk davasında hüküm giyen eski özel harekat polisi Oğuz Yorulmaz'ın, 29 Mayıs günü öldürülmesi sırasında yanında olan kardeşi Yavuz Yorulmaz, Polat'ın 39 sözlerine tepki gösterdi. Abisinin arkadaşlarını tanıdıklarını ancak Polat'ı hiç görmediklerini söyleyen Yorulmaz, şöyle devam etti 

Çok yönlü araştırma 
"Polat'ı ne abim tanır, ne de biz. Abime söylediği kadar yakın olsa, cenazesine gelirdi. Gelemese bizi arayıp başsağlığı dilerdi. Bu kişinin abimin ismini kullanıp prim yapmaya çalıştığı ortada." Yalova Emniyet Müdürlüğü, tutuklanan Polat ve Canip Kandemir'le 23 ilgili soruşturmayı sürdürüyor. Tutuklanan zanlıların telefon kayıtlarını inceleyen polis, sanıkların yakalanmadan önce kimlerle görüştüğünü, tabancanın daha önce kullanılıp kullanılmadığını araştırıyor. 



</TEXT>
</DOC>
