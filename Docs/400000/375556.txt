<DOC>
<DOCNO> 375556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/soneko12.html </URL>
<DATE> 2005/09/04/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Lloyd's Katrina'nın zarar tahminini 40 milyar dolara yükseltti... 
</HEADLINE>
<TEXT>

     ABD'yi vuran Katrina kasırgasının olası maddi zararı hakkında tahminler giderek yükseliyor. 
     İngiliz sigorta şirketi Lloyd's, kasırga sonucunda sigorta şirketlerinin kaybının 40 milyar dolara ulaşacağı tahmininde bulundu. 
     Kasırganın hemen ertesi günü bir tahminde bulunan dünyanın en büyük reasürans sigorta şirketlerini sigortalama şirketi Munich Re hasar için 20 milyar dolar tahmininde bulunmuş, bir başka reasürans şirketi Hannover Re de önceki gün yaptığı açıklamada bu tahmini 30 milyar dolara çıkarmıştı. 
     Katrina ilgili yapılan bu tahminlerin, sadece sigortalı mal ve mülklerdeki hasara ilişkin olduğu, sigortasız mal ve mülk kayıpları da hesaba katıldığında kasırganın yol açtığı maddi kayıbın çok daha yüksek rakamlara ulaşacağı belirtiliyor. 
     
</TEXT>
</DOC>
