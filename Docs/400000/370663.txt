<DOC>
<DOCNO> 370663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo46.html </URL>
<DATE> 2005/08/17/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Bulgaristan 3 - Türkiye 1 Maç Sonucu 
</HEADLINE>
<TEXT>

     Dünya Kupası eleme grubu karşılaşmalarına hazırlanan Türkiye A Milli Futbol Takımı, deplasmanda Bulgaristan ile yaptığı özel maçı 3-1 kaybetti.Karşılaşmada Fatih Terim, 9 yıl aradan sonra yeniden Milli Takım teknik direktörü olarak görev yaparken, Galatasaraylı Bülent Korkmaz da son kez milli formayı giydi. Tecrübeli futbolcu 10. dakikada yerini İbrahim Toraman’a bıraktı. Yaklaşık 1 yıllık aradan sonra Fatih Terim tarafından Milli Takım’a davet edilen Hakan Şükür ise ilk yarıda yedekler arasında yer aldı. 
     Maça iyi başlayan Türkiye 21. dakikada öne geçti. Bu dakikada Hasan’ın kulandığı korner atışından gelen topu, Fatih mükemmel bir kafa vuruşuyla filelere yolladı 0-1 24. dakikada Georgiev’in sağdan ceza alanına ortaladığı topu, yakın mesafeden Berbatov filelere gönderdi 1-1 29. dakikada Petrov’un ceza alanı dışından şutunda, kaleci Rüştü topu iki hamlede kontrol etti. 
     38. dakikada ceza yayı üzerinde topla buluşan Petrov, yerden sert 
     bir vuruşla takımını 2-1 öne geçirdi. 
     43. dakikada Georgiev’in sağdan ceza alanına ortaladığı topa, 
     kaleci Rüştü son anda eliyle müdahale etti. Boşta kalan topu Berbatov filelere gönderdi 3-1 İlk yarı, Bulgaristan’ın 3-1 üstünlüğüyle sona erdi. 
     Türk Milli Takımı karşılaşmanın ikinci yarısında ilk yarıya oranla daha etkili bir futbol sergilemesine karşın gole ulaşamadı. Milli Takım’da yaklaşık 1 yıl aradan sonra Milli Takım kadrosuna alınan Hakan Şükür, ikinci devrenin başında Fatih’in yerine oyuna girdi. 
     48. dakikada Serhat’ın vuruşunda top direkten geri geldi. 
     64. dakikada Hasan’ın Bulgaristan savunmasının arkasına gönderdiği 
     topa, Gökdeniz’den önce müdahale eden kaleci Petkov tehlikeyi önledi. 
     65. dakikada Selçuk’un ceza alanı içinden şutunda, savunmadan 
     seken topu önünde bulan Gökdeniz, bomboş pozisyonda vuruşunu yapamadı. 
     66. dakikada Bulgaristan’ın geliştirdiği kontratakta, hızla ceza 
     alanına giren Petrov’un vuruşunda top az farkla yandan auta gitti. 
     74. dakikada Selçuk’un ceza alanına ortaladığı topa yakın 
     mesafeden Hakan Şükür ayak koydu. Kaleci Petkov son anda topu kornere çeldi. 
     Karşılaşma Bulgaristan’ın 3-1 üstünlüğüyle sona erdi. 
     
</TEXT>
</DOC>
