<DOC>
<DOCNO> 378743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur21.html </URL>
<DATE> 2005/09/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Öğretmensiz okul 
</HEADLINE>
<TEXT>

     Seçkin KIRARSLAN DHA 

      ZONGULDAK'taki Köroğlu İlköğretim Okulu’nda öğretmen olmadığı gerekçesiyle 15 öğrenci derslere başlayamadı. 
     Zonguldak merkez ilçeye bağlı 550 nüfusa sahip Köroğlu Köyü’nde eğitim veren ilköğretim okulunda öğretmen atanmadı. Aileler genellikle çocuklarını okula göndermezken okula gelen bazı öğrenciler, boş sıralarda oturmayı tercih ediyor. Okul Aile Birliği Başkanı Vedat Köroğlu, okula kadrolu öğretmen yerine her yıl vekil öğretmenlerin geldiğini belirterek, şöyle dedi 
     Vekil öğretmenlerde 2-3 ay ders verip başka okullara tayin oluyor. Öğrenciler iyi eğitim alamıyorlar. Bu yıl okul açıldı ama öğretmen olmadığı için dersler boş geçiyor. Çocukların kitapları yok. Bu yüzden bazı aileler çocuklarını okula göndermiyor. Ayrıca, okulun suyu yok, tuvaleti harabe halinde. Çatısı akıyor. Öğrendiğimize göre, bu okula bir öğretmen atanmış. O da pazartesi günü gelecekmiş. Merkeze 20 kilometre mesafede bir köyde bu sorunların yaşanması anlamsız. Milli Eğitim Müdürlüğü yetkililerini göreve davet ediyorum.'' Köroğlu İlköğretim Okulu 2’nci sınıf Öğrencisi Kadir Köroğlu ise okumak istediğini ve okula öğretmen istediğini söyledi. 
     
</TEXT>
</DOC>
