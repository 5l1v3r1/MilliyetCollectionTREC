<DOC>
<DOCNO> 350125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas08.html </URL>
<DATE> 2005/06/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Şanlıurfa’da toprak ağalarının kısırlaştırılması İspanyol basınında 
</HEADLINE>
<TEXT>

     Mehmet ÇİFTÇİ İSPANYA, DHA 

      İSPANYOL basını, Şanlıurfa’da 23 toprak ağasının kısırlaştırıldığına ilişkin haberlere büyük ilgi gösterdi. Türkiye’nin AB süreci çerçevesinde nüfus planlama kampanyası başlattığını iddia eden gazeteler, Toprak ağaları kısırlaştırılarak işe başlandı'' yorumunu yaptı. 
     Sağlık Bakanlığı’nın söz konusu program için pilot kent olarak Şanlıurfa’yı şeçtiğini belirten gazeteler, 1 milyon 400 bin nüfuslu şehirde geçen yıl 76 bin 178 çocuk dünyaya geldiğini ve bu rakamın AB standartlarının çok üstünde olduğunu kaydetti. 
     İspanyollar, Türkiye’nin kısırlaştırma politikasını AB’ye girmek için uyguladığını iddia ederek "Güneydoğu’daki ağaları seçerek bu işe başlamanın akıllıca bir yol olduğunu" savundu. 
     La Voz Galicia gazetesi, bu yıl 23 toprak ağasının gönüllü olarak kısırlaştırıldığı Şanlıurfa’da bu sayının artarak devam ettiğini öne sürdü. Gazete ayrıca 103 yaşında, 7 çocuk ve 50 torun sahibi bir toprak ağasının kısırlaştırılmak istemesini de esprili bir uslupla vererek, bunu ’kampanyanın hedefe ulaşması’ olarak yorumladı. 
     
</TEXT>
</DOC>
