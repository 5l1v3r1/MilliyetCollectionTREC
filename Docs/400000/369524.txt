<DOC>
<DOCNO> 369524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sonsiy05.html </URL>
<DATE> 2005/08/13/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Bakan Şahin, böbreklerinden rahatsızlandı 
</HEADLINE>
<TEXT>

     Bahri Okumuş bildiriyor 

      Devlet Bakanı ve Başbakan Yardımcısı Mehmet Ali Şahin'in, UNIVERSIDE 2005 organizasyonu nedeniyle bulunduğu İzmir'de böbreklerinden rahatsızlandığı, tedavisinin ardından kaldığı otelde dinlenmeye çekildiği bildirildi. 
     Özel Ege Sağlık Hastanesi yetkilileri, Mehmet Ali Şahin'in ''şiddetli böbrek ağrısı'' şikayetiyle hastanelerine geldiğini ve gerekli müdahalenin kısa sürede yapıldığını bildirdi. 
     Yetkililer, şunları kaydetti 
     ''Sayın bakanımız, böbrek ağrısı şikayetiyle hastanemize geldi. Böbreklerinde kendi kendine düşmesi muhtemel taş mevcut olduğu tespit edildi. Uzm.Dr.Emre Tüzel gözetiminde ağrı kesici serum takılan bakanımız, yaklaşık 30-40 dakika kaldıktan sonra, son derece sağlık bir şekilde hastanemizden ayrıldı.'' Gençlik ve Spor Genel Müdürü Mehmet Atalay da böbrek ağrısı şikayetiyle Özel Ege Sağlık Hastanesi'ne giden Şahin'in tedavisinin tamamlandığını ve otelinde dinlenmeye çekildiğini söyledi. 
     
</TEXT>
</DOC>
