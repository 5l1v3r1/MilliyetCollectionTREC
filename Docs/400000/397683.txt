<DOC>
<DOCNO> 397683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonspo09.html </URL>
<DATE> 2005/11/24/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
NBA'de Hido takımının en skorer ismi oldu 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 11 maçla devam edildi. 
     Hidayet Türkoğlu, takımı Orlando Magic'in, sahasında Washington Wizards'ı 91-83 yendiği maçta ilk 5'de forma giyerek başarılı performansıyla göz doldurdu. 
     Maçta 37 dakika sahada kalan Türkoğlu, bu süre içinde 23 sayı, 3'ü hücum 4'ü savunma olma üzere 7 ribaunt ve 3 asistlik performansıyla takımının en skorer ismi oldu. Türkoğlu, 2 sayılık atışlarda 14'e 5, 3 sayılık atışlarda 4'de 3 ve serbest atışlarda 4'de 4 isabet sağladı. 
     Ligde 4 galibiyet ve 6 yenilgisi bulunan Magic'de, 15'er sayıyla Deshawn Stevenson ile Jameer Nelson, Türkoğlu'nu izledi. 
     Wizards'da ise ''double-double'' yapan Antawn Jamison'ın 25 sayı ve 16 ribauntluk başarılı performansı ile Gilbert Arenas'nın 19 sayı ve 9 asistlik oyunu, yenilgiyi engellemeye yetmedi ve Wizards 6. yenilgisini aldı. 
     Gürcü asıllı Türk vatandaşı Zaza Pachulia'nın takımı Atlanta Hawks, sahasında, yaklaşık 14 bin kişinin izlediği maçta Boston Celtics'i 120-117 yendi ve 9 maçlık yenilgi serisinden sonra sezonun ilk galibiyetini almış oldu. 
     Maçta ilk 5'de forma giyen ve 41 dakikada 19 sayı, 8'i hücum 5'i savunma olmak üzere 13 ribaunt, 4 asist ve 2 top çalmalık performans gösteren Pachulia, ''double-double'' yaparak takımını galibiyete taşıdı. Pachulia, 2 sayılık atışlarda 12'de 6, serbest atışlarda ise 7'de 7 isabet buldu. 
     Hawks'da Al Harrington, 34 sayı, 6 ribaunt ve 7 asistle maçın en skorer ismi olurken Salim Stoudamire, 19 sayı, 4 ribaunt ve 4 asistle galibiyete katkıda bulundu. 
     Celtics'de, 33 sayı, 6 ribaunt ve 6 asistle Paul Pierce, 25 sayı ve 7 asistle Ricky Davis, 18 sayıyla da Raef LaFrentz'in çabaları galibiyet için yeterli olmadı. 
     Ligde yapılan diğer maçlarda alınan sonuçlar şöyle 
     Detroit Pistons-Denver Nuggets 114-89 . 
     Charlotte Bobcats-New York Knicks 108-95 . 
     Houston Rockets-Phoenix Suns 88-100 . 
     Miami Heats-Portland Trail Blazers 100-79 . 
     New Orleans Hornets-Minnesota Timberwolves 84-80 . 
     Milwaukee Bucks-Philadelphia 76'ers 108-97 . 
     Sacramento Kings-New Jersey Nets 114-105 . 
     Golden State Warriors-San Antonio Spurs 89-113 . 
     Los Angeles Clippers-Toronto Raptors 103-100 . 
     Lige, TSİ yarın sabaha karşı yapılacak 2 maçla devam edilecek. 
     
</TEXT>
</DOC>
