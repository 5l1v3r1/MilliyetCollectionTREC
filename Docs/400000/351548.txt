<DOC>
<DOCNO> 351548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonspo05.html </URL>
<DATE> 2005/06/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İşte Gerets'in adamı... 
</HEADLINE>
<TEXT>

     Gerets, yönetimden ilk ciddi isteğini yaptı Glasgow Rangers’da forma giyen Belçikalı orta saha oyuncusu Thomas Buffel. 
     
     Hücuma dönük orta saha 

     Cim Bom’un yeni teknik patronu Eric Gerets, yönetimden ilk ciddi isteğini yaptı. Belçikalı teknik adamın, orta sahadaki sorunu çözebilmek için, Glasgow Rangers’da forma giyen vatandaşı Thomas Buffel’i önerdiği ortaya çıktı. 23 yaşındaki orta saha oyuncusunun hücuma dönük olarak görev yaptığı bildirildi. Ancak genç oyuncunun Glasgow’la sözleşmesini yenilemiş olması sıkıntı yaratıyor. Gerets’in idarecilere, Tam bize göre bir oyuncu. Biraz pahalı ama transferi imkansız değil'' dediği öğrenildi. 
     
     Ergün mükemmel bir oyuncu’ 

     Gerets’in takımla ilgili diğer düşüncelerini de yöneticilere ilettiği ve şunları söylediği tespit edildi Hakan Yakın’ın gitmesi önemli değil. Conceiçao’nun kalması da bir şey değiştirmez. Zaten onun yerinde oynayabilecek Ergün var. Maç kasetlerini izledim. Ergün mükemmel bir futbolcu. Orta sahada defansif görevler alabilir.'' Belçikalı hocanın ayrıca kendisinden şampiyonluk isteyen yönetime, Doğal olarak şampiyonluk istiyorsunuz. Ancak bu başarı için daha bir çok transfere ihtiyaç var'' mesajı verdiği bildirildi. 
     
     Kulüpte kaos var gibi’ 

     Yakın dostlarıyla da Galatasaray’a transferi hakkında konuşan Eric Gerets’in, İstanbul’a ilk gittiğimde yöneticilerle tanıştım. Ancak hissettiğim kadarıyla kulüpte bir kaos vardı. Herkes bir an önce birşeyler yapmak istiyor. Ben bu kaos durumuna ya alışacağım, ya da kaosa son vereceğim. Çünkü başarıyı soğukkanlılıkla yakalayacağız. Ayrılmadan önce bana bir ev bulmalarını söylemiştim. Umarım bu işi de kısa sürede çözeriz. Çünkü bir an önce işime konsantre olmak istiyorum'' sözlerini sarfettiği kaydedildi. 
     
     Buffel Kimdir 

     

Yaş 24. Doğum Tarihi 19 Ocak 1981. Doğum Yeri Ruddervoorde. Mevkii Orta Saha. Boy 1.75 m. Kilo 68. Oynadığı Takımlar Feyenoord, Galsgow Rangers.      
</TEXT>
</DOC>
