<DOC>
<DOCNO> 354985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/spor/spo09.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon belli oluyor 
</HEADLINE>
<TEXT>


Arjantin Kapanış Ligi'nde bitime bir hafta kala lider Velez, üçüncü Estudiantes'i ağırlıyor. Castroman ve arkadaşları galip gelir, Racing puan kaybederse Clausura'nın şampiyonu Velez Sarsfield olacak 


Velez kazanır, Racing de puan kaybetmezse aradaki 5 averajlık ciddi fark da şampiyonu aşağı yukarı belli etmiş olacak. Estudiantes ise kazanıp, yarışı son haftaya taşıma gayretinde. Ama son 4 haftada 9 puan alan Velez, şampiyonluğu aynı dönemde 7 puan kaybeden Estudiantes'ten daha fazla istiyor. Favori Velez. 

Banfield-Racung Club 
Diego Simeone'li Racing, üst üste üç beraberlikle zirveyi kaybedip şampiyonluk şansını azalttı. Banfield da iç sahada çok başarılı bir ekip, evinde yalnızca bir yenilgisi var. Beraberlik ağır basıyor. 

Independiente-Arsenal Sarandi 
Arsenal, evinde Gimnasia'ya kaybederek şampiyonluk için konsantrasyonu kalmadığını gösterdi. Independiente son 5 haftada 4 beraberlikle namağlup... 1 ve 0, en mantıklı iki seçenek olarak gözüküyor. 

Rosario Central-River Plate 
Gallardo ve Salas gibi yıldızları kadrosunda bulundurmasına rağmen son 6 haftada 5 yenilgi alarak zirveden kopan River, prestij maçlarına çıkıyor. Rosario ise Instituto'yu deplasmanda yenerek moral buldu. Ev sahibi Rosario Central galibiyete yakın taraf. 

Colon-Argentinos Juniors 
Colon, son 10 maçta 6 beraberlikle orta sıralara tutundu. Argentinos Juniors da son iki maçta 4 puanla çıkışta. Beraberlik ilk seçenek. 


</TEXT>
</DOC>
