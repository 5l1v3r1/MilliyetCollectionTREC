<DOC>
<DOCNO> 379958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/soneko35.html </URL>
<DATE> 2005/09/20/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Tokyo'da arsa fiyatları, 15 yıldır ilk kez arttı... 
</HEADLINE>
<TEXT>

     Japonya'nın başkenti Tokyo'da arsa fiyatları, 15 yıldan bu yana ilk kez artış gösterdi. 
     Toprak, Altyapı ve Ulaştırma Bakanlığı'ndan yapılan açıklamada, Tokyo'da arsa fiyatlarının yerleşime ayrılan alanlarda yüzde 0.5, ticari işyerlerine ayrılan alanlarda yüzde 0.6 arttığı belirtildi. 
     Japonya genelinde ise arazi ve arsa fiyatlarının geçen 14 yılda olduğu gibi düşmeyi sürdürmekle birlikte, bu düşüşün hızının azaldığı ifade edildi. 
     Arsa ve arazi fiyatlarının başkentle sınırlı da olsa yükselmesi, 1990'lı yıllardoan beri durgunluğa drüşen Japon ekonomisinde uzun süredir beklenen canlanmanın yeni bir işareti olarak değerlendiriliyor. 
     Japonya ekonomisinin on yılı aşkın zamandır süren son durgunluğa sürüklenişinde, 1980'li yıllarda arsa ve gayrimenkul fiyatlarında oluşan köpüğün 1990'lı yıllarda patlaması etkili olmuştu. Aşırı değerlenen gayri menkul piyasasındaki düşüş diğer sektörleri de peşinden sürüklemişti. 
     
</TEXT>
</DOC>
