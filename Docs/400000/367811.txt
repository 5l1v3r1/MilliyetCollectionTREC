<DOC>
<DOCNO> 367811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sondun15.html </URL>
<DATE> 2005/08/07/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Londra'da 'Kadın ve çocuk bombacı' uyarısı 
</HEADLINE>
<TEXT>

     CNN TURK 

Scotland Yard, kadın ve çocuk intihar bombacılarına karşı uyardı. 
     İngiliz gazetesi The Times'ın haberine göre, İngiliz polis teşkilatı Scotland Yard'ın yayımladığı bir raporda, teröristlerin, Londra'nın ulaşım ağına yapabilecekleri olası saldırılarda kadın ve çocukları intihar bombacısı olarak kullanmasına karşı diğer polis birimlerini uyardı. 
     Resmi 'durdur ve ara' taktiğinin binlerce metropol polis memuruna öğretilmesi ve uygulanması sonucunda teröristlerin taktik değiştirmesi korkutuyor. 
     Raporda "teroristler, kendi metodlarımızı bize karşı kullanabilirler ve bu metodlara karşı kendi yöntemlerini geliştirebilirler" ibaresi yer aldı. 
     Rapordaki 'teröristlerin kadınları hatta çocukları kullanabileceği' açıklaması dikkat çekti. 
     Metropol Polis Servisi Başkanı Sir Ian Blair'ın emriyle yayımlanan raporda, polisin sadece Asya kökenli ya da siyah tenli erkekler üstünde yoğunlaşmaması gerektiği söylendi. 
     Ayrıca raporda 'ıraksal özellikler' ve 'belli gruplar' üzerinde yoğunlaşılmaması belirtilirken, teröristlerin hiçbir ırksal, etnik, cinsel ve dini profilinin olmadığı, buna karşı dikkatli olunması gerektiği vurgulandı. 
     
     Neden politik değil 

     Ian Blair, bu uyarıdaki ısrarın politik bir nedenden ötürü olmadığını belirti ve "eğer biz, sadece Kuzey Afrikalı, Asyalı ya da Karayipli genç erkekleri arayın deseydik bu kesinlikle teröristlerin aracı değiştirmesine neden olurdu ve kesinlikle taktiklerini değiştirirlerdi" diye ekledi. 
     Ian Blair'in bu açıklamasından önce konuşan İngiliz Ulaşım Polisi müdürü Ian Johnston, metro ve raylı sistem ağındaki güvenlik görevlilerinin Müslüman ve Afrikalı erkekler üzerinde yoğunlaşması gerektiğini ortaya atarak "beyaz, yaşlı hanımefendileri arayarak vakit kaybetmemeliyiz" diye konuştu. 
     
     Polis gücüne yeni kadro 

     Scotland Yard sözcüsünün açıklamasına göre geçici olarak ulaşım merkezlerine intihar bombacılarıyla mücadele için yerleştirilen 'keskin nişancı timlerinin' görevinin sona erdilirmesi planlanıyor. 
     Ayrıca ulaşım merkezlerinde görev yapmak üzere 150-200 kişinin ulaşım ağına yapılabilecek saldırılara karşı ve silah eğitimi aldıkları bildirildi. 
     Bu birimler Scotland Yard'ın SO19 modeline göre eğitilecek. 16 gün önce yanlışlıkla Brezilyalı Jean Charles de Menezes'i öldürenler de Scotland Yard SO19 birimlerindendi. 
     Keskin nişancı timlerinin ve Jean Charles de Menezes'i öldüren polis grubundan yakın mesafe vurucu timlerinin kalıcı hizmet için hazır bekledikleri bildirildi. 
     Ian Blair, terörle mücadele için 500 ya da 600 kişiyi daha polis gücüne katacaklarını ve yüzün üstünde kişiye de silah kullanma yetkisi vereceklerini açıkladı. 
     
</TEXT>
</DOC>
