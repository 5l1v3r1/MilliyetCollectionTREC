<DOC>
<DOCNO> 376111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo06.html </URL>
<DATE> 2005/09/06/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Anelka, Yabancılar Masası’nda... 
</HEADLINE>
<TEXT>

     Anelka konusunda Dışişlerinden görüş istemediği öğrenilen Tahkim Kurulu, yarınki toplantısında topu Yabancılar Masası’na atacak. 
     
     Sorulup, öğrenilecek 
     Avrupa Birliği vatandaşı statüsünde yerli oyuncu olarak oynayabilmek için Tahkim Kurulu’na başvuran Nicolas Anelka, bir süre daha bu isteğine yanıt alamayacak gibi görünüyor. Tahkim Kurulu’nun yarın saat 16 00’da yapacağı toplantıda hem bu konu, hem de Deniz Barış’ın lisansının iptali için Gençlerbirliği’nin yaptığı başvuru görüşülecek. Kurulun, bugüne dek, iddia edildiği gibi Dışişleri Bakanlığı’ndan görüş istemediği öğrenildi. 
     
     Zorunluluk var mı ’ 
     AB üyesi ülkelerin, aday ülkelerin sporcularını AB statüsünde oynatmasına yönelik mahkeme kararları olmasına karşın, aday ülkelerde oynayan AB vatandaşlarının bu hakkı olup olmadığının araştırılması gerektiğini söyleyen Tahkim Kurulu üyeleri, Bize bu hakları tanıyan ülkelerin vatandaşlarına aynı hakkı tanımak zorunda mıyız, hukuki bir zorunluluk var mı, Yabancılar Masası’na sormak gerekiyor'' açıklamasını yaptı. 
     
</TEXT>
</DOC>
