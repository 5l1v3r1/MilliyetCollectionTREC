<DOC>
<DOCNO> 381004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonyas06.html </URL>
<DATE> 2005/09/23/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Deniz Akkaya Hollywood yolcusu 
</HEADLINE>
<TEXT>

     Göksel YAPAR DHA 

      ANTALYA Altın Portakal Film Festivali bünyesinde yapılacak ve dünya sinema filmlerinin yarışacağı 1'inci Uluslararası Avrasya Film Festivali'nin jüri üyesi ünlü oyuncu Michael Madson, festival kapsamında düzenleyeceği basın toplantısında Deniz Akkaya, Tamer Karadağlı ve Yelda Reynauld ile birlikte film çevireceğini açıklayacak. 
     Kill Bill’ adlı filmde karavanda yaşayan bodyguard rolüyle Türk seyircisinin tanıdığı Michael Madson, 28 Eylül'de Side Müzesi'ndeki Hermes Heykeli önünde yapacağı toplantıda, ayrıntıları açıklayacak. Basın toplantısına, Amerika'da çekilecek ve bir banka soygununu anlatacak filmde rol alacak Türk oyuncular Deniz Akkaya, Tamer Karadağlı ve Yelda Reynauld da katılacak. Amerikalı New Films ile İstanbul'daki Hermes Film'in ortaklaşa yapacağı filmi John Keeyes'in yöneteceği ve Türkiye'de bazı illerde de çekim yapılacağı belirtildi. Manken ve oyuncu Deniz Akkaya'yı Amerikalı yönetmen Keeyes'in bizzat belirlediği ifade edildi. 
     Bu yıl 42'ncisi düzenlenen Altın Portakal Film Festivali ve 1'inci Uluslararası Avrasya Film Festivali, 24 Eylül Cumartesi günü başlayacak ve 1 Ekim'de sona erecek. 
     
</TEXT>
</DOC>
