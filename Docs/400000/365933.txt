<DOC>
<DOCNO> 365933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonyas09.html </URL>
<DATE> 2005/07/31/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Uzayda nakliyat 
</HEADLINE>
<TEXT>

     Uzay mekiği Discovery'deki astronotlar, bugün mekikteki kargoyu, Uluslararası Uzay İstasyonu'na UUİ taşıyor. 
     Mekikteki astronotların, İtalyan yapımı kargo ünitesinde depolanan 15 ton kargoyu UUİ'ye taşıması planlanırken, bir süre yeni mekik uçuşu olmayacağı için UUİ'ye takviye olarak bilgisayarlar, büro malzemeleri, gıda, su ve diğer malzemenin taşınması gerekiyor. 
     Amerikan Havacılık ve Uzay Dairesi NASA , mekikteki fazla kargonun istasyona taşınmasında astronotlara zaman tanımak için, mekiğin görev süresinin bir gün uzatıldığını ve mekiğin 8 Ağustos'ta Dünya'ya döneceğini açıkladı. 
     Kargonun istasyona taşınmasından sorumlu Wendy Lawrence, Raffaello adlı kargo ünitesindeki kargoyu UUİ'deki astronotlar Sergei Krikalev ve John Phillips ile boşaltıyor. 
     Astronotlar, mekikteki 15 kargoyu istasyona, Kasım 2002'den bu yana istasyonda biriken 13 ton çöpü de mekiğe taşıyor. 
     Houston uzay istasyonu uçuş müdürü Mark Ferring, kargonun boşaltılmasıyla ilgili olarak, ''Evinizdeki garaj ve tuvaletlerde çalışmak gibi bir şey'' dedi. 
     Dün yaklaşık 7 saat uzay yürüyüşü yapan Steve Robinson ve Japon astronot Soichi Noguchi, hasar onarım teknikleri denemeleri yapmıştı. Astronotların yarın bir kez daha uzay yürüyüşü yapması bekleniyor. 
     Dünkü yürüyüşte mart ayında bozulan jiroskopu onarmak için bir güç kablosunu değiştiren astronotlar, yarın yapacağı yürüyüşte 2002 yılından bu yana çalışmayan diğer jireskopu değiştirecekler. 
     UUİ'de istasyonu yönlendirmede kullanmak için her biri 300 kilogram ağırlığında 4 adet jireskop bulunuyor. 
     
</TEXT>
</DOC>
