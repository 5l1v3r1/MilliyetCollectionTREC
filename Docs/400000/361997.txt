<DOC>
<DOCNO> 361997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/yazar/toruner.html </URL>
<DATE> 2005/07/18/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Konuşulacak sözler 
</HEADLINE>
<TEXT>


En büyük gazetelerden birinin meşhur yazarlarından biri Ben bu hükümeti destekliyorum. Ekonomi düzelsin ve Avrupa Birliği'ne girelim de isterse İslam Cumhuriyeti gelsin. Atatürk'ü de tartışmaya açmaktan korkmamalı. 
Eski büyük bir devlet adamının eşi Ekim ayında PKK'nın yoğun saldırılarının olacağı konuşuluyor. 
Çok tanınmış bir işadamı Federasyon Başkanı Bıçakçı, 700 küsur milyon doları istediği gibi yönlendirebileceğini zannetti. Başbakan, bu konuda arabulucu arıyor. 
Bir dost ülke başkonsolosu Yaz sonunda İstanbul'dan ayrılıyorum ama muhtemelen bir kaç yıl sonra büyükelçi olarak dönerim. 

Eleştirenler ne yaptı 
Başka bir dost ülke başkonsolosu Yaz sonunda ülkeme dönüyorum. Bu yaştan sonra, istemediğim bir ülkede görev almayı düşünmüyorum. Yeni bir görevlendirme olmazsa kasımda emekli olurum. 
Meşhur bir avukat Arkadaşlar beni tekrar vakfın başına dönmeye ikna ettiler. 
Eski büyük bir devlet adamının eşi Bizi eleştirenler, aldığımız araziyi imara açacağımızı zannedip, etrafındaki bütün araziyi aldılar. 
Tanınmış cemaat öncüsü bir iş adamı Anlaşılan, PKK içi hesaplaşma başladı. Hikmet Fidan'ın faili meçhul bir cinayete kurban gitmesi düşündürücü. 

'Bill Gates'i biz getirdik' 
Tayyip Erdoğan'ın seçilmesine destek veren bir işadamı Başbakan'ın Suriye ile olan diyaloğuna anlam veremiyorum. Partiye ve Türkiye'ye çok şey kaybettiriyor. İş kötüye gidiyor. 
Meşhur bir avukat ve medya patronu Bill Gates'i biz getirdik. Sayın Başbakan'ın MTV'de yayımlanan ve "Frank Sinatra ile My Way şarkısını söylemek isterdim" dediği röportaj da bizim organizasyonumuz. 
Meşhur bir aktör ve sunucu Eşimi bu camiadan seçmemem, babamın vasiyeti idi. 
Bir ekonomi gazetesi yöneticisi Financial Times'ta çıkan "Play it again, Yam" başlığını hatırlıyor musun 

'Gima'nın adı kalacak' 
Carrefour CEO'su Meksika dahil birçok ülkeden çıkarken, Türkiye'de büyüme kararı aldık. Şimdi, pazarın yaklaşık 14'ünü kontrol edeceğiz. Büyük olasılıkla, GİMA adını koruyacağımızı sanıyorum. 
Bir Amerikan Kongre üyesi Kongre bir ay süre ile tatilde. Açılır açılmaz, Türkiye'nin yargı kararlarını uygulamaması ile ilgili bir deklarasyon imzalayabiliriz. 
Başbakan'ın İstanbul'daki çok yakın bir ağabeyi Tayyip Bey herkesi dinler görünür ama bildiğini, hissettiğini uygular. Ülkesini çok sever ve her şeyi ülkesi için yapar. Kızım Emine Hanım'a "teyze" der. Birçok bakana, yapıcı eleştirilere kulaklarını tıkamamalarını söyledim. 
İşte, İstanbul'dan taptaze haberler. 



</TEXT>
</DOC>
