<DOC>
<DOCNO> 374620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yasam/yas01.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Anestezi yerine hipnozlu ameliyat 
</HEADLINE>
<TEXT>


İlaçlı anesteziye alternatif olmaya aday gösterilen hipnozun, ameliyat sırasında hastanın duyacağı acıları yok etmede etkili ve güvenilir bir yol olduğu anlaşıldı 

DIŞ HABERLER SERVİSİ 

'Hiç acı duymadım' 
BİLİM dergisi New Scientist'ta yer alan haberde, hipnozun, ameliyatlar öncesi ilaçlı anesteziye ciddi alternatif olduğu belirtildi. Haberde, Londra'nın Lister Hastanesi'nde göğüs estetiği ameliyatı geçiren Pippa Plaisted, 46 yaşadıklarını anlattı. Bir uzmanın hipnotize ettiği Plaisted, operasyon öncesi anestezi olmamasına rağmen, ameliyatta hiç acı hissetmediğini söyledi. Dergi, Belçika'daki çalışmalara da yer verdi. 

Doğum için de birebir 
BELÇİKA'da hipnozun genel anesteziye alternatif olarak kullanıldığının belirtildiği haberde, Liege Hastanesi'nde, hipnotize hastalarda ameliyat sırasında daha az kanama olduğunun ve bu yüzden operasyonların daha başarılı sonuçlar verdiğinin ortaya çıkarıldığı yer aldı. Dergide, "Florida'daki araştırmalar da, hipnotize kadınların, çocuklarını daha kolay doğurduklarını ortaya çıkardı" denildi. 


</TEXT>
</DOC>
