<DOC>
<DOCNO> 353118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/dunya/axdun01.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derin bir oh çekerek gitti 
</HEADLINE>
<TEXT>


8 yıllık görevi boyunca İran'da hiçbir kalıcı reform yapamayan Cumhurbaşkanı Hatemi'nin, oy verirken ağzından çıkan tek kelime, 'Bitti' oldu 


İran'da halk, 1979'daki İslam Devrimi'nin ardından 9. kez cumhurbaşkanını seçmek için dün sandık başına gitti. 47 milyon kayıtlı seçmenin bulunduğu İran'da seçimlere 4'ü muhafazak r, 3'ü de reformcu kanatta olmak üzere 7 aday katıldı. Oy verme süresi 3 kez uzatıldıktan sonra sandıklar, dün gece Türkiye saatiyle 21.30'da kapatılırken, seçime katılım oranının ise yüzde 55'in üzerinde olduğu bildirildi. 
Oy verme işlemleri sürerken, adaylardan hiçbirinin ilk turda seçilebilmesi için oyların yüzde 50'sinden 1 fazlasını alamayacağını ima eden İran İçişleri Bakanı Abdülvahid Musavi Lari, cumhurbaşkanlığı seçiminin 2. tura kalacağını açıkladı. Lari, "Yarış çok ciddi geçiyor ve adaylar birbirine çok yakın" dedi. Bir hükümet yetkilisi de 24 Haziran'daki 2. turun ılımlı muhafazak r Haşimi Rafsancani ile reformcu Mustafa Moin arasında geçeceğini söyledi. 
Seçimle birlikte 8 yıldır cumhurbaşkanlığı koltuğunda oturan Muhammed Hatemi'nin dönemi de sona erdi. Hatemi oyunu Tahran'da atarken, gazetecilere tebessüm ederek, "Bitti " dedi. 8 yıl önce ülkesinde değişim ve özgürlük yanlısı geniş halk kesimlerinin büyük umutlarla iktidara taşıdığı reformcu Hatemi, aradan geçen süre zarfında rejimin kilit noktalarını tutan muhafazak r mollaların direnişi ve baskısı yüzünden, bazı göreceli iyileştirmeler dışında hiçbir önemli reformu gerçekleştiremedi. 


</TEXT>
</DOC>
