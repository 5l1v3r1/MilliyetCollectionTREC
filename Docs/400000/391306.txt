<DOC>
<DOCNO> 391306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yasam/axyas01.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadınlarının yüzde 41.5'i obez 
</HEADLINE>
<TEXT>


Sağlık Bakanlığı'nın yaptığı araştırmanın sonucuna göre Türkiye'de yaşayan erkeklerin yüzde 21.2'si, kadınların ise yüzde 41.5'i obez 


Sağlık Bakanlığı'nın 2004 yılının Ekim ayında yaptığı 'Sağlıklı Beslenelim, Kalbimizi Koruyalım' araştırmasına göre, Türkiye'de yaşayan erkeklerin yüzde 21.2'sinin, kadınların ise yüzde 41.5'inin obez çıktığı açıklandı. 
Araştırmaya göre Türkiye'de düzenli fiziksel aktivite yapan kişilerin oranı sadece yüzde 3.5. Orta yaş grubu şişman erkeklerde kalp damar hastalıkları sonucu ölüm oranı, normal ağırlıktaki erkeklere göre 11 kat daha fazla. 

Hastalık nedeni 
İkinci tip diyabet hastalarının yüzde 80'i hastalığın başlangıcında şişman bir vücuda sahip. 
Birçok hastalığın temelinde yatan 'şişmanlık', kan basıncını ve kolesterolü yükseltiyor. Kalp damar hastalıkları, felç, şeker hastalığı, bazı kanser türleri, solunum yetersizlikleri ile kemik ve eklem hastalıklarının ortaya çıkış hızını artırıyor. 

'Şişman' mısınız Hesaplayın 
Şişmanlığı saptamak için kullanılan çeşitli yöntemler arasında en fazla tercih edileni, beden kitle indeksine BKİ göre yapılanı. 1.70 boyunda ve 75 kilogram ağırlığında olan birinin BKİ hesaplanırken, kişinin boyu, kendisiyle çarpılır 1.70 x 1.70 2.89 . Kişinin ağırlığı sonuca bölünerek 75 2.89 26 BKİ bulunur. BKİ 18.5'in altı olanlar zayıf, 18.5-25 arası normal, 25-30 arası hafif şişman ve 30'un üzeri ise şişman olarak kabul ediliyor. 

Obezite riskini azaltmak için 
Aşırı oranda şişmanlama riskini en aza indirmek için şu yöntemler öneriliyor Yiyecek alışverişini tok karnına yapın, yüksek enerjili besin satın almayın, alışverişe liste hazırlayıp çıkın, öğün atlamadan sık aralıklarla azar azar yemek yiyin, göz önünde yiyecek bulundurmayın, ana yemek için küçük, salata için büyük tabak seçin, yemeği yavaş ve iyi çiğneyin, akşam yemeğinden sonra bir şey yemeyin. 


</TEXT>
</DOC>
