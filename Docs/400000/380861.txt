<DOC>
<DOCNO> 380861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/soneko32.html </URL>
<DATE> 2005/09/23/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Joy Türk FM ihalesi de ertelendi... 
</HEADLINE>
<TEXT>

     Tasarruf Mevduatı Sigorta Fonu'nun TMSF satışa çıkardığı Joy Türk FM ihalesinde, açık artırmada verilen 560 bin dolarlık dolarlık en yüksek teklif, 2 milyon 700 bin dolarlık muhammen bedelin altında kaldığı için ihale sona erdirildi. 
     Radyo için, bugün saat 16.30'da ikinci bir açık artırma gerçekleştirilecek. 
     TMSF'nin Esentepe'deki merkezinde yapılan ihalede, Doğa Yayıncılık Sanayi ve Ticaret A.Ş. ile Haliç Televizyon ve Radyo Yayıncılık A.Ş.'nin kapalı zarfla verdiği tekliflerin ardından, açık artırma en yüksek teklif olan 500 bin dolarla başladı. 
     10 bin dolarlık dilimlerle yapılan açık artırmada, Haliç Televizyon ve Radyo Yayıncılık A.Ş. en yüksek 560 bin dolarlık teklifte bulundu. 
     Bunun üzerine, İhale Komisyonu Başkanı Mehmet Çalışkan, Haliç temsilcilerine, tekliflerini artırmayı düşünüp düşünmediklerini sordu. 
     Olumsuz yanıt alan Çalışkan, şartname hükümleri gereğince, teklifin muhammen bedelin altında kalması nedeniyle ihaleyi kapattı. 
     Saat 16.30'da yapılacak olan 2. açık artırmanın 560 bin dolardan başlayacağı kaydedildi. 
     Bu sabah yapılan Joy FM ihalesinde de, açık artırmada verilen 3 milyon dolarlık en yüksek teklifin, 4 milyon 400 bin dolarlık muhammen bedelin altında kalması nedeniyle ihale sona erdirilmiş ve bugün saat 15.30'da ikinci bir açık artırma yapılmasına karar verilmişti. 

     
</TEXT>
</DOC>
