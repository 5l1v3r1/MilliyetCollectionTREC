<DOC>
<DOCNO> 351182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/siyaset/asiy.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD karşıtlığı faydasız' 
</HEADLINE>
<TEXT>


PKK'ya yönelik adımların ABD karşıtlığını azaltacağını söyleyen Başbakan, 'Cumhurbaşkanı'nı yeni Meclis seçsin' diyen Baykal'a da yanıt verdi Bu Meclis'in Cumhurbaşkanı seçecek yetkisi var 

Hasan Cemal 


Başbakan Erdoğan, Amerika'dan dönüş yolunda dün öğleden sonra Brüksel'den Ankara'ya uçarken, aralarında Milliyet'i temsilen Hasan Cemal'in de bulunduğu gazetecilere, Bush görüşmesini değerlendirdi. Erdoğan, şu mesajları verdi 

ABD KARŞITLIĞI "Amerikan karşıtı olmak ne getirecek, ne kazandıracak Türkiye'ye .. Önemli olan, ilişkileri geliştirmektir. Ortak çıkarlara esas alan dayanışmayı geliştirmektir. Bu tutumdur Türkiye'ye faydalı olan... KKTC'de izolasyonun kaldırılmasıyla, Kuzey Irak'ta PKK ile ilgili ABD'nin her adımı, Türkiye'de Amerikan karşıtlığını azaltır. Amerika'yla Türkiye istihbarat açısından zaten birlikte çalışıyorlar PKK konusunda, K. Irak'la ilgili olarak. Tabii önemli olan uygulama... PKK'lı 150 ismin yayımlanması Amerika tarafından önemli tabii." 

GEZİNİN AMACI "Ziyaretimin sonuçlarından çok memnunum. Geziye çıkarken amacım, Türk-ABD ilişkileri konusundaki olumsuz spekülasyonlara son vermekti. Başkan'ın görüşme sonrası yaptığı açıklamalar bu spekülasyonları ortadan kaldırdı. Önemli olan, Başkan'ın açıklamalarıdır, kimilerinin basına yaptığı sızdırmalar değil. Ortak irade, ortak irade beyanı önem taşır, bu da Beyaz Saray buluşmasından sonra yapılmıştır. Bazı olumsuz şeyleri basında h l okuyunca şaşırıyoruz. Başkan'ın açıklamaları neden mi önemli .. Mesela bugün 387 ABD'li yatırımcı var Türkiye'de. Bu sayının artması lazım. Bu bakımdan da önemli Bush'un Türk - Amerikan ilişkileriyle ilgili olumlu açıklamaları... Türkiye'ye ne kadar çok doğrudan yabancı sermaye yatırımı çekebilirseniz, o kadar iyi Bizim en çok önemsediğimiz konu bu..." 

BASKI VE DOSTLUK "Bizi psikolojik baskı altına almak için gezi öncesi bazı spekülasyonları, haberleri piyasaya sürmek mi . Her ülkenin kendine has stratejileri olabilir. Ama bunu yorumlamak bize düşmez. ABD'nin her dediğine evet karşılığı beklemek gibi psikolojik havası olabilir. Ama biz neleri nasıl yapabiliriz, bunun dengelerine bakarız. Ayrıca, bizim için önemli olan her zaman dost kazanmaktır. Biz bu noktadayız. Asla düşman edinmeyiz." 

AMERİKA'NIN BAKIŞI "Küresel güç olarak ABD, Türkiye'yi bir yana koyamaz. Hem küresel barış diyeceksiniz, hem çoğunluğu Müslüman olan, demokrasi olan Türkiye'yi göz ardı edeceksiniz. Bunu yapmaz Amerika. Türkiye, İslam dünyasıyla ciddi bir köprüdür. Bunu iyi değerlendirmek zorundadır Amerika. Türkiye gerçeğini göz ardı edemez." 

AB VE TÜRKİYE "ABD gibi AB de Türkiye'yi, göz ardı edemez. AB olmazsa olmaz değildir, ancak Türkiye için model olmuştur. Bu modeli gerçekleştirmeyi gerekli görüyoruz. Türkiye'nin de AB'ye katacağı çok şey var. Hıristiyan Kulübü olmayacaksa, Türkiye sayesinde olmayacaktır. Bu bakış açısı da kabul görüyor. Bu açıdan İspanya'yla birlikte çalışıyoruz." 

BAYKAL'A YANIT "Baykal, 2006'da erken seçim mi istemiş Yeni Cumhurbaşkanı'nı da yeni parlamento mu seçsin demiş .. Biz bu konuya istikrar noktasından bakarız. Ne getirir, ne götürür Millet bize 5 yıl yetki verdi. Hükümet güçlü, bir sıkıntımız yok. Her şey istikrarlı gidiyor. Ayrıca bu Meclis'in Cumhurbaşkanı seçecek yetkisi var. Ne diye kalkıp erken seçim yapalım .. Baykal kendini boşuna yoruyor. Yatırımcılar istikrara bakar. 2 yılda bir seçim yapılan ülkede istikrar olmaz. Çok partili demokrasiye adım attığımız 1946'dan beri 59 yıl geçmiş ve 59 tane hükümetimiz olmuş... İstikrar bunun neresinde, söyler misiniz .. Biz üretim peşindeyiz. Bunun için de istikrar gerekli..." 

SURİYE "40 yıldır bu ülkeyle düşmandık. Ama bu artık geride kalıyor. Hatay'la ilgili bir sınır sorunu yok artık diyor Suriye. Suriye'de demokratik adımlar atılacaksa, bu da Geniş Ortadoğu Projesi çerçevesinde yer alacak. Özgür dünyayı birlikte kurmaktır bu. Sayın Başkan da görüşmemizde Suriye'deki rejim konusunda iflah olmaz falan demedi. 

ATSİNEĞİ Erdoğan, Amerika karşıtlığı, Amerikancılık bağlamında Baykal'ın kendine dönük bazı sözlerini "çok çirkin" diye niteledi. DYP lideri Ağar'ın Beyaz Saray buluşmasındaki atsineği konusundaki açıklamasından söz ederken de, "Sadece atsineği aklında kaldıysa iyi" demekle yetindi gülerek... 


</TEXT>
</DOC>
