<DOC>
<DOCNO> 351371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/siyaset/asiy.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim, kesinlikle yoksuldan yanadır 
</HEADLINE>
<TEXT>


Yoksullukla mücadelede özellikle kızların eğitiminin şart olduğunu belirten Oruç'un hükümete bir önerisi var "Yoksullara Brezilya'daki gibi 'asgari gelir desteği' verilsin" 

SOHBET ODASI 
DERYA SAZAK 


DERYA SAZAK BM 2005'i, yoksullukla mücadelede 'karar yılı' ilan etti. Dünyada 1 milyar insan, günde 1 doların altında gelirle yaşıyor. Milyonlarcası, eğitim sağlık gibi hizmetlerden yoksun, gıda ve temiz su ihtiyacı pek çok ülkede karşılanamıyor. Küreselleşme yoksulluk ve eşitsizliği daha da artırdı. Fransa ve Hollanda'ki, AB Anayasası referandumları bu ülkelerin 'refahı paylaşma' konusunda ne kadar ödünsüz olduklarını gösterdi. Türkiye bu süreçten nasıl etkilenecek 

YEŞİM ORUÇ KAYA Avrupa'da insanlar, AB şemsiyesi içinde kendi ulus-devletlerinin onlara sağladığı bazı refah göstergelerini kaybedecekleri endişesi içindeler ki, haksız sayılmazlar. Küresel gündem içinde bazı edinimleri kaybedeceklerinden korkuyorlar. Referandum sonuçlarından çıkarılacak dersler var. AB yurttaşları, çalışma şartları, istihdam, çocuklarının eğitimi, sağlık ve sosyal güvenlik sorunlarının çözümünde, kendi bireysel geleceklerinde h l ulus-devlete bakıyorlar. Bence Türkiye'nin alacağı en büyük ders burada, biz de AB yolunda önce kendi işimize bakmalıyız. 

Kamusal hizmet alanı daralmadı, öyle mi 
- AB'nin gitmeye çalıştığı yönde, Avrupa sosyal çarkı söz konusu. AB Anayasası'nın, tüm AB ülkelerini kapsayacak belli sosyal politika önermeleri vardı. Bunlar askıda kaldı. AB projesi pırıltısını kaybediyor. Referandumlar, bu tepkiyi yansıttı . 

Ağrı ve Muş Afrika gibi 
Türkiye, AB ile Ekim 2005'te müzakerelere başlayacak. Referandum dalgası ve Almanya'daki erken seçim bu süreci olumsuz etkileyebilir. Öte yandan Türkiye, İnsani Gelişme Raporları'nda AB adayı ülke gibi gözükmüyor. Eğitim, sağlık gibi sosyal gelişmişlik endekslerinde ve ekonomik göstergelerde orta sıralarda. 
- İnsani gelişme esas itibarıyla yurttaşların yapabilirliğini ölçer. Gelir dışında başka şeylere de bakmak durumundadır. Örneğin bir insanın hayatında siyasi ekonomik veya kültürel olarak gelişme fırsatı var mı Bunu eğitim durumuna bakarak ölçüyoruz. Sağlık hizmetlerine erişebiliyor mu Gelecek endişesi duymadan yaşayabiliyor mu İstanbul, Kocaeli gibi bazı gelişmiş kentler dışında yaşayanların sağlıklı bir hayat sürmeleri ve çocuklarına böyle bir hayat hediye edebilme imk nları çok düşük. Niye Eğitim endeksimiz düşük, nüfusun büyük çoğunluğu sağlıklı, güvenli bir gelecek kurabilmekten yoksun. Kocaeli'nde insani gelişmişlik Çek Cumhuriyeti ile aynı, Şırnak Kamboçya gibi. Ağrı ve Muş'taki göstergeler Afrika'ya benziyor. 
Türkiye'de insani gelişmişlik düzeyinin düşük olmasında en büyük kırılma noktası kadın erkek eşitsizliğidir. Kadınlar, kız çocukları eğitim olanaklarından yeterince yararlandırılmadığı için bu durum sosyal yapıyı bozuyor. 

Zorunlu eğitim 11 yıl olmalı 
1 milyonu aşkın kız çocuğu okula gönderilmiyor. Milliyet, 'Baba Beni Okula Gönder' adıyla eğitim seferberliği başlattı. 
- Bunlar olumlu destekler ve Milliyet'in kampanyası gibi sosyal sorumluluk programları sürekli olmalı. İlköğretimde 8 yıla geçiş, kızların yararına oldu. Zorunlu eğitimi 11 yıla taşımalıyız. Eğitim, kesinlikle yoksul yanlısıdır. Eskiden kırsal kesimde çocuklarını 5. sınıfa kadar okula gönderen aileler, daha sonra tarım işçisi olarak çalıştırırlardı. Bugün Doğu ve Güneydoğu'da bu gerçek değişmedi. UNICEF'in de desteğiyle Milli Eğitim Bakanlığı kızların eğitimi konusunda hayli başarılı oldu. 

İnsani gelişme göstergelerinde yoksulluk, eğitimsizlik dışında başka hangi alanlarda hak mahrumiyetleri yer alıyor 
-Bebek ölümleri, 5 yaş altı çocuklarda gıda eksikliği, içme suyuna erişim de yoksulluk kriterleridir. Doğu ve Güneydoğu'da yüzde 30'lara varan insani yoksulluk söz konusu. Şırnak'taki üç kişiden biri insanca yaşayamıyor. İstanbul gibi 15 milyonluk megapolde, 1.5 milyon kişi sefalet içinde yaşıyor. Yoksulluk oranı yüzde 30'lardan yüzde 23'e düştü. Gıda ve gıda dışı yoksulluk oranı ise yüzde 28. Barınma, eğitim ve sağlık gibi ihtiyaçları toplumun yüzde 28'i karşılayamıyor. Bu insanların geliri günde 4.3 dolar. 

'Asgari gelir desteği' şart 

Türkiye yoksullukla mücadelede makus talihini değiştirebilecek mi 
- İstihdam yaratarak, yoksulluk ve eşitsizlik sosyal politikalar desteklenerek aşılabilir. AB'ye giriş sürecinde sosyal politikaların önemi daha iyi anlaşılacak. 
Yoksulluğa karşı dünyada uygulanan bazı programlar var. Bunlardan birisi 'asgari gelir desteği'. 'Boğaziçi Üniversitesi bazı hesaplamalar yaptı ve BM Kalkınma Programı çerçevesinde biz de çalışmalar sürdürüyoruz. Brezilya bunu uyguluyor. 

Nasıl uygulanıyor 
- Yoksulluk sınırının altında olanlara, aylık gelir desteği sağlanıyor. Tarımı sübvanse ediyoruz, ya da teşvik politikaları var Türkiye'nin. Dünya Bankası destekli 'şartlı nakit transferi' programı uygulanıyor, çocuğu okulda olan annelere ayda 50 milyon lira ödeniyor. Sosyal Yardımlaşma Dayanışma Fonu aracılığıyla uygulanıyor. Hatta bunu eleştirenlerde oldu işte "sadaka dağıtılıyor" diye. Bu yanlış. Annelerin aldığı 50 milyon lira o hanede yemek pişeceğinin garantisidir. Onun sürekliliği de asgari gelir desteğiyle sağlanır. 

Hesap ortada 
IMF'nin asgari ücreti fazla bulduğu bir ortamda, 'asgari gelir desteğine' kaynak bulmada zorluk çıkar mı 
-Memleketin üçte biri yoksulluk içindeyse bu bir sonraki kuşağa aktardığımız bir sorundur. Boğaziçi Üniversitesi Sosyal Forumu'nun 2004 yılında tahmini verilerle yaptığı maliyet çalışması var. Ayda 100 dolarlık gelir desteğinin bütçeye yükü 4.3 milyar dolar. Bu rakam Türkiye'nin ulusal gelirinin sadece yüzde 1.78'i ediyor. 

Türkiye'de yoksulluk kadar, genç ve üniversite mezunu kuşakların istihdamı da sorun. UNDP ve Boğaziçi Üniversitesi'nin hazırladığı 'İnsani Gelişme Raporu'nda, 'Bilişim ve iletişim teknolojileri'nden yararlanmayı öneriyorsunuz. Nasıl olacak 
-İki yönlü düşünebiliriz. İstihdam alanı olarak Hindistan'daki gibi yazılım sektörünü geliştirmek. Servis sektöründe, yazılımda fırsat kapıları açılabilir ama bunları değerlendirmek için üniversite eğitiminin piyasa ihtiyaçlarına göre tasarlanması gerekir. Türkiye'nin en iyi en saygın üniversiteleri her sene yüzlerce mezun veriyor fakat piyasada bunlara ihtiyaç yok. 
Bizim şu anda desteklediğimiz piyasa dışı alanlar, belediyecilik hizmetleri, hastaneler gibi işlerde teknoloji kullanacak işgücüne ihtiyaç duyuluyor. Sosyal hizmetlerde, devletin vermek zorunda olup da piyasanın üretmediği bazı iş alanlarında bilgi iletişimdeki gelişimden yararlanarak istihdam yaratabilir miyiz, diye çalışıyoruz. 

2001 krizinde yoksulluğu anladık 

AKP, yoksul orta alt sınıfların oyuyla iktidara geldi ancak uyguladığı politikayla beklentileri ne ölçüde karşılayabildi 
- İktidarın tutumundan çok veriler bizim için geçerli. Eğer 2002-2003 yıllarında yoksulluk oranında düşüş yok, artış varsa yoksul yanlısı politikaların yeterince hayata geçirilmediğini gösteriyor. Yüzde 27 yoksulluktan bahsettiğiniz zaman, çocukların bir sonraki jenerasyona hasta girmemesini sağlamak için gıda desteği başta bazı sosyal politikalar geliştirmek lazım. 
Yoksulluğu önlemeden, insanları girişimci yapmak gibi küresel söyleme ben inanmıyorum. 'Balık tutmayı öğretmek' gibi klişeler eskidi. Balık varsa tutulur. Önce insanları insanca yaşatmalıyız. Sosyal politikanın temeli budur. Yoksullukla mücadele temel insan hakkıdır. 

Pozitif ayrımcılık gerek 
Ancak Türkiye'nin yoksullukla mücadele diye bütünleşik bir programı yok. Bölük pörçük bir şeyler yapılıyor. 2001 krizi bize yoksul olduğumuzu hatırlattı. Gerçi eşitsizlik, yoksulluk hep vardı ama şubat krizinden sonra görünürlük kazandı. Orta sınıfın çöküşünün de etkisi büyük.. 
Marmara depremi ve 2001 Şubat krizi özellikle kentlerde şunu gösterdi Türkiye'de sosyal dokuyu ayakta tutan hemşerilik, komşuluk, akrabalık gibi bağlarda zayıflama görüyoruz. Kent rantları artık bitmek üzere olduğu için Ağrı'dan İstanbul'a bir akrabasının yanına gelip bir gecekondu yapıp hayatını sürdürme şartları eskisi gibi değil. Ekonomi gelişse bile istihdam artmadığından bu insanların kaderi değişmiyor. 
Türkiye açısından gelişmenin önündeki en büyük engel kadın erkek eşitsizliğidir. Kadına pozitif ayrımcılığın liderler tarafından gündeme taşınması gerekir. 

Türkiye'nin IMF ile ilişkisi ayrıcalıklıdır 

Bin Yıl Kalkınma hedeflerine dönersek, BM Genel Sekreteri Kofi Annan, 2005'i 'eylem yılı' olarak ilan etti. Gelişmiş ülkelerin yoksulluk programlarına katkı payları artacak. UNDP'nin başına Kemal Derviş geldi. Türkiye ne yapmalı 
-Anlamlı sosyal politika, eğitim ve sağlıkta yoksul yanlısıdır. Bir hükümet, yoksullukla mücadele edecekse sosyal politikalar geliştirmek, işsizlikle mücadele etmek zorundadır. Bunlar siyasi kararlardır. Türkiye iç ve dış borcunu bugünkü gibi finanse etmeye çalıştıkça kaynak azalacaktır. Öte yandan IMF ile hiçbir ülkenin yaşamadığı ayrıcalıklı ilişki yaşamaktadır. Dünya Bankası'ndan en avantajlı proje kredisi kullanan ülke Türkiye'dir. Türkiye, Dünya Bankası'nın en iyi müşterisi. Bizden aldıkları kaynakla Afrika'da yoksullukla mücadele programlarına destek veriyorlar. İnsan odaklı ve kalkınma hedeflerini baz alan ulusal bir stratejiyle IMF'ye, Dünya Bankası'na gidilirse buna kimsenin itirazı olmaz. 

Kimdir 
Yeşim Oruç Kaya, 1992 Yale Üniversitesi Siyaset Bilimi mezunu. 1995'te Kahire American Üniversitesi'nde Ortadoğu Siyaseti üzerine master yaptı. 
1996'dan bu yana UNDP Birleşmiş Milletler Kalkınma Programı Yoksulluk ve Yönetişim Program Sorumlusu olarak çalışıyor. 1999'da Kosova programına katılmış. Küresel yoksulluk konusunda yayınları bulunuyor. 


</TEXT>
</DOC>
