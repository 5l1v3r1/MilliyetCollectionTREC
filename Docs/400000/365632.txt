<DOC>
<DOCNO> 365632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/yazar/pulur.html </URL>
<DATE> 2005/07/30/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Salla başını al maaşını...' 
</HEADLINE>
<TEXT>


DEMOKRASİLERDE seçilmişlerle atanmışlar arasında bazen su yüzüne çıkan, bazen su altında devam eden çekişme vardır. 
Seçilmişler, atanmışların "devlete sahip çıkmalarından" pek memnun kalmazlar, atanmışlar da, seçilmişlerin "devlet"i istedikleri gibi kullanmalarına izin vermezler. 
Seçilmişler, "Biz milletin oyu ile geldik, onlar da kim oluyor " derken, atanmışlar, "Seçilmek, yasaların, hukukun üstünde olmak değildir " diye direnirler. 
Seçilmişlerin elindeki en güçlü silah "Seni sürdürürüm " "tehdidi"dir, atanmışların yüreklileri de "Sürdürürsen sürdür, Hakk ri'den öte vatan yok " derler, ya da "Burası hukuk devleti " diyerek haklarını ararlar. 
Tabii bu örnekler, demokrasi kültürünü hazmedememiş ülkelerde olur, bizimki gibi... 
Bir örneği geçenlerde gördük... 

BİNGÖL Karlıova'da geçen mart ayında deprem oldu. Tespitlerde 2300 evin hasar gördüğü saptandı. Devlet hasar gören bu evlerin sahiplerine maddi yardım yapacak, para verecekti... 
Bu arada kaymakama bazı ihbarlar geldi, evi hasar görmeyenlerin de para almak için sıraya girdikleri belirtildi. Kaymakam Erkan Çapar, Bayındırlık Bakanlığı'ndan tahkik kurulu istedi. Kurul, hasar gören ev sayısının 1525 değil, 775 olduğunu saptadı. Devlete 30 trilyon kazık atacaklardı. x 

BU genç idealist kaymakam ödüllendirilmeliydi değil mi 
AKP Milletvekili Mahfuz Güler, kaymakamı valinin ve muhtarın önünde azarladı. 
Niye 
Çünkü Başbakan'a "Evler bitiyor " müjdesi vermişlerdi, oysa daha hasar tespiti bile tamamlanmamıştı. 
Genç kaymakam, saçı bitmedik yetimin hakkını korurken üstelik azarlanıyordu 
Sesini çıkarmadı, sustu. 

Niçin 
"Benim aldığım devlet terbiyesi ve mülki idare gelenekleri bir milletvekili ile ağız tartışmasına girmeyi engeller." 
Peki, bu milletvekili niye bu kadar kızmıştı Kaymakam Erkan Çapar ne demişti ki milletvekili bu kadar sinirlenmişti 
Şöyle demişti 
"Ben hayatımda bu kadar yolsuzluğun, bu kadar adam kayırmanın yapıldığı bir yer görmedim. Devletin 100 trilyon lirasının çarçur edilmesine seyirci kalmak, benim memuriyet anlayışıma sığmaz." 

BU davranışlar "mülkiye geleneği"dir, onlar "nef'i hazine" ilkesiyle yetişmişlerdir, Hazine'yi korumak devleti soydurmamak... 
Oysa onlardan istenen bu değildir ki 
Ya nedir 

1940'lı yıllarda defterdar Abdullah Çağlayan "Salla başını, al maaşını" derken onlardan ne istendiğini de göstermiştir. 
"Bir yolsuzluk görünce, köpürme isyan etme 
Bir hak için kendine, dikbaşlıdır, dedirtme, 
Doğru yolu dostuna göster ama, sen gitme. 
Ne derlerse huuu... diye salla hemen başını 
Dilini tut, uslu dur, al gitsin maaşını" 
Lakin bu hicvin ne demeye geldiğini çok iyi anlayan Erkan Çapar gibi "mülkiyeliler" tam tersini yaparlar. 
"Devlet" lafını ağızlarından hiç düşürmezler. 

AKLIMIZA ne geldi biliyor musunuz 
Turgut Özal başbakan bir yurt gezisinde otobüsün üzerine çıkıyor, yanında da vali... Halk, kısa boylu Özal'ı göremeyince bağırmaya başlıyor 
"Çök, çök " diye... 
Etrafındakiler çökecek ki, onlar da Özal'ı iyi görsünler, herkes çöküyor, vali çökmüyor, Özal, valiyi uyarıyor 
"Vali Bey Çöksene " 
"Devlet çökmez Sayın Başbakanım " 
Özal alay ediyor 
"Devlet çökmez, değil mi Vali Bey " 
Bazıları bu "devlet" lafından hiç hoşlanmaz, lakin bazıları da "devlet" adına öyle işler yaparlar ki 
Onları da unutmamak gerek... 

x Nedim Şener, Milliyet, 28 temmuz 2005. 



</TEXT>
</DOC>
