<DOC>
<DOCNO> 385301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sonspo14.html </URL>
<DATE> 2005/10/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Dünya şampiyonu eski boksörden kokain itirafları... 
</HEADLINE>
<TEXT>

     Dünya ağır sıklet eski boks şampiyonu Frank Bruno, bir gazeteye verdiği röportajda, kokain kullandığı günler hakkında itiraflarda bulundu. 
     Frank Bruno, kokaini sonu olmayan ''kara bir deliğe'' benzeterek, ''En kötüsü de kokain, zihinsel sağlığımı kötü etkiliyordu'' dedi. 
     Ünlü boksörün özgeçmişi ve kendisiyle yapılan bir röportajına yer verilen Sunday's News Gazetesi'nin ''Dünya'' ekinde, kokain kullandığı günlerle ilgili itiraflarda bulunan Bruno, kokainin beyinin kontrolünü eline geçirdiğini söyledi. 
     İlk olarak 2000 yılında Las Vegas'da bir otelde kokain aldığını belirten Bruno, ''Kokaini aldıktan sonra tek hatırladığım bir uçak gibi odanın dışında uçtuğum. Ne demek istediğimi anlıyor musunuz '' diye konuştu. 
     Daha sonra yaklaşık 6 ay boyunca kokain kullandığını itiraf eden Bruno, uzun yıllar boyunca İngiltere'nin en popüler sporcuları arasında yer almıştı. Boksu bıraktıktan sonra bunalıma giren ve ardından eşi Laura'dan da ayrılan Bruno, psikolojik tedavi görmüştü. 
     
</TEXT>
</DOC>
