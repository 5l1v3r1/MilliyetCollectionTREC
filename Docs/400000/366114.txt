<DOC>
<DOCNO> 366114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sonspo01.html </URL>
<DATE> 2005/08/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'ta Kleberson salıya kadar bitebilir... 
</HEADLINE>
<TEXT>

     Beşiktaş, Celta'ya evet diyen Kleberson'a, Manchester’dan aldığı rakamı teklif etti. Brezilyalı yıldız, salı gününe kadar kararını verecek. 
     Manchester United’ın bırakmak istemediği Kleberson resti çekmiş ve Celta Vigo’ya gitmeyi planladığını söylemişti. Beşiktaş Yönetimi öyle bir teklif yaptı ki, Türkiye’ye gelmeyi düşünmeyen Brezilyalı yıldızı şaşkına çevirdi. Siyah-Beyazlılar, maddi anlamda oldukça düşük bir fiyata İspanyol ekibine evet’ diyen Sambacı’ya, Manchester’dan aldığın rakamın aynısını garanti ediyoruz'' dedi. Ada ekibinden yıllık 1.3 milyon Euro alan Kleberson’un son kararını salı gününe kadar vereceği kaydedildi. 
     
     Javad 4 milyon Euro 

     Pas Kulübü, İran Milli Takımı’nın da gözdesi olan Javad Nekounman’ın bonservis bedelini 4 milyon Euro olarak açıkladı. Bu futbolcunun transferi için Mustafa Denizli ile sık sık temaslarda bulunan Siyah-Beyazlılar, maliyeti hayli yüksek olacak İranlı futbolcu için kiralama teklifinde bulundu. Pas yöneticileri ile görüşen Beşiktaşlı idareciler, Javad’ı bir yıllığına bize kiralayın, vitrine çıkartalım'' önerisini yaptı. Öte yandan iki kulüp başkanının da bu hafta içinde biraraya gelebilecekleri iddia edildi. 
     
</TEXT>
</DOC>
