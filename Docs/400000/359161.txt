<DOC>
<DOCNO> 359161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/ekonomi/eko04.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhale bitmedi, derken onayı kastetmiştim' 
</HEADLINE>
<TEXT>



Bazı açıklamaları, Türk Telekom ihalesi ile ilgili tartışmalara yolaçan Ulaştırma Bakanı Binali Yıldırım, konu ile ilgili kafa karışıklığının ikinci teklifi veren firmanın Etisalat ortaya attığı 'bir lafla' başladığını söyledi. 
CNN Türk'e açıklamalarda bulunan Yıldırım, "Olay çok basit. Kural başından beri belli. Teklif verme esnasında tarafların 'Ben 6.5 peşin veriyorum' veya öbürü 'Ben 6.55 vadeli veriyorum' demesi birşey ifade etmez. O bakımdan olay nettir. İhale teknik anlamda tamamlanmıştır. Onay sürecinin tamamlanmadığını ifade etmiştim. Yani süreç bitmedi derken bizim kastettiğimiz budur. İhale yapılmıştır. Buna göre sözleşme yapmaya hak kazanan öncelikli firma Oger Telekom'dur. Fiyat tartışması gündemde yoktur" dedi. 

'Devlet de k r edecek' 
Şirketin yüzde 55'inin satılmasına karşın, bütün karının Oger'e gidecekmiş gibi açıklamalar yapıldığını belirten Yıldırım, bu konuda da şunları söyledi 
"Hazine payı devam ediyor. Şirket 100 lira kar ettiyse 45 lirasını devlet alıyor. 55 lirasını yeni hissedar alıyor. Bir tek değişen kamuya aktarılan kaynakta temettüdür. Yani bütün her türlü vergiyi çıktıktan sonra temmetününü yüzde 55'ini yeni hissedar alıyor. Bunun dışında 'yok karı ile ödeyecek falan filan yok böyle birşey.. Adam ödeyeceği parayı piyangodan mı buldu Oradan k r edecek ki ödesin." 
Telekom'un her yıl 1.5 milyar dolar k r ettiği söyleminin 'izafi' olduğunu ve rakebet döneminin açılması ile birlikte bu karın azalabileceğini belirten Yıldırım, Telekom'da kalan yüzde 45'lik kamu hissesi ile ilgili de şunları söyledi 
"Yeni hissedar olanın hak kaybına uğramaması için bir yıl bekliyoruz. Sonra bu yüzde 45'in yüzde 5'i çalışanlara öncelikli olarak, bakiyesinin de Hazine'nin karar verdiği kadar miktarını tekrar halka arz edeceğiz." 
Bu arada, Telekomünikasyon Kurumu Başkanı Tayfun Acarer de Türk Telekom'a yapılan tahsisin üçüncü nesil 3 G iletişim teknolojisi ile ilgisinin bulunmadığını, 3. nesil iletişim teknolojileri ile ilgili ihalenin 2006 yılında yapılacağını bildirdi. 


</TEXT>
</DOC>
