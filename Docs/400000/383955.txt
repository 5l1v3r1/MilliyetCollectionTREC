<DOC>
<DOCNO> 383955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo30.html </URL>
<DATE> 2005/10/04/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Eski futbol yıldızı Mark Ward, 8 yıl hapis cezasına çarptırıldı... 
</HEADLINE>
<TEXT>

     Eski futbol yıldızlarından İngiliz Mark Ward, uyuşturucu ticareti yaptığı gerekçesiyle 8 yıl hapis cezasına çarptırıldı. 
     İngiltere Premier Ligi'nde Manchester City ve Everton gibi büyük takımlarda forma giyen ve 9 yıl önce futbol hayatını noktalayan Ward, Liverpool'da evinin yakınında üzerinde 4 kilogram kokainle yakalandı. 
     Ligde, 1983-96 yılları arasında Oldham Athletic, West Ham, Manchester City, Everton ve Birmingham'da 4507den fazla maça çıkan Ward'un bu yıllar arasında 48 golü bulunuyor. 
     Hakim John Phipps, konuyla ilgili yaptığı açıklamada, profesyonel bir futbolcunun böyle bir olay içinde yer almasının son derece üzücü olduğunu belirterek, ''Profesyonel spor hayatını noktalayan sporcular gerçekten zor dönemler geçiriyorlar. Ama bu zor dönemlerde uyuşturucu batağına saplanmamak için kendinize sahip olmalısınız'' diye konuştu. 
     
</TEXT>
</DOC>
