<DOC>
<DOCNO> 365749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonyas03.html </URL>
<DATE> 2005/07/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Rus basını tartışıyor Rus kızları Türk erkeklerinde ne buluyor 
</HEADLINE>
<TEXT>

     20 yıl önce Almanya'daki "Helga, Hasan'da ne bulur" türü tartışma, bu kez Rus basınında başladı. 
     Rus basınında Türkiye'ye dinlenmek ve eğlenmek için giden birçok Rus kızının Türk gençlerinde Rusya'daki erkek arkadaşlarında bulamadığı birçok unsuru yakaladığı yorumları yapılıyor. Rus genç kızlara göre Türk gençlerinin en önemli artısı 'romantik' oluşlarıymış. 
     "Genç Rus kızlarının seks turizmi" konusunu enine boyuna işleyen Rus İnternet haber sitesi 'Obozrevatel' Yorumcu , Rus kızlarının samimi itiraflarını da sıraladı. İşte onlardan birkaçı 
     
     Bizim erkeklerimiz duygusuz öpüşüyor 
     MARİŞA Bizim erkekler kıskanıyor. Kıskançlık ötesinde Türklere kızgınlar. Ancak bizim onlardan ne beklediğimizi bile öğrenmek istemiyor. Örneğin Rus erkeği öpüşmesini bile bilmiyor. Filmlerde gördüğü gibi öpüşürken duygusuzca dilini yutmaya çalışıyor. Bazı Rus erkekleri çaba gösteriyor, ama Türk gencini duygusallıkta yakalayamıyor. 
     
     Vücut temizliğine büyük önem veriyor 
     EMMA Türk erkek arkadaşlarımın tamamı vücut temizliğine büyük önem veriyor. Elbise ve çamaşırları her zaman temiz. Bizim Rus erkekleri gibi Akdeniz güneşi altında bir gömleği iki gün üs üste taşımıyor. Koltuk altlarından ter kokusu gelmiyor. Bizimkiler buluşmaya gelirken üç günlük çoraplarını bile değiştirmiyor. 
     
     Korkan anneyi de diskoya götürdü 
     VERA Bir seferinde ilginç olaya şahit oldum. Anne kız iki aile Türkiye'ye tatile gittik. Arkadaşım Türk gençlerinden birinin hoşuna gitti. Durmadan tatil köyü dışındaki disko ve barlara davet ediyordu. Arkadaşımın annesi bir yandan korkuyor, diğer yandan kızını frenlemek istemiyordu. Üçüncü gün iki genç birlikte diskoya gitme konusunda anlaştı. Kız arkadaşımın annesi yalnız bırakmam deyince onu da diskoya götürdüler. Rus erkeğinin kız arkadaşıyla ilk buluşmasına kızın annesini götürmesi imkansızın ötesinde bir şey. 
     
     Türk erkeğinde seks 3. sırada geliyor 
     BERYOZKA Rus erkeğinin Türklerden uzun uzun ders alması gerekir. Türk erkeği 100 yıllık eşiymişim gibi kompliman yağdırıyor. Rus kadınının kendisine değer verilmesi çok hoşuna gidiyor. Seks ikinci, hatta üçüncü sırada geliyor. 
     Rus İnternet sitesine göre Rus kızları beş kategoriye ayrılıyor Obozrevatel İnternet sitesinin haber araştırmasında Rus kızları için ilginç bir sınıflandırma da yapıldı. Buna göre Rus kızları 5 kategoriye bölünüyor 
     GRİLER Genelde ucuz otel turu seçiyor. Ancak Türkiye'de birlikte olacağı erkek arkadaşını otel dışından seçiyor. 
     VURDUMDUYMAZLAR Bu tür kızların tatilde kiminle birlikte olacağı hiçbir önem taşımıyor. Bu kişi, Türk veya aynı tatil köyündeki Hollandalı da olabilir. Rusya’ya dönünce her şeyi unutuyor. 
     EGZOTİKLER Macera arayanlar, merak edenler. Tatildeki bu tür ilişkiden sonra Rusya’ya dönünce arkadaşlarıyla uzun uzun konuyu tartışıyor. 
     AŞIK OLANLAR Bu kategoriye giren Rus kızları en naif grubu oluşturuyor. Her yıl yaz aylarında aynı tatil köyüne gelerek aynı Türk genciyle birlikte oluyor. Türk gencine aşık oluyor. Ama bu ilişki yılda bir iki hafta ile sınırlı kalıyor. 
     ERKEK AVCILARI Bu kızlar bir avcı gibiler ve fahişelik mesleğine en yakın kategoriyi oluşturuyorlar. Türkiye'ye tatile gelince zengin birisini gözüne kestirerek tatil boyunca sömürmeyi amaçlıyor. 
     
</TEXT>
</DOC>
