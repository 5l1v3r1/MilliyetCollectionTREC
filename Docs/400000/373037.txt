<DOC>
<DOCNO> 373037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun23.html </URL>
<DATE> 2005/08/26/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Fransa, Türkiye'nin deklarasyonunu AB'ye taşıyor... 
</HEADLINE>
<TEXT>

     Fransa Cumhurbaşkanı Jacques Chirac, "Ankara Antlaşması ek protokolüne imza atan Türkiye’nin Kıbrıs konusundaki tavrını değiştirmemekte ısrar etmesinin, AB’ye aday bir ülkeden beklenen tutumla uyuşmadığını" söyledi. 
     Fransa Cumhurbaşkanlığı sözcüsü, Chirac’ın, AB Komisyonu Başkanı Jose Manuel Barroso ile yaptığı görüşmede, Fransa’nın, Türkiye’nin protokolle ilgili açıklamaları konusundaki sorularını ilettiğini belirtti. 
     Sözcüye göre Chirac görüşmede, Türkiye’nin, ek protokolün imzalanmasının ardından yaptığı açıklamanın, "siyasi ve yasal sorunları da beraberinde getirdiği ve bu açıklamanın AB’ye aday bir ülkeden beklenen tutumla uyuşmadığı" yönünde fikir belirtti. 
     Sözcü, "Bu nedenle, Cardiff’de 1-2 Eylül’de yapılacak AB dışişleri bakanları toplantısında bu konuyu AB’deki ortaklarımızla görüşmek istiyoruz" dedi. 

     
</TEXT>
</DOC>
