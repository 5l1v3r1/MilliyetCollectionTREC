<DOC>
<DOCNO> 367311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sondun42.html </URL>
<DATE> 2005/08/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
İran, AB'ye pazar gününe kadar yanıt verecek 
</HEADLINE>
<TEXT>

     İran'ın, AB'nin nükleer çalışmalarını askıya alması karşılığında ekonomik ayrıcalıklar önerisine pazara kadar yanıt vereceği bildirildi. 
     İranlı üst düzey arabulucu Nüseyin Musaviyan, Reuters'a açıklamasında, AB'nin önerisini bugün ve yarın inceleyeceklerini ve yanıtlarını kesinlikle pazara kadar vereceklerini söyledi. 
     Musaviyan, İran'ın İsfahan kenti yakınlarında bulunan nükleer santraldeki çalışmalarına kesinlikle başlayacaklarını da kaydetti. 
     Uluslararası Atom Enerjisi Ajansı'nı UAEA , santraldeki çalışmaların yeniden başlamasını denetleyecek denetçilerini zamanında göndermesi konusunda uyaran Musaviyan, UAEA'nın İsfahan'daki mühürlerin kaldırılmasını denetleyecek denetçilerin gecikmelerinin kabul edilemez olduğunu belirtti. 
     
</TEXT>
</DOC>
