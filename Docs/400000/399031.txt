<DOC>
<DOCNO> 399031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sonspo23.html </URL>
<DATE> 2005/11/29/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Utrecht'in 26 yaşındaki futbolcusu uykuda yaşamını yitirdi 
</HEADLINE>
<TEXT>

     Hollanda'da birinci lig futbol takımlarından FC Utrecht'in 26 yaşındaki savunma oyuncusu Fransız David di Tomasso'nun, dün gece, uykusunda yaşamını yitirdiği açıklandı. Futbolcunun muhtemelen kalp krizi sonucu öldüğünün tahmin edildiği belirtildi. 
     Verilen bilgiye göre, futbola Fransa'da AS Monaco takımında başlayan futbolcu geçen sezon FC Utrecht takımına transfer olmuş ve başarılı bir sezon geçirmişti. 
     Fransız oyuncu, bu sezon da FC Utrecht'in bütün maçlarında eksiksiz oynamış ve en son geçen Pazar günü FC Utrecht'in FC Ajax'a karşı oynadığı ve takımının 1-0 galip geldiği maçta başarılı bir futbol sergilemişti. Fransız oyuncu geçen yıl Hollanda'da yılın karmasına da girmeyi başarmıştı. 
     Kulüpten yapılan açıklamada, takımın en iyi oyuncusunu kaybettiği ve büyük üzüntü duyulduğu belirtildi. 
     
</TEXT>
</DOC>
