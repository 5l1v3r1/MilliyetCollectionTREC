<DOC>
<DOCNO> 363163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur26.html </URL>
<DATE> 2005/07/21/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Arkadaşlarını öldürüp Sakarya nehrine atanlara müebbet hapis 
</HEADLINE>
<TEXT>

     Adapazarı'nda arkadaşlarını öldürdükten sonra cesedini Sakarya Nehri'ne attıkları iddiasıyla yargılanan 3 kişi, müebbet hapis cezasına çarptırıldı. 
     Sakarya 2. Ağır Ceza Mahkemesi'nde görülen duruşmaya, oto galeride çalışan arkadaşları Özcan Özer'i bıçaklayarak öldürdükleri iddiasıyla tutuklu yargılanan Semih A. 27 , Yüksel Y. 27 ve Hasan K. 25 katıldı. 
     Mahkeme heyeti haklarında, ''Hırsızlık amacıyla iştirak halinde adam öldürmek, gasp ve mala zarar vermek'' suçlarından dava açılan sanıklara, ağırlaştırılmış müebbet hapis cezası verdi. Mahkemedeki iyi halleri göz önüne alınan sanıkların cezası, müebbet hapse çevrildi. 
     Adapazarı'nda, 25 Aralık 2004 tarihinde bir galeride çalışan Özcan Özer bıçakla öldürülmüş, anahtarı alınan işyerinden bir otomobil ile kasadaki paralar çalınmıştı. Özer'in cesedi ise Sakarya Nehri'nde bulunmuştu. 
     
</TEXT>
</DOC>
