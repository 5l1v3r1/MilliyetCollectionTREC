<DOC>
<DOCNO> 351658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/ekonomi/eko06.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılıkta yabancı sermayeye sınır yok 
</HEADLINE>
<TEXT>


ANKARA Milliyet 

Adalet Bakanı ve Hükümet Sözcüsü Cemil Çiçek, hükümet olarak bankacılıkta yabancı sermayeye sıcak baktıklarını ve bankacılık sektöründeki yabancı sermaye oranıyla ilgili hiçbir sınırlama olmaması kararı aldıklarını açıkladı. 
Türkiye'ye yabancı sermayenin gelişini hızlandırmak gerektiğini vurgulayan Çiçek, bu konuda bazı tereddütlerin olabileceğini belirterek şöyle konuştu 
"Hükümet olarak net bir şekilde ifade etmek istiyoruz ki bankacılık sektöründe yabancı sermayeye sıcak bakıyoruz. Bu sektördeki yabancı sermaye oranıyla ilgili hiçbir sınırlama da olmayacaktır. Bu konuda yazılar, değerlendirmeler var. Bunlar da ister istemez, yabancı sermaye tabi ki fevkalade mütüreddit olur. 
Bir ülkeye para getiren şirket ya da kuruluş, kendi geleceğini görmek ister, olup bitecekleri tam olarak bilmek ister. Eğer ortada tereddütlü bir durum hasıl olursa bu hem Türkiye'nin aleyhine olur, hem teklif verenler tekliflerinde daha mütereddit olurlar. Hükümet olarak bankacılıkta yabancı sermayeye sıcak bakıyoruz ve hiçbir kısıtlama olmayacağının bir kez daha altını çiziyoruz." 


</TEXT>
</DOC>
