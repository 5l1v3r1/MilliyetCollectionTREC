<DOC>
<DOCNO> 357967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/yasam/yas01.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulans görünümlü minibüs yakalandı 
</HEADLINE>
<TEXT>


Ambulans izlenimi verdiği minibüsle müşteri taşıyan sürücü, yoldaki 2 polisi müşteri sanıp aracına alınca yakayı ele verdi 

ELVAN EZBER İstanbul 

Trafik Denetleme Şube Müdürlüğü ekipleri, bir hafta önce Bayrampaşa'da 34 HN 858 plakalı bir ambulansın otobüs durağında durup, açılan yan kapısından yolcu aldığını tespit etti. Bunun üzerine ambulans takibe alındı. 
2 saatlik takip sonucu üzerinde "Acil" yazısı, tepe lambası ve arka camlarında hilal işareti bulunan aracın içinde de koltuklar olduğu tespit edildi. 

16 yolcu vardı 
Aracı ve sürücüsünü suçüstü yakalamak için plan yapan sivil polisler, ellerinde çantalarla sabah Bayrampaşa'daki durakta beklemeye başladı. 
Yanaşan ambulansa diğer yolcularla birlikte binen 2 polis, gidecekleri yeri söyleyip seri numaraları alınmış parayı uzattı. 
Sürücünün parayı almasından sonra kimliğini açıklayan polisler, içinde 16 yolcunun olduğu aracı durdurdu. Ambulans görünümlü minibüs trafikten men edilirken, sürücü gözaltına alındı. 
Öte yandan, gelen şik yetler ve istihbari bilgiler ışığında son 4 ayda 266 ambulans kontrolden geçirildi. Bunlardan 14'üne çeşitli cezalar kesildi. 




</TEXT>
</DOC>
