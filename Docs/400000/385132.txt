<DOC>
<DOCNO> 385132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur24.html </URL>
<DATE> 2005/10/08/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Seyir halindeki kamyonda yangın... 
</HEADLINE>
<TEXT>

     Şanlıurfa'nın Viranşehir İlçesi'nde seyir halindeki kamyonda çıkan yangın paniğe neden oldu. 
     AA muhabirinin aldığı bilgiye göre, Viranşehir'den Ceylanpınar'a pamuk balyası taşıyan Mustafa Tatlı idaresindeki 63 SC 861 plakalı kamyonun kasasında, karayolunun 2. kilometresinde henüz belirlenemeyen bir nedenle yangın çıktı. Kısa sürede büyüyen yangının şoför mahalline yayılması üzerine sürücü Mustafa Tatlı kamyondan atladı. 
     Çevredeki sürücüler arasında paniğe neden olan yangın, olay yerine gelen itfaiye ekiplerinin müdahalesi ile kısa sürede söndürüldü. 
     Araç sürücüsü Tatlı Viranşehir Devlet Hastanesi'nde kaldırılırken Viranşehir-Ceylanpınar karayolu yangın nedeniyle bir süre ulaşıma kapandı. 
     
</TEXT>
</DOC>
