<DOC>
<DOCNO> 397978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonspo02.html </URL>
<DATE> 2005/11/25/ </DATE>
<TIME> 03.40 </TIME>
<AUTHOR>  </AUTHOR>
<HEADLINE>
Ülker 4. maçında 3. mağlubiyetini aldı 
</HEADLINE>
<TEXT>

     Ülkerspor, ULEB Erkekler Avrupa Ligi C Grubu 4. maçında deplasmanda İspanya'nın Real Madrid takımına 70-58 yenilerek, 3. mağlubiyetini aldı. 
     Karşılaşmaya hızlı başlayan turuncu-yeşilliler, Trepagnier'in basketleriyle 3. dakikayı 10-6 önde geçti. İyi oyununu sürdüren Ülkerspor, 6. dakika içinde 19-13'lük skorla farkı 6 sayıya çıkardıysa da Gelabale'nin hızlı hücumlardan bulduğu basketlere engel olamayınca, fark kapanmaya başladı. Turuncu-yeşiller, Haislip'in son saniyede attığı 2 sayılık basketle 1. periyodu 21-20 önde kapadı. 
     Real Madrid 2. periyotta pota altını daha iyi savunmaya başlayınca, Ülkerspor mecburen dış şutlara ağırlık verdi. İsabetsiz dış atışlar sonrasında Bullok-Gelabale ikilisiyle hızlı hücumlardan sayı bulan Real Madrid, 14. dakikada 27-26'lık skorla ilk kez öne geçti ve devreyi de 39-35 önde tamamladı. Stefanov, bu bölümde attığı 7 sayıyla turuncu beyazlıların en skorer ismi olurken, Mirsad 5 sayıyla skora katkıda bulundu. 
     İkinci yarıda ev sahibi ekibin iyice sertleşen savunması karşısında etkisiz kalan Ülkerspor, skor üretmekte güçlük çekti. Buna karşın son derece hızlı hücum edip iyi top çeviren Real Madrid, Tomas ve Bullock'un ürettiği sayılarla farkı giderek açtı. İspanyol ekibi, 22-10 önde kapadığı 3. periyot sonrası final periyoduna 61-45 önde girdi. 
     Ülkerspor'un maça ortak olma çabalarına karşın, oyun disiplininden hiç kopmayan Real Madrid, temsilcimize kolay sayı şansı tanımadı. Her iki takımın da sayı üretmekte zorlandığı son periyodu Ülkerspor, 13-9 önde kapamasına karşın sahadan 70-58 mağlup ayrıldı. 
     
     
Salon Palacio Vistalegre Hakemler Jungrand xx Finlandiya , Cerebuch xx, Paternico xx İtalya Real Madrid Bullock xxx 15, Sonko xx , Gelabale xxx 14, Hervelle xxx 10, Reyes xxx 4, Sonseca x , Garcia x , Tomas xxx 18, Sinanoviç x 1, Gonzalez x 2, Nunes x, Hamilton xx 6 Ülkerspor Cüneyt xx 9, Ömer x 3 , Trepagnier xx 7, Mirsad xxx 10, Haislip xx 10, Stefanov xx 9, İbrahim xx 8, Oğuz x, Pasaliç x 2, Bekir 1. periyot 20-21 Devre 39-35 Real Madrid lehine 3. periyot 61-45 Beş Faulle Çıkan 38.15 Haislip Ülkerspor 
     
</TEXT>
</DOC>
