<DOC>
<DOCNO> 382449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/siyaset/axsiy02.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İhalelere davet etti 
</HEADLINE>
<TEXT>


'Özelleştirmeye katılın' davetlerini sürdüren Erdoğan, Arap Emirlikleri'nde işadamlarını THY, Petkim, Erdemir, İzmir Limanı ve otel özelleştirme ihalelerine katılmaya çağırdı 

Abdullah Karakuş - Abu Dhabi 


Başbakan Recep Tayyip Erdoğan, İslami sermayeye yaptığı çağrıları sürdürüyor. Erdoğan, dünyanın petrol zengini ülkelerinin başında gelen Birleşik Arap Emirlikleri'nde BAE , işadamlarını THY, Petkim, Erdemir, İzmir Limanı ve bazı otellerin özelleştirme ihalelerine katılmaya çağırdı. 
Körfez turu çerçevesinde Umman Sultanlığı'ndan önceki gece BAE'ye geçen Erdoğan, Devlet Başkanı ve Abu Dhabi Emiri Şeyh Bin Zayed Al Nahyan'a iki ülke arasındaki ekonomik ilişkileri artırma çağrısında bulundu. Türkiye'de bazı büyük kuruluşların özelleştirileceğini vurgulayan Erdoğan, şu mesajları verdi 
DOSTLARIMIZI BEKLİYORUZ Dostlarımızı ülkemize yatırım yapmaya davet ediyoruz. Türkiye artık istikrar ve güven ülkesidir, sorunlar ülkesi olmaktan çıkmıştır. Türkiye, AB içindeki konumuyla BAE için güvenilir bir iş ortağı olacaktır. Yatırıma ve özelleştirme ihalelerine sizi de bekliyoruz. ARA İSTASYONUZ 2005-2007'de ülkemize gelecek yabancı sermayenin 15 milyar doları bulacağını umut ediyoruz. AB müzakere süreci ile birlikte özellikle Körfez ülkelerindeki dayanışmamız da Avrupa'ya ulaşmada bir ara istasyon olarak çok daha farklı bir sıçramayı getirecektir. ÖZELLEŞTİRME DAVETİ Türk Telekom, Tüpraş, Mersin Limanı gibi ihaleler sonuçlandı. THY, Petkim, Erdemir, İzmir Limanı ve bazı 5 yıldızlı otellerle ilgili süreç beklenmektedir. Yatırım konusunda petrol, petrokimya, turizm, iletişim, gemi, inşaat sektörü ile ulaştırma, silah sanayiine de ilgi bekliyoruz. 24 SAATTE ŞİRKET KURABİLİRSİNİZ Türkiye, en hızlı büyüyen ülkeler arasındadır.Ülkemizde 24 saatte şirket kurmak artık mümkün. Yerli ve yabancı arasında fark söz konusu değil, bütün şartlar eşit. 

Washington Times'a sert yanıt 
'Ahlakdışı ve edepsiz yaklaşım' 

Başbakan Erdoğan, Washington Times gazetesinin, "Terörü destekleyen sermayeyi Türk hükümeti aklıyor" yorumuna Birleşik Arap Emirlikleri'nden sert yanıt verdi. Bu yorumu ahlakdışı bulduğunu belirten Erdoğan, "Bunu yazanlar önce kalemine, düşüncesine, fikrine edep içinde sahip olsun. Kendilerini edepli ve terbiyeli olmaya davet ediyorum" dedi. 

'Bush'u örnek alıyorum' 

Çok sayıda yurtdışı geziye katıldığı için eleştirilen Başbakan Erdoğan, ABD Başkanı Bush'u örnek aldığını söyledi. Erdoğan, "Bush'a sorun ne kadar dolaşıyor, oturuyor mu Dükk nda oturursanız müşteri gelmez. Fellik fellik müşteri arıyoruz" dedi. Geçen yıl hayatını kaybeden BAE lideri Şeyh Zayed Bin Sultan Al Nahyan'ın kabrini ziyaret eden Erdoğan, klimalı dua etme yerini kullanmadı. 

Başbakan'ın Türkçesi tartışılıyor 

Erdoğan, eski BAE lideri Şeyh Zayed Bin Sultan Al Nahyan'ın kabrindeki plazma ekrandaki kabir özel defterine el yazısıyla taziyelerini bildirdi. Erdoğan'ın yazdığı metin şöyle 
"Birleşik Arap Emirlikleri'ndeki reform niteliği taşıyan gayretlerini unutmayacağız. Farklı bir dost, başarılı bir lider... Allah'tan rahmet diliyorum." 
Dil Derneği Başkanı Sevgi Özel, Erdoğan'ın ifadelerini şöyle yorumladı "Hiç şaşırmadım. Yazım yanlışları çok fazla. Reform, reformdur. Gayret değildir. Lider kelimesindeki 'L' harfi küçük olmalıydı. 'Farklı bir dost' yerine 'iyi bir dost' diyebilirdi. Yazısı güzel değil. Akıcı bir Türkçeye sahip değil." 
Dil alanında yaptığı çalışmalarla tanınan yazar Necmiye Alpay da şunları söyledi 
"Birleşik Arap Emirlikleri'ndeki derken 'i' harfinden sonra kesme işareti koymalıydı. 'Farklı' sıfatı yıpranmış, bütün reklamlarda kullanılıyor. Bizim politikacıların neredeyse hepsi böyle..." 


</TEXT>
</DOC>
