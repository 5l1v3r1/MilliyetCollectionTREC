<DOC>
<DOCNO> 380910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo04.html </URL>
<DATE> 2005/09/23/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Alex’e müjde Milli takım kadrosuna çağırıldı... 
</HEADLINE>
<TEXT>

     Brezilya Milli Takım Teknik Direktörü Parreira, uzun bir aradan sonra Alex'i, Bolivya ve Venezuella maçları kadrosuna aldı. 
     
     Yıldızlar topluluğu 

     Fenerbahçe’nin geçen sezonki şampiyonluğunda ve bu yılki üstün performansında önemli rol oynayan Alex de Souza, yeniden Brezilya Milli Takımı aday kadrosuna çağrıldı. 9 Ekim’de Bolivya, 12 Ekim’de de Venezuella ile karşılaşacak olan Sambacılar’ın tecrübeli teknik direktörü Carlos Alberto Parreira, uzun bir aranın ardından yıldız oyuncuyu kadroya dahil etti. Ekipte, Ronaldinho, Robinho, Ronaldo, Roberto Carlos, Kaka, Adriano, Cicinho gibi süperstarlar da yer aldı. 
     
     Büyük doping oldu 

     Bir süre önce yaptığı açıklamada, tekrar Brezilya Milli Takımı formasını giyeceğine inandığını dile getiren Alex’in, Parreira’nın kararıyla havalara uçtuğu belirlendi. Bu durumun Sambacı’nın Fenerbahçe’deki performansını da olumlu etkilemesi bekleniyor. Bu arada Parreira, Bolivya karşılaşmasında Alex’e şans tanıyabileceğini açıkladı. Tecrübeli hoca, yıldız oyuncuların başarıyı garantilemediğini dile getirerek, Takım ruhunu biraz daha geliştiremezsek, 2006’da hayal kırıklığı yaşarız'' dedi. 

     
</TEXT>
</DOC>
