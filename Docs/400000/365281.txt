<DOC>
<DOCNO> 365281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/yasam/yas01.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir androit ve nefes alıyor 
</HEADLINE>
<TEXT>


Japon bilim adamları, gözlerini kırpan, insan gibi hareket eden ve hatta nefes alan bir androit üretti 

DIŞ HABERLER SERVİSİ 

Derisi silikondan 
JAPON bilim adamları, bugüne kadar üretilenler içinde en çok insana benzeyen androidi üretti. Androidin derisi sert plastik yerine kıvrılabilen nitelikte silikondan oluşuyor. Androidin motorları ve sensörleri, robotun bir insan gibi hareket edebilmesini ve reaksiyon göstermesini sağlıyor. 

Gözlerini de kırpıyor 
GÖZLERİNİ de kırpabilen androit, ellerini bir insan gibi hareket ettiriyor, hatta nefes bile alabiliyor. Repliee Q1 adındaki androidi üreten Osaka Üniversitesi'nden Profesör Hiroshi Ishiguru, "Bir gün robotların insanları, kendilerinin de insan olduğuna inandırabileceğini" söyledi. 

5 yaşında bir Japon gibi 
PROFESÖR Hiroshi Ishiguru, daha önce de 5 yaşındaki bir Japon kızının görüntüsüne sahip Repliee R1'i üretmişti. Nefes bile alabilen androit Repliee Q1, kafasını dokuz yönde hareket ettirebiliyor. Deri altına yerleştirilen sensörler, androidin farklı baskı düzeylerine değişik tepkiler vermesini sağlıyor. 


</TEXT>
</DOC>
