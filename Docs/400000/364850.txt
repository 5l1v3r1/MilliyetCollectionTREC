<DOC>
<DOCNO> 364850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonyas05.html </URL>
<DATE> 2005/07/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Soyunursan kullanırlar 
</HEADLINE>
<TEXT>

     Dünyaca ünlü Rus tenisçi Anastasia Miskina, GQ dergisi için verdiği çıplak pozları başka dergide de yayınlatan fotoğrafçı aleyhine açtığı davayı kaybetti. 
     Mahkeme, fotoğrafçının bu fotoğrafları istediği yerde kullanabileceğine karar verdi. 
     2004 Fransa Açık Tenis Turnuvası Şampiyonu olan Miskina'nın başı 2002 yılında verdği çıplak pozlar nedeniyle derde girdi. İki yıl önce çektirdiği bu pozlar, Miskina şampiyonluğa ulaşınca bir anda çeşitli gazete ve dergilerde yayımlanmaya başladı. 
     Ancak son üç yılda kortlarda elde ettiği başarılarla üne kavuşan Rus tenisçi Anastasia Miskina’nın New York mahkemesinde açtığı davada hakim, GQ Dergisi’nin fotoğrafçısı Mark Seliger lehinde karar verdi. 
     Mahkeme, fotoğrafçının, zamanında isteyerek çektirilen bu fotoğrafları istediği yerde yayınlatma hakkına sahip olduğunu hükme bağladı. 
     
     
     8 milyon dolar istemişti 

     Miskina’nın Gençliğimin en büyük hatası’ dediği fotoğraflar, geçen yıl Rus Medved’ Ayı Dergisi’nde yayınlanınca Rusya’da büyük bir skandala yol açmıştı. 
     Onurunun zedelendiğini iddia eden Rus tenisçi, fotoğrafların yayınına yasak getirilmesinin yanı sıra 8 milyon dolar tazminat da istemişti. Mahkemede, genç sporcunun gerekçeleri kabul edilmedi. 



     
</TEXT>
</DOC>
