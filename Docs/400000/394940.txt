<DOC>
<DOCNO> 394940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/dunya/axdun01.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'OHAL' 3 ay uzatıldı 
</HEADLINE>
<TEXT>


DIŞ HABERLER SERVİSİ 


Fransa'da hükümet, 27 Ekim'den bu yana devam eden şiddet olayları nedeniyle geçen salı günü 12 günlüğüne ilan edilen "olağanüstü hal"in süresini 3 aya çıkardı. 
Fransa'da 1955'teki Cezayir Savaşı sırasında yürürlüğe giren ve bu yüzden kamuoyunda "Cezayir yasası" diye anılan yasa, toplu halde dolaşmayı yasaklıyor, ev aramalarının önünü açıyor. 
Olağanüstü hal Fransa'nın tamamında geçerli olacak. Önlemlerin hangilerinin uygulanacağına valiler karar verecek. 
Bu arada, polis, önceki gece ülke genelinde 284 aracın yakıldığını açıkladı. 
Diğer yandan Fransa Dışişleri Bakanı Philippe Douste-Blazy, şiddet olaylarına karıştığı gerekçesiyle mahk m olan göçmen gençlerin sınır dışı edilmesi konusunda, İçişleri Bakanı Nicolas Sarkozy ile ters düştü. Douste-Blazy, olaylara karıştığı gerekçesiyle mahk m olan, ancak oturma izni bulunan gençlerin sınır dışı edilmesini onaylamadığını söyledi. 



</TEXT>
</DOC>
