<DOC>
<DOCNO> 378973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/soneko46.html </URL>
<DATE> 2005/09/16/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
SPK'dan Tüpraş açıklaması Borsa dışındaki hisseler için izin gerekmiyor 
</HEADLINE>
<TEXT>

     Sermaye Piyasası Kurulu SPK , mevzuat uyarınca, Türkiye Petrol Rafinerileri A.Ş'nin TÜPRAŞ hisselerinin bir bölümünün İMKB'de toptan satılması konusunda, kurumdan izin alınmasının gerekmediğini açıkladı. 
     SPK, diğer taraftan, daha sonra yapılan mevzuat değişikliği uyarınca, özelleştirme programında bulunan ve hisse senetleri İMKB'de işlem gören şirketlerin özelleştirme uygulamalarına ilişkin olarak alınan kararların kamuya açıklanması gerektiği konusunda Özelleştirme İdaresi'ni bilgilendirdi. 
     Kurul, TÜPRAŞ'ın satış süreci ve konuya ilişkin olarak tesis edilen işlemler hakkında yaptığı açıklamada, PETROL-İŞ'in şikayeti dolayısıyla Global Menkul Değerler yöneticileri hakkında başlatılan denetim çalışmalarının da sürdüğünü bildirdi. 
     Açıklamada, şöyle denildi 
     ''Sermaye piyasası mevzuatı uyarınca, hisse senetleri borsada işlem gören ortaklıkların, kurulumuz kaydında olan ancak borsada işlem görmeyen hisse senetlerinin borsada satılabilmesi için kurulumuzun izni gerekmemektedir.'' 
     
</TEXT>
</DOC>
