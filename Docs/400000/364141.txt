<DOC>
<DOCNO> 364141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur03.html </URL>
<DATE> 2005/07/25/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbullular plajlarına kavuşuyor 
</HEADLINE>
<TEXT>

     Kirlilikten dolayı denize girilemeyen Florya Plajı ve Menekşe Plajı hayata geçirilen çevre yatırımlarıyla temizlenerek tekrar İstanbulluların kullanımına açılacağı bildirldi. 
     İstanbul Su ve Kanalizasyon Dairesi’nin İSKİ 
     çalışmalarıyla, bölge sahillerinin yüzülebilir kriterlere ulaşması için gerçekleştirilen çevre yatırımlarında 7 bin 756 metre tüneller ve atıksu kollektörleri inşa edildi. 
     Kollektörler ve tüneller vasıtasıyla toplanan atıksular Çevre Koruma Projesi kapsamında inşa edilen Küçükçekmece Atıksu Arıtma Tesisi’ne ulaştırıldı. 
     Bölgeye atıksu girişinin engellenmesi ve uzaklaştırılması için 185 milyon YTL yatırım gerçekleştirilerek kontrolsüz olarak 10 noktadan denize akan atıksu tamamen önlendi. Florya Sahilleri gerçekleştirilen çevre koruma yatırımları neticesinde deniz suyu kalitesi artırıldı. 
     
     MENEKŞE PLAJI 31 TEMMUZ’DA AÇILIYOR 
     31 Temmuz 2005 Pazar günü İstanbul Büyükşehir Belediye 
     Başkanı Kadir Topbaş’ın da katılımıyla düzenlenecek törenle hizmete aaçılacak olan Menekşe-High Life Plajı için kumsal yeniden düzenledi ve 5 bin metreküplük yeni kum serildi. Ayrıca 140 dönümlük bir alan üzerinde 3 adet büfe, soyunma grupları, 
     WC, çocuk oyun grupları, duşlar, yeşil alan, otopark çalışması yapıldı. 
     
     FLORYA PLAJI 2006’DA HİZMETE GİRECEK 
     İstanbul Büyükşehir Belediyesi Sosyal Turistik Tesisler Müdürlüğü, Atatürk Deniz Köşkü-Güneş Moteller önünü kapsayan sahada yer alan Florya Plajı’nın yeniden düzenlenmesi için de 15 bin metreküp yeni kum serdi, bin 800 metrekarelik otopark 
     inşa etti, çocuk oyun grubu ve WC’ler yaptı. Ayrıca atıksuyun kollektöre bağlandığı alanda boruların üzeri kapatılarak bin metrekarelik alan yeşillendirildi, çevre düzenlemesi yapıldı ve toplam 14 bin metrekarelik yeşil alan halka kazandırıldı. Plaj yenileme çalışmaları kapsamında sulama ve elektrik hattı döşendi, bin 500 metrekare sert zemin çalışması yapıldı ve hafriyatları alındı. Sahilde bulunan 640 adet eskimiş, göçmek üzere ve atıl durumda bulunan soyunma kabinleri yıkılarak önüne 500 metre uzunluğunda derzleriyle birlikte taş duvar örüldü. Öte yandan, Florya Plajı’na hiç bir şekilde atıksu karışmamakta olup, yağmur suyu giderleri, kanalizasyon, atıksu boruları İSKİ’nin Avcılar’da bulunan Atıksu Arıtma Tesislerine bağlanarak denize akışlar önlendi. Plajın hazırlık çalışmaları bu sezon devam edeceği ve 2006 yılı yaz sezonunda işletmeye alınacağı bildirildi. 
     
</TEXT>
</DOC>
