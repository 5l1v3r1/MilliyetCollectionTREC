<DOC>
<DOCNO> 377942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/siyaset/siy05.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Birbirimize bağlanalım' 
</HEADLINE>
<TEXT>


DHA 


Genelkurmay Başkanı Orgeneral Hilmi Özkök, son günlerde yaşanan olayları değerlendirirken, "Arabalara taş atmak, içine benzin koyulmuş şişelerle dükk nları yakmak, başkasının malına zarar vermek, devletin kanunlarına ve silahlı kuvvetlerine karşı gelmek, bunlar hiçbir ülkede kabul edilebilir şeyler değildir" dedi. Erzurum Valisi Celalettin Güvenç'i ziyaret eden Özkök, Türk Silahlı Kuvvetleri'nin her zaman halkın arasında olmayı arzu eden bir grup olduğunu belirterek şunları söyledi "Birlik, beraberlik her şeyin başıdır. Birbirleriyle uğraşmakla Türkiye'nin hiçbir meselesi hallolmaz. Türkiye'nin meseleleri hepimizin meseleleridir. Tahriklerin etkisinde kalmadan birbirimize muhabbetle bağlanırsak memleketi çok daha ileriye götürebilir, çok daha mutlu yaşayabiliriz" dedi. Olayların üzüntü yarattığını söyleyen Özkök, şöyle devam etti "Bunlar hiçbir zaman halkın bütününü temsil etmezler. Herkes dersini almıştır. Bunlar hepimize zarar getirir. İyilik getirmek için, sıkıntılarımız varsa ifade etmenin başka yolları da vardır. Ama güzel olan şu ki, memleketimizin her yerinde halkımızın büyük kısmı bunun bilinci içindedir. Umarım bu gibi hareketlere tenezzül etmiş olanlar da hatalarını anlarlar ve bunu tekrar etmezler. Sıkıntıları varsa, bunu meşru yollarla yaparlar." 


</TEXT>
</DOC>
