<DOC>
<DOCNO> 388797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun35.html </URL>
<DATE> 2005/10/22/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Wilma'nın gücü zayıflıyor, yağmalar ise sürüyor... 
</HEADLINE>
<TEXT>

     Pasifik'te geçtiği ülkelerde korku yaratan ve Florida'ya doğru ilerlediği tahmin edilen Wilma kasırgasının etkisinin zayıfladığı bildirildi. 
     ABD Ulusal Kasırga Merkezi, Wilma'nın saatte en çok 177 kilometre hızla esen rüzgarlara neden olan 2. kategoriye indiğini açıkladı. Wilma, daha önce en tahrip edici kasırga kategorisi olan 5'teyken, Meksika'nın Yucatan yarımadasını vurduğu sırada 4'e düşmüştü. 
     Bu arada, Meksika'nın sahil bölgesi Cancun'da, kasırganın etkisiyle camları kırılan ve güvenlik önlemleri ortadan kalkan birkaç mağazanın, onlarca kişi tarafından yağmalandığı bildirildi. 
     Meksika polisinin ise yalnızca büyük mağazalar etrafında güvenlik önlemleri aldığı belirtiliyor. 
     Küba'da da, kasırga nedeniyle yarım milyondan fazla kişi, güvenli bölgelere ya da barınaklara nakledilmişti. 
     
</TEXT>
</DOC>
