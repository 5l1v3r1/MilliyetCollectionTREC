<DOC>
<DOCNO> 386919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/soneko12.html </URL>
<DATE> 2005/10/15/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 5.91 değer yitirdi... 
</HEADLINE>
<TEXT>

     İstanbul Menkul Kıymetler Borsası'nda İMKB işlem gören hisse senetleri geçen hafta ortalama yüzde 5.91 oranında değer yitirdi. 
     Avrupa Birliği ve Erdemir ihalelerine yönelik beklentilerin gerçekleşmesinin ardından İMKB'nin geçen hafta yurtdışı piyasalara bağlı hareket etmeye başladığı görüldü. 
     ABD Merkez Bankası'nın FED faiz politakası ile ilgili endişelerin gelişmekte olan ülke piyasalarından para çıkışına neden olabileceğine yönelik tedirginlik İMKB üzerinde baskı oluşturdu. 
     Merkez Bankası Para Politikasi Kurulu'nun PPK beklendiği gibi 25 baz puanlık indirime gitmesi İMKB üzerinde fazla etkili olmazken, Türk Telekom konusunda Danıştay tarafından verilecek karara yönelik endişeler bir miktar tedirginlik yarattı. Özelleştirme çalışmalarına yönelik gelişmelerin izlendiği piyasada, IMF ve AB ile ilgili konular da takip edildi. Endeks hafta içinde en yüksek 34,082.40, en düşük 31,055.13 puanı gördü. 
     Borsa uzmanları, önümüzdeki hafta yurtdışı piyasalardaki gelişmelerin ve gelişmekte olan ülke piyasalarındaki hareketlerin yakından izlenmesinin beklendiğine işaret ederek, Danıştay'ın Türk Telekom ile ilgili kararının beklenmeye devam edeceğini, IMF ve AB'ye ilişkin gelişmelerin de izleneceğini kaydediyor. 
     
     ÖZETLE PİYASALAR 
     Borsa, geçen hafta yine sert düşüşler yaşadı. İMKB Tahvil ve Bono Piyasası'ndaki ortalama oranlarda 0.25 puanın altında kalan düşüşler görüldü. YTL karşısında tüm döviz türleri artış gösterdi. Mevduat faizlerinin ortalamalarında önemli bir değişim olmadı. 
     Hisse senetleri haftalık bazda ortalama yüzde 5.91 oranında değer yitirdi. 24 ayar külçe altının gram satış fiyatı yüzde 0.49, Cumhuriyet altınının satış fiyatı yüzde 0.36 arttı. 
     Yatırım fonlarının seyrini izleyen A.A Fon Endeksi geçen hafta ortalama yüzde 0.50 oranında geriledi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.21 olarak gerçekleşti. 
     
     BORSANIN SEYRİ VE ENDEKSLER 
     Haftanin ilk işlem gününde yeni bir beklentisi bulunmayan borsada, tepki hareketi sınırlı kaldı ve endeks 33,800 civarında karşılaştığı satışlarla 32,941 puana kadar geriledi ancak günü 33,500 seviyesinin üzerinde tamamladıi. Salı günü sakin seyrin ardından gelen tepki alımları ile bir miktar toparlanan borsa, 34,040.21 puandan kapandı. Çarşamba günü Standard and Poors'un S P , petrol fiyatlarının yüksek seviyelerini sürdürmesi halinde, Türkiye'nin kredi notunu etkileme potansiyeline sahip önemli ekonomik dengesizlikler yaşayabileceğini açıklamasının ardından günün ikinci yarısında hızlanan satış baskısıyla 33,000 seviyesine gerileme yaşandı ve endeks günü 33,118 puandan tamamladı. Yurtdışı piyasalardaki etkinin sürdüğü İMKB'de, Perşembe günü artan satış baskısıyla endeksin 32,000 desteğinin altına indiği ve 32,054.34 puandan kapanış yaptığı görülürken, haftanın son işlem gününde satışlar hız kaybetti. 
     Endeks, geçen hafta boyunca 1,973.58 puanlık düşüşle 33,414.61 puandan 31,440.03 puana geriledi. Hisse senetlerindeki haftalık ortalama düşüş yüzde 5.91 oldu. 
     İMKB Ulusal-Mali Endeksi 2,992.48 puan düşüşle 51,241.82 puandan 48,249.34 puana, İMKB Ulusal-Sanayi Endeksi 1,697.11 puan düşüşle 26,638.21 puandan 24,941.10 puana ve İMKB Ulusal-Hizmetler Endeksi 437.54 puan düşüşle 16,282.54 puandan 15,845.00 puana indi. 
     Böylece, mali grup hisseleri ortalama yüzde 5.84 oranında, sanayi grubu hisseleri ortalama yüzde 6.37 oranında ve hizmetler grubu hisseleri ortalama yüzde 2.69 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 309 hisse senedinden 65'i değer kazanırken, 234 hisse senedi değer yitirdi, 10 hisse senedinin değeri de değişmedi. 
     Geçen hafta en yüksek oranlı artış, yüzde 24.46 ile BJK Futbol Yatırımları YENİ hisselerinde gerçekleşti. Yüzde 21.80'lik artışla Vakıf Girişim hisseleri ikinci ve yüzde 18.25'lik artışla Feniş Alüminyum hisseleri üçüncü oldu. 
     En yüksek oranlı düşüş ise yüzde 29.76 ile Şeker Piliç hisselerinde oldu. Yüzde 24.02'lik düşüşle Banvit hisseleri ikinci ve yüzde 19.46'lık düşüşle de Çimsa hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 502 milyon 305 bin adet hisse senedi işlem gördü ve karşılığında 5 milyar 475 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında tüm döviz türleri değer kazandı. İstanbul serbest döviz piyasasında alınıp satılan ABD Doları Türk Lirası karşısında yüzde 1.48, avro yüzde 0.61, İngiliz Sterlini yüzde 0.71 ve İsviçre Frangı yüzde 0.76 oranında değer kazandı. 
     Önceki hafta sonuna göre ABD Doları'nın Türk Lirası satış fiyatı 0.0200 YTL artarak 1.3700 YTL'ye, avronun satış fiyatı 0.0100 YTL artarak 1.6440 YTL'ye, İngiliz Sterlini'nin satış fiyatı 0.0170 YTL artarak 2.4020 YTL'ye ve İsviçre Frangı'nın satış fiyatı da 0.0080 YTL artarak 1.0650 YTL'ye çıktı. 
     Bugün öğle saatlerinde ise İstanbul serbest piyasada ABD Doları 1.3650 YTL'den, Avro 1.6460 YTL'den, İngiliz Sterlini 2.3930 YTL'den ve İsviçre Frangı da 1.0580 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 0.49, Cumhuriyet altınının da yüzde 0.36 arttı. 
     Dünkü kapanış itibariyle külçe altının gram satış fiyatı 20.50 YTL, Cumhuriyet altınının satış fiyatı da 138.00 YTL oldu. 
     İstanbul Altın Borsası'nda İAB da geçen hafta 24 ayar altının gram fiyatı değişmeyerek 19.39 YTL'de kaldı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 0.50 oranında değer yitirdi. 
     Yatırım fonlarının fiyat seyrini izleyen A.A Bileşik Fon Endeksi 3,117 puan düşerek 621,282 puandan 618,165 puana geriledi. 
     Geçen haftanın en çok değer kazanan katılma belgeleri, yüzde 1.23'lük artışla Denizbank B Tipi Tahvil-Bono Fon, yüzde 1.04'lük artışla Gedik A Tipi Hisse Senedi Fon ve yüzde 0.68'lik artışla da Oyakbank B Tipi Yabancı Menkul Kıymet Fon olarak sıralandılar. 
     Haftanın en çok değer yitiren katılma belgeleri ise yüzde 5.70'lik düşüşle Evgin A Tipi Değişken Fon, yüzde 5.32'lik düşüşle Garanti A Tipi Mali Sektör Fon ve yüzde 5.31'lik düşüşle de Global A Tipi İMKB-100 Endeks Fon oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.30 arasında gerçekleşti. 
     Mevduat faizlerinin ortalamalarında geçen hafta önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.5 dolayında bulunan haftalık reponun net getirisi de yüzde 0.21 oldu. 
     
</TEXT>
</DOC>
