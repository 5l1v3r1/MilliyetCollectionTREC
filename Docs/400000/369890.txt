<DOC>
<DOCNO> 369890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun10.html </URL>
<DATE> 2005/08/15/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
The Independent Yeni anayasa sıradan Iraklılar için anlamsız 
</HEADLINE>
<TEXT>

     BBC TÜRKÇE 

      Bugün Irak'ta anayasa taslağını hazırlamakla görevli komisyonun çalışmalarını tamamlaması için belirlenen tarihin son günü. 
     Bağdat'ta bulunan Independent yazarı Robert Fisk, ''sıradan Iraklılar için hiçbir şey ifade etmeyen bir anayasa'' başlıklı yazısında, komisyonun bazı konularda anlaşmaya vardığını söylüyor. 
     Fisk, bu konuları ''Ülkenin adının Irak Cumhuriyeti olması mali kaynakların eyaletlere göre değil, nüfus yapılarına göre dağıtılması ki bu Kürtler için kötü haber ve İslam'ın yasamanın kaynaklarından yalnızca biri olması bu da İslam cumhuriyeti isteyenlere kötü bir haber '' diye sıralıyor. 
     Fisk, yazısında anayasanın ardındaki asıl konunun ne olduğunun bilindiğini belirtiyor ve bu konuyu şöyle özetliyor 
     ''Yeni metin Irak'ı oluşturan temel gruplar, Şiiler, Sünniler ve Kürtlerin kendi federal devletlerini kurmalarına izin verecek mi Bu olursa, o zaman Irak parçalanacak mı, yoksa parçalanmayacak mı '' Nüfuslarının yoğunlaştığı bölgeler, petrol zenginliğinden yoksun olan Sünnilerin bu tür bir bölünmeye karşı çıktıklarını vurgulayan Fisk, şöyle devam ediyor 
     ''Bu bölünme, Irak'ı demokrasi için özgürleştirdiklerini savunan Amerika ve Batı'nın petrol anlaşmalarını, birleşik bir Irak ulusu yerine zayıflamış iki ayrı toplumla yapmalarına neden olacaktır.'' ''Bütün bunlara, Kürdistan'ın Saddam Hüseyin döneminde Kürtlerin sürüldüğü, Arapların getirildiği ve Türkmen azınlığa sahip Kerkük kentinin nüfus yapısının anayasanın yazımından önce netliğe kavuşturulması taleplerini ekleyin, Amerikalıların sabırlarının neden tükendiği konusunda iyi bir fikir sahibi olursunuz.'' 
     
</TEXT>
</DOC>
