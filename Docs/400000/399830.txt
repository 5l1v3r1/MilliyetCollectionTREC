<DOC>
<DOCNO> 399830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/siyaset/axsiy02.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ'tan 4 ihraç çıktı 
</HEADLINE>
<TEXT>


Laik Cumhuriyet vurgusunun yapıldığı Yüksek Askeri Ş ra'dan irticai faaliyetlere karıştığı gerekçesiyle 4 personel hakkında ordudan uzaklaştırma kararı çıktı. Başbakan Erdoğan ve Gönül, karara şerh koydu 

ANKARA Milliyet 


Bölücülük ve irticai kesimlerin laik cumhuriyete karşı son dönemdeki faaliyetlerinin de görüşüldüğü Yüksek Askeri Ş ra YAŞ toplantısında, 4 personelin disiplinsizlikleri nedeniyle Türk Silahlı Kuvvetleri'nden uzaklaştırılmasına karar verildi. 
YAŞ'ın, Erdoğan başkanlığında dün Genelkurmay'da gerçekleştirilen bu yılki olağan ikinci toplantısında Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, kuvvet komutanları, orgeneral ve oramirallerle Genelkurmay J başkanları hazır bulundu. Ortadoğu'daki son gelişmelerle Irak'taki durum ve olası gelişmelerin Türkiye'ye etkilerinin değerlendirildiği toplantıda, Irak'ın toprak bütünlüğünü sürdürmesinin önemine değinildi. Irak'taki bir ayrışmanın İran ve Suriye'nin yanı sıra Türkiye'yi de etkileyebileceği belirtilirken, yeraltı zenginliklerinin bütün Iraklılarca paylaşılması ve Kerkük'ün özel statüsünü koruması gerektiği tespitinde bulunuldu. 

PKK da konuşuldu 
PKK eylemlerinin de masaya yatırıldığı toplantının ardından yapılan açıklamada şöyle denildi "Bölücülük ve irtica ile mücadelenin değerlendirilmesi yapılmış, bölücü terörle mücadelenin etkin ve devletin tüm olanakları ile birlikte sürdürülmesi gerektiği vurgulanmış, laik cumhuriyete karşı irticai kesimlerin son dönemdeki faaliyetleri değerlendirilmiştir." 
İrticai faaliyetlere karıştığı belirtilen 4 personelin "disiplinsizlik" gerekçesiyle orduyla ilişiğinin kesilmesine karar verilirken Erdoğan ve Gönül'ün, ihraç kararlarına şerh koyma tutumlarını sürdürdükleri bildirildi. 
TSK'nın harbe hazırlık durumunun değerlendirildiği toplantıda alınan kararlar, Cumhurbaşkanı Ahmet Necdet Sezer'in onayının ardından kamuoyuna duyuruldu. Sezer, YAŞ üyelerine Çankaya Köşkü'nde e akşam yemeği verdi. 

Erdoğan Ordu en büyük güvencemiz 

Başbakan Recep Tayyip Erdoğan, YAŞ toplantısı nedeniyle ziyaret ettiği Anıtkabir'de, Özel Defter'e yazdıklarını komutanlara okuyarak, "Cumhuriyetimizi onurla ve heyecanla aydınlık yarınlara hazırlarken, Türk Silahlı Kuvvetleri'nin TSK engin tecrübe ve üstün kabiliyetini en büyük güvencemiz sayıyoruz" dedi. "Millet olarak bekamızın teminatı olan kahraman TSK, dün olduğu gibi bugün de milli şuur ve sorumluluk duygusuyla görevini bihakkın yerine getirmektedir" diye konuşan Erdoğan, şunları kaydetti "Muasır medeniyetler hedefine ulaşmada bu duygu birliği en temel dayanağımız olacaktır. TSK'nın değişen şartlar karşısında daima hazırlıklı ve donanımlı olduğunun en açık göstergesi YAŞ çalışmalarıdır." 


</TEXT>
</DOC>
