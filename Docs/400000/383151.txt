<DOC>
<DOCNO> 383151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonspo10.html </URL>
<DATE> 2005/10/01/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Samsunspor, İstanbul'a 3 puan için gitti... 
</HEADLINE>
<TEXT>

     Samsunspor yarın deplasmanda oynayacağı Beşiktaş maçı için İstanbul'a hareket etti. 
     Nuri Asan Tesisleri'nde hafta başından bu yana Beşiktaş maçına hazırlıklanan Karadeniz ekibi, bugün kısa bir çalışma yaptı. 
     Beşiktaş maçıyla ilgili değerlendirmede bulunan Samsunspor Teknik Direktörü Erdoğan Arıca, bu maçından mutlaka puan almaları gerektiğini söyledi. 
     Samsunspor'un çıkış yakalayabilmesi için oyuncuların bu karşılaşmada çok çalışmaları gerektiğini ifade eden Arıca, şunları kaydetti 
     ''Bu karşılaşmadan mutlaka puan almak zorundayız. Hafta başından bu yana yaptığımız çalışmalarla iyi oyun oynamaktan çok, nasıl puan alırız bunun hesaplarını yaptık. Oyuncularda bu durumun farkındalar. İyi futbol oynamak için zamanımız var, acil puana daha çok ihtiyacımız var. Bu karşılaşmadan da puan alacağımıza inanıyorum.'' Havayolu ile İstanbul'a hareket eden Karadeniz ekibinin yarın Beşiktaş karşısında sahaya muhtemelen Kerem, Ali Akdeniz, Kenan, Petkov, Ayari, Adnan, Musa, Kais, Marciel, Rafael ve Serkan Aykut tertibi ile çıkması bekleniyor. 
     
</TEXT>
</DOC>
