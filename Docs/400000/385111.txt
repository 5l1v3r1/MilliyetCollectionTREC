<DOC>
<DOCNO> 385111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur03.html </URL>
<DATE> 2005/10/08/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Tekirdağ F Tipi Cezaevi'nde muhabbet kuşu’ yasağı 
</HEADLINE>
<TEXT>

     Nİlay KARAKAŞ İSTANBUL, DHA 

TEKİRDAĞ F Tipi Cezaevi'ndeki bir mahkumun, başka bir koğuşta yatan mahkum arkadaşına beslediği muhabbet kuşunu göndermek istemesinin, cezaevi yönetimince engellediği iddia edildi. 
     Tekirdağ F Tipi Cezavi'nde, Erdal Süsam adlı mahkum, 31 Ağustos 2005'te kendisini ziyarete gelen bir yakını aracılığıyla beslediği muhabbet kuşlarından birini diğer koğuşta bulunan mahkum arkadaşı Şükrü Duman'a göndermek istedi. Ancak cezaevi yönetimi buna izin vermedi. Cezaevi yönetiminin, Süsam'ın göndermek istediği muhabbet kuşunu, Örgüt üyeleri arasında siyasi temas sağlayabilir’ gerekçesiyle diğer koğuşta kalan arkadaşı Şükrü Duman’a gönderilmesini engellediği öne sürüldü. 
     
     KİTAP SERBEST 
     Cezavi yönetiminin mahkumların aynı yöntemle birbirlerine kitap, dergi gibi yazılı dökümanları göndermelerine izin verildiği belirtildi. İnsan Hakları Derneği İHD İstanbul Şube Başkanı Eren Keskin, yaşanan bu olayları şöyle değerlendirdi 
     Geçen hafta da bunun bir başka örneğine rastladık. Mahkumların bisküvi ile pasta yapmaları karşısında bisküvinin amaç dışı kullanılabileceği’ iddiasıyla cezaevi idaresi pastaya el koymuştu. Bu kez de bir muhabbet kuşu’nun bir başka koğuşa gönderilmesinin yasaklanması durumuyla karşı karşıyayız. Hayvanlar, mahkumların hayatla bağlantılarında önemli bir yere sahip. Cezaevinde çiçek beslemek yasaktı şimdi de kuş beslemek yasaklanıyor.'' 
     
</TEXT>
</DOC>
