<DOC>
<DOCNO> 359758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/siyaset/siy01.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Diyanet'e mahk m kalmamız isteniyor' 
</HEADLINE>
<TEXT>


"Aleviler güç savaşı içinde değil" diyen Alevi Bektaşi Federasyonu Genel Sekreteri Atilla Erdem, Diyanet'in tamamen kaldırılmasını istediklerini söyledi 

ÖNDER YILMAZ Ankara 


Alevi örgütleri, Diyanet'in kaldırılması ve yeniden yapılandırılması talepleri için "din kavgasına dönüşeceği" ve "Alevilerin güç kavgasının kurbanı olduğu" yönünde açıklamalarda bulunan Diyanet İşleri Başkanı Ali Bardakoğlu'na tepki gösterdi. 
Kazım Genç Pir Sultan Abdal Dernekleri Genel Başkanı Kazım Genç Diyanet'in yeniden yapılandırılması değil, lağvedilmesini istiyoruz. Bu öyle dinsel kavgaya da yol açmaz. Diyanet üst örgüt değil. Sünni İslam organizasyonunun bir yapılanmasıdır. Alevilere hizmet vermemekte. Alevilerin böyle bir talebi de yoktur. Laik ülkede inanç kurumunun devlet yapılanması içinde yer almaması gerekir. İslamın içinde 40 parça var. Onlar bin yıldır kavga etmeden yaşıyor da Aleviler mi ortak paydada buluşamayacak Bizi bize bıraksınlar. Ortak noktamızı buluruz. Kimlik konusunun tanımlamasını, lağvedilmesini istediğimiz kurumun başkanı yapamaz. Alevilik inanç, kültür ve yaşam biçimidir. 'Kimlik değildir' ifadesini kabul etmeyiz. Atilla Erdem Alevi Bektaşi Federasyonu Genel Sekreteri Aleviliğin oluşturduğu kültürel yapı bize kimlik veriyor. İslamiyet içinde ayrı bir inanç grubu değiliz. Diyanet, Aleviler için ne yapmış, kaç kitap yayımlamış Diyanet'in yeniden yapılandırılması diye derdimiz yok, kaldırılmasını istiyoruz. Diyanet'e 5 Alevi yerleştirilerek, yeniden yapılanmaz. Devlet hiçbir dinsel değer yargısını öncül olarak kullanmamalıdır. Devlet bunu kullanıyor. Alevilere düşmanlık var. Diyanet'in kalkması kavgaya neden olmaz. Biz din kavgasında değiliz. Öyle olsa dinsel isteklerimiz olurdu. İzzettin Doğan Cem Vakfı Başkanı Diyanet'in yeniden yapılandırılmasını istemenin din üzerinde ayrışmaya, kavgaya yol açacağı eskiden beri söylenegelen çarpık yaklaşımdır. Diyanet herkesin diyaneti olacaksa herkes inanç özgürlüğünün gereği herkesin kendisini temsil ettiğini görmesiyle mümkün hale gelir. Ayrışma, kavgayı getirir sözü, Diyanet'e ayrılan fonların paraları yalnız kendileri yesinler içsinler, başka gruplara para akmasın diye uydurulan yalandır. İktidar sahibi olmak isteyenler Aleviliği siyasete alet edip siyasi rant elde etmeye çalışmışlardır. 

</TEXT>
</DOC>
