<DOC>
<DOCNO> 397506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/magazin/mag00.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zehra'yı eşi dövse öyle konuşur mu ' 
</HEADLINE>
<TEXT>


İstanbul Kadın Kuruluşları Birliği, "Bazı insanlar dayağı hak edebiliyor. Kızım hak ederse tokat atabilirim" diyen Hülya Avşar'a tepki gösterdi 

Gülay Fırat 

İstanbul Kadın Kuruluşları Birliği İKKB Yürütme Kurulu Üyesi Avukat Olcay Yezdani, Hülya Avşar'ın bir süre önce Deniz Akkaya'nın sevgilisi Murat Aslan tarafından dövülmesiyle ilgili sözlerine tepki gösterdi. 
25 Kasım Dünya Şiddet Günü nedeniyle, İstanbul Barosu Kadın Hakları Komisyonu ile İKKB "Kadına yönelik şiddet, insan hakları ihlalidir" başlıklı ortaklaşa bir bildiri hazırladı. 
Kadın Hakları Komisyonu Başkanı Avukat Aydeniz Tuskan'ın okuduğu bildiride, tehdit, dayak, aşağılama, cinsel taciz, tecavüz, yaralama, öldürme gibi eylemler, erkeklerin kadınlar üzerinde uyguladıkları güç göstergesi olarak gösterildi. 

Avukat Olcay Yezdani, Hülya Avşar'ın, "Dayak cennetten çıkmadır. Bazı insanlar dayağı hak edebiliyor ama ben dayağa karşıyım. Kızım Zehra'yı da hiç dövmedim ama çok hak ederse bir tokat atabilirim" sözlerini eleştirerek şöyle konuştu 
"Bu sanatçımız, kızını dövenin ileride, annesinin değil de kocası, erkek arkadaşı, nişanlısı olabileceğini düşünse, yine aynı tarz beyanda bulunabilir mi " 



</TEXT>
</DOC>
