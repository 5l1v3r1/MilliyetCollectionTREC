<DOC>
<DOCNO> 393125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sonspo05.html </URL>
<DATE> 2005/11/08/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
İsviçre dergisi Türkiye maçı için kadınlardan destek istedi 
</HEADLINE>
<TEXT>

     
     Zafer ATAMER CENEVRE, DHA 
     
İSVİÇRE’nin saygın dergilerinden ’Femina’, 12 Kasım Cumartesi günü İsviçre’nin kendi evinde Türkiye ile oynayacağı 2006 Dünya Kupası baraj maçı öncesinde kadınlara seslenerek futbola odaklanmalarını istedi. 
     "Bayanlar, bu hafta futbol haftası herkes yerini alsın... Aman dikkat bu maç çok ateşli ve kavurucu derecede sıcak" diyen dergi, 12 ve 16 Kasım tarihlerinde Türkiye ile oynanacak maçlar öncesinde istatistik bilgilere de yer verdi. 
     Dergide şu ifadeler kullanıldı "Unutmayın baraj maçlarının 3 altenatifi var. Sizlere bazı bilgiler FIFA klasmanında İsviçre 38, Türkiye ise 11’inci sırada. Türkiye ile 6 karşılaşma yaptık. 1 galibiyet, 3 mağlubiyet ve 2 de beraberlik. Gördügünüz gibi durum pek iç açıcı değil. İsviçre dünya kupalarına 7 kez katıldı, son olarak da 1994’te ABD’de yapılan kupa karşılaşmalarında oynadık. Bayanlar, 12 ve 16 Kasım’da hepiniz televizyonun karşısında yerlerinizi alın ve takımımızı destekleyin... Az bir şansımız var ama top yuvarlak. Haydi hep birlikte zoru başaralım." 
     
</TEXT>
</DOC>
