<DOC>
<DOCNO> 363063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/soneko15.html </URL>
<DATE> 2005/07/21/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Yılın ikinci döneminde turizm geliri 3.7 milyar dolara oldu... 
</HEADLINE>
<TEXT>

     Türkiye'nin bu yılın ikinci döneminde Nisan-Mayıs-Haziran turizm geliri 3 milyar 760 milyon 821 bin dolar, gideri de 678 milyon 474.9 bin dolar oldu. 
     Bu yılın ilk yarısında ise Türkiye'nin toplam turizm geliri 5 milyar 754 milyon 545.4 bin dolar olarak belirlendi. 
     Devlet İstatistik Enstitüsü DİE , 2005 yılının ikinci çeyreğine ilişkin ''Çıkış Yapan Ziyaretçiler ile Giriş Yapan Vatandaşların Turizm Harcamaları ve Profili'' istatistik sonuçlarını açıkladı. 
     Verilere göre, bu yılın ikinci çeyreğinde toplam 3 milyar 760.8 milyon dolar olarak belirlenen turizm gelirinin 3 milyar 242 milyon 926.3 bin doları yabancı, 517 milyon 894.8 bin doları da vatandaşlardan elde edildi. 
     Aynı dönemde, turizm gelirinde yabancıların yüzde 71.4'ü kişisel harcamaları, yüzde 28.6'sı da paket tur harcamalarını içerdi. Vatandaş turizm gelirinin yüzde 99'u kişisel harcamalardan yüzde 1'i ise paket tur harcamalarından oluştu. 
     Buna göre, 2005 yılının ikinci çeyreğinde elde edilen toplam turizm gelirinin 2 milyar 829 milyon 520 bin doları kişisel harcamalardan, 931 milyon 301 bin doları da paket tur harcamalarından elde edildi. 
     2005 yılının ikinci çeyreğinde Türkiye'nin toplam turizm gideri 678 milyon 474.9 bin dolar olarak belirlendi. 
     Bu dönemde turizm giderinin 672 milyon 463.9 bin doları kişisel harcamalardan 6 milyon 11 bin doları da paket tur harcamalarından oluştu. 
     
     2005 YILININ İLK YARISI 
     Türkiye'nin 2005 yılının ilk yarısında toplam turizm geliri 5 milyar 754 milyon 545.4 bin dolar olarak belirlendi. 
     Aynı dönemde, Türkiye'ye 8 milyon 741 bin 838 kişi ziyaret ederken, kişi başına ortalama harcama 658 dolar olarak belirlendi. 
     Türkiye'nin toplam turizm gelirinin 4 milyar 706 milyon 212.3 bin doları yabancı turizm gelirinden 1 milyar 48 milyon 333.1 vatandaş turizm gelirinden oluştu. 
     2005 yılının ilk yarısında Türkiye'ye ziyaret edenlerin 7 milyon 716 bin 51'i yabancı, 1 milyon 25 bin 787'si de vatandaşları içerdi. 
     Yabancıların kişi başına ortalama harcaması 610 dolar, vatandaşların ortalama harcaması bin 22 dolar olarak belirlendi. 
     Aynı dönemde, Türkiye'nin turizm gideri 1 milyar 356 milyon 890.6 bin dolar, ziyaretçi sayısı da 2 milyon 47 bin 994, kişi başına ortalama da 663 dolar olarak saptandı. 
     
</TEXT>
</DOC>
