<DOC>
<DOCNO> 397211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yasam/yas02.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Din adamları gemiyi kutsadı 
</HEADLINE>
<TEXT>


GÜLAY FIRAT İstanbul 

Dünyanın en büyük üç kruvaziyer şirketinden biri olan Amerikan menşeili Oceania Cruises'ın filosuna kattığı "M S Nautica" adlı geminin isimlendirme töreni İstanbul'da yapıldı. Salıpazarı Rıhtımı'nda Mehter Marşı sonrası, Türk ve Amerikan milli marşlarının okunmasıyla başlayan tören, Ulaştırma Bakanı Binali Yıldırım, İstanbul Büyükşehir Belediye Başkanı Kadir Topbaş, Oceania Cruises Yönetim Kurulu Başkanı Frank del Rio'nun konuşmalarıyla sürdü. 

680 yolcu kapasitesine sahip 
Şişli Müftüsü Recep Öztürk, Haham Mendy Cbitrik ve Papaz Anton Bulai, gemi için dini merasim gerçekleştirdi. Ardından geminin "vaftiz annesi" olan firma hissedarlarından Abel Haltz'nin eşi Fana Holtz, oğlu, gelini ve torunlarıyla ipi çekerek şampanya şişesini gemide parçaladı. "M S Nautica" adını alan ve Marşal Adaları bayrağı taşıyan 184 metre uzunluğundaki gemi, 680 yolcu taşıma kapasitesine sahip. 400 personeli olan gemide töreni için davetli konuklarla birlikte 580 yolcu bulunuyor. 



</TEXT>
</DOC>
