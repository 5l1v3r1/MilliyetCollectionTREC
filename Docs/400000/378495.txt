<DOC>
<DOCNO> 378495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonyas07.html </URL>
<DATE> 2005/09/14/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Çin, interneti zapturapt altına alıyor 
</HEADLINE>
<TEXT>

     Çin Komünist Partisi ÇKP , 1 milyar 300 milyonla dünyanın en büyük nüfuslu ülkesinde, ''gençliğin yozlaşmasını önlemek için ''interneti zapturapt altına alıyor''. 
     Devlet yayın kurumu Yeni Çin Haber Ajansı Xinhua'nın bildirdiğine göre, kumar, pornografi, Amerikan-Japon-Güney Kore tarzı avantür-haydut oyunlarının ''devlet güvenliğini tehdit eden gizilgüce eriştiğini'' belirten ÇKP, devlet Basın-Yayın Dairesi'nin girişimiyle internette Çin halk kahramanlarının, bilhassa ulusal önder Mao Zedong'un 1893-1976 1 milyar insana giydirdiği tek tip üniformayla çok sayıda kahramanı internet oyunları sahnesine çıkarıyor. 
     Yüz kahraman arasında, 1966-76 Kültür Devrimi'nin deprem yıllarında öne çıkan en fedakar asker örneği olan Mao'nun da göklere çıkardığı Ley Fıng ile tarihin derinlerinden Tayvan'ı 1661'de ele geçiren korsan Cıng Çenggong da var. 
     ÇKP, 5 aylık ulusal tanıtım döneminde kahramanların ısınma idmanları sonunda 100 ''büyük''ün oyunlarını internete sokacak. 
     Çin'de 13 milyon 800 bin kişi internet oyunu meraklıları ve ÇKP bunun hızla ''Amerikanca büyümesinden'' kaygı duyuyor. 
     Çin internet meraklıları, geçen yıl internet oyunlarına 240 milyon dolar harcadı. 2008'de Çin'de internet oyunlarından kazanan firmaların 1,5 milyar dolar yıllık gelire ulaşacağı tahmin ediliyor. 
     
</TEXT>
</DOC>
