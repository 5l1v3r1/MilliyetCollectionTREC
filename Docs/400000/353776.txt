<DOC>
<DOCNO> 353776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur35.html </URL>
<DATE> 2005/06/20/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Başhekim Ölümlerin peş peşe olması, belki de tesadüf 
</HEADLINE>
<TEXT>

     Trakya Üniversitesi TÜ Tıp Fakültesi Hastanesi Başhekimi Doç. Dr. Armağan Altun, yeni doğan ünitesinde durumu kritik olduğu belirtilen 3 bebekten 1'inin bugün daha iyi olduğunu ifade etti. 
     Doç. Dr. Altun, TÜ Tıp Fakültesi Hastanesi başhekim yardımcıları Doç. Dr. Galip Ekuklu ve Doç. Dr. Murat Birtane'nin katılımıyla düzenlediği basın toplantısında, dünden bu yana bebek ölümleriyle ilgili çok ciddi gelişmeler yaşanmadığını söyledi. 
     3 bebek dışında diğer bebeklerde sağlık sorunu yaşanmadığını belirten Doç. Dr. Altun, şunları kaydetti 
     ''3 bebekten 1'inin durumu bugün daha iyi. Hafta sonu yapılan testlerin sonuçlarının bize ulaşmasını bekliyoruz. Bugün geç saatlerde ya da yarın sabah bazı sonuçların elimize ulaşacağını düşünüyoruz. Diğer 3 bebeğimizin de Adli Tıp Kurumu'nda otopsileri yapılacaktı. Adli Tıp Kurumu, kendileri açısından gerekli diğer analizleri de yaparak, olumsuzlukların gözden kaçırılmamasını sağlayacak. Hastanemizde 2 gün peş peşe yaşanan bebek ölümlerinin nedenini saptamak üzere araştırmalar başlatıldı.'' 

     
</TEXT>
</DOC>
