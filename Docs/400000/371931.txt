<DOC>
<DOCNO> 371931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo40.html </URL>
<DATE> 2005/08/22/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Ümit Karan dünya evine girdi... 
</HEADLINE>
<TEXT>

     Galatasaray’ın yıldız futbolcusu Ümit Karan, hayatını Zeynep Çelebi ile birleştirdi. 
     Kuruçeşme Divan Restaurant’ta gerçekleştirilen ve yoğun katılımın olduğu düğün töreninde, çiftin nikahını Şişli Belediye Başkanı Mustafa Sarıgül kıydı. 
     Nikah şahitliklerini Galatasaray Kulübü Başkanı Özhan Canaydın ile Milli Takımlar Baş Sorumlusu Fatih Terim yaparken, Başkan Canaydın evlilik cüzdanını geline verdi. 
     Düğün töreninde takım arkadaşları ve sarı-kırmızılı teknik heyet Ümit’i yalnız bırakmadı. Çiftin yakınları ile birlikte Ankaraspor Teknik Direktörü Samet Aybaba, Galatasaray Eski Yönetici Abdürrahim Albayrak ve Milli Takımlar Eski Menajeri Can Çobanoğlu da nikahta hazır bulundu. 
     Diğer yandan, nikah töreni esnasında sohbet eden başkan Özhan Canaydın ve yöneticilerin, transfer konusunda konuşmaları dikkati çekti. 
     
</TEXT>
</DOC>
