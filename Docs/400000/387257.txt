<DOC>
<DOCNO> 387257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun08.html </URL>
<DATE> 2005/10/17/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Pakistan'da ölü sayısı 53 bini geçti 
</HEADLINE>
<TEXT>

     Güney Asya’yı geçen cumartesi günü vuran 7.6 büyüklüğündeki depremde ölen Pakistanlıların sayısının binin üzerinde olduğu bildirildi. 
     Fransız haber ajansı AFP’ye açıklama yapan yerel yetkililer, ölü sayısının artmasından endişe duyduklarını belirterek, Keşmir’de ölü sayısının 40 bini geçtiğini, böylece ülkenin tümündeki ölü sayısının bini aştığını kaydettiler. 
     Yetkililer, ölü sayısının 70 ila 80 bine kadar çıkabileceğini ifade ederek, bu depremin, Pakistan tarihinin en büyük felaketi olduğunu söylediler. 
     
     ONLARCA İDAM MAHKUMU KAÇTI 

     8 Ekim'de meydana gelen 7,6 büyüklüğündeki depremde onlarca idam mahkumunun kaçtığı bildirildi. 
     Yetkililer, Keşmir bölgesinin başkenti Muzafferabad'daki cezaevinde 15 kadar mahkumun öldüğünü, 40 dolayında mahkumun yaralandığını belirttiler. 
     Cezaevindeki 120 mahkumun yarıya yakınının ise depremi fırsat bilerek kaçtığı kaydedildi. 
     Muzafferabad Merkez Cezaevi'nde, idam mahkumları ve aldığı idam cezasıyla ilgili temyiz kararını bekleyenler tutuluyor. 
     
     ÖKSÜZ VE YETİM KALAN ÇOCUKLARIN EVLAT EDİNMEK YASAK 

     Bu arada, Pakistan'ın, depremde öksüz ve yetim kalan çocukların evlat edinilmesine izin vermeyeceği bildirildi. 
     Pakistan Başbakanı Şevket Aziz, bir hastaneyi ziyareti sırasında yaptığı açıklamada, bu çocukların bakımını devletin üstleneceğini belirterek, bu çocuklar için özel barınakların yapılmakta olduğunu kaydetti. 
     Aziz, bu çocukların anne ve babalarının bulunabilmesi için tüm çabaların sarf edileceğini, aksi taktirde tüm sorumluluğu devletin üstleneceğini söyledi. 
     "Çocukların evlat edinilmesi kesinlikle yasaktır" diyen Başbakan Aziz, hükümetin bu konuda tüm hastane birimlerine çok sıkı talimat verdiğini belirtti. 
     
</TEXT>
</DOC>
