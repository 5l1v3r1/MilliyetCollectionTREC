<DOC>
<DOCNO> 377282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sondun03.html </URL>
<DATE> 2005/09/10/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Vietnam'da selden 5 kişi öldü... 
</HEADLINE>
<TEXT>

     Vietnam’ın Mekong Deltası’nda mevsimsel sellerde 5 kişinin öldüğü, 28 bin kişinin yüksek bölgelerde tahliye edildiği bildirildi. 
     Tuoi Tre gazetesi, Dong Thap vilayetinde sellerden 3’ü çocuk 4 kişinin öldüğünü, 1500’e yakın evin sular altında kaldığını, 136 evin de yıkıldığını yazdı. 
     Komşu Kamboçya’dan akan sel sularının, Vietnam’ın tahıl ihtiyacının yaklaşık yarısını karşılayan Mekong Deltası’nda 5600 ailenin daha güvenli olan yüksek kesimlere çıkarılmasına neden olduğu kaydedildi. 
     Gazete, An Giang vilayetinde ise 18 yaşındaki bir kızın boğularak öldüğünü belirtti. 
     Vietnamlı tüccarlar, çiftçilerin seller başlamadan önce pirinç hasadını tamamlamaları nedeniyle yaz-güz dönemi ürününün güvence altına alındığını söyledi. Vietnam, Tayland’dan sonra dünyanın en fazla pirinç ihraç eden ülke konumunda. 
     Mekong Deltası’daki seller her yılın ekim ayında en yüksek noktasına erişiyor, sel suları kasım başında deltadan tamamen çekiliyor. 
     2000 yılında deltadaki sellerde 485 kişi ölmüştü. 
     
</TEXT>
</DOC>
