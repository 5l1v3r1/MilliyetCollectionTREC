<DOC>
<DOCNO> 384580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sontur12.html </URL>
<DATE> 2005/10/06/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Mini etek giydiği için bıçaklandı 
</HEADLINE>
<TEXT>

     DHA 

      ESKİŞEHİR’de, mini etek giyen 21 yaşındaki Nuran Kılıç, sokakta tanımadığı bir kişinin bıçaklı saldırısına uğradı. Saldırgan genç kıza Yine mini etek giymişsin diyerek tokatladıktan sonra kalçasından yaralayıp, kaçtı. 
     Olay, dün saat 17.00 sıralarında Muttalip Caddesi’nde meydana geldi. Evine giden Nuran Kılıç'ın yanına gelen bir kişi Yine mini etek giymişsin'' dedikten sonra tekme tokat saldırdı. Genç kızı kalçasından bıçaklayan saldırgan kaçtı. 
     Hafif yaralanan Nuran Kılıç, olay yerine gelen polisler tarafından götürüldüğü Devlet Hastanesi’nde ayakta tedavi gördü. Polise ifade veren Nuran Kılıç, 2 gün önce aynı caddede yürürken tanımadığım bir kişi yanıma gelip, mini eteğimi göstererek Bir daha böyle bir etek giyme'' dedi. 2 gün sonra o kişiyi aynı caddede tekrar gördüm. Yanıma gelip Yine mini etek giymişin'' diyerek, tekme-tokat saldırdı. Beni bıçakladıktan sonra da kaçtı'' dedi. 
     Polis, yaptığı araştırmada adının Ercan olduğunu belirlediği saldırganın yakalanması için araştırma başlattı. 
     

     
</TEXT>
</DOC>
