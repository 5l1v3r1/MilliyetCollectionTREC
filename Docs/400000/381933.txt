<DOC>
<DOCNO> 381933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonsiy11.html </URL>
<DATE> 2005/09/27/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
AKP Kadın Kolları Başkanı, ABD'li konsolosuna kendini öptürmedi 
</HEADLINE>
<TEXT>

     Şeyhmus ÇAKAN- Özgür CEBE DİYARBAKIR, DHA 

DİYARBAKIR'da gezi ve incelemelerde bulunan ABD'nin Adana Konsolosu W. Scott Reid, Türkiye'nin demokratikleşmesine yüzde yüz destek verdiklerini söyledi. Reid, AKP İl Başkanlığı'nı ziyareti sırasında, kendisini karşılamayan AKP Kadın Kolları Başkanı Serpil Bakır'ın yanına gitti. Bakır, kendisini öpmek isteyen Reid'ın sadece elini sıkarak kendini geri çekti. 
     ABD'nin Adana Konsolosu W. Scott Reid ile Yardımcısı Andrew C. Wilson, AKP İl Başkanı Abdurrahman Kurt'u parti il binasında ziyaret etti. Reid ve Wilson, Kurt ve diğer yöneticiler tarafından başkanılğın girişinde karşılandı. Reid, içeri girdikten sonra kendisini karşılamayan AKP Kadın Kolları Başkanı Serpil Bakır'ın yanına giderek elini sıkıp onu yanaklarından öpmek istedi. Bakır, kendisini öpmek isteyen Reid'ın sadece elini sıkarak kendini geri çekti. Reid, da Bakır'la tokalaşıp içeri girdi. 
     Konsolos Reid, Türkçe yaptığı konuşmada, Türkiye'nin demokratikleşmesine yüzde 100 destek verdiklerini dile getirerek, Türkiye'nin büyük partileri ile temas halindeyiz. Başbakan Erdoğan'ın Diyarbakır'da yaptığı konuşmasından sonra AKP büyük işler becerdi. Başbakan'ın ulusal politika üzerine yaptığı konuşma önemli. Haydi Kızlar Okula’ kampanyası için geçen yıl 9 milyon dolar bağış yaptık. Bu yıl da 6 milyon dolar bağış yapacağız. Demokratikleşmeye destek vermek istiyoruz'' dedi. Konsolos Reid, bir gazetecinin ABD'nin PKK'ya karşı tavrı ne olacak '' sorusuna ise yanıt vermedi. 
     
     SORUNLAR DEMOKRATİKLEŞMEYLE ÇÖZÜLÜR'' 

     AKP İl Başkanı Abdurrahman Kurt ise art arda iki kasırga felekati yaşayan ABD halkına geçmiş olsun dileklerini iletti. Kurt, Sorunlar demokratikleşme ve özgürleşme yoluyla çözülecek. Sessiz devrimler sürecini gerçekleştiriyoruz. Sivil toplum örgütleriyle kollektif çalışma yapıyoruz'' diye konuştu. 
     Sivil toplum örgütlerinin bazen demokratik söylemleri aşması durumunda da polisiye tedbirlere başvuruyduğunu da kaydeden Kurt, Başbakan Erdoğan tarafından Kürt sorunun dile getirilmesi geniş bir yankı buldu. Diğer partilerden partimize katılım talepleri var'' dedi. 
     
</TEXT>
</DOC>
