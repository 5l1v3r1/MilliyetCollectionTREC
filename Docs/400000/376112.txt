<DOC>
<DOCNO> 376112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo07.html </URL>
<DATE> 2005/09/06/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Necati Ateş korkuttu 
</HEADLINE>
<TEXT>

     Çalışmanın başında omzunda ağrı hisseden Necati Ateş, kısa süreli doktor kontrolünden sonra idmana geri döndü. 
     Bir çok futbolcusu milli takımlarda olan Galatasaray, Sivasspor ile hafta sonu Ali Sami Yen Stadı’nda oynayacağı karşılaşmanın hazırlıklarını 12 kişiyle sürdürdü. İki günlük aradan sonra dün Florya Metin Oktay Tesisleri’nde teknik direktör Eric Gerets yönetiminde gerçekleştirilen idmana, PAF takımından iki takviye yapıldı. Millilerin yanı sıra sakatlığı süren Ergün Penbe’nin katılmadığı antrenmanda, sol arka üst adalesinde çekme olan Cihan Haspolatlı takımdan ayrı olarak çalıştı. Omzunda bir ara ağrı hisseden golcü Necati Ateş, kısa süreli doktor kontrolünden sonra idmana geri döndü. Orhan da sol üst adalesinde sertleşme olunca çalışmayı yarıda kesdi. 
     
</TEXT>
</DOC>
