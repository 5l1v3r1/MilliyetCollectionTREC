<DOC>
<DOCNO> 399918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/sondun37.html </URL>
<DATE> 2005/12/02/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
ABD'de uçaklarda küçük makaslara yeniden izin veriliyor... 
</HEADLINE>
<TEXT>

     Amerikan hükümeti, 11 Eylül saldırılarından sonra yürürlüğe koyduğu uçak yolcularının küçük makas ve diğer küçük aletleri el bagajlarında taşıma yasağını kaldırıyor. 
     ABD'de ulaştırma güvenliğinden sorumlu federal yönetimin TSA direktörü Kip Hawley, en fazla 10 cm boyundaki makas ve 18 cm'den kısa tornavida gibi aletlerin 22 Aralık'tan itibaren yasak eşyalar listesinden çıkarılacağını belirtti. 
     Hawley, hükümetin havaalanlarında görev yapan güvenlik görevlilerinin öncelikle patlayıcı aramasına yoğunlaşmalarını istediğini kaydetti. 
     11 Eylül 2001 terör saldırıları sırasında kamikaze uçak korsanlarının pilotları tehdit etmek ve uçağın kontrolünü ele geçirmek için kırtasiyecilerde satılan falçatalardan kullanmaları üzerine, uçak kabinlerine küçük makasların dahi sokulmasını yasaklamıştı. 
     
</TEXT>
</DOC>
