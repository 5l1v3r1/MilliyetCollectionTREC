<DOC>
<DOCNO> 351951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur29.html </URL>
<DATE> 2005/06/14/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Üniversitede karşıt görüşlü öğrenciler çatıştı 2 yaralı 
</HEADLINE>
<TEXT>

     Ankara Üniversitesi Dil ve Tarih Coğrafya Fakültesi’nde DTCF farklı görüşlere mensup öğrenci grupları arasında çıkan arbedede 2 öğrenci yaralandı. 
     AA muhabirinin aldığı bilgiye göre, fakülte içerisinde "orta bahçe" olarak bilinen yerde, 3 öğrencinin bıçak gösterip farklı görüşe mensup diğer gruptaki öğrencileri tehdit etmesiyle iki grup arasında taş ve sopaların kullanıldığı kavga çıktı. 
     Kavga sırasında yüksek lisans öğrencisi K.O 25 , fakülte son sınıf öğrencisi M.Ç tarafından sol bacağından bıçaklandı. M.B 22 
     isimli öğrenci de başına gelen taşla yaralandı. 
     Bacağında iki bıçak yarası olduğu öğrenilen K.O Ankara Numune Hastanesi’nde, M.B de Hacettepe Üniversitesi Hastanesi’nde tedavi altına alındı. 
     Olayların bildirilmesi üzerine, DTCF’ye gelen çok sayıda çevik kuvvet şube polisi, çıkan kavgaya göz yaşartıcı gaz kullanarak müdahale etti. 
     Güvenlik güçlerinin öğrenciler okulu boşaltıncaya kadar iki grup arasındaki bekleyişini sürdüreceği öğrenildi. 
     Öte yandan, K.O’yu yaralayan M.Ç’nin gözaltına alındığı, olayla ilgili soruşturma başlatıldığı kaydedildi. 
     
</TEXT>
</DOC>
