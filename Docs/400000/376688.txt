<DOC>
<DOCNO> 376688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun48.html </URL>
<DATE> 2005/09/08/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hessen Eyaleti Başkanı,Tükçe'nin okullarda ders olarak verilmesini istedi 
</HEADLINE>
<TEXT>

     Alman Hıristiyan Demokrat Birlik Partili CDU Hessen Eyaleti Başbakanı Roland Koch, Türkçe’nin okullarda normal ders olarak verilmesini istedi. 
     Koch, merkezi Giessen kentinde bulunan "European Turkish Union" ETU adlı Türk derneği tarafından Frankfurt kentinde düzenlenen "Avrupa’daki Türk Kökenli Vatandaşların Dil Öğrenmelerinin Teşviki" konulu konferansta konuşma yaptı. 
     Koch konuşmasında, "Türkçe dersleri bir süre sonra 2. ya da 3. 
     yabancı dil dersleri gibi normal ders olarak verilebilir" dedi. 
     Almanca’nın öğrenilmesinin uyum için önemine de işaret eden Koch, okullardaki kültürel davranışlarla erkekler ve kadınlar arasındaki ilişkilerin ayrıntılı bir şekilde görüşülebilmesi, ayrıca yabancıların topluma ve istihdam piyasasına rahatlıkla girebilmeleri için de Almanca öğrenilmesinin gerekli olduğunu belirtti. 
     
</TEXT>
</DOC>
