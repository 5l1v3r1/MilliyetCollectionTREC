<DOC>
<DOCNO> 375522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/yazar/guclu.html </URL>
<DATE> 2005/09/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sözleşmeli daha iyi maaş alacak 
</HEADLINE>
<TEXT>


Milli Eğitim Bakanlığı Personel Genel Müdürü Remzi Sezgin, sözleşmeli öğretmen alımına ilişkin kritik sorulara açıklık getirdi. Sezgin, sözleşmeli öğretmen maaşlarının ücretli öğretmen maaşlarından çok daha iyi olacağını ve adayların sosyal güvenlik ağının içine alınacağını söyledi. 
İşte bazı satırbaşları 
Branş öğretmenleri haftada 4 gün çalışacak ve ayda 682 milyon lira net ücret alacak. Sınıf öğretmenleri, rehber öğretmenler, okul öncesi öğretmenler ve zihinsel engelliler öğretmenleri ise haftada 5 gün görev yapacaklar. Onların maaşı da 850 milyon lira olacak.Şubat ayında atama yapılacak. Kaç kişi olacağı, Maliye Bakanlığı'nın vereceği kadroya bağlı.Sözleşmeli olarak ataması yapılanlar, şubat atamasından yararlanabilecek. Tayini çıkanlar ister asaleten tayini çıktıkları yere gidecekler, isterlerse öğretim yılının sonuna kadar sözleşmeli olarak görev yaptıkları okulda kalabilecekler.Sözleşmeli olarak ataması yapılıp da, göreve başlamayanlara cezai müeyyide uygulanmayacak. Şubat ve sonraki atamalardan yararlanabilecekler.Fizik ve kimya branşlarında öğretmen ihtiyacı olmadığı için sözleşmeli öğretmen alımı yapılmıyor.Bir yıl sözleşmeli öğretmenlik yapanların stajlarının kaldırılmasına sıcak bakılıyor.Sözleşmeli öğretmenlerde de ilk bir yıl, eş durumu tayini yapılmayacak. İkinci yıl eğer sözleşmesi yenilenirse, eş durumu tayininden yararlanabilecekSözleşmeli olarak ataması yapılıp da göreve başlamayanların yerine, yeni başvurular alınmayacak. Yedekteki öğretmen adayları görevlendirilecek.Sözleşmeli öğretmen atamaları illere toplu olarak değil, direkt okullara yapılacak. 
Sezgin, sözleşmeli öğretmenlerin 12 Eylül'de okulların açılmasıyla birlikte göreve başlayacaklarını, kadroların yine de dolmaması halinde ücretli öğretmen alımına gidileceğini sözlerine ekledi. 

İmam Hatip Bakanı mı 
Milli Eğitim Bakanı Çelik'in pek çok unvanı vardı. Ona bir yenisi daha eklendi. İmam hatip liselerini sürekli gündemde tutması nedeniyle, kendisine İmam Hatip Bakanı diyenlerin sayısı giderek artıyor. Gerçekte öyle mi İmam hatiplerin dışında başka bir şeyle ilgilenmiyor mu 
Evet demek kendisine büyük haksızlık olur. Çünkü, doğru ya da yanlış, sonuç alıyor ya da almıyor, samimi ya da gizli niyetli, bazen hızlı bazen de yavaş ama kabine içerisinde en çok çalışan bakanlardan biri. Bu kesin. Hiç proje üretmeyenler ile az iş yapanlar, elbette eleştiri almaz. Ama siz kalkıp da her ay birkaç proje patlatır ve her defasında araya imam hatiplerle ilgili bir şeyler de sıkıştırırsanız, eleştiri oklarının da hedefi olursunuz. 
Çelik için parti içi ya da parti dışından muhalefete gerek yok. O kendisini köşeye sıkıştırmayı ve dikkatleri, yaptığı olumlu işler yerine tepki çekecek projelere yöneltmeyi çok iyi biliyor. 
Aslında pek çok konuda samimi. İmam hatipler konusunda ise kişisel kararlarından çok, parti politikası doğrultusunda hareket ediyor. Ortaya imam hatipler adına kazanılmış bir zafer çıksa, paylaşanı çok olacak. Ama çelme yeyip, yara bere içerisinde kaldığında, bırakın ayağa kaldıranını, pansuman yapacak birini bile bulamıyor. 
AKP, kafayı imam hatiplerle bozdu da diğer partiler farklı mı Alın CHP'yi, alın ANAVATAN'ı. Üstelik başında Milli Eğitim Bakanlığı da yapan ve eğitim konularına vakıf Erkan Mumcu var. Siz hiç onların imam hatipler, YÖK ve katsayılar dışında bir şeyle ilgilendiğini gördünüz mü Oysa ileride karşımıza ağır faturalar çıkaracak öyle çok yanlış kararlar alınıyor ki Keşke biraz da onlarla ilgilenen olsa. 
Özetin özeti Eğitimin ciddi bir iş olduğunu, ne iktidar anlayabildi ne de muhalefet 



</TEXT>
</DOC>
