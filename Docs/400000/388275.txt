<DOC>
<DOCNO> 388275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/soneko47.html </URL>
<DATE> 2005/10/20/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Beyaz eşya iç ve dış satışı arttı... 
</HEADLINE>
<TEXT>

     Buzdolabı, çamaşır ve bulaşık makineleri ile fırından oluşan beyaz eşyanın üretimi ile iç ve dış satışı yılın ilk 9 ayında arttı. 
     Türkiye Beyaz Eşya Sanayicileri Derneği'nin verilerine göre, Ocak-Eylül döneminde beyaz eşya üretimi yüzde 3 büyüme ile 9 milyon 59 bin 736 adede çıktı. 
     Bulaşık makinesi üretimi yüzde 10 artışla 556 bin 276 adede yükseldi. Çamaşır makinesi üretimi yüzde 8 artışla 3 milyon 84 bin 171 adet, buzdolabı üretimi yüzde 2 artışla 4 milyon 242 bin 89 adet olarak gerçekleşti. Fırın üretimi ise, ihracatındaki düşüşe paralel olarak yüzde 8 daraldı. İlk 9 ayda 1 milyon 177 bin 200 adet fırın üretildi. 
     Ocak-Eylül döneminde beyaz eşya ihracatı da yüzde 9 büyüme ile 5 milyon 878 bin 933 adede yükseldi. 
     En yüksek ihracat artış oranı yüzde 20 ile bulaşık makinesinde yakalandı. 9 ayda 255 bin 484 adet bulaşık makinesi ihraç edildi. 
     Buzdolabı ihracatı yüzde 17 büyüme ile 3 milyon 62 bin 22 adet olarak gerçekleşti. Çamaşır makinesi ihracatı yüzde 16 artışla 1 milyon 798 bin 242 adet oldu. 
     Fırın ihracatı yüzde 23 azalarak 763 bin 185 adede indi. 
     
     YURT İÇİNDE 4 MİLYON ÜRÜN SATILDI 
     Yurtiçinde 9 ayda beyaz eşya satışı yüzde 4 artışla 3 milyon 970 bin 960 adede yükseldi. 
     Buzdolabı satışı yüzde 5 artışla 1 milyon 631 bin 880 adede, bulaşık makinesi satışı yüzde 21 artışla 472 bin 289 adede, fırın satışı yüzde 3 artışla 472 bin 482 adede çıktı. Çamaşır makinesi satışı ise yüzde 2 azalarak 1 milyon 394 bin 309 adet olarak gerçekleşti. 
     
</TEXT>
</DOC>
