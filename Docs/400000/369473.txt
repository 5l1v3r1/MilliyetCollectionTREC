<DOC>
<DOCNO> 369473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/yazar/sazak.html </URL>
<DATE> 2005/08/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Diyarbakır sendromu 
</HEADLINE>
<TEXT>


Başbakan Erdoğan'ın 'daha çok demokrasi' sözü verdiği Diyarbakır gezisinin ardından Türkiye'de 'Kürt sorunu sendromu'nun aşıldığı söylenebilir mi 
Ne yazık ki, hayır 
Erdoğan 'iyi niyetli' bir siyasi çıkış yapmaya çalışırken, Diyarbakır konuşmasıyla Başbakanlık'ta aydınlarla görüşürken seslendirdiği 'cesur' düşüncelerin arkasında duramadı. 'Memleket' şiiriyle durumu idare etti. Halka meydandan seslenmek yerine 'garnizon' havasındaki toplu konut alanını tercih etmesi büyük hataydı. Belediyeye gitmedi, 'barış' sözcüğünü kullanmadı. 
AKP lideri, 'Kürt sorununu, demokratikleşme sorunu' olarak tanımladıktan sonra Diyarbakır'da on binlerce kişiyi karşısında bulmalıydı. Seslendiği 500-600 kişilik topluluk, Başbakan'ın çevresinde 'Soğuk duş ' yaratmış olmalı. Neden böyle oldu 
Erdoğan, 'siyasi açılımlar'dan söz etmek yerine Diyarbakır'da niye 'balans ayarı' yapmak, 'düşük yoğunluklu mesaj' vermek zorunda kaldı Sonuçta Başbakan'ın Diyarbakır gezisi, 1990'larda Demirel, İnönü'nün denediği söylem ağırlıklı politikaların ötesine geçemedi. O dönemde 'ateşkes' dahil iyi niyetli adımlar atılmasına karşın PKK'nın silahlı eylemlerinin neredeyse 'iç savaş' boyutlarına gelmesiyle demokratik çözüm yolu kapanmıştı. 
2005 yılı Türkiye'sinde benzer açmaz yine yaşanıyor. 
Kürt hareketi PKK'yı aşamadığı için, siyasi iktidarların 'sorunu demokrasi içinde çözme' mesajları lafta kalıyor. Güvenlik meselesi, özgürlüklerin önüne geçiyor. Erdoğan da sorunun 'esası'na giremedi Bu sendromu aşmak için Kürtlerin de 'siyasi çözüm'den ne anladıklarını Türkiye kamuoyuna açık seçik söylemeleri gerekiyor. 
Prof. Fuat Keyman'ın Radikal İki'de pazar günkü makalesinde değindiği 1990'lardan itibaren öne çıkan İslami kimliğin ve 'Kürt sorunu'nun yükselişinde ciddi bir fark gözleniyor. İslami kanattaki değişim, dönüşüm süreci AKP iktidarını üretirken, aynı şey Kürt sorununda yaşanmadı 'Bugün h l PKK terörü Kürt sorununa damgasını vuruyor.' Oysa Kürt hareketi de 'değiştiğini' sadece 'İmralı'ya, Öcalan'a endeksli' olmadığını göstermek zorundadır. Artık silahlar susmalı, çocuklarımız ölmemeli. 
Peki ne yapmalı 
Prof. Keyman'ın da önerdiği şekliyle sorunu 'etnik kimlik' ekseninden 'haklar, sorumluluklar ve özgürlükler alanına' çekebiliriz. O zaman 'etnomilliyetçiliğin' gücü kırılır. Kürt sorununu çözmenin demokratik zemini oluşur. 
Başbakan Erdoğan'a temkinli yaklaşan 'Diyarbakır sendromu' böyle aşılır. Her şeye karşın umutlu olmalıyız. 



</TEXT>
</DOC>
