<DOC>
<DOCNO> 351585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur06.html </URL>
<DATE> 2005/06/13/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Bıçakla yaraladığı kişinin kurbanı oldu 
</HEADLINE>
<TEXT>

     Tolunay DUMAN TARSUS Mersin , DHA 

      MERSİN'in Tarsus İlçesi'nde, 27 yaşındaki Murat Viraner, daha önce tartıştığı ve bıçakla yaraladığı 29 yaşındaki Hadi İncirligöl'ün silahlı saldırısı sonucu yaşamını yitirdi. İncirligöl'ün yakınları, saldırganın evine giderek silahlı baskın yaptı, onlar da 2 kişiyi yaraladı. 
     Olay, bugün saat 14.00 sıralarında Yeşil Mahalle, Lütfi Benli Polis Karakolu yakınlarında meydana geldi. Hadi İncirligöl, daha önce henüz bilinmeyen bir nedenle aralarında kavga çıkan ve kendisini bıçaklayan Murat Viraner'i, plakasız motosiklette seyir halindeyken tabancayla vurdu. Vücuduna 5 kurşun isabet eden Viraner olay yerinde yaşamını yitirdi. Olay sonrası İncirligöl, Yeşil Mahalle Lütfi Benli Polis Karakolu'na giderek teslim oldu. 
     Olayı duyan öldürülen Murat Viraner'in kimlikleri henüz belirlenemeyen 3 akrabası zanlının evine silahlı baskın düzenledi. Olayda İncirligöl'ün ağabeyi 49 yaşındaki Hasan İncirligöl ile eniştesi 47 yaşındaki Süleyman Cömertboy yaralandı. Soruşturma sürdürülüyor. 
     
</TEXT>
</DOC>
