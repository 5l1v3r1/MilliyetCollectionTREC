<DOC>
<DOCNO> 364487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur40.html </URL>
<DATE> 2005/07/26/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
PKK, Vali’nin geçeceği yola bomba koydu 
</HEADLINE>
<TEXT>

     Ferit DEMİR TUNCELİ, DHA 

TUNCELİ merkez Dedeağaç Köyü'nde yapımı tamamlanan konutların teslimi için yarın yapılacak törene katılacağını açıklayan Vali Mustafa Erkal’ın geçeceği yola, PKK’lı teröristler tarafından tahrip gücü yüksek uzaktan kumandalı bomba konuldu. Özel bir sistemle tespit edilen bomba, imha edildi. 
     Dedeağaç Köyü'nde, Köye dönüş projesi’ kapsamında geçen yıl temeli atılan 24 konutun yapımı tamamlandı. Hak sahiplerine konutların anahtarının törenle taslimi kararlaştırıldı. Dedeağaç Köyü'nde yarın yapılacak tören nedeniyle güvenlik güçlerince bu sabah saatlerinde köy yolunda hassas cihazlarla yapılan kontrollerde, tahrip gücü yüksek ve uzaktan kumandalı bomba tespit edildi. 
     Vali Mustafa Erkal’ın anahtar teslim törenine katılmak üzere yarın geçeceği yola PKK’lı teröristler tarafından konulduğu belirlenen bomba, güvenlik güçlerince özel bir yöntemle sinyal gönderilerek yerinde imha edildi. Olası bir facia önlenirken, bölgede arama, tarama ve operasyonların sürdürüldüğü bildirildi. 
     Vali Mustafa Erkal, Tunceli’de geri dönüşleri son zamanlarda hızlandırdıklarını belirterek, Yarın Dedeağaç köyünde 24 konutun anahtar teslimi yapılacak. Ancak güvenlik güçlerimiz köy yolunda bugün yaptıkları kontrolde tarip gücü yüksek uzaktan kumandalı bomba tespit ettiler. Bu bomba, güvenlik güçlerimizin geliştirdiği bir sistemle uzaktan sinyal gönderilerek imha edildi. Teröre hiçbir şekilde prim veremeyeceğiz. Yarın köye giderek konutları hak sahiplerine dağıtacağız'' dedi. 
     
</TEXT>
</DOC>
