<DOC>
<DOCNO> 365549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/ekonomi/eko02.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu, doğalgaz dağıtım ihalesinde üste para verdi 
</HEADLINE>
<TEXT>


ANKARA Milliyet 

Edirne - Kırklareli - Tekirdağ bölgesinde doğalgaz dağıtım lisans ihalesinde en yüksek teklif, 2 milyon 550 bin YTL ile Zorlu Petrogas şirketinden geldi. Zorlu, bu teklifiyle "8 yıl boyunca k rsız çalışmayı", üstüne de para ödemeyi kabul etti. 
İhale, Nurol ve Zorlu gruplarından gelen "sıfır k r" teklifleri nedeniyle yaklaşık bir aydır devam ediyordu. Zorlu ve Nurol grupları ihalenin önceki birleşimlerinde abone başına almaları gereken amortisman hizmet bedellerini almamayı doğalgaz tedarik fiyatından k rsız dağıtmayı teklif etti. İhalenin diğer katılımcıları bu teklif karşısında elenince Nurol ve Zorlu başbaşa kaldı. Enerji Düzenleme ve Denetleme Kurumu ilk defa karşılaşılan bu durum üzerine Nurol ve Zorlu'dan doğalgaz abonelerinden alınan 180 dolarlık abonman ücreti üzerinden yarışmalarını istedi. İki firmada 180 doları almayacaklarını bildirince ihale yine tıkandı. 
EPDK bu defa da firmalardan 50 bin YTL'den başlamak üzere lisans ücreti için açık artırmaya gitmelerini istedi. Ancak firmalar açık artırmayı kabul etmedi. İhalenin nasıl sonuçlanacağı belirsiz hale gelirken, EPDK, Nurol ve Zorlu'ya tekliflerini kapalı zarf usülü vermeyi önerdi. 

2 milyon YTL'lik fark 
Dünkü ihalede kapalı zarflardaki teklifler açıldı. Zorlu, 2 milyon 550 bin YTL lisans bedeli ödemeyi teklif ederken, Nurol şirketi ise 555 bin YTL'de kaldı. Kazanan firma, ihale komisyonu ve kurul kararıyla belli olacak. 


</TEXT>
</DOC>
