<DOC>
<DOCNO> 369107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/guncel/gun04.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'le el ele çağdaş yaşama 
</HEADLINE>
<TEXT>


Bir okulun temel atma töreninde konuşan ÇYDD Başkanı Saylan, "Baba Beni Okula Gönder kampanyası çerçevesinde 17 yurdun çalışmasını yürütüyoruz. Küçük birikimlerle neler yapılacağını gördük" dedi 

Burcum Devrez - İstanbul 

Çağdaş Yaşamı Destekleme Derneği Başkanı Prof. Dr. Türkan Saylan, Türkiye'de kız çocuklarının okuması için her türlü imk nı sağlamaya çalıştıklarını belirterek, "Şu anda Milliyet gazetesi ile sürdürdüğümüz 'Baba Beni Okula Gönder' kampanyası çerçevesinde 17 yurdun çalışmasını yürütüyoruz" dedi. Çağdaş Yaşamı Destekleme Derneği ÇYDD ve Türkçağ Vakfı'nın 'Ulusal Eğitime Destek' kampanyası çerçevesinde Büyükçekmece Yakuplu beldesinde dün Çağdaş Yaşam Profesör Ahmet Merdivenci İlköğretim Okulu'nun temeli atıldı. 
Törende konuşan Saylan, "Okulların ve okullaşan öğrencilerin sayısını ne kadar çok artırırsak, Cumhuriyetimize, laik düzenimize ve Atatürk ilkelerine o kadar çok hizmet etmiş oluruz. Sorumluluğunu bilen, Türkiye Cumhuriyeti vatandaşlık belgesini onurla taşıyanlar olarak hep birlikte çalışmalı, imk nlarımızı yönlendirip kızlarla erkeklerin aynı oranda okullaşmalarını sağlayacak çalışmalar yürütmeliyiz" diye konuştu. 
Eğitimde fırsat eşitliği yaratacak çalışmalar yapmak gerektiğini belirten Saylan, "Türkiye'nin her köşesinde el ele bir şeyler yapmaya çalışıyoruz. Hayırseverimiz emekli bir öğretim üyesi. Küçük birikimlerle neler yapılabileceğini bu okulun yapımıyla gördük. Milliyet gazetesi ile yürüttüğümüz 'Baba Beni Okula Gönder' projesi kapsamında 17 yurdun çalışmalarını yürütüyoruz. Güneydoğu ve Doğu Anadolu bölgesindeki kızlara burs imk nı sağlıyoruz" şeklinde konuştu. 

'300 okul yapılacak' 
İl Mili Eğitim Müdürü Ömer Balıbey ise bu yıl eğitime 380 milyon YTL bütçe ayrıldığını ifade ederek, "Okul yaptıkça göç alan bölgelerimiz öğrenciyle doluyor. Bu yıl 300 okul yapılacak. Hepsinin protokolleri tamamlandı" dedi. 

Bağış yapanlar 60. gün 

BURS HESABI Gürkan - Hatice Balcı, Drya Alkoç, Tomris Erdoğan, Yener Alpın, İbrahim Arıkan, Sakine Çil, Pervin Başaran - Bilgiç Aydın, Kaniye Ayten Kundakçıoğlu, Abdullah Mısırlıoğlu, Levent Necati Rakunt, Ayşe Şebnem Akerman, TÜKD Adana Şubesi, Ferhan Tolga Özen, Erdem Öz, Ufuk - İlknur Üstüner, Olcay Tümal, Erdinç Sezen 
KIZ YURDU HESABI Güllü Tatar, Falih Kocaman, Zuhal Çokesen, Emin Müderrisoğlu, Bahar Özlem - Burhan Öç, Erdem Öz, Yüksel Lucius, Tuncer - Fevziye Nurşat, Nurten Deniz 
Not Eğitim gönüllülerinin listesi devam edecek. 


</TEXT>
</DOC>
