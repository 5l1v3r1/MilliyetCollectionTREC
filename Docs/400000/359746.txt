<DOC>
<DOCNO> 359746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/guncel/gun12.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Süryaniler Balıklıgöl'de 
</HEADLINE>
<TEXT>


DHA 

İstanbul ve Ankara Süryani Ortadoks Cemaati Ruhani lideri, Patrik Vekili Yusuf Çetin ile Almanya Süryani Patriği İsa Gürbüz ve Viyana Patriği Prof. Dr. Emanuel Aydın, dün Şanlıurfa'ya geldi. Patrikler, Hz. İbrahim'in Nemrut tarafından ateşe atıldığı Balıklıgöl'deki kutsal balıklara yem atıp dilek tuttu. Kenti gezen Süryaniler, Şanlıurfa Belediye Başkanı Ahmet Fakıbaba'yı ziyaret etti. Şanlıurfa'da kilise açmak istediklerini anlatan Çetin, cemaatlerinin rahat ibadet ettiklerini söyledi. Çetin, "Buralar bizim vatanlarımızdır. Yetkililerle görüştekten sonra kilise başvurumuzu yapacağız" dedi. Süryaniler daha sonra, Reji Kilisesi olarak bilinen ve valilikçe Kültür Merkezi'ne dönüştürülen binaya gidip dua etti. 


</TEXT>
</DOC>
