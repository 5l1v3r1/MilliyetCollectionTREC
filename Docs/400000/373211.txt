<DOC>
<DOCNO> 373211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur61.html </URL>
<DATE> 2005/08/26/ </DATE>
<TIME> 20.10 </TIME>
<AUTHOR>  </AUTHOR>
<HEADLINE>
Hırsızlık zanlısı adliyeden kaçtı... 
</HEADLINE>
<TEXT>

     Adapazarı’nda, hırsızlık suçundan tutuklanan zanlı, cezaevine götürülürken araçtan çıkarak kaçtı. 
     Alınan bilgiye göre, Ferhat Y. 20 , hırsızlık iddiasıyla sevk edildiği Sakarya Adliyesi’nde, savcılık sorgusunun ardından tutuklandı. Cezaevine götürülmek üzere kelepçelenen ve hükümlü aracına konulan Ferhat Y, görevli polise, yaralandığını söyleyerek aracın kapısının açılmasını sağladı. 
     Açılan kapıyı iterek polis memurunu yere düşüren Ferhat Y, kelepçeli olarak kaçtı. 
     Durdurduğu bir araçla şehir merkezine doğru gittiği belirlenen Ferhat Y’nin yakalanması için başlatılan arama çalışmaları sürüyor. 
     
</TEXT>
</DOC>
