<DOC>
<DOCNO> 357907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/astro/index.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Heyecanlı bir gün 
</HEADLINE>
<TEXT>


Bün içinde sınırlarımızı aşmak istiyoruz ve yeni riskler almaya eğilimliyiz. Beklenmedik gelişmeler önümüzü birden açabilir. Ancak yine de hesaplı davranmak gerekli. 
Koç'lar parasal açıdan gelişebilecek fırsatlara yakın durmalı. Bugün yeni kazanç yolları bulmakta şans onlardan yana olacak fakat, harcamalarında ölçülü olmaları da gerekiyor. Boğa'lar bugün son derece çekici ve ön plandalar. Birçok konuda şanslarını denemeliler. Yeni planlarını uygulamak için daha cesur olmalılar. İkizler bugün sakin olabilecekler. Onlara duygusal açıdan tatmin sağlayan olaylar gelişebilir. Kendilerine güvenmeliler. Yengeç'ler keyifli olacakları bir gün geçirecekler. Birkaç gergin günün ardından, ileriye dönük iyimser planlar ve arkadaşların desteği söz konusu olabilecek. Aslan'lar için hızlı hareket etmeleri ve sonuca gitmeleri gereken konular var. Alacakları yeni sorumluluklar konusunda başarılı olmaları çok kolay görünüyor. Başak'lar kendilerini yaratıcı ve özgür hissediyorlar. Duygularını rahat paylaşmaları hayatlarına yeni kişiler girmesini sağlayabilecek. 
Terazi'ler parasal konularda olumlu değişiklikler yapmaktan yana olacaklar. Bu arada duygusal isteklerini ortaya koymaları kendilerine olan güveni artırıyor. Akrep'ler dikkat çekmek ve ilişkilerine karşı yapıcı olmak için çaba göstermeli. Bugün alınganlıklarını bir kenara bırakmak durumundalar. Yay'lar birçok konuyla meşgul olmaları gereken bir günde. Tamamlanması gereken konularda sabırlı hareket ederek verimli olmaları mümkün. Detaylar ise gözden kaçmamalı. Oğlak'lar bugün rahat enerjileri ile iyimser bir günde. Yapıcı davranarak para konularında kazançlı çıkabilirler. Kova'lar son derece yoğun olacaklar ama, kendilerine de zaman ayırmalılar. Bununla birlikte yakın çevrelerinden destek almaya açık olmalılar. Balık'lar için iletişim ve hareketin ön planda olacağı şartlar söz konusu. Bugün sözleri ile daha fazla dikkat çekebilirler. 


</TEXT>
</DOC>
