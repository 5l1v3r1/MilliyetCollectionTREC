<DOC>
<DOCNO> 350353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/soneko58.html </URL>
<DATE> 2005/06/09/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
MB Beklenti Anketi Yıl sonu dolar kuru beklentisi 1.4424 YTL 
</HEADLINE>
<TEXT>

     Merkez Bankası'nın Beklenti Anketi'ne göre cari açık beklentisi, yıl sonu itibarıyla 16 milyar 319 milyon dolara yükseldi. 
     Merkez Bankası tarafından her ay iki kez düzenlenen Beklenti Anketi'nin, Haziran ayına ilişkin ilk dönem sonuçları açıklandı. 
     Mayıs ayının ikinci anketinde, yıl sonu cari açık beklentisi 15 milyar 716.2 milyon dolar olmuştu. 
     Mayıs ayının ikinci anketinde yıl sonu TÜFE'de yüzde 7.5, cari ay TÜFE'de yüzde 0.5, iki ay sonrası TÜFE'de yüzde 0.2, gelecek 12 aylık dönem TÜFE'de yüzde 7.1 olan beklentiler, Haziran ayının ilk anketinde yıl sonu TÜFE'de değişmezken, iki ay sonrası TÜFE'de yüzde 0.4'e çıkarken, 12 aylık dönemde yüzde 6.9'a, cari ayın TÜFE'de yüzde 0.2'ye indi. 
     Cari ay sonu bileşik faiz oranı beklentisi yüzde 15.2'den yüzde 14.7'ye, yıl sonu bileşik faiz oranı beklentisi uygun ortalamada yüzde 13.7'den yüzde 13.5'e geriledi. 
     Haziran ayının ilk anketinde, cari ay sonu uygun ortalama dolar kuru beklentisi 1.3720 YTL'den 1.3657 YTL'ye, yıl sonu dolar kuru beklentisi de 1.4447 YTL'den 1.4424 YTL'e indi. 
     Mayıs ayının son dönemde yüzde 5.6 olan cari yıl sonu GSMH büyüme beklentisi ise Haziran ayının ilk ankette de değişmedi. 
     
</TEXT>
</DOC>
