<DOC>
<DOCNO> 382761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/yazar/akyol.html </URL>
<DATE> 2005/09/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa bıktırdı artık 
</HEADLINE>
<TEXT>


AKP Genel Başkan Yardımcısı Mir Dengir Fırat, hükümetten işaret almadan "Masadan kalkabiliriz" anlamında açıklamalar yapabilir mi 
Ankara'da "Müzakerelerin başlamasında bir terslik olursa..." diye ekonomik tedbirlerin hazırlığını yapan üst düzey bürokrasi hükümetten talimat almamış olabilir mi 
AB, gerçekten kabak tadı veriyor artık 
Türkiye elbette kararlı bir biçimde AB üyeliğini istiyor. Müzakere sürecinin "uzun ve zorlu geçeceğini" kabul ediyor. Hatta "serbest dolaşım" gibi Avrupa'yı tedirgin eden konularda "istisnalar" konulmasına da razı... Türkiye bütün reform sözlerini de yerine getiriyor. 
Ama Avrupa Birliği, Rumlara teslim oluyor Bunu içimize sindirmemiz de, aklen anlamamız da mümkün değildir. 
Annan Planı'nı sabote eden Rumlar değil miydi KKTC üzerindeki izolasyonu kaldırmak için AB sözler vermemiş miydi Ama şimdi AB, Rumları ödüllendiriyor 
Dün Ankara'da nabız yokladım. Şunu rahatça söyleyebilirim 
"Dışişleri Bakanı Abdullah Gül, Türkiye'nini kabul edemeyeceği bir 'Çerçeve Belgesi' ortaya çıkarsa Brüksel'e gitmeyecek. Bunun sorumlusu AB olacak." 

KIBRIS Rum yönetimine limanlarımızı açmayı, KKTC üzerindeki izolasyonun kaldırılmasına paralel olarak, kabul edelim hatta hatta ilk adımı da biz atalım, peki... 
Ama, çözümsüzlüğün baş suçlusu Papadopulos'a şimdi bir de NATO yolunu açmak hem de bir karşılığını almadan İşte bu olamaz. 
Türkiye'de hiçbir iktidar, Rumları tekrar ve yine tek taraflı olarak ödüllendiren böyle bir Çerçeve Belgesi'ni kabul edemez 
Mesele Kıbrıs'tan ibaret de değil... 
İtalyan Dışişleri Bakanı Fini'nin doğru deyimiyle "AB ülkelerinde gözlenen egoizm" dalgası kabarıyor ve ikide bir Türkiye'ye çarpıyor 
Bu "egoizm", Avrupa Anayasası'nı reddetti... Bu "egoizm", genişleme ve kültürel çoğulculuktan korkuyor... Bu "egoizm", küreselleşmenin rekabeti karşısında çıkış yolunu "Büyük Avrupa"da değil, kendi gettosuna hapsolmuş bir "Küçük Avrupa"da arıyor... 
Ve bu "egoizm", hesaplarını Türkiye'nin sırtından yürütmek istiyor Rumlar belli... Fransa'nın yaptığı da bu değil mi 
Hele şu Avusturya .. 

AVUSTURYA, Katolik bir millet, Osmanlı ile aynı dönemde dağılan "Avusturya-Macaristan İmparatorluğu"nun çekirdek ülkesi... Hırvatistan da Katolik ve eski Avusturya-Macaristan İmparatorluğu'nun eyaleti 
1867'den 1914'e uzanan süreçte, Ortodoks Sırbistan, ırkdaşı ve dindaşı Rusya safında, Katolik Hırvatistan ise Avusturya tarafında... Avusturya Sırbistan'ı askeri güçle cezalandırmak istiyor... Gavrilo Princip adlı 19 yaşında bir Sırp terörist Avusturya Veliahtı Arşidük Ferdinand'ı Saraybosna'da öldürüyor ve Birinci Dünya Savaşı patlıyor 
Bugün... Savaş suçlusu Hırvat General Ante Gotovina'nın yakalanması için Uluslararası Mahkeme'nin kararı var Hırvat hükümeti bu kararı tanımıyor AB da bu gerekçeyle Hırvatistan'la müzakereleri askıya alıyor. 
Ve Avusturya hükümeti, Türkiye ile müzakerelerin başlamasını engellemeye, savaş suçlusunu koruyan Hırvatistan'la müzakereleri başlatmaya çalışıyor 
Pardon, "Kopenhag kriterleri" mi demişlerdi 
Evet, diyorum ki 
"Rumların ve Avusturya'nın taleplerini içeren bir Çerçeve Belgesi çıkarsa, Türkiye masaya oturmamalıdır." 



</TEXT>
</DOC>
