<DOC>
<DOCNO> 376883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas07.html </URL>
<DATE> 2005/09/08/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
7 milyon cinsel sorun mutsuzu var 
</HEADLINE>
<TEXT>

     Aile Sağlığı Araştırma Derneği ASAD Başkanı Prof.Dr. Halim Hattat, Türkiye’de yüzde 35’lik kesimin çeşitli tabular yüzünden cinsellikle ilgili konuları konuşamadıklarını belirtti. 
     Prof. Dr. Hattat, yaptığı yazılı açıklamada cinselliğin artık kabus olmaktan çıkması gerektiğine dikkat çekti. Prof. 
     Dr. Hattat açıklamasında şu bilgilere yer verdi 
     "İnsanlar yanlış bilgilendiriliyor. Bunun sonucunda da sağlıklı ve mutlu bir aile ortamı oluşması engelleniyor. 
     Türkiye genelinde 7 milyon mutsuz insan var. Sadece erkeklerin değil, eşlerinin hatta evde bulunan diğer bireylerin de mutsuz olduğu bir ortam mevcuttur." 
     
     VİAGRA VE LEVİTA 

     Prof. Dr. Hattat, cinsellik konusunda hassas olmak gerektiğini belirtirken, cinsellik konusunda insanlarla alay etmeden, mizahi bir dil kullanmak gerektiğini belirtti. 
     Cinsellikle ilgili kendilerine yoğun bir müracatın başladığını kaydeden Prof. Dr. Hattat, Viagra ve Levitra’nın aynı amaç için üretildiğini, fakat Levitra’nın 10 dakikada etki gösteren ve 12 saate kadar süren etkisiyle benzer ilaçlardan farklı olduğunu kaydetti. 
     Prof. Dr. Hattat, son dönemlerde doktorların Levitra’yı tercih ettiğini belirterek, "Viagra ve Levitra, erkeklerin kabusu cinsel fonksiyon bozukluğu tedavisi için çok önemli ilaçlardır. Ancak ilaç kullunımından önce mutlaka hekime başvurulmalı" uyarısında bulundu. 

     
</TEXT>
</DOC>
