<DOC>
<DOCNO> 385996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/yazar/pulur.html </URL>
<DATE> 2005/10/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kitap, futbol, iftar Sakal-ı Şerif ve müzakere basını... 
</HEADLINE>
<TEXT>


İNSANIN bazen umudunu kaybettiği anlar vardır neredeyse defteri kapatıp, "Bu iş burada biter " dersiniz, lakin birden öyle şeyler olur ki, böyle düşündüğünüzden utanırsınız. 
"Mesela" diyeceksiniz 
Buyrun, bir iki örnek... 

BUGÜN Türkiye'de satış rekorları kıran bir kitap var Turgut Özakman'ın "Şu Çılgın Türkler"i... 
Kurtuluş Savaşı'nın destanı, okuyup da "Gözlerim yaşarmadı" diyen ya da "Ağlamadım " diyen yok 
Herkesin gözü yaşarıyor, herkes ağlıyor. 
Herkes "Biz oralardan buraya nasıl geldik " diye kendisiyle hesaplaşıyor. 
Hani Milli Mücadele ruhu ölmüştü, hani Kuvayı Milliye gücü göçmüştü 
Bazıları zorlamayla, "Bizim kitabımız bu kitabı geçti, geçiyor, rekor bizde " demeye getiriyorlar. 
Sorun bakalım, sizin kitabınızın fiyatı kaç lira 
5 lira 
Ya "Şu Çılgın Türkler " 
22 lira... 
Demek "pahalı" da gerekince "ucuz"a tercih ediliyor, hele kitap olunca... 
Eskilerin bir deyimi vardır 
"Ucuzun vardır bir illeti, pahalının vardır bir hikmeti " 

MİLLİ Futbol Takımımızın neredeyse yarısı Almanya'da oynayan Türk oyuncuları... 
Çoğu Almanya'da doğmuş, orada büyümüş, Almanların altyapısında yetişmiş, Alman takımlarında oynuyorlar. 16,5 yaşındaki Nuri Şahin gibi... Almanların "Gelin Alman olun, Alman Milli Takımı'nda oynayın " önerisini nezaketle reddedip, "Biz Türk'üz, Türk Milli Takımı'nda oynarız " diye, koşup milli takıma gelmişler. 
Hani "ulus-devlet" ölmüştü. 
Bu iki örnek, sizin içinizi ferahlatmaz mı 
Türk olmanın, Atatürk milliyetçisi olmanın gururu sizi heyecanlandırmaz mı 

AMA bu örneklerin dışında başka örnekler sizi üzmez mi, sizi sinirlendirmez mi 
Ramazan ayının daha başındaki şu tartışmaya bakın 
"Cinsel ilişki orucu bozar mı, bozmaz mı Ya da iftardan sonra eşinizle cinsel ilişkiye girebilir misiniz, giremez misiniz " 
İslamiyetin, Müslümanlığın tek sorunu bu mu 
Koca koca adamlar, üstelik sıfatları "din limi", tartıştıklarına bakın... 
Ama siz aklınızı fikrinizi bununla bozmuşsanız... 

YA o iftar çadırları, iftar sofraları... 
Hayır, biz, belediyelerin, kurdukları çadırlarda fakir fukaraya iftar yemeği vermesine karşı değiliz. 
Tabii, aslolan, insanları o çadırlara muhtaç etmemek bile olsa... 
Bu fakirlik, bu yoksulluk, bizi buna razı ediyor. 
Ya iftar sofralarının reklamı... 
Şarkıcının adamı gazetelere, televizyonlara telefon eder, "Filan gün, falan çadırda iftarımız var " diye... 
Hadi fotoğrafçılar, hadi kameramanlar, şarkıcı da orada hazır, akşam televizyonlarda, sabah gazetelerde... 
Bu mu sevap 
Sevabınız batsın 

DİYECEKSİNİZ ki şu Kültür Bakanı Atilla Koç'un Sakal-ı Şerif'i camiden getirtip Atatürk Havalimanı'nda incelemesine ne buyrulur 
Şair, huysuz sevgilisine, "Sözlüklere baktım, senin için söz yok " demiş... 
Bizim de bundan böyle Sayın Atilla Koç için söyleyecek sözümüz kalmadı... 
Allah da mecbur etmesin... 

DENİZ Baykal, "müzakere basını" dedi diye kıyamet koptu. 
Niye 
Çünkü "müzakere basını" derken "mütareke basını"nı çağrıştırıyormuş 
Ne münasebet, işkilli tekerlek gıcırdar. Biz hiç alınmadık, alınan varsa "mütareke basını" neymiş, okur, öğrenir. 



</TEXT>
</DOC>
