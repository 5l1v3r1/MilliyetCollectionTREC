<DOC>
<DOCNO> 360128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonspo10.html </URL>
<DATE> 2005/07/11/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Samet Aybaba takımının performansından memnun 
</HEADLINE>
<TEXT>

     Yeni sezon hazırlıklarını Avusturya'da sürdüren Ankaraspor'da, futbolcuların oldukça hırslı olmaları teknik direktör Samet Aybaba'yı sevindirdi. 
     Aybaba, Slovakya'nın ardından Avusturya'da yapılan ikinci kampta futbolcularının performansından oldukça memnun. Aybaba, Söchau'da sabah kros çalışması yaptırırken, 40 dakikalık koşularda futbolcuların performansının üst seviyeye çıktığı gözleniyor. 
     
     HÜSEYİN VE MUSTAFA SARP HIRS KÜPÜ 
     Geçen sezon son haftalarda sakatlığı nedeniyle forma giyemeyen Hüseyin Kartal'ın çift kale antrenman maçlarındaki hırsı da gözlerden kaçmıyor. 
     Hüseyin, kendisine şans verilmesi halinde tüm maçlarda oynamak istediğini ve bu sezon seyircilere farklı bir Hüseyin izlettirmek istediğini belirterek, ''Futbolumun altın çağını yaşamak istiyorum. Forma giymek her geçen zaman daha da zor oluyor. Zorlukların üstünden gelmek için de çok çalışmak gerekiyor. Bu nedenle burada çok çalışıp bunun semeresini formayı giyerek alacağım. İnşallah hocamız bana şans verir'' diye konuştu. 
     Mustafa Sarp ise Avusturya kampının çok faydalı olduğunu ifade ederek, ''Takıma yeni katılan oyuncularla uyumu burada sağladık. Ben de daha çok çalışıp, takımıma azami katkıyı sağlayacağım'' dedi. 
     
</TEXT>
</DOC>
