<DOC>
<DOCNO> 363250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/guncel/gun16.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
9. Bienal'e çok az kaldı 
</HEADLINE>
<TEXT>


KÜLTÜR SANAT SERVİSİ 

İstanbul Kültür Sanat Vakfı'nın düzenlediği ve küratörlüğünü Charles Esche ve Vasıf Kortun'un yaptığı 9. Uluslararası İstanbul Bienali, 16 Eylül-30 Ekim 2005 tarihleri arasında gerçekleştirilecek. Bienal, konukları için "İstanbul"un bir metafor, bir öngörü, yaşanan bir gerçeklik ve bir esin kaynağı olarak anlatacağı öykülerin ve zengin bir tarihin kapılarını aralamayı amaçlıyor. Bienal'de sergilenecek işler, yabancı sanatçıların 2005 yılı içerisinde 3 hafta ile 3 ay arasında kentte kalarak, İstanbul'un kentsel koşulları, tarihi ve geleceğiyle doğrudan ilişkiye geçerek İstanbul için özel proje üretecekleri Konuk Sanatçı Programı bünyesinde gerçekleştirilecek. 9. Uluslararası İstanbul Bienali'nin geçmiş bienallerden farkı, bienali tek bir etkinlik olmaktan çıkarıp iki temel proje çevresinde şekillendirmesi. 


</TEXT>
</DOC>
