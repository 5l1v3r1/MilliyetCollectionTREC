<DOC>
<DOCNO> 385531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo07.html </URL>
<DATE> 2005/10/10/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Çalımbay'ın istediği Fatih Akyel için Gürsoy da devreye girdi... 
</HEADLINE>
<TEXT>

     Rıza Çalımbay’ın direkt görüşme yaptığı iddia edilen Fatih Akyel için Galatasaray İkinci Başkanı Ergun Gürsoy da devreye girdi. 
     
     Arada sorun yoktu 
     Devre arasında takım içinde küçük çaplı bir revizyon düşünen Beşiktaş Teknik Direktörü Rıza Çalımbay’ın geçtiğimiz günlerde çok gizli bir görüşme yaptığı iddia edilmişti. Sakatlığı nedeniyle İstanbul’da bulunan Fatih Akyel ile buluşan Atom Karınca’nın, Bize gel'' dediği, tecrübeli futbolcunun da, Neden olmasın'' yanıtını verdiği öğrenilmişti. 
     
     Bonservisi bedava 
     Bu konuda ilginç gelişmeler yaşandı. Galatasaray İkinci Başkanı Ergun Gürsoy’un da Fatih’i devre arasında Sarı-Kırmızılı renklere döndürmek için çaba sarfettiği iddia edildi. Halen PAOK’ta forma giyen savunma oyuncusu, Yunanistan ekibiyle yaptığı sözleşmeye özel bir madde koydurmuş ve bonservisini bedava alma hakkını elinde tutmuştu. 
     
</TEXT>
</DOC>
