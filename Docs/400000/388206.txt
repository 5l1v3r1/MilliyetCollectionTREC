<DOC>
<DOCNO> 388206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sondun26.html </URL>
<DATE> 2005/10/20/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Irak kan gölü 7 ölü, 18 yaralı 
</HEADLINE>
<TEXT>

     Bağdat'ın kuzeyindeki Bakuba kentinde bir ABD askeri konvoyuna düzenlenen intihar saldırısında 4 sivil öldü, 14 sivil yaralandı. 
     Polis, saldırının bombalı bir araçla düzenlendiğini belirtirken, Amerikan ordusunun kayıp verip vermediği konusunda henüz bilgi alınamadı. 
     Bu arada, Bağdat'ın batısındaki Mansur mahallesinde bir okula roket isabet etti. Katyuşa tipi roketin çatıda infilak etmesi sonucu, biri kız öğrenci olmak üzere 3 Iraklı öldü, 4 kişi yaralandı. 
     Öte yandan, Tikrit yakınlarında düzenlenen saldırıda 1 Amerikan askeri öldü. 
     Musul'da bir askeri üste ise bir Amerikan askerinin öldüğü, ancak askerin ölümüne ''düşman ateşinin neden olmadığı'' belirtildi. 
     Bağdat'ın 70 km kuzeyindeki Balad yakınlarında dün gece devriye gezen askerlerin geçtiği yolda bomba patlaması sonucu 3 asker ölmüş, biri yaralanmıştı. 
     
</TEXT>
</DOC>
