<DOC>
<DOCNO> 390450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy04.html </URL>
<DATE> 2005/10/28/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Bush, Ankara Büyükelçiliği için Wilson’ı aday gösterecek... 
</HEADLINE>
<TEXT>

     ABD Başkanı George Bush, ABD’nin Ankara Büyükelçiliği’ne Dışişleri Bakanlığı’nın kıdemli diplomatlarından Ross Wilson’ı aday göstermeye karar verdi. 
     Beyaz Saray’dan yapılan açıklamada, Başkan Bush’un, ABD Dışişleri Bakanlığı’nın iki numaralı ismi, Bakan Yardımcısı Robert Zoellick’in başdanışmanı Wilson’ı Ankara Büyükelçiliği görevine aday göstermeye karar verdiği belirtildi. 
     Daha önce Bakü Büyükelçiliği’nde de bulunan Wilson, aynı zamanda Dışişleri Bakanı’nın Bağımsız Devletler Topluluğu ülkeleri konusunda özel danışmanlığını yürütüyor. 
     Wilson’ın görevinin Senato tarafından onaylanması gerekiyor. 
     
</TEXT>
</DOC>
