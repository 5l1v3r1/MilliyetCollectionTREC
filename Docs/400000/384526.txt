<DOC>
<DOCNO> 384526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonsiy15.html </URL>
<DATE> 2005/10/06/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Çiçek TMY'deki terör tanımında değişiklik yapmadık 
</HEADLINE>
<TEXT>

     Adalet Bakanı Cemil Çiçek, Terörle Mücadele Yasası’ndaki TMY mevcut terör tanımında değişiklik yapmadıklarını bildirdi. 
     Adalet Bakanı Çiçek, TBMM İnsan Haklarını İnceleme Komisyonu’na, TMY’de yapılan değişikliklere ilişkin bilgi verdi. 
     Çiçek, TMY’deki mevcut terör tanımından "cebir ve şiddet" unsurunun çıkarılacağına ilişkin değerlendirmelerin doğru olmadığını terörün tanımında değişiklik yapmadıklarını ve yapmayacaklarını söyledi. Çiçek, Avrupa Konseyi Çerçeve Kararı’nda yer alan terör tanımına ilişkin bölümün, mevcut terör tanımı değiştirilmeden TMY’ye eklenmesinin söz konusu olduğunu, bu konudaki çalışmalarının, AK Parti Başkanlık Divanı’nda karara bağlanacağını belirtti. 
     Adalet Bakanı Çiçek, terörün tanımında değişiklik yapmaları durumunda, "çuvallar dolusu dosyanın yargının gündemine geleceğini" ifade etti. Çiçek, gözaltı süresinin 15 güne çıkarılmasının hukuk mantığına ve Anayasa’ya aykırı olduğunu, bu konudaki haberlerin gerçeği yansıtmadığını söyledi. 
     Uluslararası camianın, terörle mücadelede işbirliği konusunda yeterli gayret içinde olmadığını belirten Çiçek, Türkiye’nin kendi deneyimi ve insanlarının sağduyusu dikkate alınarak düzenleme yapıldığını kaydetti. 
     Türk Ceza Kanunu TCK ve Ceza Muhakemesi Kanunu’nun CMK 
     yürürlüğe girmesinden sonra, "terör olaylarının serbest kaldığı" yönündeki değerlendirmeleri eleştiren Çiçek, TCK’da terörle mücadele konusunda yer alan maddelerden örnekler verdi. Çiçek, TMY’ye ilişkin yaptıkları çalışmanın tasarı haline gelmediğini, bu yüzden maddeler üzerinde bilgi veremeyeceğini belirtti. AB ile tarama sürecinin başlayacağını hatırlatan Çiçek, "AB müktesebatı içinde olmayan bir düzenleme, TMY içinde yer alamaz. Artık bu iki fotoğrafın örtüşmesi gerekecek. Bizim düzenlememiz mutlak suretle emsali olan düzenlemeler olacaktır olmayan bir düzenlemeyi kendi kanunumuza koyma durumunda olamayız" diye konuştu. 
     
</TEXT>
</DOC>
