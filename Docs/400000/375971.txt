<DOC>
<DOCNO> 375971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/yasam/yas02.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Her güne bir mönü 
</HEADLINE>
<TEXT>


Değişen mevsimlere uygun özel mönüler, daha sağlıklı, zinde bir yaşamın anahtarı olabilir. İşte ideal mönüyü oluşturmanın sırları ve lezzetli birkaç yemek tarifi 

TAYLAN KÜMELİ bir kibrit kutusu lezzet 

Günlük mönü, besin gereksinimlerine göre seçilmiş besinlerin, yemekler halinde değişik öğünlerde gösterilmesidir. Mönüler, belirli mevsimler ve aylar için değişiklik gösterebilir. Mönü planlamada dikkat edilecek unsurlar şunlardır. 

1- Her günün mönüsü, bir önceki ve bir sonraki günlerinkine uydurularak birbiriyle ilişkisi sağlanmalı ve böylece eksik besin grubu kalmadan yeterli ve dengeli beslenme sağlanmalıdır. 
2- Herhangi bir yemeğin sık kullanılmaması gerekir. Aynı lezzetteki yemeklerin bir arada olması örneğin yayla çorbası ve yoğurdun aynı öğünde olması gibi bıkkınlık yaratabileceğinden aynı tür besinler aynı anda kullanılmamalıdır. 
3- Yemekleri, et grubu yemekleri parça et, köfteler, etli dolmalar, etli sebze yemekleri, kurubaklagil ve yumurtalı yemekler , tahıl grubu yemekleri pilav, makarna, börek, etsiz dolmalar , etsiz taze sebze yemekleri, sebze salataları ve püreleri, çorbalar, tatlılar, taze meyveler, yoğurt vb., kahvaltılıklar olarak gruplayabiliriz. 
4- Bu grupları kullanırken seçeceğimiz yemekler, yapı, kıvam, renk ve şekil yönünden birbirini tamamlamalı, monoton olmamalıdır. 
5- Çocuklar için hazırlanan yemeklerde, şekil, renk ve besin değeri bakımında, ayrı bir özen gösterilmelidir. 

Taylight Salata 
Malzemeler 1 kişilik 
60 gram 2 kibrit kutusu peynir 5-6 adet kurutulmuş domates2 orta boy enginar rendesi 2 adet ceviz küçük küçük parçalayın Roka, tere 1'er demet Maydanoz 1 demet , marul 1 adet 
Sosu için 
1 yemek kaşığı zeytinyağıBalsamik sirke, limon, tuzKırmızı biber 2 çay kaşığı 

Hazırlanışı 
Malzemeleri orta büyüklükte doğrayın. Peynir en üste gelecek şekilde servis tabağına alın. Ayrı bir yerde hazırladığınız sosu ilave ederek servise sunun. 

Kalori Hesabı 
Salatanızın 1 porsiyonunun toplam enerji değeri 266 kilo kalori. 

Taylight Sebze Izgara 
Malzemeler 1 kişilik 
1 orta boy kabak, 1 orta boy patlıcan1 kırmızı ve yeşil biber.200 gram mantar60 gram parmesan peyniri 

Hazırlanışı 
Sebzeleri yıkayıp temizledikten sonra ince ince dilimleyin. Fırın ızgarasına dizin ve orta sıcaklıkta pişirin. Servis tabağımıza alıp parmesan peyniri ile süsledikten sonra servis yapın. 

Kalori Hesabı 
Sebze ızgaranızın 1 porsiyon için toplam enerji değeri 129 kilo kalori. 

Taylight Elmalı Tatlı 
Malzemeler 1 kişilik 
1 orta boy elmaBir tutam tarçın1 tatlı kaşığı kadar dövülmüş ceviz1 top diyet dondurma 

Hazırlanışı 
Elmanın kabuklarını soyduktan sonra yatay olarak ortadan ikiye ayırın, üzerine tarçın serperek fırınlayın. Piştikten sonra üzerine dövülmüş ceviz serpin. Diyet dondurmayla beraber servis yapın. 

Kalori Hesabı 
Elmalı tatlının 1 porsiyon için toplam enerji değeri 120 kilo kalori. 


</TEXT>
</DOC>
