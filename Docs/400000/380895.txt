<DOC>
<DOCNO> 380895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy13.html </URL>
<DATE> 2005/09/23/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Sürpriz gelişme... Konferans yarın Bilgi Üniversitesi'nde yapılıyor 
</HEADLINE>
<TEXT>

     Türkiye'nin bir numaralı gündemi haline gelen Ermeni Konferansı'nda sürpriz gelişme... 
     Mahkeme kararıyla yürütmesi durdurulan Ermeni konferansı yarın Bilgi Üniversitesi'nde yapılacak. Bilgi Üniversitesi, tartışılan konferansın yarın yapılacağını kamuoyuna duyurdu. 
     Ermeni konferansı hazırlık komitesinden Doç.Dr. Halil Berktay'ın 'salonlarınızı açın' çağrısına Bilgi Üniversitesi'nden olumlu yanıt geldi. 
     Bilgi Üniversitesi Rektörü Prof.Dr. Aydın Uğur, tartışmalı Ermeni konferansının 24 - 25 eylül tarihlerinde Bilgi Üniversitesi Dolapdere kampüsünde yapılacağını açıkladı. 
     Adalet Bakanı Cemil Çiçek bugün yaptığı açıklamada "Mahkemenin kararı Boğaziçi ve Sabancı üniversitelerini bağlar, konferans başka üniversitede yapılabilir" diyerek konferansın yapılmasına yeşil ışık yakmıştı. 
     
     Katılımcıların bazıları Türkiye'den ayrıldı 

     Konferansa katılmak üzere ABD, Fransa ve Hollanda gibi ülkelerden Türkiye'ye gelen konuşmacıların bir kısmı dün konferansın durdurulmasının ardından ülkeden ayrıldı. 
     
</TEXT>
</DOC>
