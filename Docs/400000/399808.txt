<DOC>
<DOCNO> 399808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/guncel/gun06.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak yapıya elektrik ve su 
</HEADLINE>
<TEXT>


ANKARA Milliyet 

Genel seçimin 2007'de yapılacağını ısrarla vurgulayan AKP, 15 yeni üniversite kurulması, Maliye Bakanı Kemal Unakıtan'a 2.5 milyon YTL'lik harcama yetkisi verilmesi ve vergi indirimleri gibi seçime dönük uygulamalarına bir yenisini daha ekledi. 
Plan ve Bütçe Komisyonu'nda önceki gün görüşülerek kabul edilen 2006 Yılı Merkezi Yönetim Bütçe Kanunu Tasarısı'na, Unakıtan'ın "Anayasa Mahkemesi'nden döner" diyerek karşı çıkmasına rağmen, AKP Balıkesir Milletvekili Ali Osman Sali ve arkadaşlarının verdiği, "kaçak yapılara elektrik su, aboneliği affını" içeren düzenleme eklendi. 

'Seçim yatırımı' 
Önergeye göre, 12 Ekim 2004'ten önce yapılmış olup kullanma izni verilmeyen ve alınmayan yapılara, yol, su, elektrik, telefon, kanalizasyon, doğalgaz gibi altyapı hizmetlerinin birinin veya birkaçının götürüldüğünün belgelenmesi halinde, kullanma izni alınıncaya kadar geçici olarak su veya elektrik bağlanabilecek. 
CHP İstanbul Milletvekili Kemal Kılıçdaroğlu, "Kaçak yapılaşmaya engel olacağını söyleyen hükümet, diğer yandan bunu düpedüz teşvik edici icraat yapıyor. 2004'ten önce kaçak yapı yapanlardan elektrik, su götürülemeyenlere abonelik fırsatı tanıyorlar. Bu seçim yatırımı değil de nedir " diye sordu. 

'Kör dövüşü gibi' 
AKP'li Sali, isk nı olmayan yapılara su ve elektrik aboneliği verilmediğini belirterek, "Çok şik yet geldi. 10 daireli binada 5 daire elektrik, su bağlatmış. Diğerleri gittiğinde isk n isteniyor" dedi. 




</TEXT>
</DOC>
