<DOC>
<DOCNO> 382229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/soneko20.html </URL>
<DATE> 2005/09/28/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hyundai, Avrupa'da yeni fabrika planlıyor... 
</HEADLINE>
<TEXT>

     Güney Koreli otomotiv üreticisi Hyundai, Avrupa'da yeni bir fabrika açmayı planladığını bildirdi. 
     Şirketin Kore Borsası'na gönderdiği açıklamaya göre, Çek Cumhuriyeti, yeni yatırım için düşünülen ülkeler arasında bulunuyor. 
     Hyundai'nin bir sözcüsü de, yatırım yeri konusunu netleştirmek için, bazı Doğu Avrupa ülkelerinde çalışmalarını sürdürdüklerini söyledi. 
     Güney Kore'de yayımlanan gazetelerde ise Hyundai'nin Çek Cumhuriyeti yetkilileri ile 'fabrika için sağlanacak teşvikleri' görüştüğü yolunda haberler yeralıyor. Fabrikanın kurulması olası diğer ülkeler de, Polonya ve Macaristan olarak sıralanıyor. 
     Bu arada Hyundai, ABD'den sonra en büyük dış pazarı olan Avrupa'da bu yıl satışlarını yüzde 23 artırarak, 462 bin adete ulaştırmayı hedefliyor. 
     Hyundai Avrupa'da halen sadece Türkiye'de üretim yapıyor. Hyundai'nin iştiraki Kia'nın inşaatı süren Slovakya fabrikası ise 2006 yılında üretime başlayacak. 
     
</TEXT>
</DOC>
