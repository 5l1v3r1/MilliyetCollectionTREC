<DOC>
<DOCNO> 368928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko24.html </URL>
<DATE> 2005/08/11/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 41.8 milyar dolara indi... 
</HEADLINE>
<TEXT>

     Temmuz ayı sonunda 42.9 milyar dolarla tarihinin en yüksek düzeyine ulaşan döviz rezervi, geçen hafta 1.1 milyar dolar azalarak 41.8 milyar dolara indi. 
     Banka’nın döviz fazlası da 11 milyar dolara geriledi. 
     Merkez Bankası’nın verilerine göre, döviz rezervinde geçen bir haftalık dönemde 1 milyar 99 milyon dolarlık gerileme gözlendi. 29 Temmuz itibariyle 42 milyar 895 milyon dolarla rekor düzeye ulaşan döviz rezervi, 5 Ağustos itibariyle 41 milyar 796 milyon dolara indi. 
     Altın mevcutlarının 1 milyar 631 milyon dolarlık düzeyinde geçen hafta da bir değişiklik gözlenmedi. Brüt rezerv ise 43 milyar 427 milyon dolar düzeyinde oluştu. 
     
     DÖVİZ FAZLASI 11 MİLYAR DOLARA İNDİ 
     Merkez Bankası’nın döviz pozisyon fazlası da azalıyor. 
     Banka’nın dış varlıkları geçen hafta 1 milyar 116 milyon dolar azalarak 5 milyar 561 milyon dolara gerilerken, döviz yükümlülükleri 372 milyon dolar artarak 34 milyar 529 milyon dolara çıktı. Bu gelişmeler sonucunda döviz fazlası 1 milyar 488 milyon dolar azalarak 11 milyar 32 milyon dolara indi. 

ANKA 
     
</TEXT>
</DOC>
