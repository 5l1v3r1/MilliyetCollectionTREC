<DOC>
<DOCNO> 357234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/spor/spo15.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Venus finalde 
</HEADLINE>
<TEXT>



Sezonun 3. Grand Slam mücadelesi olan 119. Wimbledon Tenis Turnuvası'nda tek bayanlarda ilk finalist Venus Williams oldu. Birleşik Amerikalı raket dün oynanan yarı final karşılaşmasında turnuvanın iki numaralı seribaşı ve geçen yılın Şampiyonu Rus Maria Sharapova'yı 7 - 6 ve 6-1'lik setlerle mağlup etti. Turnuvanın 14 numaralı ismi olan Venus böylece 2000 ve 2001 yıllarında şampiyonluğu kazandığı Wimbledon'da bir kez daha mutlu sona ulaşma şansını yakaladı. 
Dünya Klasmanın 1 numarası ABD'li Lindsay Davenport ile turnuvanın 3 numaralı seribaşı Fransız Amelie Mauresmo'yu karşı karşıya getiren diğer yarı final mücadelesi ise yağmur nedeniyle tamamlanamadı. Setler 1 - 1 ve son oyunda durum 5 - 3 Davenport'un lehineyken yağmurun azizliği nedeniyle maç yarıda kaldı. Turnuvada bugün tek erkeklerde Roger Federer - Lleyton Hewitt ve Thomas Johansson - Andy Roddick arasında yarı final karşılaşmaları oynanacak. 



</TEXT>
</DOC>
