<DOC>
<DOCNO> 376663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun23.html </URL>
<DATE> 2005/09/08/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Dünyada yaşanacak en iyi ülkeler... 
</HEADLINE>
<TEXT>

     BBC TÜRKÇE 

Her yıl dünyada yaşanacak en iyi ülkeler listesi yayımlayan Birleşmiş Milletler, beşinci kez Norveç'i birinciliğe seçti. BM listesinde bu ülkeyi İzlanda ve Avustralya izliyor. 
     Örgütün her yıl yayımladığı İnsan Kalkınma Endeksi'nde ülkeler refah, eğitim düzeyi ve ortalama insan ömrüne göre sıralanıyor. 
     Dört buçuk milyon nüfuslu Norveç'te yaşam standartlarının iyi olmasının başlıca sebebi, giderek büyüyen petrol zenginliği. 
     Norveç petrol geliriyle dünyanın en cömert refah devletlerinden birini finanse ediyor. 
     Petrol gelirinden gelecek kuşaklara pay ayıran bir fon ise 190 milyar dolara ulaşmış durumda. 
     
     Son sırada Sierra Leone ve Nijer var 

     Bu, kişi başına 41 bin dolarlık bir tasarruf anlamına geliyor. 
     Bu zenginlik, eşitlikçi bir toplum modeline inanan istikrarlı hükümetlerle biraraya geldiğinde, diğer dünya ülkelerinin kolay kolay rekabet edemeyeceği bir tablo çıkıyor ortaya. 
     BM listesinin son sıralarında ise Sierra Leone ve Nijer yer alıyor. 
     
     Türkiye gerilerde 

     Türkiye ise 177 ülkelik listenin 94. sırasında, 'insani kalkınmada orta düzey ülkeler' başlığı altında yer alıyor. 
     Avrupa Birliği'nin bu listede en gerilerde yer alan ülkesi ise 48. sıradaki Letonya. 
     Aday ülkelerden Bulgaristan 55., Romanya ise 64. sırada. 
     
</TEXT>
</DOC>
