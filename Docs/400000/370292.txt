<DOC>
<DOCNO> 370292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sonspo04.html </URL>
<DATE> 2005/08/16/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Beşiktaş'ta Samba rüzgarı... 
</HEADLINE>
<TEXT>

     Beşiktaş’ta Kleberson ve Ailton’un performansı bayram havası yaşattı. Kıvanç Oktay ve Rıza Çalımbay Brezilyalılar’ı öve öve bitiremedi. 
     
     Oktay Mutluyuz 
     Kleberson ve Ailton’un Denizlispor maçındaki performansı Siyah - Beyazlı camiayı sevince boğdu. Futbol Şube Sorumlusu Kıvanç Oktay, iki yıldızın da bu oyununu beklediğini dile getirdi. Oktay, Ailton da, Kleberson da daha kapasitelerinin altında. Birkaç hafta sonra daha iyi olacaklar. Önemli olan takım halinde başarılı olmaktır. İstikarı yakaladığımızda başarı da yanında mutlaka gelecek'' dedi. 
     
     Çalımbay Kalite farkı 
     Teknik Direktör Rıza Çalımbay, iki oyuncunun da kalitesinin ortada olduğuna dikkat çekerek, Oyuncuları tanıyoruz. Ailton geçirdiği ağır sakatlık nedeniyle doğru dürüst bir hazırlık dönemi bile geçiremedi. Buna karşın başarılı oldular'' ifadesini kullandı. Siyah-Beyazlılar’ın Mısırlı yıldızı Ahmed Hassan ise, Özellikle Kleberson’un gelişi bana yaradı. Artık daha çok gol atacağım'' diye konuştu. 
     
     İkisi de bugün konuşacak 
     Medyanın röportaj teklifleriyle yüzyüze kalan Beşiktaş’ın Brezilyalılar’ı Concalves Ailton ve Jose Kleberson, bugün Ümraniye Nevzat Demir Tesisleri’nde basın önüne çıkacak. Sambacılar, 16.30’da medya mensuplarının sorularını yanıtlayacak. Yapılacak basın toplantısından ardından, dünü izinli olarak geçiren Beşiktaşlı futbolcular, saat 18.00’de yapacağı tek çalışma ile hafta sonu oynanacak Gençlerbirliği karşılaşmasının hazırlıklarına başlayacak. 
     
</TEXT>
</DOC>
