<DOC>
<DOCNO> 374424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo03.html </URL>
<DATE> 2005/08/31/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Daum'a teklif, Afrika Kıtasındanmış 
</HEADLINE>
<TEXT>

     Başarılı teknik adam Christoph Daum’a, teknik direktörlük teklifinin, ülke ismini açıklamadığı Afrika'dan bir takımdan geldiği öğrenildi. 
     Dünya Şampiyonası’nın resmi dergisi Countdown’a yazdığı makalede, Almanya’da yapılacak 2006 Dünya Kupası için somut bir teklif aldım'' diyen ancak ülke ismini açıklamayan Daum’a teklifin, Afrika’dan geldiği öğrenildi. Konuyu yönetime bildiren Alman hocanın, Afrika’nın Türkiye’ye çok uzak olması nedeniyle teklife sıcak bakmadığı belirlendi. 
     
     Tuncay Milan maçında sahada 

     Diyarbakırspor maçında yedek kulübesinde hakeme hakaret ettiği için kırmızı kart gören ve 3 maç cezaya çarptırılan Tuncay Şanlı, bir yandan cezasının bitmesini, bir yandan da sakatlığının iyileşmesini bekliyor. 
     Cezasını Ankaraspor maçıyla tamamlayacak olan genç futbolcu, sakatlığının da iyiye gittiğini kaydederek, Şu günlerde büyük acı çekiyorum. Hem Fenerbahçe hem de milli takımdan uzağım. Bu da beni çok üzüyor. 13 Eylül’de Milan ile oynayacağımız Şampiyonlar Ligi maçına kadar hazır hale gelirim. Eğer hocam görev verirse, bu maçla birlikte tekrar sahalara dönmek istiyorum. Gördüğüm kart bana büyük ders oldu. Artık sadece sahadaki futbolumla konuşulacağım'' diyerek duygularını dile getirdi. 

     
</TEXT>
</DOC>
