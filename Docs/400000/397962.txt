<DOC>
<DOCNO> 397962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonsiy05.html </URL>
<DATE> 2005/11/25/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Krueger'den Avusturyalılara Türkiye dersi 
</HEADLINE>
<TEXT>

     IMF Başkan Yardımcısı Anne Krueger, Türkiye’nin makroekonomik istikrarın sağlanması ve daha hızlı büyüme konusunda anlamlı bir süreç yaşandığını bildirdi. 
     Krueger Avusturya’daki Innsbruck Enstitüsü’nde "Hayal Kırıklığından Umuda Yoksulluğu Ortadan Kaldırma Mücadelesi" başlıklı bir konferans verdi. Bazı ülkelerde son yıllarda kaydedilen ekonomik gelişmeleri iki bölümde değerlendiren Krueger, "Kimi ekonomiler kendi kendilerini dönüştürdüler 
     Şili, Çin, Hindistan ve Kore diğer ülkeler arasında akla gelenler. Bu ülkelerde görülen ekonomik çöküş, büyük bir yükselmeyle sonuçlandı ve ’eski kötü yolların’ artık uygulanamayacağının farkına varıldı" dedi. 
     Türkiye’yi diğer kapsamda ele alan Anne Krueger, "Son dönemlerde daha başka ülke örnekleri de var, burada Türkiye akla geliyor. Geniş kapsamlı reformlara gereksinim olduğunun farkına varılmıştı ve sonuç olarak makroekonomik istikrar ve daha hızlı büyümeyi ortaya koyan anlamlı bir süreç gerçekleştirildi" dedi. 
     Reformların tatmin edici ekonomik gelişmeyi başarmak isteyen düşük gelirli ülkeler için kesinlikle temel koşul olduğunu kaydeden Anne Krueger, konulara değindi 
     "Ekonomistler ve siyasetçiler, hızlı ve sürdürülebilir bir ekonomik büyümenin, yoksulluğun ortadan kaldırılması için gerekli hatta yaşamsal önemde bulunduğunu, önceki yıllardan daha büyük bir oranda kabullendiler. Aynı zamanda,makroekonomik istikrarın hızlı ve sürdürülebilir bir kalkınmanın başarılabilmesi için yeterli olmasa da gereklilik olduğu konusunda da geniş bir uzlaşı bulunmaktadır. 
     Zorunlu reformları tetikleyecek gelişme teşvikleri bulmak zorundayız. Kısır döngüyü, erdemli olan ve döngüye çevirmenin yararlarını görebilmeliyiz. Bu yararların tüm dünya vatandaşlarına yayılmasını sağlamaya ihtiyacımız var." 
     
</TEXT>
</DOC>
