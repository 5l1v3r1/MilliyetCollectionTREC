<DOC>
<DOCNO> 392333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yasam/yas03.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gribi balığa yaradı 
</HEADLINE>
<TEXT>


İSTANBUL Milliyet 

Kuş gribi şüphesiyle tavuk ve hindi satışlarının düşmesi balık satışlarını artırdı. Balık mevsiminin en verimli günlerinin de yaşanmasıyla her çeşit balığa olan ilgi hızla arttı. Uzmanlara göre, insan sağlığına daha yararlı olan balığı tüketmek için kuş gribi iyi bir fırsat. 
Taze balığın özellikleri ise şöyle Gözleri saydam, parlak ve dışa bombelidir. Eti diri ve serttir. Üzerine parmakla bastırdığınızda çukur kalmaz. Pulları düz, sıkıca, derisine yapışık ve parlaktır. Solungaçları parlak kırmızı renktedir. Kuyruğu gevşekçe sallanmaz. Suya bırakıldığında dibe çöker. 

Mevsiminde yiyin 
Ocak Kefal, tekir, kırlangıç. 
Şubat Uskumru, istavrit, lüfer, palamut, tekir, kefal, kalkan, gümüşbalığı, midye. 
Mart Levrek, kalkan, kefal, tekir, midye. 
Nisan Kalkan, kılıçbalığı, kırlangıç, barbunya, mercan. 
Mayıs Barbunya, ıstakoz, levrek, kırlangıç, dilbalığı, iskorpit, pavurya, karides. 
Haziran Mercan, levrek, barbunya. 
Temmuz Sardalya, ıstakoz, pavurya. 
Ağustos Sardalya, izmarit, mercan, çingenepalamudu. 
Eylül Palamut, sardalya, kırlangıç. 
Ekim Palamut, lüfer, mercan, hamsi. 
Kasım Lüfer, istavrit, hamsi. 
Aralık Lüfer, kırlangıç, torik, tekir. 


</TEXT>
</DOC>
