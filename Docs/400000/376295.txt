<DOC>
<DOCNO> 376295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/yasam/yas02.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü yandı 13 ölü 
</HEADLINE>
<TEXT>


Giresun'dan İstanbul'a giden otobüsün TEM Otoyolu'nda lastiği patladı. Patlama sonrası alev alan otobüste 13 kişi yanarak can verdi 

ZAFER TOKUŞ ERCAN YILDIZ Sakarya DHA 

TEM Otoyolu'nun Karaçekek mevkiinde hareket halindeki yolcu otobüsü lastiğinin patlamasının ardından yandı. Yangında ilk belirlemelere göre 13 yolcu öldü, 25 kişi yaralandı. 
Giresun'dan İstanbul'a giden Cemil Coşkun yönetimindeki 34 TZ 6106 plakalı Huzur Seyehat Firması'na ait otobüsün sağ arka lastiği, dün saat 22.30 sıralarında Sakarya'nın Hendek ilçesindeki Karaçekek mevkiinde patladı. Patlamanın ardından henüz belirlenemeyen bir nedenle otobüste yangın çıktı. Alevler kısa sürede tüm otobüsü sardı. 

Alev topuna döndü 
Bir anda alev topuna dönüşen ve arka kapısı açılmayan otobüsteki yolcular panik ve korku içinde ön kapıya yöneldi. Bariyerlere çarparak duran otobüsteki yolcuların bir çoğu yığılma nedeniyle sıkıştı. İzdiham nedeniyle yolcuların çoğu otobüsü terk edemedi. Yaralılar hastaneye kaldırıldı. 
Kaza nedeniyle TEM Otoyolu trafiğe kapatılırken, olay yerine gelen Sakarya Valisi Nuri Okutan, otobüsteki yolculardan biri çocuk 13 kişinin yanarak yaşamını yitirdiğini, 10 yolcunun yara almadan kurtulduğunu söyledi. Okutan, sabotaj ihtimali üzerinde de durulduğunu söyledi. 

Ölenlerden biri çocuk 

Olay yerine gelen Sakarya Valisi Nuri Okutan, hayatını kaybeden 13 yolcudan birinin çocuk olduğunu belirtti. Okutan, sabotaj ihtimali üzerinde durulduğunu da ifade etti. 


</TEXT>
</DOC>
