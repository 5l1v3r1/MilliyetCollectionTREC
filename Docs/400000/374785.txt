<DOC>
<DOCNO> 374785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/sonspo11.html </URL>
<DATE> 2005/09/01/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ümit millilerin maçı yarın saat 20 00'de Ali Sami Yen'de 
</HEADLINE>
<TEXT>

     Ümit Milli Futbol Takımı, 15. Avrupa Şampiyonası 2. Eleme Grubu'ndaki 10. maçında, yarın İstanbul'da Danimarka ile karşılaşacak. 
     Ali Sami Yen Stadı'nda saat 20.00'de başlayacak maçı, Portekizli hakem Bruno Miguel Duarte Paixao yönetecek. 
     Kanal D'den naklen yayınlanacak karşılaşmada Paixao'nun yardımcılıklarını aynı ülkeden Jose Maria Pinheira Devesa Neto ve Sergio Manuel Lacroix Pimenta yapacak, 4. hakem olarak da Jorge Carvelheiro Henriques görevlendirildi. 
     - 
     ADAY KADRO 
     Teknik direktör Reha Kapsal ve yardımcısı Tolunay Kafkas'ın ilk resmi sınavları özelliğini taşıyan maç öncesi Malatyasporlu Aytaç Ak, sakatlığı nedeniyle aday kadrodan çıkarıldı. 
     Hasta olan Galatasaraylı Uğur Uçar da yarınki maçta büyük olasılıkla oynayamayacak. 
     Danimarka ve Ukrayna maçları için belirlenen aday kadroda yer alan oyuncular şöyle 
     Fevzi Elmas, Uğur Uçar, Sabri Sarıoğlu Galatasaray , Can Arat, Olcan Adın, Semih Şentürk, Mahmut Hanefi Erdoğdu Fenerbahçe , Volkan Ünlü Beşiktaş , Onur Acar, Emre Güngör, Umut Bulut Ankaragücü , Bekir İrtegün, Mehmet Çoğum Gaziantepspor , Bilal Kısa Malatyaspor , Ergün Teber, Mehmet Topuz Kayserispor , Gökhan Kaba, Fahri Tatan Çaykur Rizespor , Adem Koçak, Tolga Zengin Trabzonspor , Selçuk İnan Çanakkale Dardanelspor , Mehmet Çakır Gençlerbirliği . 
     
</TEXT>
</DOC>
