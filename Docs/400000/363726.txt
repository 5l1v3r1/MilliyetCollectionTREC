<DOC>
<DOCNO> 363726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur28.html </URL>
<DATE> 2005/07/23/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Afşin'de sağnak yağış ve fırtına mal kaybına yol açtı... 
</HEADLINE>
<TEXT>

     Kahramanmaraş’ın Afşin İlçesi’nde aniden bastıran fırtına ve sağanak yağış nedeniyle ilçe merkezinde bulunan Ulucami’nin Pir Ali Cami iki minaresi yıkıldı. Olayda, 2 kişi yaralandı, bazı işyerleri ve otomobiller zarar gördü. 
     Edinilen bilgiye göre, aniden bastıran sağanak yağış ve fırtına, ilçede hayatı olumsuz yönde etkiledi. Elektriklerin kesildiği ilçede, şiddetli rüzgar nedeniyle bazı ev ve işyerlerinin çatısı uçtu. 
     Elçibey Caddesi’nde bulunan Ulucami’nin iki minaresi de fırtına nedeniyle yıkıldı. Yıkılan minarelerden taş parçalarının isabet ettiği İl Genel Meclis Üyesi Yemliha Böke ile Elçibey Caddesi’nde seyir halindeki 06 ABB 01 plakalı otomobilin sürücüsü Abdullah Eren yaralandı. Afşin Devlet Hastanesi’ne kaldırılan yaralıların durumlarının iyi olduğu bildirildi. 
     Minarelerin yıkılması sonucu ayrıca, çevrede park halinde bulunan 1 sepetli motosiklet, 3 otomobil ve 4 işyeri de zarar gördü. 
     İtfaiye ve belediye ekiplerince yıkılan minarelerin enkazının kaldırılmasına ve yolun trafiğe açılmasına çalışılıyor. 
     
</TEXT>
</DOC>
