<DOC>
<DOCNO> 393773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/soneko49.html </URL>
<DATE> 2005/11/10/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Öger Türk Telekomla ilgili ihale komisyonuyla anlaşmazlık yok 
</HEADLINE>
<TEXT>

     Oger Telecom, Türk Telekom'un yüzde 55 hissesinin blok satışının tamamlanmasıyla ilgili olarak İhale Komisyonu ile aralarında herhangi bir konuda anlaşmazlık bulunmadığını bildirdi. 
     Oger Telecom'dan yapılan açıklamada, Türk Telekom özelleştirmesinin geniş kapsamlı düzenlemeler ve yasal işlemlere ihtiyaç duyulmasının yanı sıra sektörel ve rekabete yönelik düzenlemeleri de gerektirdiği belirtildi. 
     Açıklamada, son derece adil ve şeffaf geçen ihale sürecinin ilgili otoriteler tarafından kamu yararı gözetilerek iyi tanımlanmış yöntemlerle yürütüldüğü vurgulanarak, şöyle denildi 
     ''2005 yılının ilk aylarında başlayan Türk Telekom'un özelleştirme süreci, ilgili tüm tarafların ve yasal kuruluşların bu özelleştirmenin başarıyla sonuçlanmasına yönelik gösterdikleri tüm çaba ve ihtimam sayesinde, Türk Telekom'un yüzde 55 hissesinin blok satışının tamamlanmasıyla ilgili imza aşamasına gelmiş bulunuyoruz. 
     Ramazan Bayramı nedeniyle Türk ve Ortadoğu piyasalarında yaşanan tatil, sürecin 1 hafta uzamasına sebebiyet vermiştir. 
     Sürecin en kısa zamanda tamamlanması konusunda hiçbir şüphemiz olmadığını belirtirken, İhale Komisyonu ile aramızda herhangi bir konuda anlaşmazlık bulunmadığını bir kez daha vurgulamak isteriz.'' 
     
</TEXT>
</DOC>
