<DOC>
<DOCNO> 356534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sondun10.html </URL>
<DATE> 2005/06/29/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
ABD "Atom bombası bile olsa Kuzey Kore'yi yeneriz" 
</HEADLINE>
<TEXT>

     Güney Kore’deki Amerikan birliğinin komutanı General Leon LaPorte, Amerikan askerleriyle Güney Kore askerlerinin birlikte, "atom bombası sahibi olsa bile Kuzey Kore’yi yenecek kapasiteye sahip olduklarını" belirtti. 
     LaPorte, bir Güney Kore radyosuna yaptığı açıklamada, "Kuzey Kore bir veya daha çok nükleer silaha sahip olsa bile, Yarımada’da dengeler değişmez" dedi. LaPorte, ABD ile Güney Kore’nin "Kuzey Kore’nin bir saldırısı karşısında caydırıcı kapasitesini koruduğunu" da vurguladı. 
     Güney Kore’deki 32 bin 500 Amerikan askerinin komutanlığını yapan Amerikalı general LaPorte, ABD’nin, Kuzey Kore’nin "en az" bir veya iki atom bombasına sahip olduğunu düşündüğünü belirtti. 
     General LaPorte, ayrıca Kuzey Kore’nin, "nükleer başlık taşıyabilen ve gerekli düzenlemeler yapıldıktan sonra ABD’nin bazı bölgelerine ulaşabilecek kapasiteye sahip olabilecek" Taepodong-II tipi uzun menzilli balistik füze yapımını sürdürdüğünü kaydetti. 
     
</TEXT>
</DOC>
