<DOC>
<DOCNO> 356151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun03.html </URL>
<DATE> 2005/06/28/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Blair'den Türkiye'ye destek 
</HEADLINE>
<TEXT>

     Hilal YILMAZ LONDRA, DHA 

İNGİLTERE Başbakanı Tony Blair, 1 Temmuz'da AB dönem Başkanlığını devralacaklarını ve Türkiye için yetkilerini kullanacaklarını söyledi. Blair, hükümet olarak Türkiye’ye verdikleri desteği sürdüreceklerini de belirtti. 
     Aylık olağan basın toplantısında konuşan Blair, Türkiye'nin kriterleri yerine getirdiği sürece hükümet olarak desteklerinin süreceğini söyledi. Blair, Almanya’da Eylül ayında gerçekleşmesi beklenen genel seçimlerde Türkiye karşıtlığıyla tanınan Hristiyan Demokratik Birliği CDU lideri Angela Merkel’in başbakanlığa gelmesi halinde, bunun Türkiye’nin AB üyeliğini nasıl etkileyebileceği sorusu üzerine, AB’nin tüm aday ülkeler için ön gördüğü şartlar Türkiye için de geçerlidir. Türkiye bu kriterleri tam anlamıyla yerine getirmelidir'' dedi. 
     İngiltere Başbakanı Blair, Türkiye’nin bu kriterleri yerine getirmesi halinde, dönem başkanlığı görevini üstlenen İngiltere’nin yetkisini kullanmakla yükümlü olduğunu söyledi. Kıbrıs konusunda ise herhangi bir söz vermekten çekinen Blair, Kıbrıs’la ilgili elimizden geleni yapacağız. Ama anlaşma sağlanması konusunda bir garanti veremem'' dedi. 
     
</TEXT>
</DOC>
