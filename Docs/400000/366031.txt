<DOC>
<DOCNO> 366031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun22.html </URL>
<DATE> 2005/08/01/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Papadopulos Deklarasyonun hukuki geçerliliği yok 
</HEADLINE>
<TEXT>

     Kıbrıs Rum yönetimi lideri Tasos Papadopulos, Türkiye'nin Gümrük Birliği Ek Protokolü'nü imzalamasının ardından, Güney Kıbrıs'ı tanımadığını ilan ettiği deklarasyonun, ''hukuki geçerliliği bulunmadığını'' öne sürdü. 
     Papadopulos, 3 Ağustos 1977'de ölen Rum yönetimi eski lideri Başpiskopos Makarios'u anmak için mezarı başından düzenlenen törenin ardından yaptığı açıklamada, ''Ankara'nın deklarasyonunun hukuki geçerliliği yok'' iddiasında bulundu. 
     Rum muhalefetinin, ''hükümet tepkisiz kaldı'' eleştirilerine de yanıt veren Papadopulos, ''Rum yönetiminin gerektiği şekilde tepki gösterdiğini, İngiltere AB Dönem Başkanlığı'nın açıklamasından memnun olmadığını'' söyledi. 
     Avrupa Birliği'nin Türkiye'ye karşı kesin tavrının eylüldeki AB Konseyi toplantısında belirleneceğini belirten Kıbrıs Rum yönetimi lideri Tasos Papadopulos, ''Brüksel'de AB-Türkiye Çalışma Komitesi'ndeki tartışmalarda Türk tarafının 7 metin sunduğunu ve hepsinin de reddedildiğini'' kaydetti. 

     
</TEXT>
</DOC>
