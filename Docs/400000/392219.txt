<DOC>
<DOCNO> 392219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur06.html </URL>
<DATE> 2005/11/04/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Yolcu otobüsü kar kürüme aracına çarptı 8 yaralı 
</HEADLINE>
<TEXT>

     Karaman'da, yolcu otobüsünün kar kürüme aracına çarpması sonucu meydana gelen trafik kazasında 8 kişi yaralandı. 
     Edinilen bilgiye göre, Nurettin Efe 50 yönetimindeki 42 TN 552 plakalı yolcu otobüsü, Karaman-Konya karayolunun 40. kilometresinde kar temizleme çalışması yapan, Karayolları'na ait Mesut Çarkçı 42 idaresindeki kar kürüme aracına arkadan çarptı. 
     Kazada, otobüs şoförü Nurettin Efe, kar kürüme aracının sürücüsü Mesut Çarkçı, aynı araçta bulunan bir görevli ile otobüste bulunan ancak adları henüz öğrenilemeyen 5 yolcu yaralandı. 
     Yaralılardan, hayati tehlikeleri olmadığı belirtilen 7'si Karaman Devlet Hastanesi'nde tedavi altına alındı. Kazanın etkisiyle şoför kabininde sıkışan otobüs şoförü Nurettin Efe ise Karaman ve Konya'dan kaza yerine gelen itfaiye ve sivil savunma ekiplerinin yaklaşık bir saat süren çalışması sonucu çıkarıldı. 
     Ağır yaralandığı tespit edilen otobüs şoförü Nurettin Efe, ambulansla Konya Numune Hastanesi'ne kaldırıldı. 
     
</TEXT>
</DOC>
