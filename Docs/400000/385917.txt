<DOC>
<DOCNO> 385917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/dunya/axdun02.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkel'in işi zor 
</HEADLINE>
<TEXT>


DIŞ HABERLER SERVİSİ 


Almanya'nın ilk kadın başbakanı olmaya hazırlanan Angela Merkel'in 51 SPD ile oluşturulacak koalisyon ortaklığında çok fazla manevra alanına sahip olmayacağı ve bu nedenle attığı her adımda hassas dengelere dikkat etmek zorunda kalacağı belirtiliyor. Merkel'i bekleyen önemli sorunlar şöyle 
KAMU HARCAMALARI Halen 60 milyar euro'yu bulan kamu açığının azaltılması konusunda CDU katma değer vergisinin yüzde 18'e çıkarılmasını öneriyor. Ancak SPD buna karşı. 
İŞSİZLİK Yüzde 11.2 düzeyinde seyreden işsizlik oranını azaltmak hükümet ortaklarının öncelikli hedefi. CDU, işgücü piyasasını liberalleştirmek istiyor, yani işten çıkarmaları kolaylaştırmaktan yana. Buna karşılık SPD, iş güvenliği yasasında değişikliğe gidilmesine karşı. 
VERGİLER Hem CDU hem de SPD vergilerin azaltılmasını istiyor. Kurumlar vergisinin yüzde 25'ten 19'a düşürülmesi planlanıyor. Vergi sisteminin basitleştirilmesi de ortak hedefler arasında. Yalnız SPD, gelir vergisinin düşürülmesine karşı. SPD üst gelir gruplarından alınan vergilerin yükseltilmesini isterken, CDU buna yanaşmıyor. 
DIŞ İLİŞKİLER İki parti arasındaki görüş farklılıkları en fazla bu alanda. SPD, Türkiye'nin AB üyeliğinin hararetli savunucusu. CDU ise imtiyazlı ortaklık öneriyor. 

Buğulu gözlerle veda 

Üçüncü dönem başbakanlığı rakibi Angela Merkel tarafından engellenen SPD'li Gerhard Schröder, önceki günkü parti toplantısının ardından sokağı izliyor... Dün bu fotoğrafa yer veren Alman gazeteleri, Schröder'in üzgün olduğunu belirtti- ler. İngiliz Daily Telegraph ise Schröder'in gözlerini ovarak gözyaşlarını sildiğini öne sürdü. 


</TEXT>
</DOC>
