<DOC>
<DOCNO> 371546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sontur44.html </URL>
<DATE> 2005/08/20/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Dilovası'nda polis merkezine saldırı... 
</HEADLINE>
<TEXT>

     Gebze’nin Dilovası Beldesi Polis Merkezi’ne saldıran bir grup, merkez amirini ve bir polis memurunu darp etti. 
     AA muhabirinin edindiği bilgiye göre, Saat 21.00 sıralarında polis merkezine gelen bir grup, önce taş ve sopalarla saldırdı. Olayları engellemek isteyen merkez amiri Komiser Özkan Akın ile polis memuru Sinan Aydoğan saldırganlarca yaralandı. 
     Grup daha sonra olay yerinden kaçarken, Gebze Devlet Hastanesi’ne kaldırılan Akın ve Aydoğan, tedavileri yapılarak taburcu edildi. 
     Olaya karıştığı iddia edilen K.Ş. ve G.K. gözaltına alındı. 
     Sorgulamaları süren zanlıların yarın adliyeye sevkedileceği belirtildi. 
     Bu arada, saldırının, beldede bir süre önce kapkaç suçu nedeniyle gözaltına alınıp, serbest bırakılan kişilerin yakınları tarafından düzenlenmiş olabileceği iddia edildi. 
     
</TEXT>
</DOC>
