<DOC>
<DOCNO> 391094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko37.html </URL>
<DATE> 2005/10/31/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Compex Bilgisayar Fuarı 1 aralık'ta açılacak... 
</HEADLINE>
<TEXT>

     Uluslararası bilgisayar fuarı COMPEX, 1-4 Aralık tarihleri arasında Lütfi Kırdar Fuar Merkezi'nde gerçekleştirilecek. 
     Rönesans Fuarcılık tarafından bu yıl 30.'su düzenlenen fuar, bilgisayar başta olmak üzere bilişim sektöründeki son ürünleri teknoloji meraklılarıyla buluşturacak. 
     Yerli ve uluslararası yaklaşık 140'ı aşkın teknoloji firmasının katılacağı COMPEX 2005, bilgisayar ve iletişim teknolojilerinin günlük hayattaki yeri ve kullanımını gözler önüne serecek. 
     
     AVİVA SİGORTA 
     Şair ve yazar Sunay Akın'ın Erenköy'deki dört katlı tarihi binada açtığı Oyuncak Müzesi'nin sigorta sponsorluğunu 1 yıl süre ile Aviva Sigorta üstlendi. 
     Aviva Sigorta Genel Müdürü Ertan Fırat, ülkede bu tip müzelerin çok az sayıda olması nedeniyle, özel sektör tarafından öncelikli olarak desteklenmesi gerektiğini düşündüklerini bildirdi. 
     
     HP 
     Teknoloji şirketi HP, 10 Kasım Atatürk'ü Anma Günü ve Atatürk Haftası münasebetiyle, 5-15 Kasım tarihleri arasında HP tüketici ürünlerinden alan kullanıcılara, ''Hayatın İçinden Atatürk Fotoğrafları'' CD'sini hediye olarak verecek. 
     3 CD'den oluşan bu hediye paketinde, 900 adet yüksek çözünürlüklü, renkli ve siyah-beyaz Atatürk fotoğrafları ve kısa Atatürk videoları yer alacak. 
     
     NEOTECH 
     İletişim ve tüketici elektroniği alanında faaliyet gösteren Neotech, Apple'ın ürünlerinin Türkiye'deki dağıtıcılığı için, Apple IMC Türkiye ile anlaşma imzaladı. 
     
     ARITECH 
     İnkılap Kitabevi, Arıtech'in kurduğu internet telefonu IP Telephony sistemiyle ülke çapındaki 12 mağazasını tek bir santralde birleştirdi. 
     İnkılap Kitabevi Bilgi İşlem Müdürü Sezgin Erdoğan, mağazaların birbiriyle telefon üzerinden iletişiminin mali olarak ciddi bir kayba yol açması nedeniyle internet telefonu teknolojisini kullanmaya karar verdiklerini, bütün mağazalarla internet üzerinden online ve ücretsiz iletişim kurabildiklerini bildirdi. 
     
     SHELL ECO-MARATHON 
     Türkiye'nin en parlak genç beyinleri arasından bir grup, Shell'in çağrısına olumlu yanıt vererek, geleceğin ulaşım sektörünü şekillendirmeyi amaçlayan Shell Eco-marathon yarışmasına katılım için hazırlığa başladılar. 
     Uluslararası yakıt tasarrufu yarışmasında geçen yıl Türkiye'yi temsil eden 7 okuldan Kasımoğlu Koleji ve Şişli Terakki Lisesi ilk 100 sıralamasına girmişlerdi. Fransa'da yapılan yarışmaya bu yıl Türk üniversitelerinin de katılımı bekleniyor. 
     2006 Avrupa Shell Eco-marathon heyecanı, Fransa'nın Gers bölgesindeki Nogaro Yarış Pisti'nde 20-21 Mayıs 2006 tarihinde gerçekleşecek finalle doruğa ulaşacak. 
     
     ALO 1903 
     Beşiktaş taraftarları için özel olarak hazırlanan ve ekonomik görüşme olanağı sunduğu belirtilen ''Alo 1903'' arama kartlarına, taraftarların büyük ilgi gösterdiği bildirildi. 
     BJK kulübünün lisanslı ürünü olan kartları kullanan Beşiktaş taraftarlarının kulübüne de katkıda bulunduğu kaydedildi. 
     
     NETSER 
     Nortel Netaş'ın çözüm ortaklarından Netser, Nortel'in uyguladığı EMEA Çözüm Ortağı Programı çerçevesinde Nortel'den doğrudan ürün alan ''Katma Değer Sağlayan İş Ortakları'' arasına girdi. 
     Özellikle Çağrı Merkezi ve internet telefonu alanında yatırımlarını artıran Netser, ev ofis çalışma teknolojilerine de odaklanarak söz konusu alanlarda tercih edilen bir firma olmayı hedefliyor. 
     
</TEXT>
</DOC>
