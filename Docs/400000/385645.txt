<DOC>
<DOCNO> 385645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/guncel/gun04.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, 'Avrupa Kültür Başkenti' olmaya hazırlanıyor 
</HEADLINE>
<TEXT>


İstanbul'un Avrupa Kültür Başkenti olması çalışmalarıyla ilgili bilgilendirme toplantısı yapıldı 

ASLI ONAT 

İstanbul Avrupa Kültür Başkenti Girişim Grubu'nun, İstanbul'un 2010'da Avrupa Kültür Başkenti olması için yürüttüğü çalışmalarla ilgili bilgilendirme toplantısı, dün Sepetçiler Kasrı'nda yapıldı. 
Toplantıda, Dışişleri Bakanlığı Yurtdışı Tanıtım ve Kültür İşleri Genel Müdürü Büyükelçi Şule Soysal, Kültür ve Turizm Bakanı Atilla Koç adına Kültür ve Turizm Bakanlığı Müsteşar Yardımcısı Zeynel Koç, İstanbul Milletvekili ve Başbakanlık Dış İlişkiler Danışmanı Egemen Bağış, İstanbul Büyükşehir Belediye Başkanı Mimar Dr. Kadir Topbaş, İstanbul Valisi Muammer Güler ile projenin Yürütme Kurulu Başkanı Nuri Çolakoğlu konuşma yaptılar. 
İstanbul Büyükşehir Belediye Başkanı Dr. Kadir Topbaş projeyi oldukça ilgilendiren, gündemdeki trafik sorunundan söz ederek 2010'da problemin büyük ölçüde ortadan kalkacağını söyledi. Bağış ise, projenin İstanbulluların gönüllü hevesi haline geldiği takdirde başarılı olabileceğini kaydetti. 



</TEXT>
</DOC>
