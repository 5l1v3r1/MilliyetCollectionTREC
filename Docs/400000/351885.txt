<DOC>
<DOCNO> 351885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo15.html </URL>
<DATE> 2005/06/14/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Ankaragücü futbolcusu Faruk Namdar evlendi... 
</HEADLINE>
<TEXT>

     Ankaragücü'nün orta alan oyuncusu Faruk Namdar, Kırklareli'nin Babaeski İlçesi'nde evlendi. 
     Faruk Namdar, düğün töreninin yapıldığı Hacı Ağbi İdeal Restoran'da AA muhabirine yaptığı açıklamada, Gülcan Kaptan ile yaşamını birleştirdiği için çok mutlu olduğunu söyledi. 
     Nikah törenini daha önce yaptıkları için, yönetimden ve takım arkadaşlarından düğüne gelen olmadığını ifade eden Namdar, ''Ankaragücü ile hala sözleşmem sürüyor. Yeni futbol sezonunda yine Ankaragücü'ndeyim. Bu sezon taraftarlar başkentte çok farklı bir Ankaragücü izleyecekler. 3 büyükler bizden korksun'' dedi. 
     Düğün töreninde, Namdar ve Kaptan çifti kendileri için hazırlanan pastayı kestiler. Yeni evli çift, düğün töreninden sonra balaylarını geçirmek üzere Antalya'ya gitti. 
     
</TEXT>
</DOC>
