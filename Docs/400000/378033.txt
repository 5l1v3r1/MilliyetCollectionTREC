<DOC>
<DOCNO> 378033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sondun45.html </URL>
<DATE> 2005/09/13/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
ABD uçakları, Irak'ta Karabila kentinde direnişçilere ait hedefleri vurdu 
</HEADLINE>
<TEXT>

     Amerikan savaş uçakları, Irak’ın Suriye sınırı yakınındaki Karabila kentinde direnişçilere ait hedefleri bombaladı. 
     Bir hastane yetkilisi, Reuters’e yaptığı açıklamada, "Amerikan uçakları Karabila kentini 10’dan fazla bombaladı" dedi. 
     Hastane yetkilisi, hava saldırısından sonra ailelerin kenti terk etmeye başladığını ve Amerikan ordusunun bugün 4 direnişçiyi öldürdüğünü açıkladığı Haditha bölgesine doğru gittiklerini belirtti. 
     Bir güvenlik yetkilisi de Irak ordusunun Karabila yakınındaki Gümrük bölgesinde direnişçilerle çatıştığını söyledi. 
     Irak Savunma Bakanı Sadun Dulaymi, Amerikan askerlerinin desteğindeki Irak güçlerinin Telafer kentinde düzenlediği operasyon sırasında yaptığı açıklamada, operasyonun, Karabila’nın yakınındaki Kaim kenti dahil ülkenin batısındaki dört kentte direnişçilere ait hedefleri kapsayacağını söylemişti. 
     Irak ve ABD yönetimi, Irak’ın batısındaki kentlere direnişçilerin ve silahların Suriye sınırından geçtiğini öne sürüyorlar. 
     
</TEXT>
</DOC>
