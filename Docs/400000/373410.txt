<DOC>
<DOCNO> 373410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo34.html </URL>
<DATE> 2005/08/27/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Yıldız "Ligin tek puansız takımıydık, puan aldık rahatladık" 
</HEADLINE>
<TEXT>

     Ankaraspor Teknik Direktörü Samet Aybaba, "Kalabalık savunma yapan takımların katı defanslarını aşmak için Ersen Martin’i transfer ettik, o da yeterli olmadı" dedi. 
     Aybaba karşılaşma sonrası düzenlediği basın toplantısında, Çaykur Rizespor’un Fenerbahçe karşısında bile bu kadar kalabalık defans yapmadığını belirterek, şunları kaydetti 
     "Bu sistemde 8 kişiyle defans yapan bir takıma karşı hava topuyla etkili olmak istedik. Bu amaçla Ersen Martin’i transfer ettik, ancak da yeterli olamadı. Çünkü Rizespor 8 kişiyle defans yaptı. Fenerbahçe maçında 3 forvetle oynayan takım bize karşı tek forvetle mücadele etti. Bu tür defans yapan takımlara karşı zorlanıyoruz. Daha çok çalışacağız ve eksiklerimizi gidereceğiz. Wederson’un eksikliğini bu maçta hissettik. Özellikle ölü toplarda onun eksikliği ortaya çıktı.’ Bir gazetecinin "Jaba’nın çift sarı kartla oyun dışı kaldığı pozisyon hakkında ne düşünüyorsunuz" sorusuna Aybaba, "Jaba’nın yaptığı çok çirkin bir hareket. Kendisini en ağır şekilde cezalandıracağız" yanıtını verdi. 
     Çaykur Rizespor Teknik Direktörü Metin Yıldız ise ligde ilk 3 hafta sonunda puanı olmayan tek takımın kendileri olduğunu belirterek, "Şu ana kadar ligde puansız tek takımdık. Bu da bizde psikolojik baskı yarattı. Ankaraspor’u iyi tanıyorduk. Güçlü bir ekip olduğunu biliyorduk. Ona göre önlemlerimizi aldık ve nihayet puanla tanıştık. 
     Şimdi 1 puanımız var. Bundan sonra daha iyi olacak" dedi. 
     
</TEXT>
</DOC>
