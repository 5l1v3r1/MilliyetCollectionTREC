<DOC>
<DOCNO> 350798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur15.html </URL>
<DATE> 2005/06/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Mantar toplarken ayı saldırdı... 
</HEADLINE>
<TEXT>

     Hayati YALÇIN DHA 

      GÜMÜŞHANE'nin Kelkit İlçesi'ne bağlı Çamur Köyü'nde, ormana mantar toplamaya giden 28 yaşındaki Mikail Aras'a ayı saldırdı. Sol kolu kırılan sağ kolu da ayının pençe darbeleri ile yaralanan Aras, Devlet Hastanesi'nde tedavi altına alındı. 
     Sabah erken saatte, mantar toplamak için arkadaşları ile birlikte Çamur Köyü yakınlarındaki ormanlık alana giden Mikail Aras, bir ara arkadaşlarında ayrı düştü. Arkadaşlarını aradığı bir sırada karşısına çıkan ayının saldırısına uğrayan Aras'ın çığlıkları üzerine arkadaşları yardıma koştu. Arkadaşlarının sopalarla ürkütmesiyle ayı kaçtı. Sol kolunda kırık olan ve sağ kolu da ayının pençe darbeleri ile yaralanan Mikail Aras, arkadaşları tarafından kaldırıldığı Kelkit Devlet Hastanesi'nde tedavi altına alındı. 
     Bu arada, köy çevresindeki yaban hayvanları nedeniyle yöre sakinlerinin çok tedirgin olduğunu söyleyen Çamur Köyü Muhtarı Hüseyin Çoşar Ayı avı yasağı yüzünden her gün korku yaşıyoruz. Evden çıkamaz olduk. Domuzlar tarlalarımıza zarar veriyor, ayılar insanlarımıza saldırıyor. Ama kendimizi korumamız bile yasak'' diye konuştu. 
     
</TEXT>
</DOC>
