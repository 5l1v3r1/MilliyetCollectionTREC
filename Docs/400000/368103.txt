<DOC>
<DOCNO> 368103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo35.html </URL>
<DATE> 2005/08/08/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Malatyaspor, Brezilyalı Cristiano Grigulo ile 3 yıllık sözleşme imzaladı 
</HEADLINE>
<TEXT>

     Malatyaspor, Brezilyalı Cristiano Grigulo ile 3 yıllık sözleşme imzaladı. 
     Brezilya'nın Caxias takımından Cristiano Grigulo, kulüp idari binasında düzenlenen törende, Malatyaspor ile 3 yıllık sözleşme yaptı. 
     Malatyaspor Yönetim Kurulu Üyesi Selahattin Dağıstanlı, törende yaptığı konuşmada, transfer çalışmalarının devam ettiğini belirterek, ''Son olarak Cristiano Grigulo ile anlaştık. Malatyaspor'a hayırlı olmasını diliyorum'' dedi. 
     Malatyaspor Sportif Direktörü Selami Özdemir de Brezilyalı bir oyuncunun yanı sıra Belçika Ligi'nde oynayan bir oyuncu ile de görüşmelerin devam ettiğini bildirerek, ''İsim vermek istemiyoruz. İsim belli olunca futbolcunun fiyatı artıyor. Fiyat yükselmesi yüzünden birçok değerli oyuncuyu kaçırıyoruz'' diye konuştu. 
     Cristiano Grigulo da takımı Sivasspor maçında izlediğini ve takımın şartlarının çok iyi olduğunu kaydetti. 
     
</TEXT>
</DOC>
