<DOC>
<DOCNO> 381526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun27.html </URL>
<DATE> 2005/09/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Milyonerler için özel fuar açıldı 
</HEADLINE>
<TEXT>

     Rusya'da son yıllarda sayıları giderek artan milyonerler için ilk defa özel bir fuar açıldı. 
     Avrupa'nın en büyük fuarı olduğu açıklanan ''Millionaire Fair''e Milyoner Fuarı 150'den fazla yerli ve yabancı firma katıldı. 
     Fuara katılanlar arasında dünyanın en lüks arabalarını, spor arabalarını, helikopterini, uçaklarını, özel içkilerini, değerli kürklerini ve mücevherlerini üreten firmalar katıldı. 
     Fuarın en gözde örneklerinden birini Mercedes'in yeni S klas tipi aracı oluştururken, otoyollarda örneğine rastlanmayan özel spor araçları da ''Milyonerler Fuarı''nın favorileri arasında yer aldı. 
     Fuara katılanlar, alanda kurulan özel pistte sergilenerek satılan yarış atlarını da izleme imkanı buldular. 
     ''Milyoner Fuarı'' organizatörleri, ''VİP'' giriş biletlerin 250 dolar, normal giriş biletlerinin de 173 dolardan satıldığı fuarı 25 bin kişinin ziyaret edeceğini tahmin ettiklerini söylediler. 
     Resmi bilgilere göre, Rusya'da 88 bin dolar milyoneri bulunuyor. 
     
</TEXT>
</DOC>
