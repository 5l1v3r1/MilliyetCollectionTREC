<DOC>
<DOCNO> 381103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yazar/tamer.html </URL>
<DATE> 2005/09/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tomografi çektiren, reçel pişirirse 
</HEADLINE>
<TEXT>

Devletin şeffaflaşmasını amaçlayan Bilgi Edinme Yasası'nı vatandaş, çocuğunun ev ödevi için bile kullanmak istiyor 

Geçen hafta bacağımdaki bir şişlik nedeniyle EMAR makinesinin içinde bir saat kadar kaldıktan sonra gazeteye döndüğümde, asistanım Özlem Ertem'in şu sorusuyla karşılaştım 
"Bir hanım aradı. Tomografi çektirip eve geldikten sonra pişirdiği reçel, renk değiştirip koyu kahverengi olmuş. Yıllardır reçel pişirdiği halde ilk kez bu tür bir renk değişimiyle karşılaşmış. Bu durumun, çekilen tomografiden aldığı radyasyonla ilgisi olup olmadığı soruyor. Ne cevap verelim " 
Hoppalaaa... Tüketici Gözüyle köşemiz kapanalı 4 yılı geçtiği halde, hala zaman zaman okurlarımız ve hatta Milliyet okuru olmayanlar bile bizi ararlar. Kimi zaman akla gelmeyecek sorular da yöneltirler, ama 20 küsur yıldır hiç bu saçmalık dozunda bir soru geldiğini anımsamıyorum. 
Soru aynıyla vaki, ama neyse ki bizim köşeye değil Sağlık Bakanlığı'na... Özlem şaka yapmış. 

Bilgi Edinme Yasası 
Hani Türkiye'de devletin şeffaflaşması için Nisan 2004'te yürürlüğe giren Bilgi Edinme Kanunu vardı ya... Vatandaşlarımız bunu devletin faaliyetlerinden daha fazla bilgi sahibi olmak yerine şikayet aktarma, iş arama, devletten talepler, ansiklopedik bilgilere ulaşma, hatta çocuğunun ev ödevi için bile kullanılabilir zannetmiş. Hal böyle olunca da vatandaşın soru yağmurunu karşılayabilmek için bazı bakanlıklarda ve kamu kurumlarında özel birimler kurulmuş. Ancak soruların muhatap yelpazesi 118 istihbarattan belediye zabıtasına, kütüphanelerden Karayolları'na öylesine geniş yelpazede ki... 

Vatandaş soruyor 
İçişleri, Sağlık, Ulaştırma ve Çevre Bakanlığı yetkililerinden bilgi alan Özlem'in not ettiği sorulardan birkaçı 
İncirlik üssünde atom bombası bulunmuş veya bulunmakta mıdır Kendisini en son 8 yaşında gördüğüm babam hakkında bilgi istiyorumSatın aldığım pet şişe suyun içerisinde hormon olduğu duyumunu aldık, doğru mu Mor İsmail'in telefon numarasını verebilir misiniz Bahçedeki ağacı saran sinekleri yok etmek için ne yapmalıyım Zehir Danışma Hattı görevini yapmıyor. Besin zehirlenmesinden şüphelendiğim için aradığımda, "Bol sıvı alın ve bir sağlık kuruluşuna başvurun" demekle yetindiler Köyümüz Samsun'a 25 km uzaklıkta. Yolumuzun asfaltlanmasını istiyorum.Daha sağlıklı bir aile birliği için, evlenmek isteyen çiftlerin sınava tabi tutulmasını istiyorum. Sınavı geçemeyen evlenemeyecek mi 
Biliyorsunuz Bilgi Edinme Yasası çerçevesinde sorulan soruların hepsine yanıt vermek de gerek. Gördüğünüz gibi devleti yönetmek kolay değil Ama kabul edin ki eğlenceli. 

Ramazan soruları 
Önümüz Ramazan. Geçen yıl İstanbul Müftülüğü'ne gelen sorulardan birkaçını anımsatırsak, müftülüklerin bu Ramazan'daki meşguliyet alanlarından birinin çerçevesini de çizmiş oluruz 
Gelinim doğum yaptı. Yanına anahtar gibi metal birşey asacak mıyım Asmazsam şeytanlar gelip, torunumu alıp götürür mü Loğusa hanım evde yalnız kalırsa o evi cin basar, onun ruhunu teslim alırmış. Nasıl tedbir alırız Ben Televole izliyorum. Orada dedikodu yapıyorlar. Ben de bu dedikoduları başka birilerine anlatırsam orucum bozulur mu Yumurta haşlıyordum çok kaynadı. Yumurta çok katı olursa içine cin girermiş. Cin çıksın diye hangi duayı okumam gerekir Kocam beni aldatıyor. Dua okuyup pantolonunun paçalarını bağlarsam aldatmazmış, o dua hangisiydi 



</TEXT>
</DOC>
