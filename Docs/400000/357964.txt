<DOC>
<DOCNO> 357964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/yasam/axyas01.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kabotaj' işkencesi 
</HEADLINE>
<TEXT>


Van Gölü'ndeki Kabotaj Bayramı etkinlikleri çerçevesinde ördek yakalama yarışı düzenlendi. Ördeği önce yarışmacılar, sonra jandarma kovaladı Sonunda halsiz düşen ördek, yaralı olarak yakalandı 

OSMAN BEKLEYEN FEYAT ERDEMİR DHA 

Hepsini atlattı 
VAN Gölü'nde ilk defa kutlanan Kabotaj ve Denizcilik Bayramı etkinlikleri, çağdışı görüntülere sahne oldu. Ulaştırma Bakanı Binali Yıldırım'ın da izlediği etkinliklerin ikinci gününde, Edremit ilçesindeki Polis Kampı'nda yağlı direkte yürüme, yüzme ve ördek yakalama yarışmaları yapıldı. İlk olarak göle atılan bir ördeği yakalamak için çok sayıda yarışmacı mücadele etti. Ancak yarışmacıların hiçbiri başarılı olamadı. 

Sonunda pes etti 
BUNUN üzerine ördeği yakalamak için jandarma kurtarma timi harekete geçti. Ne var ki botlu takip yapan jandarma da hedefe ulaşamadı. Etrafını saran teknelerin arasından da sıyrılan ördek, tüm bu kovalamacanın ardından yorgun düştü. Fırsatı değerlendiren yarışmacılar da kayaların arasına gizlenen hayvanı köşeye sıkıştırıp yakaladı. Turgay İnci, yaralayarak yakalayabildiği ördeği öptü 


</TEXT>
</DOC>
