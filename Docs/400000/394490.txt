<DOC>
<DOCNO> 394490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/yazar/tamer.html </URL>
<DATE> 2005/11/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç, kadeh yerine bankaları tokuşturacak 
</HEADLINE>
<TEXT>

Mustafa Koç Tüpraş'ta Ofer ile ortaklık yok. Shell ile yollar ayrılabilir. Koçbank adı tarihe karışıyor. Sigortada Koç Allianz yerine Yapı Kredi Sigorta ile devam... 
LONDRA 

Madam Tussauds Mumyalar Müzesi'ndeki Atatürk heykelinin, Koç Holding tarafından aslına uygun olarak yenilenmesi vesilesiyle geldiğimiz Londra'da Yönetim Kurulu Başkanı Mustafa Koç'la bir öğle yemeğinde biraraya geldik. 
Bir grup gazeteci arkadaşımla birlikte Mustafa Koç'a Telsim'le neden ilgilenmediklerinden telekomünikasyon işi olmayınca Ali Koç'un işsiz kalmasına, yeni göz bebekleri Yapı Kredi'den otomotiv sektörünün geleceğine, sigorta sektöründe 1 ve 2 numara olan Koç Allianz ile Yapı Kredi Sigorta'nın Koç şemsiyesi altında birleşip birleşemeyeceğinden hayvancılığa ve tabii ki dönüp dolaşıp defalarca lafı TÜPRAŞ'a getirerek aklımıza ne geliyorsa sorduk ve gayet samimi yanıtlar aldık. Yazılmamak kaydıyla anlattıklarını kendime saklayıp, gerisini aktarmaya çalışacağım 

TÜPRAŞ büyük lokma 
Soru TÜPRAŞ için finansman modeli belirlendi mi 
Koç Şu anda bankaları birbirine tokuşturma aşamasındayız. Müşteri kızıştırıyoruz. TÜPRAŞ işi, bankalar için bulunmaz bir fırsat. Hem TÜPRAŞ çok güçlü ve önemli bir kurum, hem de işin içinde Koç'un bulunması, alınan kredinin geri ödeneceğinin garantisi. Daha ne olsun TÜPRAŞ ve KOÇ isimleri yanyana gelince, operasyonun çekiciliği katlanarak artıyor. Bu yüzden de istisnasız bütün bankalar bu işin finansmanında rol almak istiyor. Yıl sonuna kadar en iyi finansman modelini bulup, TÜPRAŞ'ın devir işini tamamlarız. 

Ofer'i tanırım, ama... 
Soru Yeni ortak alacak mısınız TÜPRAŞ'ın 14 hissesine sahip olan Ofer'le ortaklık söz konusu olabilir mi 
Koç Eyal Ofer'le tanışırız. Zaman zaman da görüşürüz. Ama TÜPRAŞ'ta herkes kendi yolunda yürür. Herhangi bir ortaklık söz konusu değil. TÜPRAŞ'a ancak stratejik bir ortak almayı düşünürüz. Bizimle ortaklık yapmak isteyenlerle görüşmelerimizi bu çerçevede değerlendiriyoruz. 

Shell ile nereye 
Soru Shell ile ortaklığın geleceği 
Koç Shell, TÜPRAŞ ihalesi için bizden önce başka gruplarla da görüşmeler yapmış ve 10 hisseyle TÜPRAŞ'ı yönetmek istemiş. Tabii anlaşamamışlar. Bize ilk geldiklerinde de 'Biz bu işi sizden daha iyi biliriz, 10 hisseyle TÜPRAŞ'ı yönetiriz' dediler. Kabul etmedik ancak hisseleri oranında yönetime katılabileceklerini söyledik ve öyle anlaştık. Aslında bu 'Biz sizden iyi biliriz' tavrı Shell'e özgü değil. Birçok yabancı kuruluş bu tavırla masaya oturuyor, ancak görüşmeler sonucunda çözüm bulunuyor ve ortak bir noktada buluşuluyor. Shell'in tahmini, TÜPRAŞ ihalesinde fiyatın 5 milyar dolar cıvarında oluşacağıydı. Öyle olsaydı, 10 ortaklık sürecekti. Ancak fiyat yükselip de 8 milyar dolara çıkınca, Shell TÜPRAŞ'a daha fazla kaynak ayıramayacağını bize bilirdi, dolayısıyla da payları 3'e düştü. 

Para basmıyoruz 
Soru TÜPRAŞ'tan sonra Erdemir'le de ilgilenmediniz, Telsim'le de... 
Koç Para basmıyoruz beyler. Bizim de kaynaklarımız kıt. Ve o kıt kaynaklarımızı doğru stratejilerle dikkatli değerlendirmemiz gerekiyor. Koç - Ata - Sancak Çiftliği'nde bir takım nedenlerle başarılı olamadık. Hayvancılık işinden çıktık. 

Koçbank yok oluyor 
Soru Koçbank ve YKB markaları birlikte mi devam edecek 
Koç İtalyan ortağımız Unicredit'le birlikte Yapı Kredi'yi almış olmaktan çok memnunuz. Yapı Kredi gerçekten çok güçlü bir marka. Gücünü, bu 3 yıllık ara dönemde daha iyi kanıtladı. Çok fazla kan kaybetmeden bu ara dönemi atlattı. Biz, zaten güçlü olan bu markayı daha da güçlendirerek yolumuza devam edeceğiz. Koçbank ile Yapı Kredi arasında çok düşündük. Aynı sektörde 2 farklı markayla devam etmek mümkün değildi. Bankacılıkta markamızı Yapı Kredi olarak seçtik. 

Telekomünikasyon yok, Ali Koç işsiz kaldı Soru Kardeşiniz Ali Koç, grubun telekomünikasyon ve bilişim işlerinde yoğunlaşmıştı. Bulgar Telecom'u da, Türk Telekom'u da alamadınız. Telsim ihalesine de girmiyorsunuz. Bu durumda Ali Koç ne iş yapacak 
Koç İyi ki Bulgar Telecom'u alamamamız isabet olmuş, zira izlediğimiz kadarıyla iyi gitmiyor. Ali'ye gelince... Kendisi Harvard Business School mezunu. Sadece bilişim sektöründe kalacak diye bir şey yok. Topluluğumuzun faaliyette bulunduğu sektörlerden hangilerini tercih ediyorsa orada çalışır. Zaten TÜPRAŞ'ı devraldıktan sonra bulunduğumuz sektörleri yeniden gözden geçirmemiz gerekir. Belki de bilişim sektöründen tümüyle çıkmayı düşünebiliriz. 
Daha sonra Ali Koç ile karşılaştığımızda Mustafa Koç bizlere dönerek "İşte kendisi burada, sorun bakalım ne yapacakmış " deyince Ali Koç hiç düşünmeden espriyle karışık "Sabatical alacağım" deyip bizlere söyleyecek söz bırakmadı. Sabatical, üniversitelerin, öğretim üyelerine kendilerini yenilemeleri için her 6 - 7 yılda tanıdıkları 1 yıllık ücretli izin hakkı 

Sigortada Koç Allianz'la yollar ayrılıyor mu Soru Sigortada Koç Allianz sektörün 1 numarası, Yapı Kredi Sigorta 2 numara. Bankada olduğu gibi sigortada da onları birleştirecek misiniz 
Koç Birinin 9, diğerinin 7 pazar payı var. Birleştirebilsek çok iyi olur, ama mümkün değil. Aynı grupta birbiriyle başabaş rekabet eden 2 ayrı sigorta yapısının sürmeyeceği kesin. Allianz, sigortada dünyada çok güçlü bir kuruluş. Ortağımız Unicredit ile İtalya'da ortaklıkları söz konusu. Allianz Türkiye'de hisselerin tümünü alıp, kendi başına devam etmek isteyebilir. 



</TEXT>
</DOC>
