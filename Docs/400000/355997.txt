<DOC>
<DOCNO> 355997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur35.html </URL>
<DATE> 2005/06/27/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Boğazına eşarp dolanan çocuk öldü 
</HEADLINE>
<TEXT>

     Denizli’de 2 yaşındaki çocuk, annesinin düşmemesi için beşiğin iki ucuna bağladığı eşarbın boğazına dolanması sonucu hayatını kaybetti. 
     AA muhabirinin aldığı bilgiye göre, merkeze bağlı Bağbaşı Beldesi’nde, Gülsüm G. 30 , 2 yaşındaki oğlu Furkan ile babası Mehmet Vatan Çelik’i ziyaret gitti. Uykusu gelen Furkan’ı evdeki beşiğe yatıran Gülsüm G, çocuğun düşmemesi için beşiğin her iki ucuna eşarbını bağladı. 
     Babasına yemek hazırladıktan sonra, çocuğuna bakmak için odaya giren Gülsüm G, çözülen eşarbın oğlu Furkan’ın boğazına dolandığını gördü. Hastaneye kaldırılmak istenen çocuk, yolda hayatını kaybetti. 
     Yapılan otopside, Furkan G’nin, boğazına dolanan eşarbın nefessiz bırakması sonucu yaşamını yitirdiği belirlendi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
