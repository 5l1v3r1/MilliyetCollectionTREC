<DOC>
<DOCNO> 388179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yazar/uras.html </URL>
<DATE> 2005/10/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
'Köprüye hayır' diyenler haklı çıktı 
</HEADLINE>
<TEXT>


Ben "Köprüye hayır" diyenlerdenim. "Hayır" dediğim için hiç pişman olmadım. "Hayırcılar" o zaman dinlense idi, bugün İstanbul bu hale gelmezdi. Önce Yalçın Doğan kardeşimiz Hürriyet'te, sonra İlhan Selçuk üstadımız Cumhuriyet'te bunları yazdı ama bir defa da ben anlatayım. 
Bizler DPT'de çalışırken 1962-1974 , yabancı uzmanlar bize dediler ki, "İstanbul gibi büyük şehirler için master plan n zım plan ismi verilen 'yerleşim planları'nın yapılması gerekir." İstanbul gibi büyük şehirlerde yeni yapılaşma izinleri bu "yerleşim planı"na göre verilir. Büyüyen bir şehirde insanlar işleri ve evleri arasında gidip gelirken uzun yol alırlar ise hem zaman kaybolur, hem para kaybolur. Hem de şehir trafiği altüst olur. Ne kadar yol yapsanız yetmez. 
İstanbul'da yerleşim planı yaparken, Anadolu yakasında oturanları Anadolu yakasında, Avrupa yakasında oturanları Avrupa yakasında tutmak esas olmalıdır. 

Kadıköy 'yatakhane' oldu 
İstanbul'da en büyük tehlike işyerlerinin Avrupa yakasında yoğunlaşması, Anadolu yakasının ise konut alanı olarak gelişmesidir. 
İstanbul için ciddi bir yerleşim planı yapmazsanız Anadolu yakası İstanbul'un yatakhanesi olur. İnsanlar sabah kalkar. Araçlara biner. Köprüden geçerek Avrupa yakasına çalışmaya gider. Akşam köprüden geçerek evlerine uyumaya döner. Önce bir köprü yaparsınız. Yetmez... Bir köprü daha... Bir köprü daha... Sadece köprüler değil, yollar da bu trafiği kaldırmaz... Onun için köprüden önce İstanbul için master plan n zım plan yerleşim planı yapınız... 
Biz buna inandık... 'Önce nazım plan' dedik. Ancak, "n zım plan" şartı politikacıların eyyamcıların işine gelmediğinden "n zım plandan önce..." bölümü unutuldu, "Köprüye hayır" sloganı öne çıkarıldı. 
Şimdilerde üçüncü köprü gündemde... Hiç merak buyurmayınız, yakında dördüncü köprü yapılacak... Anadolu yakasında, dağlara tarlalara toplu konut, lüks site yapımı hızlandı. Bu konutlarda oturanlar sabahları köprüden geçecek... Kilometrelerce yol alacak. Bunlara köprü mü yeter, yol mu yeter 

Köprü köprüyü doğuracak 
Milliyet'te Tebernüş Kireçci'nin haberi vardı. 2009'da tamamlanacak 116 gökdelen şeklindeki konutun inşaatı başlamış. 
Bunlar konut... Bir de işyerleri var... Maslak Caddesi boyunda eski 3-5 katlı binalar yıkılarak her birinin yerine 30-35 katlı gökdelen dikiliyor. Önce Maslak tıkandı. Sonra İstinye Yokuşu. Sonra da Sahil Yolu... Sakın ha... Suçu yolların yetersizliğinde bulmayınız. Yollarımızın genişliği Batıdaki kadar. Sakın ha... Suçu otomobil sayısında bulmayınız. Kişi başı otomobil sayımız çok düşük... Sorun, "yerleşim planı olmadan" şehirleşmedir. Sorun, insanların işyerleri ve evleri arasında kilometrelerce yol alması, Boğaz'ı geçme zorunda kalmasıdır. 
Elinizi vicdanınıza koyarak söyleyiniz, "master plan n zım plan yerleşim planı olmadan köprüye hayır" diyenler haksız mı imişler 



</TEXT>
</DOC>
