<DOC>
<DOCNO> 381419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sontur23.html </URL>
<DATE> 2005/09/25/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Cadde ortasında silahlar konuştu 1 ölü, 1 yaralı 
</HEADLINE>
<TEXT>

     Gaziantep’te çıkan silahlı kavgada 1 kişi öldü, 1 kişi ağır yaralandı. 
     Edinilen bilgiye göre, Beydilli Mahallesi Fikripaşa Caddesi’nde yürüyen Mahmut Alaparmak ve akrabası Mithat Şimşek, aralarında husumet bulunan Halef, Mehmet ve Abdulaziz S. kardeşlerle karşılaştı. Taraflar arasındaki sözlü tartışma, kısa süre sonra kavgaya dönüştü. 
     Kavgada pompalı tüfekle ateş açılması sonucu yaralanan Mahmut Alaparmak ve Mithat Şimşek, Gaziantep Avukat Cengiz Gökçek Devlet Hastanesi’ne kaldırıldı. Mahmut Alaparmak, burada hayatını kaybetti. 
     Mithat Şimşek’in sağlık durumunun ciddiyetini koruduğu bildirildi. 
     Olaydan sonra kaçan Helef, Mehmet ve Abdulaziz S, Asayiş Şube Müdürlüğü Cinayet Büro Amirliği ekiplerince, saklandıkları yakınlarının evinde yakalandı. 
     Olayla ilgisi olduğu belirlenen 2 kişinin arandığı bildirildi. 
     
</TEXT>
</DOC>
