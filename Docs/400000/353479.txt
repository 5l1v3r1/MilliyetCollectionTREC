<DOC>
<DOCNO> 353479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/son/sonspo06.html </URL>
<DATE> 2005/06/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Futbol turnuvasında hem oynadı, hem anlattı... 
</HEADLINE>
<TEXT>

     Antakya'da bir yerel televizyon kanalında maç spikerliği yapan Ömer Cihangir 42 , katıldığı futbol turnuvasında, sahaya yaka mikrofonuyla çıkarak hem oynadı, hem anlattı. 
     Hatay Radyo Televizyonu'nda HRT görev yapan ve Antakya Belediyesi'nin her yıl geleneksel olarak düzenlediği futbol turnuvası maçlarını canlı olarak anlatan Ömer Cihangir, bu yıl oyuncu olarak katıldığı turnuvada spikerliği de üstlendi. 
     Ömer Cihangir, görev aldığı Taraftarlarspor'un Sosyal Hizmetlerispor'u 5-0 yendiği maç sonrasında, AA muhabirine yaptığı açıklamada, turnuvaya oyuncu olarak katılması nedeniyle maçı bir başkasının anlatmasına gönlünün razı olmadığını belirterek, şunları söyledi 
     ''Hem oynayıp hem neden anlatmayayım diye düşündüm. Teknoloji artık gelişti. Yaka mikrofonu sayesinde hem oynayıp hem de anlatmanın mutluluğunu yaşadım. Koşarken biraz zorlandım ancak benim için farklı bir deneyim oldu. Sanırım televizyondan takip edenler de bundan daha doğal bir maç anlatımı duymamışlardır.'' 
     
</TEXT>
</DOC>
