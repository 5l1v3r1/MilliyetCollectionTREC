<DOC>
<DOCNO> 382625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonspo15.html </URL>
<DATE> 2005/09/29/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Chelsea, Dünya Gençler Şampiyonası'nın yıldızı Nuri'nin peşinde 
</HEADLINE>
<TEXT>

     Alman spor dergisi Kicker, BV Borussia Dortmund'un 17 yaşındaki genç futbolcusu Nuri Şahin'in, Peru'da yapılan 11. Dünya B Gençler Futbol Şampiyonası'nda ortaya koyduğu performansla ''uyuyan son yılanları da uyandırdığı'' ifadesini kullandı. 
     FC Chelsea'nin, şampiyonanın flaş isimlerinden Nuri Şahin'i ikna etmeye çalıştığı ifade edilirken, İngiliz Daily Mirror gazetesinde de, FC Chelsea'nin Nuri Şahin için yüklü bir ödeme yapmaya hazır olduğu biçimde bir haber yayınlandığı bildirildi. 
     FC Chelsea'nin Nuri için 6 milyon Avro önerdiği, BV Borussia Dortmund Kulübü ise kendilerine resmi başvuru olmadığını ve bu konuyu resmi başvuru olunca düşüneceklerini açıkladığı kaydedildi. 
     Haberde ayrıca Nuri için daha önce İngiliz ekibi Arsenal'in de 3 milyon Avro önerdiği ve Nuri'nin, İngiltere Premier Ligi'nde 50 maçta forma giymesi durumunda 5 milyon Avro daha ödemeyi vaadettiği belirtildi. 
     BV Borussia Dortmund'un bu öneriyi reddettiği belirtilen haberde, Alman kulübü yönetiminin, FC Chelsea'nin son önerisi hakkında da, ''Nuri satılık değil'' ifadesini kullandığı ve astronomik öneriler gelinceye dek de genç yıldızı başka kulübe vermeyi düşünmediğini kaydedildi. 
     
</TEXT>
</DOC>
