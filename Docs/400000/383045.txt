<DOC>
<DOCNO> 383045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/yasam/yas01.html </URL>
<DATE> 2005/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemsiyeleri hazırlayın 
</HEADLINE>
<TEXT>


ANKARA Milliyet 

Meteoroloji Genel Müdürlüğü, hafta sonu havanın yağışlı olacağını duyurarak vatandaşları uyardı. Açıklamaya göre, yurdun batı kesimleri yarın öğle saatlerinden itibaren Orta Akdeniz'den gelen yeni bir ılık ve yağışlı havanın etkisine girecek. 
Trakya, Marmara'nın batısı, Kıyı Ege, Akdeniz kıyıları ve göller yöresinde de bugün sağanak ve gök gürültülü sağanak yağışlar etkili olacak. Marmara, Ege, Akdeniz, İç Anadolu, Batı Karadeniz ile Orta Karadeniz'in iç kesimleri de yarın yağışlı havanın etkisine girecek. Yağışlar, pazartesi yurdun kuzey ve doğu kesimlerinde etkisini sürdürecek. 
Hava sıcaklığı ise bugün, iç ve doğu kesimlerde artacak yarından itibaren batıdan başlayarak azalacak. 


</TEXT>
</DOC>
