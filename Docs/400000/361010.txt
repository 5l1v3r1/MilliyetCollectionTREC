<DOC>
<DOCNO> 361010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/soneko17.html </URL>
<DATE> 2005/07/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
4 kişilik bir ailenin yoksulluk sınırı 1802 YTL'ye düştü 
</HEADLINE>
<TEXT>

     Türkiye Kamu-Sen, dört kişilik bir ailenin yoksulluk sınırının, geçen ay 1802 YTL 49 YKr’ye düştüğünü bildirdi. 
     Türkiye Kamu-Sen tarafından yapılan araştırmaya göre, Mayıs 2005’te 1807 YTL 95 YKr olan 4 kişilik bir ailenin yoksulluk sınırı, geçen ay yüzde 0.3 oranında azalarak, 1802 YTL 49 YKr oldu. 
     Öte yandan, Mayıs 2005’te 678 YTL 87 YKr olan çalışan tek kişinin "açlık sınırı" ise yüzde 0.47 oranında artarak, 682 YTL 5 YKr’ye yükseldi. 
     Araştırmada, 4 kişilik bir ailenin ortalama gıda ve barınma harcamaları toplamının, geçen ay 650 YTL 94 YKr olduğu ifade edildi. 
     Geçen ay itibarıyla 718 YTL 28 YKr maaş alan bir memurun, maaşının ortalama yüzde 90.62’sini yalnızca gıda ve barınma harcamalarına ayırmak zorunda kaldığı kaydedilen araştırmada, diğer gereksinimler için ise maaşın yüzde 9.38’inin kaldığına dikkat çekildi. 
     
</TEXT>
</DOC>
