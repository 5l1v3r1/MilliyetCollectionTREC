<DOC>
<DOCNO> 359174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/guncel/gun07.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cezaevinde hiç telefonsuz kalmadım' 
</HEADLINE>
<TEXT>


Nuri Ergin, çete suçundan yargılandığı davada, "Olamayacağıma göre tahliyemi talep etmiyorum" dedi 

MUSA KESLER 

Çete kurmak suçlamasıyla kardeşi Vedat Ergin'in de aralarında bulunduğu 11 zanlıyla yargılanan "Nuriş" lakaplı Nuri Ergin, dünkü duruşmada, "Mektupla talimat verdiğim söyleniyor. Ne mektubu Hiçbir hapishanede telefonsuz kalmadık ki" dedi. 
İstanbul 9. Ağır Ceza Mahkemesi'nde duruşmada söz alarak 5.5 yıldır tutuklu olduklarını belirten Nuri Ergin, "Yargılandığımız dosya bellidir. Suçsuz yere yatanlar var. Olayların sorumlusu benim. Ne suç işlediysem kabul ediyorum. Bu dosyanın suçluları Alaattin Çakıcı ve Nuri Ergin'dir. Biz savaştık ve savaşmaya da devam ediyoruz" diye konuştu. 
Vedat Ergin ise, "Her dizide ailemden birisinin adını kullandılar. Bu bizi rencide ediyor" dedi. Ergin, Mahkeme Başkanı'nın "Tahliyeni mi talep ediyorsun " sorusuna, "Olamayacağıma göre hiçbir şey talep etmiyorum" diye yanıt verdi. 
Mahkeme, duruşmayı erteledi. 


</TEXT>
</DOC>
