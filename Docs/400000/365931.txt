<DOC>
<DOCNO> 365931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sonyas07.html </URL>
<DATE> 2005/07/31/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Güneş Sistemi genişledi 
</HEADLINE>
<TEXT>

     AFP 

      ABD'li astronomlar, Güneş Sistemi'nde 10. gezegeni keşfettiklerini açıkladı. 'UB313' kodlu gökcismi 'komşu'larına 45 derece açılı yörüngesi nedeniyle çok zor fark edildi. 
     Güneş Sistemi'nin dokuz gezegenli göründüğü hayat bilgisi kitapları çöpe... ABD'deki Kaliforniya Teknoloji Enstitüsü araştırmacıları Güneş Sistemi'nde dokuz değil, 10 gezegen olduğunu ilan etti. '2003 UB313' 1846 yılında Neptün'ün keşfedilmesinden bu yana Güneş Sistemi'nde görülen en büyük obje. Kaliforniya Teknoloji Enstitüsü'nden Mike Brown'ın keşfiyle Pluto'nun 1930'da tanımlanmasından bu yana ilk kez Güneş Sistemi'nde bir gezegen daha keşfedilmiş oldu. 
     Gezegenin Mike Brown, Chad Trujillo ve David Rabinowitüz tarafından keşfedildiği açıklandı. Profesör Brown, "Kalemlerinizi çıkarın ve ders kitaplarını yeniden yazmaya başlayın" dedi. 
     
     Niye böyle acele ettiler 
     Brown, açıklamayı düşündüklerinden daha erken yaptıklarını, çünkü bir bilgisayar korsanının Brown'ın şifresini kırarak bilgileri çaldığını söyledi. Çalışma grubu, araştırmalar tamamlanana dek haberi gizli tutmayı planlasa da, İspanyol araştırmacıların Kuiper Kuşağı'da parlak bir cisim gördüklerini açıklamasıyla haberi duyurma kararı verdiler. 
     İlk olarak 31 Ocak 2003 tarihinde, San Diago yakınlarındaki Palomar Gözlemevi'nde saptanan '2003 UB313'un yörüngesi, Güneş Sistemi'nin geri kalanına göre 45 derecelik açıda olduğu için fark edilmesi geç oldu. Brown, kimsenin bu kadar yukarıya bakmadığın söyledi. 2003 UB313'ün Pluto'ya çok fazla benzediğini söyleyen Brown, gezegenin önümüzdeki altı aydan sonra sabahın erken saatlerinde gökyüzünün en doğusundan görülebileceğini söyledi. 
     
     Henüz bir adı yok 
     Gezegene, öncü bir bilim adamının adınının verilmesi planlanıyor, ama kimin adının verileceği henüz kararlaştırılmadı. Brown ise gezegenle ilgili araştırılması gereken pek çok noktayı Gemini Gözlemevi'nden Chad Trujillo ve Yale Üniversitesi'nden David Rabinowitz ile beraber araştıracak. 
     
     Özellikleri 
     2003 UB313'ün özellikleri şöyle 
     Pluto'dan 1.5 kat büyük olduğu sanılıyor. Yüzeyi buz ve kayaçlarla kaplı. 
     Güneş Sistemi'ndeki yörüngede Güneş'e en uzak olan gezegen. Dünya'ya yaklaşık 15 milyar kilometre uzaklıkta. Güneş'e ise Dünya'dan 97 kez daha uzak. 
     Kuiper Kuşağı'nı oluşturanlar arasında üçüncü en parlak cisim. 
     
     Plüton 1930 yılında keşfedilmişti 
     Güneş Sistemi'ndeki gezegenlerin listesi Güneş'e en yakın gezegenden başlayarak 
     1 Merkür En küçük ikinci gezegen. MÖ 3000'den Sümerler itibaren biliniyor. 2 Venüs Yazılı tarihten bu yana biliniyor 3 Dünya 4 Mars Kızıl gezegen. Tarih öncesi çağlarda gökbilimciler tarafından görüldü. 5 Jüpiter Güneş Sistemi'ndeki en büyük gezegen. Antik çağlardan beri biliniyor. 6 Satürn En büyük ikinci gezegen. Halkaları ilk olarak 1610'da Galileo tarafından gözlemlendi. 7 Uranüs Çap olarak üçüncü büyük gezegen. 1690'da John Flamsteed tarafından kayıtlara geçti. 8 Neptün Çap itibarıyla dördüncü büyük gezegen. 28 Aralık 1612'de Galileo tarafından keşfedildi. 9 Pluto Güneş Sistemi'nde bilinen en küçük gezegen. 18 Şubat 1930'da Clyde Tombaugh tarafından keşfedildi. 10 2003 UB313 Büyüklüğü h l net olarak anlaşılamadı. 
     
</TEXT>
</DOC>
