<DOC>
<DOCNO> 397648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy04.html </URL>
<DATE> 2005/11/24/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
Bakan Çelik'e göre öğretmen haftada iki gün çalışıyormuş 
</HEADLINE>
<TEXT>

     'Öğretmen haftada iki gün mesai yapıyor' diyen Çelik, şu öğütlerde de bulundu Hep açım derseniz, meslek saygınlığı zedelenir. İllegal eylemlere prim vermeyin 
     
     'İddialar doğru değil' 

     Milli Eğitim Bakanı Çelik, Plan ve Bütçe Komisyonu'nda önceki gece CHP'lilerden gelen 'öğretmenin çok çalışıp az maaş aldığı' eleştirilerine itiraz etti "İddia edildiği gibi yılda 1500 saatlik çalışma yok, maaşlı haftalık mesai 15 saat. Bu da iki gün demek." 
     
     OKEY MASASINA OTURUYORLAR 

     Çelik, öğretmenlerin 15 saat maaş karşılığı derse girdiğini, bunun üzerinin ek ders ücretleriyle değerlendirildiğini belirterek, "'Bu ders ne zaman bitecek de öğretmenevinde soluğu alıp, okey masasına oturacağım' diye sabırsızlanan öğretmenler var. Özveriyle görev yapıyorlar ama bazı okullarda dersini 1 güne toplayıp, 6 gün derse gelmeyenler var" dedi. 
     
     'Evlilik' örneği 

     Öğretmenin, idareyle anlaşıp zamanının çoğunu evde geçirdiğini öne süren Çelik, "Bu yüzden üst bürokratlar öğretmenle evleniyor" dedi. CHP'li Kumkumoğlu, toplantıdaki bürokratlara, "Hepiniz öğretmenlerle mi evlisiniz" diye sordu, yanıt "Evet." Maliye karşı Maliye Bakanlığı'nın ek ders ücretinin artırılmasına karşı çıktığını belirten Çelik, öğretmenlere şu öğütlerde bulundu "Hep açım derseniz meslek saygınlığı azalır. Sendikaların illegal eylem çağrısına prim vermeyin. Legal etkinlik yapın, ben de katılayım." 
     
</TEXT>
</DOC>
