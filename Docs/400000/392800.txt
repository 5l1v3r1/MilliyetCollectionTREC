<DOC>
<DOCNO> 392800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/sonsiy05.html </URL>
<DATE> 2005/11/07/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
İngiltere Kara Kuvvetleri Komutanı, Org. Büyükanıt'ı ziyaret etti 
</HEADLINE>
<TEXT>

     İngiltere Kara Kuvvetleri Komutanı Orgeneral Sir Mike Jackson, Kara Kuvvetleri Komutanı Orgeneral Yaşar Büyükanıt’ı ziyaret etti. 
     Konuk komutan, Kara Kuvvetleri Komutanlığı Karargahı’na gelişinde Orgeneral Büyükanıt tarafından askeri törenle karşılandı. 
     İki komutan daha sonra şeref salonuna geçti. 
     Orgeneral Büyükanıt, burada yaptığı konuşmada, Orgeneral Jackson’un Türkiye’ye resmi bir ziyarette bulunduğunu belirterek, görüşmelerde iki ülke kara kuvvetlerini ilgilendiren konular ile ileriye yönelik işbirliğinin geliştirilmesi konularını ele alacaklarını belirtti. 
     Orgeneral Jackson da yıllar önce Türkiye’yi ziyaret ettiğini bildirerek, burada bulunmaktan memnun olduğunu söyledi. 
     İki ordunun NATO gibi birçok yerde birlikte çalıştığını ifade eden Orgeneral Jackson, bu ziyaretin ikili ilişkilerin geliştirilmesine katkı sağlayacağına inandığını belirtti. 
     Orgeneral Jackson, temaslarının ardından bugün Türkiye’den ayrılacak. 
     
</TEXT>
</DOC>
