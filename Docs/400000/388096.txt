<DOC>
<DOCNO> 388096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/ekonomi/eko02.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimci genel müdür gitti 
</HEADLINE>
<TEXT>


Müteahhitlerle yeniden masaya oturarak, işlerin bedellerinde 1.1 katrilyon liralık indirim sağlayan Karayolları Genel Müdürü Hicabi Ece, görevden alındı 

EKONOMİ SERVİSİ 

Bayındırlık Bakanlığı'na ihale ile iş yapan 100 müteahhit ile yeniden masaya oturarak toplam 1.1 katrilyon liralık indirim sağlayan Karayolları Genel Müdürü Hicabi Ece görevinden alındı. Karayolları Genel Müdürlüğü'ne, Bayındırlık Bakanı Faruk Özak gibi Trabzonlu olan Genel Müdür Yardımcısı Mehmet Cahit Turhan vekaleten atandı. Turhan'ın ataması ile ilgili kararname Başbakanlığa gönderildi 
Karayolları Genel Müdürlüğü'nde 1982'den beri çalışan Ece, yol bakım ve onarım ile duble yol çalışmalarında önemli sorumluluk üstlenmişti. 
İki yılda toplam 7 bin kilometre karayolu yapımına imza atan Ece, 'en çok karayolu yapan genel müdür' ünvanına sahipti. 
Halen süren işleri üstlenen müteahhitlerle yeniden masaya oturarak, keşif artış oranlarını aşağıya çektiren Ece, ihale bedellerinden toplam 1.1 katrilyon liralık indirim sağlamıştı. 

Bedelsiz duble yol yaptırmıştı Müteahhitlerin, Başbakan Tayyip Erdoğan ve Bayındırlık Bakanı Faruk Özak'a şik yet ettiği belirtilen Ece, kendisinden önce 1 milyar lira bedelli işi 650 milyon liraya kadar indirtmişti. 
Ece, indirilen ihale bedelleri karşılığında Başbakan'ın önem verdiği duble yolların bir kısmını bedelsiz yaptırtmıştı. 
Ece son olarak Karadeniz Otoyolu ile ilgili kamulaştırmalar konusunda, "Çıkar yapılanması var" demişti. 


</TEXT>
</DOC>
