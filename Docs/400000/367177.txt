<DOC>
<DOCNO> 367177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/astro/index.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniay doğdu 
</HEADLINE>
<TEXT>

Bugün sabah saatlerinde yeniayın doğması ile birlikte, başlangıçlar ve yeni düşünceler ortaya çıkmaya başlayabilir. Sorumluluklardan kaçmamız gereken bir gündeyiz. Pazarlıklarda yeni fırsatlar doğabilir. 


Koç'lar rahat olacaklar ancak, maddi konularda riske girmekten kaçınmalılar. Yaratıcı konularda hayal gücünü kullanarak başarılı olurken, çocuklarla ilgili konular onları heveslendiriyor. Boğa'lar bugün enerjik olacaklar. Eve ait konular bugün de onları uğraştırabilir. İkizler yakınlarla ilgili konularla ilgilenmeleri gereken bir gündeler. Enerjilerini doğru kullanmaları eğitimle ilgili kararlarında onlara güven verecek. Yengeç'ler para konusundaki belirsizlikleri unutmadan adım atmalı. Somut planlar yapmalı ve birikimleri ile ilgili kararlarında aceleci olmamalılar. Aslan'lar kendilerine güvenerek yeni planlar yapabilecekler. Duygusal olarak onları etkileyecek konulara hazır olmalı. Başak'lar için huzursuz bir gün olabilir. Geçmişe ait konular duygusal yönden ağır basıyor. Kendilerini yıpratmamalılar. 
Terazi'ler farklı görüşleri değerlendirmekten yanalar. Gün boyunca sosyal konular öne çıkarken, grup çalışmalarında verimlilik söz konusu. Akrep'ler iş hayatında öne çıkabilecekleri fırsatlara gerçekçi yaklaşmalı. Planlı hareket etmeleri onlara rahatlık sağlayabilecek. Yay'lar keyifli olacaklar. Yeniliklere açık olmak ve yabancılarla ilgili temaslarda olumlu girişimler yapmak onlara cesaret veriyor. Oğlak'lar ikili ilişkilerde toleranslı olmalılar. Eşin para durumuyla ilgili konularla ilgilenebilirler. Bu konuda duygusallıktan çok mantıklı düşünmeliler. Kova'lar ortaklaşa konularda zaman alıcı işlere girebilirler. Yakın çevreleri ile fikirlerini paylaşmak ve yeni projelere odaklanmak onların verimli olmasını sağlayacak. Balık'lar gün boyunca iş ortamında verimli olmak için çaba göstermeli. Beraber çalışılan kişilerle uyum söz konusu olsa da aşırı iyimserlikten kaçınmalılar. 
</TEXT>
</DOC>
