<DOC>
<DOCNO> 364573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/spor/aspo.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs gazisi 3-1 
</HEADLINE>
<TEXT>


Anorthosis karşısında maça iyi başlayan, ancak yediği şok golden sonra Yattara'nın sorumsuzca atılışıyla disiplinini kaybeden Bordo- Mavililer'de, Fatih de günü kurtaramadı 

SEFA KARAHASAN 


Karadeniz ekibi Tolga'nın satılması, geç gelen transferler, Yattara'nın sorumsuzluğu ve rakibi küçümsemenin bedelini ağır ödedi. Şenol Güneş, henüz uyum sağlayamamasına rağmen Eller ve kaleci Jefferson'a forma şansı verirken, Tolga'nın da ayrılmasının etkisiyle defansta yaşanan problem Şampiyonlar Ligi'nin tehlikeye atılmasına yol açtı. 
Anorthosis Famagusta karşısında maça süratli başlayan Trabzonspor'un hızı ilerleyen bölümde kesildi. İbrahim Yattara'nın etkili olduğu bölümlerin ardından sağ kanatta Samaras'ın yerine Haxhi'nin oyuna sürülmesi temsilcimizin yolunu tıkadı. 
5 ve 7. dakikalarda Mehmet Yılmaz'ın vuruşlarından sonuç çıkmadı. 13'te Yattara'nın ortasıyla yaşanan karambolde Gökdeniz kötü vurunca takımını golden etti. 
25. dakikada soğuk duş etkisi yaratan gol geldi. Tsitaishvili'nin ceza alanı sağ çaprazından attığı sert şutta kaleci Jefferson'ın eliyle çeldiği top, Nikolaou'nun önünde kaldı. Bu futbolcunun sert vuruşunda top üst köşeden ağlarla buluştu 1-0. Aynı futbolcu, 31'de net bir fırsatı da harcadı. 
43'te rakibine yaptığı hareketten dolayı sarı kart gören Yattara, iki dakika sonra inanılmaz bir sorumsuzluğa imza atarak, hakem düdük çaldıktan sonra topa vurunca takımını on kişi bıraktı. 
İkinci yarıda Trabzonspor, eksik olmasına rağmen rakip kalede gol aramaya başladı. Ancak defansta kapanan ve kontrollü bir futbol ortaya koyan Güney Kıbrıs ekibi rakibinin etkili ataklarına izin vermedi. 
59'da Tsitashvili sağdan taşıdığı topu Kampantais'in önüne yuvarladı. Bu oyuncu mutlak gollük pozisyonda topu auta attı. 
Teknik Direktör Şenol Güneş tur için istediği skor oluşmayınca son kozlarını sahaya sürdü. Sakatlıktan yeni çıkan Fatih Tekke risk alınarak oyuna sürülürken, 75'te Szymkowiak'ın köşe vuruşuna harika yükselen yıldız golcü takımı için ne kadar önemli bir silah olduğunu bir kez daha gösterdi 1-1 
Ancak kalan bölümler Bordo-Mavililer için adeta işkenceye dönüştü. 80'de Szymkowiak çok uygun durumda gollük bir fırsatı değerlendiremedi. 82'de Poursaitidis'in ortasına Frouses çok iyi yükseldi, takımın ikinci golünü atarak Trabzon'u çökertti 2-1. 
Herkes maçın bu sonuçla biteceğini düşünürken, son dakikada Tsitaishvili'nin defansta adam paylaşımında yaşanan hataya kestiği fatura tur umutlarının iyice törpülenmesini sağladı 3-1. 

YILDIZ TABLOSU 

A.FAMAGUSTA 1 Gıorgallidis 6 7 Poursaitidis 5 4 Katsavaki 5 16 Marangos 6 5 Nicolaou 7 14 Ketsbaia 6 10 Kinkladze Dk.54 6 6 Haber 6 20 Xenides 6 23 Samaras 2 22 Haxhi Dk.20 6 21 Kampantais 5 11 Frousos Dk.76 6 9 Tsitashvili 6 

YEDEKLER 
31 Magy, 12 Kostaninou, 18 Tsolakidis 

TRABZONSPOR 1 Jefferson 3 34 Emrah 5 38 Erdinç 4 44 Eller 3 18 Tayfun Dk. 81 99 Celalettin 5 19 Lee Dk.87 7 Szymkowiak 4 5 Hüseyin 5 8 Volkan 5 11 Yattara 3 10 Mehmet Yılmaz 4 9 Fatih Tekke Dk.67 6 61 Gökdeniz 4 

YEDEKLER 
22 Hasan Sönmez, 25 İbrahim Ege, 66 Adem, 14 Özgür 

HAKEMLER 
T. Skjerven, M. Holen, M. Tosse Norveç 

GOLLER 
Nıcolaou Dk.25 , Frousos Dk.82 , Tsitashvili Dk. 90 Fatih Dk.75 

SARI KART 
Kampantais, Marangos, Haxhi, Haber 

KIRMIZI KART 
Yattara Dk.45 


</TEXT>
</DOC>
