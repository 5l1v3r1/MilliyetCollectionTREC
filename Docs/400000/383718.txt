<DOC>
<DOCNO> 383718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/ekonomi/eko03.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap sermayesinden Telsim'e büyük ilgi 
</HEADLINE>
<TEXT>


13 Aralık'ta ihalesi yapılacak olan Telsim için 15 firma ön yeterlilik aldı. Bunların 3'ü yerli, 12'si yabancı. Yabancı talipliler arasında üç Dubaili, iki Kuveytli, bir de Mısırlı şirket var 

EKONOMİ SERVİSİ 

Tasarruf Mevduatı Sigorta Fonu TMSF , Telsim ihalesinde ön yeterlilik için yerli ve yabancı 15 grubun başvurduğunu bildirdi. İhale için ön yeterlilik başvurusunda bulunanlar arasında Sabancı Holding, Doğan Holding ve Koç Holding gibi yerli gruplar ile Vodafone, Etisalat, Telenor gibi yabancı gruplar da yer alıyor. 
Katılım için idari belgelerin teslim süresi 30 Eylül'de sona eren Telsim ihalesine, ön yeterlilik için yerli ve yabancı 15 grubun başvurduğu belirtildi. İhale için Dubai'den 3 şirket, Kuveyt'ten iki şirket ön yeterlilik başvurusunda bulunurken, İngiltere, Rusya, Fransa, Norveç, ABD, Almanya ve Mısır'dan ise birer grup başvurdu. Telsim ihalesine ön yeterlilik başvurusunda bulunan şirketler ve bağlı oldukları gruplar şöyle 

Avrupa'nın üç devi de talip oldu 1 - Satelko İletişim Hizmetleri ve Yatırımları A.Ş. Sabancı Holding 
2 - Koç Bilgi Grubu İletişim ve Teknoloji Hiz. A.Ş. Koç Holding 
3 - D Telekomünikasyon Yatırımları A.Ş. Doğan Holding 
4 - Vodafone İngiltere merkezli şirket dünyanın en büyük GSM operatörü. 
5 - Sistema Rusya'nın önde gelen özel sektör kuruluşlarından. 
6 - Piramit Mobil Bağlı olduğu France Telecom, dünya genelinde faaliyet gösteren bir şirket. 
7 - Telenor Telekomünikasyon Norveç'in en büyük telekom şirketi. 22 bin çalışanı var. En büyük hissedarı ise devlet. 
8 - Emaar Ağırlıklı olarak inşaat sektöründe de faaliyet gösteriyor. 
9 - Turcal İletişim Sahibi ABD'li Baker Capital yaklaşık 1.5 milyar dolarlık özel bir fon yönetiyor. 
10 - MTC Telekomünikasyon Kuveyt'in önde gelen telekom şirketi. 1.5 milyonun üzerinde müşterisi var. 
11 - Endeks Telekom Almanya'nın en büyük e-ticaret şirketi. 300'ü aşkın lisanslı markası var. 
12 - National Mobile Telecomunications C. KSC Kuveyt merkezli 
13 - Etisalat Ortadoğu pazarında ilk mobil telefonu 1982 yılında devreye soktu. 3 milyonun üzerinde abonesi bulunuyor. 
14 - Orascom Mısır merkezli Orascom Telecom, Ortadoğu'da etkin. Yedi gelişmekte olan ülkede faaliyet gösteriyor. Abone sayısı 17.5 milyon 
15 - Comtel Telekomünikasyon Ekşioğlu-Algurair Investment LLC Merkezi Dubai'de. 


</TEXT>
</DOC>
