<DOC>
<DOCNO> 382362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur23.html </URL>
<DATE> 2005/09/28/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Bisiklet yarışı yaparken köprüden uçtu 
</HEADLINE>
<TEXT>

     
     Turgay İPEK ERZURUM, DHA 
     
KARS’ın Arpaçay İlçesine bağlı Taşlıağıl Köyü’nde arkadaşları ile bisikletle yarış yapan lise son sınıf öğrencisi 16 yaşındaki Sinan Yıldırım köprüden uçtu. Beyin kanaması geçiren ve iki kolu kırılan İstanbul Esenler İbrahim Turhan Lisesi öğrencisi Yıldırım, Tam İstanbul’a gideceğimiz gün kaza geçirdim. Hız meraklıları, benim durumumu ibret alsın'' dedi. 
     Yaz tatilini geçirmek için İstanbul’dan Kars’ın Arpaçay ilçesine bağlı Taşlıağıl Köyü’ndeki yakınlarının yanına gelen Sinan Yıldırım, 10 gün önce arkadaşlarıylae birlikte bisiklet gezintisine çıktı. Esenler İbrahim Turhan Lisesi öğrencisi Sinan Yıldırım, arkadaşlarıyla birlikte yarışa kalkıştı. Köyün çıkışındaki bir köprünün üzerine geldiğinde, arkasından gelen arkadaşlarına bakmak isteyen Yıldırım, kontrolü kaybederek, bisikletiyle birlikte 3 metre yüksekliğindeki köprüden aşağı uçtu. 
     Arkadaşları tarafından ağır yaralı olarak çıkarılan Yıldırım, önce Arpaçay Devlet Hastanesi’ne götürüldü. Burada yapılan ilk müdahalenin ardından Kars Devlet Hastanesi’ne, oradan da Erzurum Numune Hastanesi’ne sevk edilen Sinan Yıldırım ortopedi servisinde tedavi altına alındı. Beyin kanaması geçirdiği belirlenen ve her iki kolu kırılan lise öğrencisi Sinan Yıldırım, Yaşadığıma inanamyorum. Tam İstanbul’a dönöceğim gün köyde arkadaşlarla bisiklet turuna çıkmıştık. Aşırı hız yapıp arkadaşlarımı geçmek istedim. Bu sırada bir arkadaşım bağırdı, dönüp ona baktığım sırada köprüden aşağı uçtum. Gözlerimi hastanede açtım. Bir daha bisiklete binmeye ve hız yapmaya tövbe ettim'' diye konuştu. 
     
</TEXT>
</DOC>
