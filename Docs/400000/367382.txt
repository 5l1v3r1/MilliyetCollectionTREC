<DOC>
<DOCNO> 367382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo13.html </URL>
<DATE> 2005/08/05/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Galatasaray Basinas’ı istiyor Panathinaikos Conceicao ile takas önerdi 
</HEADLINE>
<TEXT>

     
     Sofia ANGELİDİS ATİNA, DHA 



     YUNAN takımı Panathinaikos oyuncusu Angelos Basinas Galatasaray’ın gündeminde. Aralık ayında sözleşmesi dolacak olan milli futbolcuyu elden çıkarmak isteyen Panathinaikos yönetimi, Galatasaray’a para ödememek için Basinas’ın, Flavio Conceicao’ya karşılık takas edilmesini önerdi. 
     Panathinaikos, Basinas’ın transferini 31 Ağustos’a kadar bitirmek isterken, bu oyuncunun da özel eşyalarını toplamaya başladığı ve ayrılık için hazırlık yaptığı belirtildi. 
     İddialara göre Panathinaikos da Basinas’ı takımdan dışlamaya başladı ve ona ’yabancı muamelesi’ yapıyor sadece sabahları antrenman yapan Angelos Basinas’a diğer takım arkadaşlarıyla birlikte öğlen antrenman yapması da yasaklandı. Bunun nedeninin ise Basinas’ı takımdan dışlamak ve ona bunu hissettirmek olduğu öne sürülürken, takımın İtalyan antrenörü Albelto Malezani ve PAO yönetiminin de Basinas’ı takımdan uzaklaştırmak istediği belirtiliyor. 
     Şu ana kadar bazı takımlar Basinas’la ilgilendiyse de kulübe gelen resmi teklifleri kabul etmemesi Panatinaikos yönetimini kızdırdı. İngiltere’den Birmingham, Fransa’dan Marsilya ve Türkiye’den Galatasaray bu oyuncu ile yakından ilgileniyor. 
     Basinas’ın ilk tercihi Birmingham gibi gözükse de Conceicao nedeniyle Galatasaray bu transfer için avantajlı görünüyor. Eğer anlaşma sağlanırsa Panathinaikos Galatasaray’a Basinas’ı verip Flavio Conceicao için para vermemeyi düşünüyor. 

     
</TEXT>
</DOC>
