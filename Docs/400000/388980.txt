<DOC>
<DOCNO> 388980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sondun11.html </URL>
<DATE> 2005/10/23/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İngiltere'de siyahlar-beyazlar-Asyalılar çatıştı 1 ölü 
</HEADLINE>
<TEXT>

     İngiltere'nin çeşitli etnik grupların bir arada yaşadığı Birmingham kentinde siyahlar ile beyaz İngiliz ve Asyalılar arasında çıkan çatışmada 20 yaşında bir siyah öldü, bir polis ağır yaralandı. 
     Birmingham'da son bir haftada siyahlar ile beyaz İngiliz ve Asyalılar arasında gerginlik olduğunu belirten polis yetkilileri, 14 yaşındaki bir kıza tecavüz edildiği iddiasının ortaya atıldığını, bunun doğru olduğuna dair hiçbir kanıt bulunmadığını söylediler. 
     Siyahların, kentin Lozella bölgesinde dün düzenledikleri gösterinin ardından Asya kökenliler ile beyaz İngilizlere saldırdıklarını kaydeden polis yetkilileri, olaylar sırasında üç kişinin bıçaklandığını, bunlardan birinin hastaneye kaldırılırken öldüğünü bildirdiler. 
     Bir polis memurunun da ağır yaralandığı olayların güçlükle bastırıldığı, gerginliğin devam ettiği belirtildi. 
     
</TEXT>
</DOC>
