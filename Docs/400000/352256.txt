<DOC>
<DOCNO> 352256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sonsiy29.html </URL>
<DATE> 2005/06/15/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
AB Zirvesine aday ülkeler katılmayacak, Gül gitmekten vazgeçti 
</HEADLINE>
<TEXT>

     Brüksel’de yarın başlayacak olan iki günlük AB Zirvesi’nin sonunda aday ülkeler ile yapılması öngörülen bilgilendirme toplantısı iptal edildi. Bunun üzerine toplantıya katılacak olan Dışişleri Bakanı ve Başbakan Yardımcısı Abdullah Gül, Brüksel’e gitmekten vazgeçti. 
     16-17 Haziran günlerinde Brüksel’te yapılacak olan AB Zirvesi’ne aday ülkeler katılmayacak. ABHaber.com’a göre, bugüne kadar AB Devlet ve Hükümet Başkanları Zirvelerinde, alınan kararlar konusunda aday ülkelere bilgi vermek ve bu çerçevede görüş alışverişinde bulunulması amacıyla toplantılar düzenleniyordu. 
     Aday ülkeler ile toplantının iptal edilmesi kararı, AB içinde AB Anayasası ve Bütçesi konusunda patlak veren kriz üzerine genişleme maddesinin zirvenin gündeminden çıkarılması nedeniyle aday ülkeler ile bilgilendirme toplantılarının yapılmasının anlamının kalmadığı belirtildi. 
     Zirveye katılması öngörülen Dışişleri Bakanı Gül, bilgilendirme toplantısının iptal edilmesi üzerine Brüksel’e gitmekte vazgeçti. 
     Buna karşın, Devlet Bakanı Ali Babacan ise, planlandığı gibi yarın Avrupa Komisyonu yetkilileri ile temaslarda bulunacak. Babacan, başmüzakereci olarak görevlendirildikten sonra ilk kez Brüksel’de AB yetkilileri ile biraraya gelecek. 
     
</TEXT>
</DOC>
