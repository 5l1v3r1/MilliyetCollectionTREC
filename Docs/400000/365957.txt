<DOC>
<DOCNO> 365957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/magazin/amag.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İki dostun anısına 'İşte Öyle Bir Şey' 
</HEADLINE>
<TEXT>


Cilt kanseri nedeniyle nisan ayında hayatını kaybeden Melih Kibar ve yakın arkadaşı Çiğdem Talu anısına 90 dakikalık 'İşte Öyle Bir Şey' isimli televizyon filmi çekilecek. Başrollerde Yeşim Salkım ve Aytaç Arman var 

İlknur Gülmez 

Çok önemli eserlere imza atan, müzik dünyasının iki önemli ismi Melih Kibar ve Çiğdem Talu anısına çekilen televizyon filmi, eylül ayında yayına girecek. Yapımcılığını Bülent Bilgiç'in sahibi olduğu Naz Film'in, yönetmenliğini Şahin Gök'ün yaptığı, senaryosunu ise İnci Uluçay'ın yazdığı filmde, Yeşim Salkım, Aytaç Arman, Melisa Sözen, Gökçe Ergenç, Semra Sima ve Naz Bilgiç gibi isimler rol alacak. 

'İkisi de iyi dostumdu' 
Melih Kibar ve Çiğdem Talu'yla çok iyi dost olduklarını ve onlar için böyle anlamlı bir işe imza atmanın heyecan verici olduğunu söyleyen Bülent Bilgiç, Yeşim Salkım'ın, geçirdiği bir kaza sonucu psikolojik rahatsızlık geçiren Derin isminde bir kadını, Aytaç Arman'ın ise Salkım'ın sevgilisini canlandıracağını anlattı. 

İşte filmin konusu 
Çekimleri 15 gün sürecek filmin konusu kısaca şöyle Aytaç Arman'la Ömer yaşayan Yeşim Salkım Derin bir kaza geçirir ve agorofobi hastalığına yakalanır. Ömer'e kendisini unutturmak için herkesi öldüğüne inandıran Derin, eve kapanır ve dışarıya adım atmaz. Derin'in karşı dairesine günün birinde Lara Melisa Sözen adında genç bir kız taşınır. İki kadın arasında güzel bir dostluk başlar. Lara, komşusunun hayatını roman yapar. Bu romanın yayımlanması sonucunda Derin'in ölmediği anlaşılır. 


</TEXT>
</DOC>
