<DOC>
<DOCNO> 360699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko04.html </URL>
<DATE> 2005/07/13/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Türkiye, yabancıya ucuz tatil cenneti... 
</HEADLINE>
<TEXT>

     Türkiye, mayısta 30 OECD ülkesi içinde Çek Cumhuriyeti, Slovakya, Polonya ve Macaristan’ın ardından en ucuz 5’inci ülke oldu. 
     OECD tarafından tüketici fiyatları baz alınarak hesaplanan "karşılaştırmalı fiyat düzeyleri" çalışmasının Mayıs 2005 sonuçları açıklandı. Buna göre nisanda en ucuz dördüncü ülke konumunda bulunan Türkiye, mayısta fiyat düzeyi açısından Macaristan’ı geride bırakarak beşinci oldu. 
     Nisanda Türkiye’den daha yüksek olan Macaristan’daki fiyatlar mayısta Türkiye’nin düzeyinin altına indi. 
     Türkiye’nin fiyat düzeyi 100 kabul edilerek oluşturulan karşılaştırmalı fiyat düzeyinde OECD’nin en pahalı ülkesi İzlanda, en ucuz ülkesi ise Çek Cumhuriyeti oldu. 
     
     "TÜRKİYE UCUZ TATİL CENNETİ" 

     Karşılaştırmalı fiyat seviyelerine göre, Türkiye OECD üyesi ülkelerin vatandaşları için "ucuz tatil cenneti" olmayı sürdürüyor. Buna göre, bir İzlandalı kendi ülkesinde 100 İzlanda Kronu ödeyerek aldığı bir mal ve hizmeti Türkiye’de 43 Krona elde edebiliyor. Norveçli ve Danimarkalı bir turist kendi ülkesinde 100 Krona alabildiği bir mal ve hizmeti Türkiye’de 45 Krona alabiliyor. 
     Japonya, İrlanda, Finlandiya, İsveç, Fransa, Avusturya, Hollanda, İngiltere, Lüksemburg, Belçika, ABD, Yeni Zellanda, İtalya, Avusturalya ve Kanada vatandaşları kendi ülkelerinde kendi paralarıyla 100 birim ödeyerek aldıkları bir mal ve hizmeti Türkiye’de neredeyse bunun yarısını vererek alabiliyorlar. 
     Türkiye, Çek Cumhuriyeti, Slovenya, Polonya ve Macaristanlılar içinse pahalı bir konumda bulunuyor. 
     
     YABANCIYA UCUZ TÜRK’E PAHALI 

     Satın alma gücü paritelerine göre Türkiye ile en büyük fiyat farkının, OECD’nin en pahalı ülkesi olan İzlanda arasında olduğu belirlendi. Buna göre, Türkiye’de 100 YTL’ye alınabilen bir mal ve hizmet için İzlanda’da 233, Norveç’de 223, İsviçre’de 221, Danimarka’da 218, Japonya’da 206 ve İrlanda’da da 203 YTL ödoemek gerekiyor. 
     
     TÜRK’E UCUZ ÜLKELER 

     OECD üyesi 30 ülke içinde Çek Cumhuriyeti, Slovakya, Polonya ve Macaristan’ın Türkler için avantajlı ülkeler olduğu belirlendi. Türkiye’de 100 dolar olan bir mal ve hizmetin karşılığı Çek Cumhuriyetinde 89, Slovakya ve Polonya’da 90, Macaristan’da ise 98 dolar düzeyinde bulunuyor. 
     
     Türkiye’de 100 olan mal-hizmetin OECD ülkelerindeki fiyatı 

     

Ülke Mayıs İzlanda 233 Norveç 223 İsviçre 221 Danimarka 218 Japonya 206 İrlanda 203 Finlandiya 194 İsveç 189 Fransa 173 Almanya 172 Avusturya 171 Hollanda 170 İngiltere 170 Lüksemburg 168 Belçika 167 Yeni Zellanda 160 İtalya 160 Avusturalya 157 Kanada 148 ABD 147 İspanya 143 Yunanistan 140 Kore 130 Portekiz 126 Meksika 101 Türkiye 100 Macaristan 98 Polonya 90 Slovakya 90 Çek Cumh. 89      

     
</TEXT>
</DOC>
