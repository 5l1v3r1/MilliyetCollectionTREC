<DOC>
<DOCNO> 383680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur26.html </URL>
<DATE> 2005/10/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Kadıköy, Sarıyer, Kartal ve Beşiktaş’ta ramazan davulcuları yasaklandı 
</HEADLINE>
<TEXT>

     
     Turhan ARSLANOĞLU İSTANBUL, DHA 
     
KADIKÖY, Sarıyer, Kartal ve Beşiktaş’ta ramazan ayı boyunca davulcuların dolaşmaları yasaklandı. Kurala uymayan davulculara para cezası verilecek Kartal Kaymakamı Dursun Ali Şahin başkanlığında 19 Eylül 2005’te toplanan komisyon, ramazan ayı boyunca davulcuların sahur vakti sokaklarda dolaşmalarını yasakladı. İlçe Emniyet Müdürü, jandarma komutanı, zabıta müdürü ve Çevre Koruma Müdürü'nün katıldığı toplantıda alınan kararla, Kartal ve Samandıra’da sahurda davul çalınamayacak. Bu yıl için geçerli olan karara uyulup uyulmadığını emniyet müdürlüğü ve jandarma komutanlığı denetleyecek. 2 bin 872 sayılı Çevre Kanunu ve Gürültü Kontrol Yönetmeliği gereğince alınan karara rağmen sahurda davul çalanlara 143 YTL para cezası kesilecek. Aynı kişinin ikinci kez davul çalması durumunda ise 1500 YTL ceza verilebileceği belirtildi. 
     Geçen yıl ilçede davul konusunda çok şikayet aldıklarını ama ramazan ayı nedeniyle kararı uygulamayamadıklarını belirten komisyon üyeleri, bu yılda aynı şikayetlerin artarak devam ettiğini vurguladı. Şikayetleri bu yıl dikkate aldıklarını söyleyen Kaymakam Şahin, şöyle dedi 
     Teknolojinin her türlü imkanının olduğu dönemdeyiz. Uyanmak isteyen istediği gibi uyanabilir. Hasta olan, nöbetten dönen yada gece korkusu olanları rahatsız eden davulcuların kaldırılmasını uygun gördük. AB Uyum Yasaları'nın görüşüldüğü şu gönlerde çağdışı davranan davulcuları yasakladık. Seneye farklı bir uygulama ile halkımızı memnun edeceğiz.'' Aynı kurulun aldığı ikinci kararla, Kartal ve Samandıra’da gelecek yıl ramazan davulcuların eğitimli olarak sokağa çıkacağı belirlendi. Davulcuların ritm ve tempo dersi alacakları, kıyafetlerinin geleneklerimize uygun olarak düzenleneceği ve halktan kesinlikle para istememeden hizmet verecekleri belirtildi. Kartal’da ise yaklaşık 55 kişinin davul çalmak için başvurduğu verilen tekliflerin kabul edilmediği kayydedildi. Aynı şekilde Kadıköy, Sarıyer ve Beşiktaş’ta Ramazan boyunca davulcuların dolaşması yasaklandı. 
     
</TEXT>
</DOC>
