<DOC>
<DOCNO> 382684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas10.html </URL>
<DATE> 2005/09/29/ </DATE>
<TIME> 07.35 </TIME>
<AUTHOR>  </AUTHOR>
<HEADLINE>
'Para yoksa emekli ikramiyesi yerine rom verin...' 
</HEADLINE>
<TEXT>

     Kolombiya’da iflas eden bir içki üretim şirketinden emekli olan işçiler, ikramiyelerinin nakit yerine romla ödenmesini kabul etti. 
     Yerel basındaki haberlere göre, ülkenin liman kenti Cartagena’daki Industria Licorera de Bolivar adlı iflas eden şirket, emekli işçilerinin yaklaşık 4 milyon dolar tutarındaki ikramiyelerini ödeyemeyeceğini açıkladı. 
     Şirketin Müdürü Nicolas Arrazola, ikramiyelerinin romla ödenmesini öneren işçilerin teklifini kabul ettiklerini söyledi. 
     "İkramiyelerin" ödenmesinden sonra, emekli işçilerden 20 kadarının, Cartagena sokaklarında içki şişelerini satmaya çalıştıkları belirtildi. 
     2200 dolarlık ikramiyesi için 50 kasa rom almayı kabul eden 60 
     yaşlarındaki işçilerden Carmen Mendoza, El Heraldo gazetesine yaptığı açıklamada, "Rom satarak yiyecek satın alabiliyor, çocuk ve torunlarımı doyurabiliyorum" diye konuştu. 
     
</TEXT>
</DOC>
