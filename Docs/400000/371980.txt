<DOC>
<DOCNO> 371980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur49.html </URL>
<DATE> 2005/08/22/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Mersin'de işkence iddiası... 
</HEADLINE>
<TEXT>

     Mersin’de işkence edilerek cinsel organıyla kulağı kesildiği belirlenen kişinin organları, uçucu madde bağımlısı bir kişinin taşıdığı poşette bulundu. 
     Alınan bilgiye göre, Tozkoparan Mahallesi’nde uçucu madde bağımlısı olduğu belirtilen bir kişinin, "sallama" tabir edilen bıçakla çevreyi rahatsız ettiği ihbarı alan polis ekipleri, olay yerine giderek, Z.O’yu 28 etkisiz hale getirdi. 
     Bu kişinin yanındaki poşette arama yapan güvenlik güçleri, kesilmiş cinsel organ ve kulak buldu. Soruşturmayı derinleştiren görevliler, bunların sabah saatlerinde işkence yapılarak, cinsel organı ve kulağı kesilmiş olarak hastaneye getirilen kişiye ait olduğunu belirledi. 
     Gözaltına alınan zanlının, emniyetteki sorgusunun sürdüğü bildirildi. 
     Sabah saatlerinde Güneykent Mahallesi’ndeki boş alanda bir kişinin yattığı ihbarını alan polis ekipleri, baygın halde bir erkek bulmuş, hastaneye kaldırılan kişiye işkence yapıldığı ve cinsel organıyla kulağının kesildiği belirlenmişti. 
     
</TEXT>
</DOC>
