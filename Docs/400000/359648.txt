<DOC>
<DOCNO> 359648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo01.html </URL>
<DATE> 2005/07/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Alex'ten Daum'a rapor... 
</HEADLINE>
<TEXT>

     Daum’a Brezilya’daki temasları hakkında bilgi veren Alex, birçok vatandaşının Fenerbahçe’ye gelmek istediğini ifade etti. 
     
     Yıldızlardan mesaj 
     Tatilini geçirdiği ülkesinde bazı futbolcularla temasa geçmesi istenen Alex de Souza, döner dönmez teknik direktör Daum’la bir görüşme yapıp, bilgi verdi. Ülkesinden birçok oyuncunun Fenerbahçe’ye gelmek istediğini kaydeden Sambacı, Arsenal’den ayrılmak isteyen Gilberto Silva ve Real Betis’te forma giyen Denilson’un bile kendisine başvurup, Türkiye’deki futbol şartlarını ve Fenerbahçe’yi sorduğunu belirtip, bu oyunculardan Alman hocaya mesaj getirdi. 
     
     Çok daha iddialıyız’ 
     Bu arada dün Şükrü Saracoğlu’nu gezen Alex, doktorunun isteğiyle dişinden ameliyat olduğunu, bunun dışında bir sakatlığı bulunmadığını vurguladı. Bu sene üç büyük hedeflerinin olduğunu ifade eden Brezilyalı oyuncu, şunları söyledi Öncelikli hedefimiz üçüncü şampiyonluk. Sonra Şampiyonlar Ligi, olmazsa UEFA’da ilerlemek ve Türkiye Kupası’nı kazanmak. Her başarı fedakarlık ister. Ben de bu nedenle sezona iyi hazırlanmalı ve sezona iyi girmeliyim.'' 
     
</TEXT>
</DOC>
