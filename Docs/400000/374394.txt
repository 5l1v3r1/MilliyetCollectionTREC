<DOC>
<DOCNO> 374394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko41.html </URL>
<DATE> 2005/08/31/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Dr. Can Paker, Sabancı Holding Yönetim Kurulu Üyeliği’nde... 
</HEADLINE>
<TEXT>

     Dr. Can Paker, Sabancı Holding Yönetim Kurulu Üyeliği’ne getirildi. 
     Sabancı Holding’ten yapılan açıklamaya göre, Sabancı Holding Yönetim Kurulu’nun bugünkü toplantısında Dr. Can Paker’in, Oğuz Karahan’ın vefatı nedeniyle boşalan Yönetim Kurulu Üyeliği’ne getirilmesine karar verildi. 
     Denetim Kurulu Başkanlığı’nı da yürütecek olan Paker, 2001-2004 yılları arasında Sabancı Holding Yönetim Kurulu Üyeliğinde bulunmuştu. 
     1942 yılında İstanbul’da doğan Paker, 1962-1973 yılları arasında 
     Berlin Teknik Üniversitesi’nde sürdürdüğü yüksek öğretim ile Makina Mühendisliği branşında yüksek lisans ve doktora derecelerini aldı, 1973 yılında Columbia Üniversitesi’nde işletme master’ı yaptı. 
     1971 yılından bu yana Türk Henkel A.Ş.’nin üst yönetim 
     kademelerinde görev alan Dr. Can Paker, halen Türk Henkel A.Ş. Yönetim Kurulu’nda görev yapıyor. Can Paker, Türkiye Ekonomik ve Sosyal Etüdler Vakfı TESEV Yönetim Kurulu Başkanı, Açık Toplum Enstitüsü, İstanbul-George Saros Vakfı Yönetim Kurulu Başkanı, TÜSİAD Haysiyet Divanı, Sabancı Üniversitesi Mütevelli Heyeti, İstanbul Kültür ve Sanat Vakfı, Robert Kolej Mütevelli Heyeti ve ENKA Okulları Danışma Kurulu üyeliği görevlerini yürütüyor. İngilizce ve Almanca bilen Dr. Can Paker evli ve 1 çocuk babası. 
     
</TEXT>
</DOC>
