<DOC>
<DOCNO> 395002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/spor/spo30.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Sakaryaspor'dantehdit iddiası 

SAKARYASPOR'UN, federasyondan tehdit aldığı iddia edildi. Başkan Selahattin Aydın, kulübe yazı gönderildiğini belirtip "Aleyhlerine açtığımız davalardan feragat etmemizi, aksi halde kulübümüzün tescilinin iptali ile müsabakalara iştirak ettirilemeyeceğimiz ihtarında bulunuyorlar" dedi. 

Yaylım ateş 

ALTAY - Bursa maçının ardından kulüp başkanları adeta birbirine girdi. Mehmet Erdoğan, "Spora aykırı başkan Levent Kızıl'ı kınıyoruz. Böyle bir insan nasıl federasyonda görev almış hayret ediyoruz. Küfürler için Bursa camiasından özür dileriz, ancak Kızıl'dan değil" dedi. Bursa Başkanı ise, "Altay Başkanı bu demeciyle ancak amigoluk yapar. Mehmet Erdoğan delikanlı olsun, başka şeylerin arkasına sığınmasın" diye konuştu. 

Hido'dan 17 sayı 

NBA'DE Doğu Konferansı'nda Orlando Magic, sahasında Cleveland Cavaliers'e uzatmada 108 - 100 yenilirken, milli forvetimiz Hidayet Türkoğlu 17 sayı kaydetti. Utah Jazz'da müthiş bir performans tutturan Mehmet Okur ise, oyuncuların maçın son iki dakikası ve uzatmaları baz alınarak yapılan Nestle Crunch Time istatistiklerinde 49 puanla ilk sıraya yerleşti. 




</TEXT>
</DOC>
