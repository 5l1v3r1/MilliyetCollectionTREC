<DOC>
<DOCNO> 385370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/siyaset/siy02.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakan gradosunu düşürdü' 
</HEADLINE>
<TEXT>


Sakal-ı Şerif olayı tepki topladı. Demirel Ayağına getirmemeliydi. Siyasi gaf yaptı. DYP Genel Sekreteri Turan Dine karşı laubalilik. MHP Genel Sekreteri Paçacı Rencide edici 

ANKARA Milliyet 


Kültür ve Turizm Bakanı Atilla Koç'un, Hazreti Muhammed'in kutsal emanetlerinden Sakal-ı Şerif'i görmek için Eyüp Camii'nden Atatürk Havalimanı'na getirtmesi tepki topladı. Konuyla ilgili olarak 9. Cumhurbaşkanı Süleyman Demirel ile bazı parti yetkililerinin görüşlerini aldık. 
Kültür ve Turizm Bakanı Koç'un Sakal-ı Şerif'i ayağına getirterek siyasi gaf yaptığını ve gradosunu itibarını düşürdüğünü söyledi. 
9. Cumhurbaşkanı Süleyman Demirel Bu sadece Avrupa felsefesine değil, Türkiye felsefesine de uymaz. O bir mübarek eşyadır. Onu görmek isteyen korunduğu yere gider ziyaret eder. Bunlar münferit olaylardır. Tekrar etmemesini de canı gönülden dileriz. Siyasi gaftır. 

'Ateist bile yapmaz' 
DYP Genel Sekreteri Kamil Turan Eğer böyle bir inancı samimiyetle varsa onun sakalın bulunduğu mevkiye gidip vicdani görevini yapması lazım. Bu işte biz çoğunluğuz sarhoşluğunun tezahürlerinden biri. Bu dine karşı bir laubalilik. Beyefendi hiçbir turistik toplantıyı kaçırmıyor, turistik bölgelere devamlı gidip dolaşıyor. Bir dini ihtiyaç duyduysa kendisi gidip bu görevi yapmalıydı. Bir gayrimüslimin, bir ateistin dahi yapamayacağı bir hareket. 

'Saygıya uygun değil' 
MHP Genel Sekreteri Cihan Paçacı Bakanın davranışı, İslami gelenek ve saygıya uygun değil. İnançlı insanları rencide etti. Bakan veya başbakan olsun, mevkii ne olursa olsun, kimse inançlarımıza, geleneklerimize uygun olmayan böyle bir davranışta bulunamaz. Bu davranışını kınıyorum. 





</TEXT>
</DOC>
