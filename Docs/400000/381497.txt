<DOC>
<DOCNO> 381497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/yazar/pulur.html </URL>
<DATE> 2005/09/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ya sizin başınıza gelseydi... 
</HEADLINE>
<TEXT>


O anlattıkça bizim tüylerimiz ürperdi, "Ya bizim başımıza gelseydi " diye kara kara düşündük... 
Sanırız, siz de Erdal Dumanlı'nın başına gelenleri okuyunca bizim gibi ürperecek, "Allah bizi korusun " diyeceksiniz. 
Erdal Dumanlı dört arkadaşıyla Bodrum'un Turgutreis beldesinde bir lokantada akşam yemeği yerken, kaşla göz arasında, bir sandalyede duran ve üstünde giysiler bulunan el çantası çalındı. 
Erdal Dumanlı çantasının çalındığını cep telefonunu aramasıyla anladı, bir yeri arayacaktı, ceplerine baktı yok, çantasına koyduğunu hatırladı, çantaya uzandı, yerinde yeller esiyor. 

İşte o an, sırtından soğuk terler boşandı... 
Ev anahtarı, otomobil anahtarı, kredi kartları, nüfus cüzdanı, ehliyet hepsi çantanın içindeydi. 
Sağa koştular, sola koştular, sordular, yok, yok, yok 

İlk iş kredi kartlarını iptal etmekti, o gece edildi. 
Arabanın anahtarı olmadığı için arabaya giremiyordu, İstanbul'a telefon etti, yedek anahtarı istedi, anahtar ertesi gün geldi. Bereket versin, arabayı jandarma karakolunun yanına bıraktığı için rahattı 
Anahtar kargo ile gelince, arabanın kapısını açtı, içeride nüfus k ğıdının fotokopisi vardı, tedbirli olduğu için böyle şeylere hazırlıklıydı. 
Beşiktaş Nüfus Müdürlüğü'nü aradı, yeni nüfus k ğıdı çıkarmak istediğini söyledi. Tabii verebilirlerdi, ama oturduğu yerin muhtarından nüfus cüzdanı yenileme belgesi lazımdı, onu nasıl alacaktı 
İstanbul'da oturuyor ama, şu an Turgutreis'te bulunuyordu. 
İstanbul'a dönünce muhtardan bu belgeyi alırdı. 

Sürücü ehliyetini çıkarayım, dedi, yanında kendisini ispat edecek bir kimlik yoktu. 
Bodrum Trafik Şubesi'ne gitti, nüfus k ğıdının fotokopisini, jandarma tutanağını, çalınan ehliyetini tarih ve numarasını vererek, yeni ehliyet istedi. 
Onlar da "Maalesef" dediler, "Kimlik belgeniz lazım " 
İyi de zaten çalınan kimlikti, onu arıyordu. 
Sonunda trafik şubesi insafa geldi, muteber iki insanla kendisinin Erdal Dumanlı olduğunu ispat ederek ve de sağlık raporu alarak, bir hafta sonra ehliyetini aldı. 

15 gün sonra Bodrum'dan ayrılırken lokantanın sahibi müjdeyi verdi 
"Çanta çalan, on bir yaşında bir kız çocuğu yakalandı " 
"Sonra " 
"Serbest bırakıldı, kanun böyleymiş, avukat İzmir'den telefon etmiş, çocuğu bırakmışlar..." 

Yasanın cezai ehliyeti olmayan çocukları koruması doğru da, serbest bırakılan o çocuklar sonra ne yapıyor 
Ya da parasını, malını, kimliğini kaybeden, çaldıran insanı kim koruyacak 



</TEXT>
</DOC>
