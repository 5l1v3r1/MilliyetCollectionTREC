<DOC>
<DOCNO> 391454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy20.html </URL>
<DATE> 2005/11/01/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Suriye ile serbest ticaret alanı kurulacak 
</HEADLINE>
<TEXT>

     Türkiye ile Suriye arasında, serbest ticaret alanı kurulmasına ilişkin anlaşmanın uygun bulunduğuna dair kanun tasarısı, TBMM Başkanlığı’na sunuldu. 
     "Türkiye Cumhuriyeti ile Suriye Arap Cumhuriyeti Arasında Serbest Ticaret Alanı Tesis Eden Ortaklık Anlaşmasının Onaylanmasının Uygun Bulunduğuna Dair Kanun Tasarısı", iki ülke arasında, 22 Aralık 2004’te Şam’da imzalanan anlaşma hükümlerinin uygun olduğunu içeriyor. 
     Anlaşma, sanayi ürünlerindeki gümrük vergileri, miktar kısıtlamaları, eş etkili vergi ve önlemlerin kaldırılması, teknik mevzuat, tarım ürünlerindeki taviz değişimi, hayvan ve bitki sağlığı önlemleri, damping, devlet tekelleri, kamu ihaleleri konularında düzenlemeleri kapsıyor. 
     Anlaşmayla, Türkiye-Suriye dış ticaret hacminin, en kısa sürede artırılması ve ticaretin çeşitlendirilmesi amaçlanıyor. 
     
</TEXT>
</DOC>
