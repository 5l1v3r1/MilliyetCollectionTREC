<DOC>
<DOCNO> 371042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/ekonomi/eko06.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak elektriğin bütçeye faturası 2 milyar dolar 
</HEADLINE>
<TEXT>


ANKARA Milliyet 

Kaçak elektriğin bütçede yarattığı bir yıllık açığın 2 milyar doların üzerine çıktığı bildirildi. Türkiye Elektrik Dağıtım AŞ'nin TEDAŞ araştırmasına göre, 2004 yılı itibariyle Türkiye'de tüketilen elektriğin yüzde 22.5'inin kaçak. 
Hem abonelerin faturalarını, hem de ülke ekonomisini olumsuz etkileyen kaçak elektriğin, yılda yaklaşık 2 milyar dolar bütçe açığına neden olduğu belirtiliyor. 
Türkiye'de kaçak elektriğin en yoğun olarak kullanıldığı yerler Doğu Anadolu ve Güneydoğu Anadolu Bölgesi olarak tespit edilirken, buralarda kullanılan toplam elektriğin yüzde 40'ını aşkın bölümünün kaçak olduğu belirlendi. 

Yüzde 80'i evlerde 
Araştırmaya göre, Mersin, Adana ve Antalya gibi aşırı göç alan illerde kaçak elektrik kullanım oranını yüzde 30 düzeyinde olurken, İstanbul'da bu rakam yüzde 20.51'i buluyor. Kaçak elektriğin yüzde 80'i meskenlerde, yüzde 13'ü ticari küçük işletmelerde kullanılıyor. 
Kaçak elektrik tüketimi nedeniyle oluşan bu açığın yanı sıra yalnızca 2004 yılında 4 bin 133 adet trafo yanarak kullanılmaz hale geldi. 
Milli Eğitim Bakanı Hüseyin Çelik de memleketi Van'da kaçak elektrik tüketimine isyan ederek, "Köylere bırakılan 50'lik trafoyla vatandaşlar tandıra bile elektrik döşüyor. Buna ne şebeke ne de trafo dayanıyor" dedi. Çelik, ziyaret ettiği ilçede elektrik sıkıntısı olduğunun aktarılması üzerine, kaçak elektrik kullanım oranını sordu. Çelik, ilçede yüzde 70 oranında kaçak elektrik kullanıldığını belirtmesi üzerine şunları söyledi 
"Köylere bırakılan 50'lik trafoyla vatandaşlar tandıra bile elektrik döşüyor" dedi. 


</TEXT>
</DOC>
