<DOC>
<DOCNO> 373651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/guncel/gun08.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da gergin saatler... 
</HEADLINE>
<TEXT>


BATMAN MARDİN DHA 

Batman'ın Beşiri ilçesi kırsalında öldürülen 6 PKK'lının cenazelerini almak isteyen DEHAP ve TUHAY-DER'lilerin bulunduğu kalabalık ile polis arasında yaşanan arbedede, 1 gösterici hayatını kaybetti. DEHAP ve TUHAY-DER üyesi bir grup, dün, teröristlerin cenazesini almak için, Batman Kadın Doğum ve Çocuk Hastalıkları Hastanesi'ne geldi. Polis, bin kişilik grubu uyardı. Kalabalık dağılmayınca polis, panzerle önce su sıktı. Eylemciler de polisi taş yağmuruna tuttu. Arbede sırasında 3 polis yaralandı. Seken kurşunlardan birinin isatebet ettiği gösterici Hasan İş kurtarılamadı. Murat Güneş isimli vatandaş da yaralandı. Bu arada, Trabzon'daki öldürülen Suriyeli terörist Mesut İsa'nın cenazesi, Mardin'de 5000 kişinin katıldığı gösterinin ardından ülkesine götürüldü. 


</TEXT>
</DOC>
