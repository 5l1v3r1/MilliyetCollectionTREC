<DOC>
<DOCNO> 393688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sondun14.html </URL>
<DATE> 2005/11/10/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Canlı yayında şaşırtan soru Ne tür iç çamaşırları giyiyorsunuz 
</HEADLINE>
<TEXT>

     BBC TÜRKÇE 

İngiltere'de Muhafazakar Parti'nin liderliği için yarışan David Davis ve David Cameron, partide ne tür politikalar izleyecekleri yönündeki sorulardan sonra, kendilerini terleten bir soruya yanıt vermek zorunda kaldı "Ne tür iç çamaşırları giyiyorsunuz ". 
     BBC 4 radyosunda yayımlanan bir programda sorulan bu soruya iki adayın verdiği yanıtlar, aralarındaki görüş farklılığına da işaret eder nitelikte. 
     Değişim yanlısı, genç aday Cameron tercihini 'boxer' olarak da bilinen çamaşırlardan yana koyarken, Davis daha geleneksel iç çamaşırlarını tercih ettiğini söyledi. 
     Kadınlara hitap eden radyo programında, kararsız kadın seçmenlerin oylarını kazanmayı hedefleyen Cameron ve Davis önce yarım saat boyunca izleyecekleri politikalarla ilgili soruları yanıtladı. 
     Daha sonra ise daha kişisel sorulara sıra geldi. 
     Mesela Sarışınları mı tercih edersiniz, esmerleri mi 
     Soru karşısında biraz mahçup olan Davis, "Sarışınları.. Ama eşimin esmer olduğunu da ekleyeyim" yanıtını verirken Cameron soruyu cevapsız bıraktı. 
     Her iki lider adayı da İngiliz rock grubu Coldplay'i, ABD'li Scissor Sisters grubuna tercih ettiklerini söyledi. 
     Adaylar arasındaki görüş farklılığını ortaya koyan ise iç çamaşırı tercihleri oldu. 
     
</TEXT>
</DOC>
