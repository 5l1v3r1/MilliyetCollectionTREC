<DOC>
<DOCNO> 368012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/soneko02.html </URL>
<DATE> 2005/08/08/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
5 yaşındaki otomobiller, yenilerinin yarı fiyatı... 
</HEADLINE>
<TEXT>

     Yerli ve yabancı yeni otomobillerin cazip kredi olanakları nedeniyle büyük talep görmesi, ikinci elleriyle aralarında büyük fiyat farklarına neden oluyor. 
     Otomobil satış bayileri ve ikinci el otomobil satıcılarından alınan bilgiye göre, yeni otomobil alımlarına uygulanan düşük kredi faiz oranları nedeniyle vatandaşlar, genellikle ikinci el otomobil yerine yenisini tercih ediyor. 
     Mevcut cazip kredi ve taksit olanaklarından yararlanarak otomobilini yenileyen kişilerin satışa çıkardıkları eski otomobilleri ise ikinci el otomobil piyasasında yerini alıyor. 
     Yeni otomobil satın alanların miktarındaki artışın, ikinci el otomobil piyasasında arz fazlasına neden olması yüzünden, yenisiyle teknik özellik, konfor ve görünüm açısından çok büyük farklar olmayan ikinci el otomobillerin fiyatları, en alt seviyelere kadar geriledi. 
     İkinci el otomobil satan galeri sahipleri, 5 yaşındaki oldukça iyi durumda olan ikinci el otomobillerin, 2005 ya da 2006 modellerinin yaklaşık yarı fiyatına satın alınabildiğini belirterek, şunları kaydetti 
     ''Bu durum, yeni otomobillerle ikinci elleri arasında fiyat uçurumlarına neden oldu. İkinci el otomobil fiyatları taban seviyelere düştüğü için, ekonomik durumu nedeniyle yeni otomobile parası yetmeyen vatandaşlara, hemen hemen aynı konfora sahip otomobilleri satın alma şansı doğdu. Örneğin, yenisi yaklaşık 55 bin YTL'den satılan Opel Vectra CDTi model otomobilin, 5 yıl önce üretilen 2000 modelleri ortalama 20-25 bin YTL'ye satın alınabilmektedir. Ancak, bu uygun fiyatlara rağmen ekinci el otomobil piyasasındaki durgunluk sürüyor.'' Bazı otomobillerin, en çok ilgi gören modellerinin yeni ve 2000 yılında üretilen ikinci ellerinin ortalama fiyatları şöyle 
     

MARKA-MODEL YENİ YTL İKİNCİ EL YTL Opel-Vectra CD 55.000 20.000-25.000 Ford-Focus 40.000 20.000-22.000 Toyota-Corolla 38.000 15.000-18.000 Honda-Civic 37.000 12.000-20.000 Hyundai-Elentra 36.000 14.000-18.000 Fiat-Marea 27.000 12.000-15.000 Fiat-Doblo 32.000 15.000-16.000 Volkswagen-Caddy 35.000 11.000-14.000 Volkswagen-Passat 50.000 23.000-30.000      

     
</TEXT>
</DOC>
