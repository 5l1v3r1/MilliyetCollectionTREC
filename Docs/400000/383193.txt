<DOC>
<DOCNO> 383193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur22.html </URL>
<DATE> 2005/10/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Kanal D kameramanı Dede, vefat etti 
</HEADLINE>
<TEXT>

     Kocaeli Ford Otosan Rallisi’nde yarış araçlarından birinin çarpması sonucu ağır yaralanan Kanal D kameramanı Besim Kemal Dede, vefat etti. 
     Anadolu Sağlık Merkezi’nden yapılan açıklamada, 25 Eylül 2005 tarihinde geçirdiği trafik kazası nedeniyle ağır kafa ve göğüs travması geçiren ve o tarihten bu yana Anadolu Sağlık Merkezi Genel Yoğun Bakım Servisi’nde tedavi edilmekte olan Besim Kemal Dede’nin, yapılan tüm müdahalelere rağmen kurtarılamayarak bugün öğle saatlerinde vefat ettiği bildirildi. 
     Bu arada Türkiye Otomobil Sporları Federasyonu’ndan yapılan yazılı açıklamada, "Türkiye Otomobil Sporları Federasyonu olarak bu elim olayda, Besim Kemal Dede’nin başta ailesi olmak üzere tüm yakınlarının ve dostlarının büyük acısını paylaşır, merhuma Allah’tan rahmet ve kederli ailesine başsağlığı dileriz" denildi. 
     
</TEXT>
</DOC>
