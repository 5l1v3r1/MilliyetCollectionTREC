<DOC>
<DOCNO> 377697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun22.html </URL>
<DATE> 2005/09/12/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
1 milyon avroluk göktaşı yakalandı 
</HEADLINE>
<TEXT>

     Rusya'dan Polonya'ya kaçırılmaya çalışılan piyasa değeri bir milyon avro olan göktaşı meteorit ele geçirildi. 
     Rus İzvestiya gazetesi, Polonya gümrüğünde Rusya'dan gelen bir kamyonu durduran güvenlik güçleri, yaptıkları aramada piyasa değeri bir milyon avro olan yarım ton ağırlığında meteorit parçaları ele geçirdi. 
     Yetkililer, ele geçirilen uzay taşlarının hepsinin üzerinde farklı numaralar bulunduğunu belirterek, dolayısıyla taşların özel bir koleksiyondan veya müzeden çalınmış olabileceği ihtimali üzerinde durduklarını kaydettiler. 
     Ele geçirilen taşların, Rusya'nın Usuriyskaya bölgesine 1947'de düşen meteoritler olduğunu kaydeden yetkililer, kaçakçıların bunu Avrupa'daki özel koleksiyonculara satmayı amaçladığını belirttiler. 
     Gazete, Rusya'da göktaşlarına son yıllarda giderek artan bir ilgi olduğuna dikkati çekerek, Ay'dan gelen veya getirilen taşların bir gramının 30 bin dolara alıcı bulduğunu bildirdi. 
     Göktaşı, Batı dillerinde, uzaydan gelerek Yer atmosferini aşarken ''meteor'', eğer atmosferi yanarak eriyerek geçip Yer'e düşerse ''meteorit'' adını alıyor. 
     
</TEXT>
</DOC>
