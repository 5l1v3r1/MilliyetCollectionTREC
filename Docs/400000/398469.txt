<DOC>
<DOCNO> 398469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/sontur10.html </URL>
<DATE> 2005/11/27/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Bursa ve Yalova'da esrar operasyonu... 
</HEADLINE>
<TEXT>

     Bursa ve Yalova'da düzenlenen operasyonlarda, 25 kilo 700 gram esrar ele geçirildi, 7 kişi gözaltına alındı. 
     Bursa Emniyet Müdürlüğü Narkotik Büro Amirliği'nden yapılan açıklamaya göre, E.Y. 31 ve Y.Ö'nün, 24 55 FC 061 plakalı otomobille Samsun'dan esrar getirdikleri ihbarı üzerine güvenlik güçleri, zanlıları Kurtuluş Caddesi'nde yakaladı. 
     E.Y. ile Y.Ö'nün otomobillerinde yapılan aramada, 2 spor çanta içine yerleştirilmiş 9 kilo esrar ele geçirildi. 
     Ellerindeki esrarı Bursa'da satmak için Yalova'dan yola çıkan H.İ.D, K.K. ve E.E, ihbar üzerine polis ekiplerince kent çıkışında durduruldu. Gözaltına alınan zanlıların valizinde, 15 kilo 700 gram esrar bulundu. 
     Karacabey'den getirdikleri 1 kilo esrarı Bursa'da satmaya çalışan, ancak başarılı olamayan E.A. 28 ile E.D. 33 , ticari taksiyle dönerken Acemler Kavşağı'nda yakalandı. 
     Zanlıların, sorgulamalarının ardından adliyeye sevk edildiği bildirildi. 
     
</TEXT>
</DOC>
