<DOC>
<DOCNO> 358486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/ekonomi/eko01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Protokol, suçu ortadan kaldırmıyor' 
</HEADLINE>
<TEXT>


TMSF ile protokol imzalayan batık banka patronlarının hapis cezası alması tartışmaya yol açarken, cezayı veren mahkeme, kararını şu gerekçe ile açıklıyor Borcunu ödemek suçu kaldırmaz. Hırsızın, çaldığını iade etmesi halinde hırsız olmaktan çıkmadığı gibi... 

Nedim Şener 

Banka yolsuzluklarında 'ihtisas mahkemesi' olarak işlev gören İstanbul 8. Ağır Ceza Mahkemesi'nde, Yurtbank'ın eski sahibi Ali Balkaner, Sümerbank'ın eski sahibi Hayyam Garipoğlu'ndan sonra, üçüncü mahk miyet kararı, Bank Kapital'in eski sahibi Mahmut Ceylan hakkında verildi. 
Ancak hem Sümerbank'ın eski sahibi Hayyam Garipoğlu'nun hem de Bank Kapital'in sahibi Mahmut Ceylan'ın, Tasarruf Mevduatı Sigorta Fonu ile geri ödeme sözleşmesi imzalamış olmaları, 'Madem protokol var neden ceza alıyorlar " sorusunu gündeme getirdi. 
Bunun yanıtı, Sümerbank davasıyla ilgili olarak 8. Ağır Ceza Mahkemesi'nin 1 Haziran tarihli gerekçeli kararında veriliyor. 
Mahkemenin, Sümerbank'taki kredi usulsüzlüklerinin anlatıldığı gerekçeli kararında, Hayyam Garipoğlu'nun TMSF ile protokol imzaladığı hatırlatıldıktan sonra, bunun suçun itirafı olduğu şöyle anlatılıyor 
"Sanık Hayyam Garipoğlu, esas hakkındaki sözlü savunmasında belirttiği gibi TMSF ile yaptığı anlaşma sonucunda bankayı 360 milyon dolar zarara uğrattığı ve bu nedenle borçlu bulunduğuna ilişkin tanzim edilen protokole imza atmış olduğu ve bu durumun dahi başlı başına müsnet suçu tevil yollu ikrara yönelik beyan olduğu, bu miktar paranın herhangi bir şahıs tarafından ne kadar malvarlığı olursa olsun imzalanmasının hayatın normal akışına aykırı bir durum teşkil ettiği açıktır." 

'Hırsız çaldığını iade ederse...' 
Mahkeme, bu yorumunun arkasından, protokol imzalamış olmanın suçu ortadan kaldırmadığı kanaatini de şöyle anlatıyor 
"Suça konu olan zararın bir miktarının Garipoğlu grubu tarafından ödendiği ve veya iade edildiği belirlenmiş ise de bu gerçeğin suçu ortadan kaldırmayacağı açıktır. Örnek olarak hırsızlık suçunu işleyen sanığın suça konu olan eşyaya müdahil bir değeri sahibine iade etmesi ve veya sahibi ile anlaşması nasıl hırsızlık suçunu ortadan kaldıramıyor ise Garipoğlu grubunun TMSF ile anlaşmış olması da hükme esas suçları ortadan kaldırmayacaktır." 

Akın, hüküm hakkını 'bilirkişi'ye bırakmıyor 
İstanbul 8. Ağır Ceza Mahkemesi, daha önce birçok mahkemeye bölünmüş banka yolsuzlukları davalarının birleştirildiği bir yargılama yöntemi izlemesiyle dikkat çekiyor. Mahkeme Başkanı Mustafa Akın, yasa ile kendilerine tanınmış hüküm verme hakkını, başka mahkemelerin yaptığı gibi 'bilirkişi'lere bırakmıyor. Daha önce bazı üniversitelerin ceza kürsülerinden hocalar, banka davalarında dosyaları inceleyerek, dolandırıcılık suçunun oluşmadığına dair, mahkemeye ait olması gereken takdir hakkını kullanmışlardı. Mahkemeyi oyalamaya yönelik avukat taktiklerini de engelleyen 8. Ağır Ceza Mahkemesi, sanıklara savunma hakkını çok geniş biçimde kullandırması ile dikkat çekiyor. Mahkeme uzman görüşlerini de alıyor ama kararı kendisi veriyor. 

Doç. Sözüer, 'Suç yok' dedi 
Daha önce bazı batık banka davalarında bilirkişi olarak görev yapmış ve dolandırıcılık suçunun oluşmadığına dair raporlar hazırlamış olan, son TCK yasasının hazırlayıcılarından Doç. Dr. Adem Sözüer, önceki gün yapılan Bank Kapital davasında da aynı yönde bir rapor sundu. Sanık avukatlarının bilimsel mütalaa almak için kendisine başvurması sonucunda 111 sayfalık rapor hazırlayan Sözüer, daha önceki raporlarında olduğu gibi, dolandırıcılık, görevi kötüye kullanma ve zimmet suçlarının oluşmadığı yönünde görüş bildirdi. 
Buna karşın Mustafa Akın başkanlığındaki mahkeme, zimmet suçunu işlediği gerekçesi ile Mahmut Ceylan hakkında 12 yıl 3 ay, karşılıklı krediler nedeniyle Egebank'ın sahibi Murat Demirel hakkında da 2 yıl 1 ay hapis cezası verdi. 

Mehmet Emin Karamehmet 
Yargılanıyor 
Pamukbank El koyma tarihi 18.06.2002 Toplam zararı 3.618 milyon dolar Sahibinin kullandığı kaynak 2.627 milyon dolar Protokol Yapıldı Son durum Sahibi M. Emin Karamehmet ve yöneticileri İstanbul 8. Ağır Ceza'da, Etibank ile Interbank'tan kullandırılan karşılıklı krediler back to back ile yol açılan zarar nedeniyle 12 yıl hapis istemiyle yargılanıyor. Karamehmet, Pamukbank ve diğer fon bankalarına olan borçlarını ödemek için 31 Ocak 2003'te 15 yıl vadeli protokol imzalamıştı. 4 Ağustos 2004 tarihinde ek protokol imzalandı. Çukurova Grubu'ndan 1 Ocak 2004 ile 31 Aralık 2004 döneminde sağlanan tahsilat 77 milyon dolarken, 31 Aralık 2004 itibariyle toplam tahsilat 135 milyon dolara, 30 Nisan 2005 itibariyle ise 630 milyon dolara ulaştı. 

Hayyam Garipoğlu 
Firarda 
Sümerbank El koyma tarihi 21.12.1999Toplam zararı 469 milyon dolarSahibinin kullandığı kaynak 216 milyon dolarProtokol YapıldıSon durum TMSF ile borçlarına karşı 12 Ağustos 2004'te 12 yıl vadeli protokol yapan Hayyam Garipoğlu, Bankalar Kanunu'na muhalefet ettiği gerekçesiyle yargılandığı İstanbul 8. Ağır Ceza Mahkemesi tarafından 'zimmet' suçlamasıyla 27 yıl 3 ay hapis cezası ile 107 trilyon lira para cezasına çarptırıldı. Mahkeme 1 Haziran 2005'te çıkan 256 sayfalık gerekçeli kararında Garipoğlu'nun TMSF ile 360 milyon dolarlık geri ödeme protokolü yapmasını 'suçun ikrarı' olarak değerlendirdi. Gerekçeli kararın 159'uncu sayfasında da borcun ödenmesinin 'suçu' ortadan kaldırmayacağı belirtildi. 

Cavit Çağlar 
Hüküm giydi 
İnterbank El koyma tarihi 07.01.1999Toplam zarar 1 milyar 269 milyon dolarSahibinin kullandığı kaynak 1.2 milyar dolarProtokol YapıldıSon durum Sahibi Cavit Çağlar, Bursa 3. Ağır Ceza'da 'dolandırıcılık'tan beraat etti. Yargıtay, kararı bozdu. Tekrar görülen davada Çağlar, 3 yıl 10 ay hapis cezası aldı. Ancak yeni TCK, 'etkin pişmanlık' halinde 'dolandırıcılık' suçu işleyenlerin hapis cezalarını ortadan kaldırınca Çağlar hapisten kurtuldu. Çağlar, TMSF ile 19 Ağustos 2004'te 1 milyar 678 milyon dolarlık geri ödeme protokolü imzaladı. 12 yıl vadeli protokolün ilk 3 yılında 216 milyon dolar tahsilat planlanıyor. Toplam tahsilat 88 milyon dolar oldu. Çağlar ile oğlu Mustafa Çağlar'ın Etibank davasında, 7.5 yıla kadar hapis istemiyle yargılaması ise sürüyor. 

Dinç Bilgin 
Yargılanıyor 
Etibank El koyma tarihi 27.10.2000Toplam zararı 697 milyon dolarSahibinin kullandığı kaynak 587 milyon dolarProtokol YapıldıSon durum Sahibi Dinç Bilgin ve oğlu Önay Bilgin'in İstanbul 8. Ağır Ceza Mahkemesi'ndeki 3.5 yıl ile 33 yıl arasında cezalandırılması istemiyle açılan dava sürüyor. 8. Ağır Ceza'daki 'dolandırıcılık' davası yanında, İstanbul 1. Asliye Ticaret Mahkemesi'nde de şahsi iflas davası var. Bilgin Grubu medya şirketlerini Merkez Grubu'na kiralamıştı. Ancak daha sonra Merkez Grubu, Bilgin'in medya şirketlerini satın aldı. TMSF'nin muvafakatinde imzalanan anlaşmayla Turgay Ciner'e bağlı Merkez Grubu, toplam 433 milyon dolar ödeme yapacak. Ödemeler, 10 yılda tamamlanacak. Bilgin Grubu'ndan toplam 62 milyon dolar tahsilat yapıldı. 

Yavuz Zeytinoğlu 
Yargılanıyor 
Esbank El koyma tarihi 21.12.1999Toplam zararı 1 milyar 113 milyon dolarSahibinin kullandığı kaynak 478 milyon dolarProtokol YapıldıSon durum Sahibi Zeytinoğlu Grubu yöneticileri hakkında mali sorumluluk davası devam ediyor. Ayrıca yöneticiler hakkında şahsi iflas davaları da açıldı. Zeytinoğlu Grubu ile TMSF arasında 19 Ocak 2005'te 663 milyon dolar tutarında geri ödeme anlaşması imzalandı. Grubun el konulan çimento fabrikalarının da yer aldığı bazı taşınmazlar satılarak paraya çevrildi. Zeytinoğlu Grubu'ndan 1 Ocak 2004 ile 31 Aralık 2004 döneminde 623 bin dolar tahsilat sağlandı. 31 Aralık 2004 itibariyle toplam tahsilat 41 milyon 559 bin dolara ulaştı. 30 Haziran 2005 tarihinde de 4 milyon dolar ödeme yapan grubun ödemesi 47 milyon dolar oldu. 

Erol Aksoy 
Yargılanıyor 
İktisat Bankası El koyma tarihi 15.03.2001Toplam zararı 1 milyar 953 milyon dolarSahibinin kullandığı kaynak 879 milyon dolarProtokol YapılmadıSon durum Sahibi Erol Aksoy, TMSF ile protokol yapmadı. Hakkında zimmet ve 'emniyeti suiistimal' nedeniyle 2 dava var. Şahsi iflas davası bulunuyor. Erol Aksoy'un 26 Mayıs 2004'te 38, 15 Aralık 2004'te ise 1 şirketinin yönetimi TMSF'ye geçti. Cine 5 gibi yayın şirketleriyle Çinkur Enerji Santralı'nın gelirlerine de el konuldu. Yatı TMSF'ye geçti. Cine 5 TV'ye bağlantılı 52 markasına ve bir kısım şirketlerin mallarına haciz uygulandı. Hakkında, Trade Deposit Bank'ın İktisat Bankası ile birleştirilmesiyle 490 milyon dolar zarara neden olmaktan dolayı, Şişli Cumhuriyet Savcılığı tarafından soruşturma yürütülüyor. 

Korkmaz Yiğit 
Yargılanıyor 
Bank Ekspres El koyma tarihi 25.10.1998Toplam zararı 434 milyon dolarSahibinin kullandığı kaynak 310 milyon dolarProtokol YapılmadıSon durum Korkmaz Yiğit ve yöneticiler hakkında, Beyoğlu 2. Ağır Ceza'nın verdiği beraat kararını, Yargıtay bozdu. Yargılama yeniden başladı. Gruba ait bazı gayrimenkuller TMSF'ye geçti. Fon Kurulu'nun 23 Mart 2004 tarihli kararı ile Yeni İstanbul İnşaat AŞ adına kayıtlı 22 gayrimenkul ile İstanbul, Avcılar Firuzköy, Tahtakale'deki 30 bin 240 metrekare büyüklüğündeki taşınmazın yarısına el konuldu. El konulan 23 adet gayrimenkul 27 Ocak 2005 tarihinde Fon adına tescil edildi. 2004 yılına kadar gruptan yapılan toplam tahsilat tutarı 7 milyon 531 bin dolarda kaldı. 

Mustafa Süzer 
Soruşturma sürecinde 
Kentbank El koyma tarihi 09.07.2001Toplam zararı 680 milyon dolar Sahibinin kullandığı kaynak 250 milyon dolarProtokol YapılmadıSon durum Danıştay İdari Dava Daireleri Genel Kurulu 'sahibine iade' kararı verdi. Ancak Bayındırbank ile birleştirilerek tüzelkişiliği sona eren Kentbank'ın davacıya iadesinde fiili imk nsızlık bulunduğunda karar uygulanamadı. Sahibi Mustafa Süzer, ortakları ile yöneticiler hakkında TMSF'nin 'dolandırıcılık' iddiasıyla yaptığı başvuru takipsizlikle sonuçlandı. Yargıtay, takipsizlik kararını bozdu. Kentbank'ın eski sahipleri hakkında 'dolandırıcılık' ve 'zimmet' soruşturması tamamlanarak fezlekesi savcılığa gönderildi. Süzer Grubu'ndan 2004 sonuna kadar yapılan tahsilat 12 milyon dolarda kaldı. 

Kemal Uzan 
Firarda 
İmar Bankası El koyma tarihi 03.07.2003Toplam zararı 5.6 milyar dolarSahibinin kullandığı kaynak Bilinmiyor.Protokol YapılmadıSon durum Sahibi Uzan ailesinin 215 şirketine el konuldu. Kemal Uzan, Hakan Uzan ile banka yöneticileri müebbet hapis istemiyle yargılanıyor. 'Dolandırıcılık ile zimmet iddiasıyla yargılanan Uzanlar için kırmızı bülten çıkarıldı. Ayrıca değişik adreslere yapılan baskında ele geçen belgelere göre Kemal Uzan'ın büyük oğlu ve Genç Parti Genel Başkanı Cem Uzan da, verdiği talimatlarla ailesine ait şirketlerin kayıtları üzerinde değişiklikler yapılmasını sağlamak, yargıyı etkileyecek şekilde girişimlerde bulunmak yoluyla 'cürüm işlemek amacıyla teşekkül oluşturmak' ve 'evrakta sahtecilik' iddiasıyla yargılanıyor. 

Halis Toprak 
Yargılanıyor 
Toprakbank El koyma tarihi 30.11.2001Toplam zararı 879 milyon dolarSahibinin kullandığı kaynak 484 milyon dolarProtokol YapıldıSon durum Halis Toprak TMSF ile protokol imzaladı. Ancak Halis Toprak ve banka yöneticileri hakkında mali sorumluluk davası açıldı. Ayrıca 'Banka kaynaklarını off - shore hesaplarına aktarmak, grup şirketlerine usulsüz krediler vermek gibi fiilerden dolayı 'dolandırıcılık' iddiasıyla yargılanıyorlar. Toprak Grubu, 18 Aralık 2004'te imzalanan protokole göre TMSF'ye olan toplam 450 milyon dolar nakit borcunu 2005 yılından başlamak üzere 10 yılı anapara, 2 yılı faiz olmak üzere toplam 12 yılda ödemeyi kabul etti. Bankanın Fona devir tarihinden 31 Aralık 2004 tarihine kadar olan sürede yapılan tahsilatların toplamı ise 4 milyon 721 bin dolarda kaldı. 

Mahmut Ceylan 
Hüküm giydi 
Bank Kapital El koyma tarihi 27.10.2000Toplam zararı 392 milyon dolarSahibini kullandığı kaynak 250 milyon dolarProtokol YapıldıSon durum Ceylan Grubu'nun Başkanı Mahmut Ceylan, 12 yıl 3 ay 23 gün hapis cezasına çarptırıldı. Davada, Mahmut Ceylan ve banka yönetimi, dolambaçlı ve hileli yollar kullanarak, Bankalar Kanunu'na muhalefet ettiği ve 'zimmet' suçunu işlediği gerekçesiyle hapis cezasına çarptırıldılar. Ceylan Grubu ile TMSF arasında 2 Mayıs 2003 tarihinde toplam 590 milyon dolar tutarında Finansal Yeniden yapılandırma Sözleşmesi imzalanmıştı. Gruptan 2004 yılında 5 milyon 877 bin dolar tahsilat yapıldı. Fona devir tarihinden 31 Aralık 2004 tarihine kadarki tahsilat ise 77 milyon dolar oldu. Ceylan grubu hakkında açılmış şahsi iflas ve mali sorumluluk davaları da bulunuyor. 

Ali Balkaner 
Cezaevinde 
Yurtbank El koyma tarihi 21.12.1999Toplam zararı 656 milyon dolarKendi kullandığı kaynak 819 milyon dolar Protokol YapılmadıSon Durum Sahibi Ali Balkaner, 34 yıl 7 ay hapis cezasına çarptırıldı. TMSF ile protokol imzalamayan Balkaner'in el konulan 10 şirketi şunlar Derby Lastik Fabrikası, Ada İnşaat Sanayi, Yonca Yapı Endüstri, Üçem Taahhüt Ticaret Sanayi ve Yatırım Konsorsiyumu, Balkaner Turizm İnşaat Sanayii, Med Menkul Değerler, Tepe İnşaat Sanayi Ticaret, As Yapı Endüstrisi, Balkan Tekstil San, Tek İnşaat ve Turizm San. ve Tic. Ali Balkaner Grubu'ndan 1 Ocak 2004 ile 31 Aralık 2004 döneminde 1 milyon 505 bin dolar tahsilat sağlanırken, Bankaya el konduğu günden 2004 yılı sonuna kadar yapılan tahsilat ise 7 milyon 817 bin dolarda kaldı. 

Murat Demirel 
Yargılanıyor 
Egebank El Koyma Tarihi 21.12.1999Toplam zararı 1 milyar 219 milyar dolarSahibinin kullandığı kaynak 343 milyon dolarProtokol YapılmadıSon durum Sahibi Murat Demirel ile yöneticileri hakkında zimmet ve dolandırıcılıktan açılan dava devam ediyor. 29 Haziran'da 5020 sayılı yasaya dayanılarak operasyon yapıldı. Şevket Demirel'in 9 şirketine el kondu. Murat Demirel'in eşi Ayşenur Esenler Demirel hakkında 259 trilyon 722 milyar TL tutarında 'amme alacağının tahsili' amacıyla 6183 sayılı kanun hükümlerine göre takip yapılıyor. Deniz Portföy Yönetimi'nde bulunan 1 trilyon 856 milyar TL, TMSF hesaplarına geçirildi. Ayşenur Esenler Demirel'in ev adresine düzenlenen hacizde 273 kalem menkul mal haczedildi. Murat Demirel Grubu'ndan bugüne kadar yapılan tahsilat 26 milyon dolar oldu. 

Kamuran Çörtük 
Davası var 
Bayındırbank El koyma tarihi 09.07.2001Toplam zararı 115 milyon dolarSahibinin kullandığı kaynak 95 milyon dolarProtokol YapıldıSon durum Bayındırbank'ın h kim ortağı Kamuran Çörtük hakkında şahsi iflas davaları var. TMSF dahil 13 alacaklı kuruluş arasında 25 Ekim 2002 tarihinde toplam 602 milyon dolar tutarında Finansal Yeniden Yapılandırma Sözleşmesi FYYS imzalandı. FYYS çerçevesinde Fon'un 100 milyon dolar nakit, 53 milyon dolar da gayri nakit olmak üzere toplam 153 milyon dolar alacağı yeniden yapılandırıldı. FYYS'de belirlenmiş olan borç tutarının, Libor 2,5 faizle, 2 yıl ödemesiz dönem, 6 yıl anapara ödemeli dönem ve 2 yıl faiz ödemeli dönem olmak üzere 10 yılda ödenmesi öngörüldü. Gruptan 2004 sonuna kadar yapılan toplam tahsilat 14 milyon dolarda kaldı. 

EGS Bank El koyma tarihi 09.07.2001Toplam zararı 545 milyon dolarH kim ortağın kullandığı kaynak 298 milyon dolarProtokol YapılmadıSon durum EGS Grubu'nun sahibi olduğu bankanın borçlarına karşılık bazı şirketlerin yönetim ve denetimine el kondu. EGS grubu şirketlerinde eskiden görev almış bir grup işadamı ve yönetici tarafından kurulan Deniz AŞ, TMSF ile görüşerek, el konulan firmalardan dördünün EGS Finansal Kiralama, Egeser Giyim, Denser ve İpekyolu Vadisi Serbest Bölge Kurucu işleticisi AŞ yönetimini devralmak için teklif verdiler. EGS Bank AŞ ve EGS Finansal Kiralama AŞ Yönetim Kurulu Başkanı'nın eski eşi hakkında 5020 sayılı Kanun uygulaması neticesinde banka hesaplarına haciz konuldu. 2004 sonu itibarıyla EGS Grubu'ndan yapılan tahsilat 3 milyon 249 bin dolarda kaldı. 

5 banka 'kötü yönetimden' batmıştı Bazı bankalar ise, h kim ortağın içini boşaltması nedeni ile değil, yönetim kusurları sonucu mali darlığa düştüğü için Fon'a alındı. Bu durumda olan beş banka var 


Demirbank 
El koyma tarihi 06.12.2000Toplam zararı 647 milyon dolarSahibinin kullandığı kaynak 58 milyon dolarProtokol YapıldıSon durum Grubun Fon bankalarına olan borçlarının tasfiyesine yönelik 5 Eylül 2003 tarihinde 98 milyon dolar tutarında sözleşme imzalandı. 2004 sonu itibarıyla toplam tahsilat 5 milyon 896 bin dolar oldu. Sitebank 
El koyma tarihi 09.07.2001Toplam zararı 53 milyon dolarSahibinin kullandığı kaynak 6 milyon dolarProtokol YapıldıSon durum Grup ile 21 Eylül 2003 tarihinde imzalanan 10 yıl vadeli protokol kapsamında ödemeler düzenli olarak devam ediyor. Grup'tan protokol gereği 2004 yılı sonuna kadar 1 milyon 724 bin dolar tahsil edildi. Yaşarbank 
El koyma tarihi 21.12.1999Toplam zarar 1 milyar 148 milyon dolarSahibinin kullandığı kaynak 103 milyon dolarProtokol YapıldıSon durum Mali sorumluluk ve şahsi iflas davaları da bulunan Yaşar grubu, TMSF ile ilk protokol imzalayanlardan. Grubun TMSF ile yaptığı protokol gereği bugüne kadar yaptığı ödemelerin toplamı 78 milyon dolara ulaştı. Tarişbank 
El koyma tarihi 09.07.2001Toplam zararı 74 milyon dolarSahibinin kullandığı kaynak H kim ortakları tarafından kullanılan kaynak bulunmadığından, protokol yapılmasına gerek görülmedi. Tarişbank'ın sahibi olan Tarım Satış Birlikleri'nin bankayı geri alma girişimleri de sonuç vermemiş, kooperatifin bu konudaki anlaşma gayreti sonuçsuz kalmıştı.Ulusalbank 
El koyma tarihi 28.02.2001Toplam zararı 523 milyon dolarSahibinin kullandığı kaynak H kim ortağın devir tarihi itibarıyla bankadan kullandığı veya fon bankalarından kullandığı kaynak bulunmadığından, protokol yapmayı gerektirecek bir durum ve sahipleri hakkında açılmış dava da bulunmuyor. 

TMSF'nin 2004 yılı Faaliyet Raporu ile BDDK'nın Bankacılık Sektörü Gelişme Raporu VII kaynak alınmıştır. 
Banka hortumcuları için uluslararası sözleşme Meclis'te ANKARA Anka 
Hükümet, banka hortumcularıyla ilgili olarak uluslararası işbirliğini öngören "Birleşmiş Milletler Yolsuzlukla Mücadele Sözleşmesi"ni onaylanmak üzere TBMM'ye gönderdi. 
BM Yolsuzlukla Mücadele Sözleşmesi, mevzuatta aslında suç olarak belirlenmiş olan rüşvet, zimmet, karapara aklama ve adaletin engellenmesi eylemlerinin suç olarak düzenlenmesi zorunluluğunu getiriyor. 
Sözleşmede, ayrıca memuriyet ve mevki nüfusunun kötüye kullanılması, haksız zenginleşme, özel sektörde rüşvet, zimmet ve karaparanın aklanmasının gizlenmesi eylemlerinin suç olarak düzenlenmesi konusunda yerel mevzuatların geliştirilmesi de teşvik ediliyor. Sözleşmeyle, yolsuzlukla mücadele konusunda etkili bir uluslararası işbirliği mekanizması getiriliyor. 
Sözleşme, yolsuzluktan elde edilen gelirlerin kaynak ülkeye iadesi konusunda daha önceki hukuk belgelerinde bulunmayan etkili bir sistem getiriyor. 
Dışişleri Bakanlığı tarafından hazırlanan sözleşmenin onaylanmasına ilişkin tasarının gerekçesinde, sözleşmenin öngördüğü 11 yolsuzluk suçundan biri olan "özel sektörde zimmet" suçunun Türkiye tarafından önerildiği ve metne dahil edildiği bildirildi. 
Gerekçede, bu düzenleme ile banka yönetim kurulu başkan ve üyeleri ile diğer mensuplarının görevleri nedeniyle kendilerine verilen ya da muhafazaları, denetim ve sorumlulukları altında bulunan bankaya ait para ve diğer varlıkları zimmetine geçirme eylemini suç olarak düzenleyen 4389 sayısı Bankalar Yasası, bu sözleşmenin kapsamına alınıyor. Böylece, bu eylemlerden dolayı yapılacak kovuşturmalarda uluslararası işbirliği yapılması öngörülüyor. 


</TEXT>
</DOC>
