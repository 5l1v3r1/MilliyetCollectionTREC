<DOC>
<DOCNO> 386986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/son/sontur25.html </URL>
<DATE> 2005/10/15/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
İstanbul'da bazı yollar 16 ve 29 Ekim'de kapatılacak 
</HEADLINE>
<TEXT>

     İstanbul’da bazı yollar, 16 ve 29 Ekim’de Cumhuriyet Bayramı prova ile töreni nedeniyle trafiğe kapatılacak. 
     İstanbul Emniyet Müdürlüğü’nden yapılan açıklamada, 29 Ekim Cumhuriyet Bayramı’nın 82. yıldönümü prova ve kutlama töreninin yapılacağı 16 ve 29 Ekim günleri saat 07.00’den saat 15.00’e kadar trafiğe kapatılacak caddeler şöyle sıralandı 
     "-Vatan Caddesi ve bu caddeye çıkan bütün yollar. 
     -Topkule-Mahmutbey Köprüsü-Vatan Caddesi ve bu yollara çıkan bütün yollar. 
     -Topkule-Mahmutbey Köprüsü-Vatan Caddesi-Oğuzhan Caddesi-Millet Caddesi-Topkapı Edirnekapı Kavşağı-Vatan Caddesi kesişim noktası Mahmutbey-Topkule. 
     -Mahmutbey Köprüsü Habibler Yolu Sultançiftliği Yolu ." Açıklamada, Üsküdar Meydanı’ndan Harem sahil yolu ve Harem’den Üsküdar sahil yolunun da saat 08.00’den itibaren trafiğe kapatılacağı belirtildi. 
     
     ALTERNATİF GÜZERGAHLAR 
     Sürücülerin kullanabilecekleri alternatif güzergahlara da yer verilen açıklamaya göre, D-100 Karayolu’ndan Vatan Caddesi’ne gidecek sürücüler, Haliç Tüneli, Edirnekapı, Fevzipaşa Bulvarı, Aksaray veya Haliç Tüneli Ayvansaray ışıklardan Balat yolunu takiben Unkapanı ve Sirkeci istikametini kullanabilecek. 
     E-80 Karayolu’nu kullanacak sürücülerin Milliyet Gazetesi karşısından TEM istikametini, sahil yolunu kullanacakların ise sahil güzergahından Yenikapı-Kumkapı-Sirkeci yönünü kullanmaları gerekiyor. 
     Vatan Caddesi’ni kullanarak Fatih İlçesi’ndeki hastanelere gelecek gerek ambulans, gerekse diğer araç sürücülerinin sahil yolunu tercih ederek Samatya’dan Cerrahpaşa-Çapa-Haseki veya Vakıf Gureba hastanelerine intikal etmeleri, Fatih istikametinden hastanelere gidecek sürücülerin ise Atatürk Bulvarı-Aksaray ve Millet Caddesi güzergahını kullanmaları istendi. 
     
</TEXT>
</DOC>
