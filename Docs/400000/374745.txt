<DOC>
<DOCNO> 374745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/son/soneko40.html </URL>
<DATE> 2005/09/01/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Merkez Bankası döviz rezervi 41.2 milyar dolara geriledi... 
</HEADLINE>
<TEXT>

     Merkez Bankası'nın döviz rezervleri, 19-26 Ağustos tarihleri arasında 622 milyon dolar azalarak 41 milyar 293 milyon dolara indi. 
     Merkez Bankası'nın verilerine göre, Türkiye'nin ''uluslararası rezervleri'' ise 5-12 Ağustos tarihleri arasında 1 milyar 491 milyon dolar azalarak 12 Ağustos itibarıyla 64 milyar 673 milyon dolar seviyesine geriledi. 
     Uluslararası rezervler, 5 Ağustos'ta 66 milyar 164 milyon dolar idi. 
     Bankalar ve özel finans kurumlarının ÖFK toplam döviz rezervleri ise 1 milyar 920 milyon dolar gerileyerek 12 Ağustos itibarıyla 20 milyar 817 milyon dolara geriledi. Bankalar ve ÖFK'ların toplam döviz rezervi 5 Ağustos'ta 22 milyar 737 milyon dolar olarak belirlenmişti. 
     
     REPO İŞLEMLERİ AZALDI 
     Bankaların müşterileriyle yaptığı repo işlemleri, 19-26 Ağustos 2005 tarihleri arasında yaklaşık 11.09 milyon YTL azalarak, 26 Ağustos itibarıyla 1 milyar 487.2 milyon YTL oldu. Repo işlemleri 19 Ağustos'ta 1 milyar 498.3 milyon YTL idi. 
     Mali kuruluşlar arası repo işlemleri ise 19 Ağustos'ta 9 milyar 115.5 milyon YTL iken, 26 Ağustos itibarıyla 1 milyar 99.5 milyon YTL artarak 10 milyar 215.1 milyon YTL'ye çıktı. 
     
     DIŞ BORÇ ÖDEMELERİ 
     Türkiye, 1-31 Ağustos tarihleri arasında toplam 3 milyar 960. milyon dolar dış borç ödemesi yaptı. 
     Ödemelerin 2 milyar 455.70 milyon doları Hazine, 30.39 milyon doları Merkez Bankası ve 18.34 milyon doları genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemeler ile MSB ve savunma sanayi ödemeleri gibi kalemlerden oluştu. 
     Bu arada, bu yıl başından itibaren bugüne kadar yapılan toplam dış borç ödemesi 17 milyar 766.11 milyon dolara ulaştı. 
     
     DÖVİZ MEVDUAT HESAPLARI 
     Bankalardaki toplam döviz mevduat hesapları, 19 Ağustos itibarıyla 77 milyar 507 milyon dolar oldu. Toplam döviz mevduat hesapları 12 Ağustos'ta 78 milyar 717 milyon dolar idi. 
     Döviz tevdiat hesapları toplamı 19 Ağustos itibarıyla 61 milyar 47 milyon dolara, yurtiçi döviz tevdiat hesapları 57 milyar 793 milyon dolara gerilerken, yurtdışı döviz tevdiat hesapları toplamı 3 milyar 2 milyon dolara yükseldi. 
     
</TEXT>
</DOC>
