<DOC>
<DOCNO> 371728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/ekonomi/eko03.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine zorlu haftasını üç ayrı ihale ile atlatacak 
</HEADLINE>
<TEXT>


ANKARA ANKA 

Hazine, döviz kurlarıyla ilgili tedirginliğin devam etmesi beklenen bu hafta çarşamba günü 10.4 milyar YTL ile tarihinde bir gün içerisinde yapacağı en yüksek iç borç geri ödemesini gerçekleştirecek. Söz konusu ödemenin finansmanı için de üç ayrı iç borçlanma ihalesi yapılacak. 
Hazine 24 Ağustos Çarşamba günü toplam 10 milyar 430 milyon YTL'lik iç borç anapara ve faiz ödemesi yapacak. 
Ödemenin 9 milyar 372 milyon YTL'si piyasaya, 1 milyar 58 milyon YTL'si ise iç borçlanma ihalelerinden önce ortalama faiz üzerinden kamu kurum ve kuruluşlarına yapılan ROT satışlar ile yine kamu kuruluşlarına ihale dışı doğrudan tahvil satışlarından kaynaklanan borçlar için yapılacak. 

Ödeme YTL olacak 
Ödemenin tümü de YTL cinsinden iç borçlardan kaynaklanıyor. Bu ödemeyle birlikte 14 milyar 272 milyon YTL olan ağustos ayı iç borç geri ödemelerini de büyük ölçüde tamamlayacak olan Hazine'nin 26 Ağustos'ta 23 milyon, 31 Ağustos'ta da 56 milyon YTL'lik ödemeleri bulunuyor. 


</TEXT>
</DOC>
