<DOC>
<DOCNO> 391273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/magazin/axmag01.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı isimlerini alan çıkmadı 
</HEADLINE>
<TEXT>


TMSF'nin 20 sanatçının ismini satışa çıkardığı ihaleye ne sanatçılardan, ne de başka bir alıcıdan talep geldi 

EKONOMİ SERVİSİ 

Tasarruf Mevduatı Sigorta Fonu'na TMSF devrolan Kentbank'ın kredi alacağı nedeniyle haczedilen Prestij Müzik ile şirkete bağlı sanatçıların isim hakları için alıcı çıkmadı. TMSF merkezinde dün yapılması beklenen ihale, ne sanatçılar, ne de başka alıcılardan talep gelmeyince bugüne ertelendi. 

20 sanatçı var 
TMSF ihalede, Prestij Müzik ile Haluk Levent, Altay, Hamiyet, Suat Suna, Hatice, Deniz Erdoğan, Elif Karlı ve Nuray Hafiftaş'ın da aralarında bulunduğu 20 sanatçının ismine marka olarak alıcı arayacak. Bugün de alıcı çıkmaması halinde, markalar, 6 ay içinde pazarlık usulüyle satışa çıkarılacak. İsim hakları, sanatçıların Prestij Müzik adına yaptıkları çalışmaların pazarlanma ve kopyalanma haklarını içeriyor. 

En pahalı isim Haluk Levent 
Toplam muhammen bedeli 575 bin YTL olan markalardan Prestij Müzik için 200 bin YTL bedel belirlendi. Sanatçılar arasında ise ilk sırada 100 bin YTL ile Haluk Levent ilk sırada yer aldı. 


</TEXT>
</DOC>
