<DOC>
<DOCNO> 365595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/spor/aspo.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal İzmir Marşı'yla 1-1 
</HEADLINE>
<TEXT>


Beşiktaş, Tahir Karapınar'ın İzmir'deki jubile maçında Altay ile berabere kaldı. Siyah-Beyazlılar, devreyi önde kapamasına rağmen üstünlüğünü koruyamadı, lig öncesi yaptığı son provada geçer not alamadı 

SÜLEYMAN HATISARU 


Siyah - Beyazlılar, İzmir'de Tahir Karapınar'ın jübile maçında 2. Lig A Kategorisi ekiplerinden Altay ile 1-1 berabere kaldı. 
Beşiktaş karşılaşmanın ilk yarısını 35'te İbrahim Akın'ın attığı golle 1-0 önce geçmesine rağmen ikinci yarıda bu üstünlüğünü koruyamadı. 62. dakikada Cordoba'nın çeldiği topu iyi takip eden Alp maçın skorunu belirledi. Kartal Süper Lig öncesindeki son sınavında ortaya koyduğu futbolla geçer not alamadı. 
Altay'ın emektar kaptanı Tahir Karapınar, karşılaşmanın 12. dakikasında omuzlara alınarak saha kenarına uğurlandı. 
Karşılaşmayı 4 bin 150 biletli seyirci, 41 bin 570 YTL hasılat bırakarak izledi. Maçtan önce Rıdvan Dilmen, Tanju Çolak, Cüneyt Tanman ve Hayrettin Demirbaş gibi eski şöhretli oyuncuların forma giydiği, Şöhretler Karması ile Altay Master Takımı bir gösteri maçı yaptı. Maçı Altay Masterler takımı 8-5 kazandı. 

Maçın karnesi 
HAKEMLER Çağatay Şahin, Arkın Akgöl Kutluhan Bilgiç, Ozan Soykan 4. hakem 
ALTAY Cenk 6 - Serkan 6 , Orkun Dk.56 5 , Metin 6 , Murat 6 , Mehmet Akçagün 6 - Fatih Uğur Dk.84 5 , Mehmet Deliorman 6 , Hakan Dk.56 5 , Yasin 7 , Tahir 10 , Ali Dk. 12 5 Müjdat Dk.56 5 - Ufuk 6 Eralp Dk.76 4 , Fazlı 7 , Al Dk.56 5 
YEDEKLER Ufuk, Orkun, Eren, İlhan 
BEŞİKTAŞ Cordoba 7 - Çağdaş 6 , Mustafa Doğan Dk.46 6 , İbrahim Toraman 5 , Gökhan Zan Dk.46 6 , Kürşat 6 - Adem 6 , İbrahim Üzülmez Dk.46 6 , Pancu 6 , Okan 7 , Ümit Aydın Dk.61 5 , İbrahim Akın 7 , Veysel Dk.46 5 , Ali Güneş 6 , Mehmet Dk.72 4 - Ahmed Hassan 6 , Tayfur Dk.46 6 , Youla 7 Ahmet Dursun Dk.79 
YEDEKLER Ramazan, Mehmet Sedef, Ali Tandoğan 
SARI KARTLAR İbrahim Toraman, İbrahim Üzülmez Beşiktaş , Fatih, Metin Altay 
GOLLER İbrahim Akın Dk.35 , Alp Dk.61 


</TEXT>
</DOC>
