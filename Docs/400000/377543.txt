<DOC>
<DOCNO> 377543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo04.html </URL>
<DATE> 2005/09/11/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Fred'den iki gollü 'merhaba', Inter ve Real Madrid mağlup... 
</HEADLINE>
<TEXT>

     John Carew'in forma giymediği maçta, Lyon'un yeni transferi Fred takımına üç puanı getirdi. 
     Fransa'da lider Lyon, Monaco'yu 2-1 mağlup ederek yedinci maçında altıncı galibiyetini aldı ve zirvedeki yerini korudu. 
     Karşılaşmanın yıldızı Stade de Gerland'a çıktığı ilk maçta iki gol atan Lyon'un yeni transferi Fred'di. Brezilyalı golcü 5. ve 49. dakikalarda fileleri havalandırırken konuk ekibin tek golünü 79'da Gigliotti kaydetti. 
     John Carew, sakatlığı nedeniyle bu karşılaşmada forma giymedi. 
     
     Fransa Ligi'nde alınan diğer sonuçlar şöyle 

     Ajaccio-Nancy 1-0. 
     Metz-Lille 0-2. 
     Nice-S. Etienne 0-1. 
     PSG-Strasbourg 1-0. 
     Rennes-Auxerre 3-1. 
     Toulouse-Le Mans 0-2. 
     Troyes-Nantes 1-0. 
     
     Inter ve Real Madrid mağlup 

     İtalya Ligi'nde Palermo evinde, şampiyonluk adaylarından Inter'i 3-2 yenmeyi başardı. Rakibi karşısında Corini, Terlizzi ve Makinwa'nın golleriyle üç farklı üstünlüğü yakalayan ev sahibi, Cruz'un son dakikalardaki iki golüne engel olamadı, ancak üç puanı aldı. Belçika'da ise Serhat Akın'ın 86. dakikada oyuna girdiği Anderlecht, Mouscron'u 2-1 mağlup etti. La Liga da ise Real Madrid evinde, Celta Vigo'ya 3-2 yenildi. 
     
</TEXT>
</DOC>
