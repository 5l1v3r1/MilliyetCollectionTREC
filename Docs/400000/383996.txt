<DOC>
<DOCNO> 383996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sontur32.html </URL>
<DATE> 2005/10/04/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Okuldan kaçan çocuk, denize düşerek boğuldu 
</HEADLINE>
<TEXT>

     Trabzon’da Sosyal Hizmetler ve Çocuk Esirgeme Kurumu’na SHÇEK bağlı çocuk yuvasında kalan ve öğrenim gördükleri ilköğretim okulundan kaçarak deniz kenarındaki kayalıkların üzerinde oynayan 2 çocuktan biri denize düşerek boğuldu. 
     AA muhabirinin aldığı bilgiye göre, SHÇEK’e bağlı Fatih Çocuk Yuvası’nda kalan Alperen Kurt 8 ve Ali Haydar Bağlar 8 , öğrenim gördükleri Yunus Emre İlköğretim Okulu’ndan kaçarak Toklu Mahallesi Uzunkum mevkiinde deniz kenarındaki kayalıklara gittiler. 
     Arkadaşıyla birlikte kayaların üzerinde oynayan Bağlar, ayağının kayması sonucu dengesini kaybederek denize düştü. Çocuk, denize düştükten kısa bir süre sonra gözden kayboldu. 
     Çevredekilerin haber vermesi üzerine olay yerine gelen Sivil Savunma ve Sahil Güvenlik dalgıçları tarafından denizden çıkarılan Bağlar’ın cesedi, Trabzon Adli Tıp Kurumu’na götürüldü. 
     
</TEXT>
</DOC>
