<DOC>
<DOCNO> 383366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sonspo20.html </URL>
<DATE> 2005/10/02/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Sivasspor Dergisi, yayın hayatına başladı... 
</HEADLINE>
<TEXT>

     Turkcell Süper Ligi'nin yeni takımlarından Sivasspor'da, kulübün aylık resmi dergisi ''Sivasspor'', yayın yaşamına başladı. 
     Derginin ilk sayısında, kırmızı-beyazlı kulübün kuruluşu, kuruluşundan 38 yıl sonra İsmail Kartal yönetiminde Süper Lig'e yükselişi ve teknik direktör Werner Lorant döneminde ligin ilk 6 haftasındaki performansıyla ilgili köşe yazıları ve yapılan maçların değerlendirmeleri yer alıyor. 
     Kulüp başkanı Mecnun Otyakmaz, genel menajer Bülent Uygun ve futbolcularla yapılan özel röportajların da yayınlandığı dergide, kulübün yönetim kurulu üyeleri, teknik heyeti, idari birimler ve sosyal tesisleri de tanıtılıyor. 
     Maç ve taraftar fotoğrafları ile zengin görünüme kavuşturulan dergi, 5 YTL'den satışa sunuluyor. 
     
</TEXT>
</DOC>
