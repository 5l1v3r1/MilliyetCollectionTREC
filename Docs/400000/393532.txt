<DOC>
<DOCNO> 393532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur29.html </URL>
<DATE> 2005/11/09/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İstanbul'da "Saral Grubu"na operasyon 
</HEADLINE>
<TEXT>

     İstanbul’da bir organize suç örgütüne yönelik operasyonda, 7 kişi gözaltına alındı. 
     AA muhabirinin aldığı bilgiye göre, 2 ayrı suç örgütü arasındaki anlaşmazlık nedeniyle meydana gelen cinayet, yaralama ve silahlı saldırı olaylarını araştıran İstanbul Organize Suçlar Şube Müdürlüğü’ne bağlı ekipler, "Saral Grubu" içinde faaliyet gösterdikleri öne sürülen 7 kişiyi Üsküdar’da yakaladı. 
     İtalya’da öldürülen Hüseyin Saral’a bağlı olarak faaliyet gösterdiği öne sürülen Ö.S’nin de aralarında bulunduğu 7 kişi, şubede sorguya alındı. 
     Bu kişilerin, Hüseyin Saral ile Sedat Şahin’e bağlı gruplar arasında çıkan anlaşmazlık sonucu meydana gelen öldürme, yaralama ve silahlı saldırı olaylarıyla bağlantıları olup olmadığının araştırıldığı belirtildi. 
     
</TEXT>
</DOC>
