<DOC>
<DOCNO> 362112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo02.html </URL>
<DATE> 2005/07/18/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tuttosport Gazetesi yazarı Franchi Appiah tam bir askerdir... 
</HEADLINE>
<TEXT>

     Tuttosport Gazetesi Yazarı Massimo Franchi, Fenerbahçe’nin transferdeki en büyük hedefi olan Juventus’lu Appiah’ı büyüteç altına aldı... 
     
     Satış listesinde olması doğal 

     Juventus’un Vieira’yı almasından sonra Appiah’ın satış listesine koyulması bana göre çok doğaldı. Çünkü Siyah-Beyazlı ekip Emerson ve Vieira’yla dünyanın en iyi orta sahasına kavuşmuş durumda. Appiah gerçekten de iyi bir oyuncu. Ganalı futbolcu Çizme’de en iyi performansını Brescia formasıyla gösterdi. O tam bir asker. Orta sahada savaşır. Bitmek bilmeyen enerjisiyle orta sahada ve orta sahanın gerisinde süpürücü görevini üstlenir. 
     
     Verilen her görevi yerine getirir 

     Teknik direktör Capello bugüne kadar ona ne görev verdiyse yaptı. Appiah’ın bu artılarının yanısıra tek bir zayıf noktası var. Appiah hep fazlasını ister... Bu yüzden de kaptığı topları enerjisini çok kullandığı için kolayca harcayabilir. Yani bir topu kapar, zaman zaman da o kaptığı topu ya kaybeder ya da yanlış pas verir. Appiah büyük bir yıldız değil ama iyi bir savaşçı. Bunu üstüne basa basa söylemek istiyorum. 
     
     Sadece defans değil, hücum yönü de var 

     Moggi, Hollandalı Edgar Davids’i satış listesine koyup, büyük tepki alınca, Davids iyi oyuncu ancak o giderse bizim Appiah’ımız var'' demişti. Şimdi de Vieira geldi ve Appiah satış listesinde. Buna rağmen Appiah’ın Fenerbahçe’ye transfer olması halinde çok iyi işler yapacağını düşünüyorum. Bir de önemli olan alınması halinde, hocasının ona nerede görev vereceği. Appiah orta sahanın göbeğinde oynayabilir. Ama ileriye dönük de iyi işler yapar. 
     
</TEXT>
</DOC>
