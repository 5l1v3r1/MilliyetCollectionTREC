<DOC>
<DOCNO> 360279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/spor/spo13.html </URL>
<DATE> 2005/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Son gözdesi Cannes 
</HEADLINE>
<TEXT>


Dortmund ile iplerini koparan Fenerbahçe'nin eski yöneticisi Saadettin Saran'ın şimdi de Fransız ekibi ile ilgilendiği öğrenildi 

TUNÇ KAYACI 


Fenerbahçe'nin eski yöneticisi Saadettin Saran'ın, Fransa'nın Cannes takımıyla ilgilendiği bildirildi. Alman Ligi temsilcilerinden Borussia Dortmund ile yollarını ayıran Saadettin Saran'ın, Parma ve Monaco'dan sonra Fransa 3. Ligi'nde mücadele eden Kırmızı - Beyazlı ekiple temasa geçtiği öğrenildi. 
Zinedine Zidane'ın da profesyonel futbol kariyerine başladığı ve 4 sezon formasını giydiği Cannes'ı tekrar eski günlerine döndürmek amacıyla Saran'a kulübü satın alması için baskı yaptığı kaydedildi. Real Madrid'li süperstarın, Saran'a "Siz kulübü satın alın, ben size gereken desteği veririm" diye istekte bulunduğu ifade edildi. 
Saran'ın önümüzdeki günlerde Cannes'da Zidane ile biraraya gelerek, kulübün satışı için gerekli detaylar üzerinde görüşecekleri belirtildi. 1902 yılında kurulan ve Fransa'nın en köklü kulüpleri arasında yer alan Cannes eski günlerinden çok uzakta. Kırmızı-Beyazlılar bu sezon Fransa 3. Ligi'nde mücadele edecek. 


</TEXT>
</DOC>
