<DOC>
<DOCNO> 397777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/ekonomi/eko03.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti Türkiye global aktör oldu 
</HEADLINE>
<TEXT>



DEIK toplantısına katılan Merkez Bankası Başkanı Süreyya Serdengeçti de Türkiye'nin dünyanın global aktörü haline geldiğini söyledi. Serdengeçti, ekonominin son yıllarda gösterdiği olağanüstü performansa değinirken, Türkiye'nin dünyanın hızla gelişen en büyük altıncı ekonomisi olduğunu hatırlattı. 
Serdengeçti, tüm bu olumlu gelişmelere rağmen Türkiye'de özelleştirme ve istihdam alanlarında daha fazla çaba harcanması gerektiğini de belirtti. 
Serdengeçti, toplantıda Türkiye ekonomisi ile ilgili gelişmeleri değerlendirirken, cari açık tartışmalarına da değindi. 
Serdengeçti, bu konuda, cari açıkla ilgili endişeleri olmadığını, bugünkü cari açığın arkasındaki nedenlerle, geçmiştekilerin çok farklı olduğunu belirtti. 

'Gözde oldunuz' 
İngiliz İş Konseyi Başkanı Sir Stephen Brown ise, Türkiye'nin son yıllarda yabancılar için bir yatırım cenneti haline dönüştüğünü söyledi. Brown, "Türkiye doğrudan yabancı yatırım alanında yatırımcıların gözdesi oldu. Genç ve eğitimli nüfusuyla Türkiye olağanüstü bir fırsata sahip" dedi. 
Türkiye'nin son yıllarda gerçekleştirdiği reformların İngiltere,'de takdirle karşılandığını belirten Brown, Türkiye'de özellikle özelleştirme konusu ile siyasi ve sosyal reformların sürdürülmesini dilediklerini kaydetti. 


</TEXT>
</DOC>
