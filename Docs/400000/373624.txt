<DOC>
<DOCNO> 373624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/son/sonyas03.html </URL>
<DATE> 2005/08/28/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Köpek, tek başına trene binip evine buldu... 
</HEADLINE>
<TEXT>

     Archie adlı labrador cinsi köpek, evinden uzaklarda tren garında sahibini kaybedince, tek başına trene atlayıp evini bulmayı başardı. 
     Mail on Sunday gazetesinin haberine göre, Archie sahibi Mike Taitt'ı İskoçya'nın doğusundaki İnverurie garında kaybetti. Eğitimli köpek, sahibini bulamayınca trene atladı Tren doğru istikamette gidiyordu ve Archie, doğru istasyonda inerek evini buldu. 
     Sahibi Taitt, ''Birbirimizi kaybedince, tasmasındaki bilgiler sayesinde birileri Archie'yi bana getirir diye düşünmüştüm. Archie çok akıllı ve eğitimlidir. Bu trene daha önce de binmişti. Beni bulamayınca, herhalde bu trenin doğru tren olduğunu bilerek binmiştir. Kim bilir '' dedi. 
     Köpeğin ''kaçak yolcu'' olarak trene bindiğini ve 12 dakika sonra İnsch istasyonunda indiğini kamera görüntüleriyle iki güvenlik yetkilisi ve bazı demiryolu çalışanları da doğruladı. 
     
</TEXT>
</DOC>
