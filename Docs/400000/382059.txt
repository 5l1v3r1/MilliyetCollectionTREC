<DOC>
<DOCNO> 382059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonyas04.html </URL>
<DATE> 2005/09/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Dünyanın en büyük halısı dokunacak 
</HEADLINE>
<TEXT>

     İran, dünyanın en büyük halısını dokuyarak, halı sektörünü yeniden canlandırmaya çalışıyor. 
     Kamuya ait İran halı şirketi müdür yardımcısı Rıza Haseli, Reuters’e yaptığı açıklamada, 6 bin metrekare büyüklüğünde ve 35 ton ağırlığındaki halının fiyatının 8.2 milyon dolar olacağını söyledi. 
     Haseli, Birleşik Arap Emirlikleri’nin BAE başkenti Abu Dabi’de inşa edilmekte olan Şeyh Zaid camisi için sipariş edilen halının zamanında teslim edilmesi için, 1000 dokuyucunun iki vardiya halinde 14 ay durmaksızın çalışacaklarını belirtti. 
     İran’ın el dokuma halıları petrol dışı ihracat kalemlerinin başında gelirken, İran halı sektörü, uluslararası piyasada, geleneksel İran motifleri kopya edilerek Pakistan, Çin ve Hindistan’da üretilen daha ucuz halılar nedeniyle olumsuz etkileniyor. 
     İran, bu halıyı dokuyarak, Umman’ın başkenti Maskat’taki Sultan Kabus camisinde bulunan 4400 metrekarelik halıyla kendi rekorunu kırmayı umuyor. 
     
</TEXT>
</DOC>
