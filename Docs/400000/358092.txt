<DOC>
<DOCNO> 358092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonspo05.html </URL>
<DATE> 2005/07/04/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Kartal'da transfer bombası 5 gün içinde patlayacak İşte adaylar... 
</HEADLINE>
<TEXT>

     Beşiktaş’ta yabancı transferinde son aşamaya gelinirken, yönetimin 5 gün içinde bir yıldızı Siyah-Beyazlı renklere bağlaması bekleniyor. 
     İşte Kara Kartal’ın gündemindeki futbolcularla gelinen son nokta 
     
     Zurawski Çalımbay’ın onayını bekliyor 
     Uzun süre Trabzonspor’un gündeminde kaldı, İskoçya’nın Celtic ekibi ile anlaştığını açıkladı ama son anda masadan kalktı. 1976 doğumlu ve 29 yaşındaki Polonya’lı, Wisla Krakov’un en önemli silahı. Geçen sene 24 golle liginde kral oldu. Krakov 3.5 milyon Euro istiyor, Kartal 3 milyon Euro veriyor. Rıza Çalımbay, tecrübeli yıldız için, Biraz daha araştıralım'' diyor. 
     
     Kovaçeviç Faturası el yakmasa... 
     1973 doğumlu Sırp oyuncu, İngiltere’de Sheffield Wednesday, İtalya’da Juventus ile Lazio gibi kalburüstü takımlarda top koşturdu. 4 sezondur oynadığı Real Sociedad Kulübü, golcüsünü 6 milyon Euro’dan aşağı bir rakama vermeyi düşünmüyor. 2004-2005’te 30 maçta 8 gol atan Kovaçeviç yıllık 2 milyon Euro talep ediyor. 
     
     Pandiani Maliyeti düşerse listede 1 numara 
     Bonservisi Deportivo’da olan ancak geçen dönemin ikinci yarısında Birmingham’da oynayan Uruguaylı, 29 yaşında ve 1.84 boyunda. Hava toplarındaki etkisiyle teknik heyetin ön planda tuttuğu bir isim. Ligin ilk yarısında İspanya’da 15 maçta 6 gol, İngiltere’de ise 14 maçta 4 gol attı. Bonservisi 4 milyon Euro, belirlediği yıllık ücreti ise 1.5 milyon Euro. 
     
     Miloseviç Forvet için son alternatif 
     Kariyerinde Aston Villa, Parma, Real Zaragoza gibi ünlü kulüpler var. Del Bosque döneminde de Siyah-Beyazlı ekibe transferi bir hayli konuşuldu. Toplam maliyeti listedeki diğer oyunculara oranla daha ucuz olmasına rağmen 5 milyon Euro Kara Kartal’a gelmesine pek sıcak bakılmıyor. 
     
     Biscan Bir türlü karar veremedi 
     Beşiktaş’tan üçüncü kez ek süre isteyen Şampiyonlar Ligi Şampiyonu Liverpool’un deneyimli oyuncusu, talibi çok olmasına rağmen henüz hiçbir takıma evet'' demedi. Biscan’ı cazip kılan en büyük etken bonservisinin elinde olması. Bu avantajı kullanan Siyah-Beyazlılar, Hırvat futbolcu için yıllık 1 milyon 750 bin Euro ödemeyi düşünüyor. 
     
</TEXT>
</DOC>
