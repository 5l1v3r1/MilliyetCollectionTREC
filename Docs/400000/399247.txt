<DOC>
<DOCNO> 399247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sondun48.html </URL>
<DATE> 2005/11/30/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
İtalya'da, müslüman göçmenler için İslam danışma kurulu oluşturuldu 
</HEADLINE>
<TEXT>

     İtalya'da Müslüman göçmenlerin ülkeyle entegrasyonunu kolaylaştırmak amacıyla İçişleri Bakanlığı bünyesinde ilk kez bir ''İslam Danışma Kurulu İDK '' kuruldu. 
     Kurul, bakanlığa İslam ve Müslümanlar konusunda istişari hizmet vererek, Müslüman göçmenlerin İtalya'ya entegrasyonunu kolaylaştırmayı hedefliyor. 
     İtalya İçişleri Bakanı Giuseppe Pisanu, bugün konuya ilişkin yaptığı açıklamada, ''Bu kurul, İtalya'daki Müslümanların ülkemizle bütünleşmelerini özendireceği gibi uluslararası terörizm ve şiddete karşı koyma konusunda doğal müttefiklerimizle beraber çalışmamızı da kolaylaştıracak'' dedi. 
     Pisanu, İDK üyelerin toplam 16 kişiden, bunların yarısının da İtalyan vatandaşı Müslümanlardan oluşacağını belirtti. 
     Bakanlığın kurul üyeleri arasında, İtalya'da faaliyet göstermekte olan İtalya Müslüman Cemaatler ve Örgütler Birliği İMCÖB , Müslüman Dini Cemaat MDC , Batı İslam Birliği BİB , İtalya İsmaililer Cemaati İİC , Ulusal Sınır Ötesi Derneği USÖD , İtalya Faslı Kadınlar Derneği İFKD gibi derneklerin temsilcilerinin yanı sıra okutman, yazar ve gazetecilere, ayrıca bir öğrenciye yer vermesi de dikkati çekti. 
     İçişleri Bakanlığı tarafından yapılan açıklamaya göre, İDK bünyesinde görev yapacak 8 Müslüman İtalyan vatandaşı şunlar 
     Mario Scajola Emekli İtalya Büyükelçisi, merkezi Suudi Arabistan'da bulunan ''Rabıta'' adıyla da bilinen Dünya İslam Birliği Teşkilatı Roma Şubesi Başkanı , İcaz Ahmet Pakistan kökenli gazeteci , Halil Altoubat Ürdün kökenli fizyoterapist , Muhammed Nur Daşan Suriye kökenli doktor, İMCÖB Başkanı , Gülşan Jivraj Kenya kökenli, İİC Başkanı , Muhammed Saadi Fas kökenli, USÖD Eşbaşkanı , Yunus Tevfik Irak kökenli yazar , Yahya Sergio Yahe Pallavicini İtalyan imam, MDC Başkan Yardımcısı . 
     İtalya'da yaşamakla birlikte İtalyan vatandaşı olmayan diğer 8 üyenin isimleri ve normal yaşamdaki görevleri ise şöyle 
     Raşid Amadia Cezayirli, Salerno Mescidi İmamı , Gülsüm Bint Amr Bin Sultan Tunuslu, Urbino Üniversitesi Arapça okutmanı , Halid Şevki Faslı öğrenci , Zeynep Ahmed Somalili, sağlık görevlisi , Tantuş Mansur Libyalı, BİB Başkanı , Suad Sbai Faslı gazeteci, İFKD Başkanı , Roland Seiko Arnavut gazeteci , Mahadou Siradio Thiam Somalili, gönüllü hizmetler sektörü çalışanı . 
     
</TEXT>
</DOC>
