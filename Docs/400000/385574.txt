<DOC>
<DOCNO> 385574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur15.html </URL>
<DATE> 2005/10/10/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Hamile kalmak için 9 yıl bekledi, doktordan dönerken öldü 
</HEADLINE>
<TEXT>

     Bebek sahibi olmak için 9 yıl bekledikten sonra hamile kalan Şerife Ülker, karnındaki bebeği 2.5 aylık iken Denizli’den doktor kontrolünden dönerken bir kamyonun bindiği otomobile çarpması sonucu öldü. 
     AA muhabirinin edindiği bilgiye göre, Konya’da yaşayan Şerife ve Mustafa Ülker 38 , 9 yıldır çocuk sahibi olabilmek için çeşitli hastanelerde tedavi görüyordu. 
     Konya’da muayene oldukları bir doktorun tavsiyesi üzerine Denizli’de bir başka doktora başvuran Şerife Ülker, uygulanan tedavi sonucu hamile kaldı. Ülker’in eşiyle birlikte kontrol için gittiği Denizli’den Konya’ya dönerken içinde bulundukları otomobil, Isparta’nın Şarkikaraağaç İlçesi yakınlarında bir kamyonla çarpıştı. 
     Kazada, Şerife Ülker, olay yerinde hayatını kaybetti. Eşi Mustafa Ülker ise kazayı küçük sıyrıklarla atlattı. 
     2.5 aylık hamile olduğu öğrenilen Ülker’in cenazesi, Konya’nın 
     Bozkır İlçesi’nde, büyük üzüntü yaşayan yakınlarının gözyaşları arasında toprağa verildi. 
     Yakınları, yıllarca çocuk özlemi ile yanıp tutuşan Şerife Ülker’in 9 yıl sonra hamile kalmasının ardından büyük sevinç yaşadığını, ancak 
     bu mutluluğun acı şekilde sona ermesinin, tüm aileyi kahrettiğini söyledi. 
     
</TEXT>
</DOC>
