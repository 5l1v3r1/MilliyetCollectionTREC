<DOC>
<DOCNO> 372718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yazar/toruner.html </URL>
<DATE> 2005/08/25/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Satmak kolay mı 
</HEADLINE>
<TEXT>


J. Gitomer'in Satışın Küçük Kırmızı Kitabı Little Red Book of Selling isimli kitabı, hem Wall Street Journal hem de Business Week tarafından "en çok satan" kitaplar arasında kabul edildi. Kitap, gerçekten de bu konuda bir başucu kitabı olacak nitelikte. İşte kitaptan alınan, bu konudaki bazı ipuçları 
İşinize kalbinizle bağlı değilseniz hedefi yakalayamazsınız.İnsanlar satılmaktan hoşlanmazlar ama satın almaya bayılırlar.İyi bir satış yaparsan, iyi bir komisyon kazanırsın. İyi bir dost kazanırsan, iyi bir gelecek elde edebilirsin.Seni sever, sana inanır ve güvenirlerse, senden bir şeyler satın alabilirler.Bir kereliğine satmak için değil, sürekli satmak için uğraşmalısınız.Başkaları için "en iyi" olmak istiyorsanız, önce kendiniz için "en iyi" olmalısınız."Fiyat" satmaz, "ilişki" ve "değer" satar.Eşit şartlar altında insanlar arkadaşlarıyla iş yapmak isterler. Şartlar pek eşit değilse bile, insanlar h l arkadaşlarıyla iş yapmayı tercih ederler.İlişkilerimizin 75'i "yeni" olmalıdır. Bunun için de, davet edildiğiniz her yere gidin. En iyisi nedir diye sorarsanız, her yere mümkünse "önceden hazırlanarak" gitmektir."Karar verici" olamayan, "iyi bir satıcı" olamaz.İnsanlar "bir çıkar" elde edebileceklerini düşündükleri kişilerle görüşmek isterler.Eğer onları güldürebilirsen, malını satabilirsin. İnsanla insan arasındaki en iyi yapıştırıcı, mizahtır."Yaratıcı" ol. Yaratıcılık, farklılıktır. Farklılık satar.Alıcının riskini azalt. Risk azaltıcı faktörler geliştir. Satarsın.Kendi tecrübelerini anlatmaya kalkarsan, bu "övünme" sayılır. Ama, başkalarının söyledikleri iyi şeyler, her zaman, satılacak mal için iyi delil oluşturur. Çoğu zaman, iyi bir satıcının bile satmakta zorlandığı bir malı, bu deliller satar.En iyi satıcı, sizin en çok memnun ettiğiniz müşterinizdir. Antenlerinizi açık tutun. Altıncı duyunuz "sezgi"dir.Başkasının işlerine burnunuzu sokmayın. Birisi sonunda burnunuzu kıracaktır. 
Görünümünüzü düzeltin. 
Konuşma tarzınızı gözden geçirin. 
Rapor yazma alışkanlığı edinin. 
Davranışlarınızı kontrol edin. 
Sattığınız mal konusunda iyi bilgi sahibi olun. 
Hazırlıklı olun. 
Yardıma hazır olun. 
Esprili olun. 
Yaratıcı olun. 
Samimi olun. 
Kazandığınız saygıyı kaybetmeyin. 
Her gün 30 dakikanızı yeni şeyler öğrenmeye ayırın. 
Başaracaksınız. 



</TEXT>
</DOC>
