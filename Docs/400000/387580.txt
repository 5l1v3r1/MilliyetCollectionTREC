<DOC>
<DOCNO> 387580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sondun15.html </URL>
<DATE> 2005/10/18/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Talabani Kürtler bağımsız olmayan tek halk 
</HEADLINE>
<TEXT>

     İhsan DÖRTKARDEŞ DHA 

      IRAK Cumhurbaşkanı Celal Talabani, Birleşmiş Milletler’e üye 190 ülkeden bir bölümünün nüfusunun 150 bin dolayında olduğunu, buna karşılık Irak’ta 6 milyon Kürt yaşadığını belirterek, "Kürtler, hala bağımsız olmayan tek halk. Kürtlerin bağımsız ve birleşik bir Irak içinde federal bir devlet talep etmeleri fazla mı " dedi. 
     Alman Die Welt dergisinin sorularını yanıtlayan Talabani, Irak Parlamentosu’nda Kürtler ve Şiilerin çoğunluğa sahip olduklarını kabul ederken, Kürtlerin gücüne ilişkin bir soruya, şu karşılığı verdi 
     "Birleşmiş Milletler’in kaç üyesi var 190. Bu 190 devletten bazıları olsa olsa 150 bin nüfusa sahip. Bu durumda, Kürtler’in bağımsız ve birleşik bir Irak içinde federal bir devlet talep etmeleri fazla mı Irak’ta 6 milyonun biraz altında Kürt yaşıyor. Demokrasi ile hakları için uzun süre verdikleri mücadeleden sonra galip geldiler. Buna rağmen, Kürt halkı dünyadaki hala bağımsız olmayan tek halk. Saddam’ın düşürülmesinden önce sahip olduğumuz bağımsızlıktan bile taviz veriyorsak, bu çok şey istediğimiz anlamına mı geliyor " 1992-2003 yılları arasında Kuzey Irak’ın, Irak rejimine bağlı olmadığını hatırlatan Talabani, "Kendi parlamentomuz ve hükümetimiz, ordumuz ve polisimiz, bağımsız bir ekonomimiz ve yurt dışı ile ilişkilerimiz vardı. Irak’ın kurtuluşundan sonra yine Bağdat hükümetinin emri altına girdik. Irak’a hükümet kurma, yurt dışı ile ilişkileri sürdürmek, ulusal orduyu kurma hakkını tanıdık. Peşmergelerimizi Irak polisi, güvenlik kuvvetleri ve orduyla birleştirdik. Ve bütün bunları bir Irak devleti çerçevesinde yaptık. Çok mu istiyoruz " diye konuştu. 
     
</TEXT>
</DOC>
