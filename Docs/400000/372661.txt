<DOC>
<DOCNO> 372661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/siyaset/siy03.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Görüşler, kurumları bağlamaz' 
</HEADLINE>
<TEXT>



Boğaziçi Üniversitesi Rektörü Prof. Dr. Ayşe Soysal ve Sabancı Üniversitesi Rektörü Prof. Dr. Tosun Terzioğlu, ertelenen, ancak Başbakan Recep Tayyip Erdoğan'ın 3 Ekim AB müzakerelerinden önce yapılmasını istediği konferansla ilgili önceki gün şu açıklamayı yaptı 
"Üniversitelerimizde gerçekleşen bilimsel çalışmalar, akademik camiada çeşitli şekillerde paylaşıma açıktır. 'İmparatorluğun Çöküş Döneminde Osmanlı Ermenileri' başlıklı konferans da, bu tür bilimsel içerikli çalışmaların paylaşılacağı bir buluşmadır. 

'Özgürlükler zedelenir' 
Akademik bir konferans üzerinde siyasi veya başka kriterlerle konferans yapılmadan önce olumlu ya da olumsuz anlamda spekülatif tartışmalar açılması, üniversitenin bilimsel özerkliğini ve akademik özgürlükleri kaçınılmaz bir şekilde zedeler. 
Kuşkusuz, bir konferansta öne sürülen görüşler kurumları bağlamaz ve bu görüşler akademik çerçeve içerisinde her türlü eleştiriye açıktır." 


</TEXT>
</DOC>
