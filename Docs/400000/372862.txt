<DOC>
<DOCNO> 372862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur11.html </URL>
<DATE> 2005/08/25/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Sevmek istediği yılan ısırdı... 
</HEADLINE>
<TEXT>

     Kayseri'nin Yahyalı İlçesi'nde bir kız çocuğu, sevmek için tuttuğu yılan tarafından ısırılarak tedavi altına alındı. 
     100. Yıl Mahallesi'nde 8 yaşındaki Kübra Alanbey, sokakta oynarken yerde hareket eden bir yılan gördü. Yılanın insanları ısırarak zehirlediğini bilmeyen Alanbey, yılanı tuttu. Sol bileğinden yılan tarafından ısırılarak zehirlenen Kübra Alanbey, Kayseri Devlet Hastanesi'nde tedavi altına alındı. 
     Alanbey, daha önce hiç yılan görmediğini, yılanın zehirli olduğunu bilmediğini söyledi. Alanbey, şöyle devam etti 
     ''Ben daha önce hiç yılan görmemiştim. Yılanların insanları ısırdığını da bilmiyordum. Yerde gördüğüm yılanı sevmek için elime aldım ama elimi ısırınca büyük bir acı ve yanma hissettim. Yılanın sokacağını bilseydim elime almazdım.'' 
     
</TEXT>
</DOC>
