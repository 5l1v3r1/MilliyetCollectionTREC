<DOC>
<DOCNO> 388579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sonsiy22.html </URL>
<DATE> 2005/10/21/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Aşkın soruşturmasını başlatan savcı başsavcı oldu 
</HEADLINE>
<TEXT>

     Van Yüzüncüyıl Üniversitesi Rektörü Prof. Dr. 
     Yücel Aşkın ile ilgili soruşturmayı başlatması için savcıları görevlendiren Van Cumhuriyet Başsavcıvekili Muharrem Morgül, Kahramanmaraş’a Başsavcı olarak atandı. 
     Rektör Prof. Dr. Yücel Aşkın hakkındaki soruşturma emrini veren Van Cumhuriyet Başsavcıvekili Muharrem Morgül, Kahramanmaraş’a Başsavcı olarak atandı. 
     
     SÜRECİ SAVCI MORGÜL BAŞLATTI 
     Van’da Rektör Aşkın ile ilgili süreci başlatan Van Cumhuriyet Başsavcıvekili Muharrem Morgül oldu. Morgül, bu kapsamda önce Cumhuriyet Savcısı görevlendirdi. Tüm işlemler, onun sorumluluğunda gerçekleştirildi. 
     Görevlendirmenin ardından, iddianame hazırlandı. 
     İddianamede, "İspanyol Expansiyon firması ile yapılan dış alım ihalesinde en geç 2000 yılında teslim edilmesi gereken malzemelerin 2005 yılı itibari ile yüzde 40’nın teslim edilerek şimdiki fiyatlarla 12 milyon dolar olan malzemelerin 2000 yılı fiyatları üzerinden 25 milyon liradan satın alınarak firmaya 13 milyon dolar karla satmak, sağlanan bu karları bölüşmek" suçlarına yer verildi. Daha sonra Aşkın’ın evinde arama kararı çıkarttırıldı. 
     
     HSYK TOPLANDI 
     Van’da bunlar olurken, eş zamanlı olarak Hakim ve Savcılar Yüksek Kurulu HSYK her sene yaptığı rutin toplantısını yaptı. 
     HSYK’nın atama kararnamesinde, Muharrem Morgül’ün de ismi yer aldı. Morgül, soruşturmanın ilk evresinde Kahramanmaraş Adliyesi’ne Başsavcı olarak atandı. 
     
</TEXT>
</DOC>
