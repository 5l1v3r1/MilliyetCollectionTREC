<DOC>
<DOCNO> 372911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonyas04.html </URL>
<DATE> 2005/08/25/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Tayland'da penis büyütme skandalı 
</HEADLINE>
<TEXT>

     Tayland'da kimliği henüz bilinmeyen bir bakanın, penis büyütme ameliyatı geçirdiği haberi basına yansıyınca, Başbakan Tahsin Şinavatra, bu bakanın kim olduğunu ortaya çıkarmak için kabinesine ültimatom verdi. 
     Tayland’da Başbakan Tahsin Şinatvatra iktidarına gölge düştü. Ancak muhalefetin baskılarından dolayı değil, bir kabine üyesinin penis büyütme operasyonu yüzünden Bu konudaki iddialardan rahatsız olan Şinatvatra, ameliyat olan kişinin ortaya çıkmasını istedi ve Bu tür haberler kabinenin saygınlığını gölgeliyor'' dedi. 
     
     Nasıl ortaya çıktı 

     Tayland’ı sarsan skandal, bir estetik kliniğinin enjekte ettiği silikon yüzünden yüzünün şeklinin bozulduğunu iddia eden Rawiwan Setharat isimli kadın hastayla kliniğin mahkemelik olması üzerine ortaya çıktı. Setharat aynı klinikte bir bakanın da penis büyütme operasyonu geçirdiğini öne sürüp, bu kişinin kendisi için şahitlik yapmasını istedi. Mahkemenin gazetelere yansımasının ardından Tayland medyası bu bakana odaklandı. 
     
     Takıntı istemiyor 

     Kabine üyelerinin böyle takıntıları olduğunu düşünmelerini istemiyorum'' diyen Başbakan Şinatvatra da bu bakanı ortaya çıkarma konusunda kararlı. Kabinede şimdi Şinatvatra’nın penisi büyüttüren bakanı nasıl ortaya çıkaracağı merak ediliyor. 
     
</TEXT>
</DOC>
