<DOC>
<DOCNO> 399867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/asik.html </URL>
<DATE> 2005/12/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Atatürk cezası 
</HEADLINE>
<TEXT>


Ünlü bir özel lise, 28 Ekim 2005 günü Cumhuriyet Bayramı nedeniyle bir etkinlik düzenliyor. Öğrenciler o gün okula siyah giysilerle gelecek, avluda çizilen çizgiler üzerine dizilecek ve Atatürk'ü Kocatepe'de gösteren ünlü figürü oluşturacaklar... Resimler çekilecek, internet sitelerinde yayımlanacak... Böyle bir hoşluk sergilenecek. 
Okulda Atatürkçü Düşünce Kulübü'nü oluşturan bir bölüm öğrenci, bunun reklama yönelik içi boş bir etkinlik olduğunu öne sürüyor. Cumhuriyet Bayramı'nda Atatürk'ü anlamaya ve anlatmaya yönelik söyleşiler öneriyor... Gençler, "Okulumuzda sayısız öğrenci laiklikten ve Cumhuriyet'ten habersiz... Sayısız öğrenci Türkiye'yi İslam Devleti diye niteliyor. Bu cehaleti kıralım" diyorlar... 
Ne var ki, bu düşünceleri kabul görmüyor. Onlar da fotoğraf çekimine katılmıyorlar. O gün siyah giysi yerine beyazlar giyiyorlar. Okul idaresi protestoyu cezalandırıyor. 4 öğrenciye 3 gün okuldan uzaklaştırma cezası veriyor... 
Bütün bunlar acaba eğitim yöntem ve felsefesine sığıyor mu 
Protestocu gençler fevri hareket etmiş ve büyükleri biraz üzmüş olsa bile yanlış yolda değildirler. 
Okul yönetimi ceza yerine affedici büyüklük gösterse, eğitim felsefesine daha uygun davranmış olmaz mı 
Aksi takdirde bütün öğrencilerin psikolojisini etkilemiş olmaz mı 

Başbakan Erdoğan, "Halkımın vücut dilinden anlarım" demiş. 
Biz de anlarız... Örneğin, beli bükük bir vatandaş gördüğümüzde, onun geçim sıkıntısı çektiğini düşünürüz... 
Haldun Ertem 

Kimlik soruları... Okurumuz Sevgi Aslan soruyor "Sayın Başbakan Rizeli ve örneğin kendisini Laz olarak tanımlıyorsa, eşi de Siirtli ve kendisini Arap olarak tanımlıyorsa, bu durumda çocuklarının alt kimliği ne oluyor Peki çocuklarının çocuklarının yani Başbakan'ın torunlarının alt kimlikleri ne olacak Bu karmaşadan çıkışın çaresi de "Türk" sıfatı değil mi 

Akıllı savunma .. Ulaştırma Bakanı Binali Yıldırım'ın eşinin ayrı masada yemek yemesi olayını eleştiren gazeteciler var... Savunan gazeteciler var. Savunmacı yazıların en ilgincini kuşkusuz İslamcı basında Ali Karahasanoğlu yazdı. Özetle dedi ki 
- Bakan Binali Yıldırım o masada vali ve diğer resmi zevat ile oturuyordu. Orası kamusal alandı. Cumhurbaşkanı'nın koyduğu kurala göre kamusal alanda türban yasaktır. Öyle olunca Bayan Semiha Yıldırım'ın o masaya oturmaması da gayet olağandır. Siz laik gazeteciler, hem Cumhurbaşkanı'nın kamusal alan yorumunu destekliyorsunuz hem de Semiha Hanım bu kurala uydu diye eleştiriyorsunuz 

Kıbrıs'ta şok KKTC Meclisi, önümüzdeki günlerde çok önemli bir yasa tasarısını görüşmeye başlayacak. Bilkent Üniversitesi'nden Doç. Hasan Ünal, durumu izah ediyor 
- Tasarıyla önce bir komisyon kurulacak. Rumlar, Kuzey'deki mülkleri için başvuruda bulunacak. Komisyon mülkün başvuruda bulunan Rum'a ait olduğuna karar verirse ya mülk iade edilecek ya parası ödenecek. Mülkün üzerinde, değerinin 2 katından daha kıymetli bina ve yatırım yapılmış ise iade yoluna gidilmeyecek, sadece parası ödenecek. 
- Ancak bu hükümler Kıbrıs sorunun çözümünden sonraya bırakılıyor öyle değil mi 
- Evet, ama onun kıymeti harbiyesi yok. Sen mülkün adama ait olduğunu hukuken kabul etmişsin, iadeye veya parasını ödemeye de evet demişsin... Ama daha sonra bir hüküm koyup bu hakkını Kıbrıs sorunu çözümlendikten sonra vereceğim, demişsin. Böyle bir şey olur mu Rum, derhal Avrupa İnsan Hakları Mahkemesi'ne başvuracak ve istediği kararı rahatlıkla çıkartacak. Dahası, bu mallarımı kullanım hakkım 30 yıldır gasp edildi, madam Loizidou gibi ben de bu gasptan dolayı ayrıca tazminat istiyorum, diyecek. Bu işin bize mali faturası milyarlarca dolardır. Ayrıca 30 bin civarında Rum'a Türk kesimine yerleşme hakkı doğacak. 
- O zaman bu tasarı hangi akla hizmet hazırlandı 
- Bizim hükümetin baskısıyla... Çünkü bu iktidar dışarıdan gelen her isteğe evet diyerek teslim olmayı siyaset haline getirdi... Bu arada Maraş da bu tasarıyla tümüyle ve lokum gibi Rumlara sunuluyor... Onu da kaydedelim... 



</TEXT>
</DOC>
