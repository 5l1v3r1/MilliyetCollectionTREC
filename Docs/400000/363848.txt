<DOC>
<DOCNO> 363848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun20.html </URL>
<DATE> 2005/07/24/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Washington Post Saldırıların emrini Bin Ladin vermiş olabilir 
</HEADLINE>
<TEXT>

     Londra ve Mısır’da gerçekleştirilen kanlı saldırılarının El Kaide liderliğinin emri üzerinde gerçekleştiği öne sürüldü. Washington Post gazetesi, saldırıların ardarda gerçekleşmesinin ve kullanılan yöntemlerin, emri Kaide liderliğinin vermiş olabileceğinin göstergesi olarak değerlendirdi. 
     Washington Post gazetesi, Londra kaynaklı Craig Whitlock imzalı haberinde Avrupa ve Ortadoğu’daki terör analistleri ve hükümet yetkililerine dayanarak Londra ve Mısır’da gerçekleştirilen saldırıları değerlendirdi. Gazete, saldırıların zamanlanması ve kullanılan yöntemlerin benzerliğinin, Usame bin Ladin ve yardımcılarının ağın kontrolünü elinde tutmayı sürdürdüklerinin açık bir işaret olduğunu savundu. 
     Saldırıları soruşturanların Londra ve Mısır’daki saldırıların birlikte çalışmayan yerel grupların işi olduğunu söylediklerini kaydeden gazete, şöyle yazdı 
     "İstihbarat yetkilileri ve terör uzmanları, Bin Ladin ve kurmaylarının, uzaktan her iki operasyonun ve 2002 yılından İspanya, Türkiye, Suudi Arabistan ve Fas’ta yüzlerce insanı öldüren patlamaların sponsorluğunu yaptıklarından kuşkulandıklarını söylediler. Her olayda, damga aynı Batılıları korkutmayı ve ekonomiyi sarsmayı amaçlayan, korumasız sivil hedeflerine yönelik çoklu saldırılar." ABD’li gazete, terör olaylarını araştıranların, Bin Ladin veya elçilerinin, saldırı planlarını harekete geçiriyor, sonra detayları yerel ağlar veya hücrelere bırakıyorlar" diye yazdı. 
     Washington Post’a konuşan, Suudi Arabistan’ın Londra Büyükelçisi ve Suudi Arabistan eski İstihbarat Kurumu Başkanı Prens Türk el Faisal da, "Tüm bu grupların Bin Ladin’a bir biçimde bağlı olmayı sürdürüyorlar, internet siteleri, mesaj taşıyanlar veya Pakistan-Afganistan sınır bölgesine yapılan seyahatlar. Belki Bin Ladin ile bizzat değil, yardımcıları ile görüşüyorlar." Kısa bir süre önce yeni Washington Büyükelçisi olacağı açıklanan Prens, "Bu kişiler, 11 Eylül’den beri faaliyet göstermeyi sürdürüyorlar. Kaçaklar, ancak hala ceza görmeden eylem yapıyorlar" ifadesini kullandı. 
     

      ANKA 
     
</TEXT>
</DOC>
