<DOC>
<DOCNO> 395986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/yazar/akyol.html </URL>
<DATE> 2005/11/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Ulema' ve etnik sorun 
</HEADLINE>
<TEXT>


AKP hükümetinin çıkardığı birçok kanun, "şeriat"ın değil, "liberalizm"in damgasını taşıyor İşte Yeni Ceza Kanunu, uyum paketleri, icraat olarak başlı başına ekonomi ve AB süreci... 
AKP bunları yaparken hiç "ulema"ya sormadı 
Erdoğan da Gül de, yeri geldikçe "eski zihniyet"i eleştirdiler. İslam dünyasına yaptıkları reform çağrılarında da kadın-erkek eşitliğini, demokrasiyi, piyasa ekonomisini vurguladılar. 
'Aydınlanmacı' aydınlarımız "Rönenans'ı ve Reform'u yaşamadık" diye üzülürler ama birçok Batılı siyaset bilimci, AKP hareketini "Reform"un modeli olarak görüyor. Fukuyama, sosyolog Weber'in "İslam modernleşemez" şeklindeki hükmünün yanlışlığını gösteren en somut olgunun AKP olduğunu söylüyor. Oliver Roi, Graham Fuller de bu kanaatte... 
AKP nehrinin bu yönde akmakta olduğu kesindir. 
Başbakan Erdoğan'ın "ulema"dan bahseden sözleri siyaseten elbette yanlıştır. Ama bu sözü alıp AKP'nin genel işlevini göz ardı etmek, hele de amacının teokrasi olduğunu söylemek "akılcılığa" aykırıdır. 
"Ayetullahlar"dan dem vurmak ise, konuya ilişkin bir cehalet örneğidir 

Başbakan'ın yanlışı 
AİHM kararı elbette eleştirilebilir karar "emredici" de değildir üstelik. 
Ancak, böylesine çok "duyarlı", o yüzden de yanlış algılamalara çok müsait olan konularda, parti, veya ilgili bakanlıklardan biri ya da hükümet bir görüş belirler, uzmanlar kaleme alır, açıklanır... Başbakanlar her konuda konuşmaz aksine polemikten sakınır. 
Erdoğan'ın konuşmasının tümü okunduğunda, AİHM'nin "karar veremeyeceğini" söylediği hususun, tesettürün din yönü olduğu görülüyor. Bu, doğrudur, zaten AİHM tesettürün din yönüne girmemiştir. Tesettürün din yönünü tespit edip bunu din ve vicdan hürriyeti içinde görmek de mümkündür İngiliz yargıtayı da bu yönde karar vermiştir zaten. 
Bu tartışmalar ayrı bir konu... Başbakan'ın, kendisinin de ertesi gün düzeltme gereğini duyacağı bir muğlaklıkla konuşması yanlış olmuştur 
Ama bundan "teokrasi" evhamı çıkarmak, laikliği bir özgürlük alanı olarak değil de Raymond Aron'un deyimiyle "seküler din" gibi algılamak da yanlıştır. 

Etnik milliyetçilik 
Eğitim, piyasa ekonomisi, dışa açılma, orta sınıflaşma gibi modernleşme dinamikleri dinin dogmalaşmış kalıplarını yumuşatıyor, bir tür "iç yenilenme", hatta hayatın birçok alanında 'sekülerleşme' getiriyor. 
Ama modernleşme ve ekonomik kalkınma her zaman etnik sorunları yumuşatmıyor Feodal yapının çözülmesiyle aşiret kimliğinin yerini etnik kimlik alıyor belirli şartlarda hangi şartlarda militan bir etnik milliyetçiliğe dönüşüyor 
Kürtçülüğü yürütenler okumuşlardır 
Uzun süre "yok" saydığımız için, etnik milliyetçilik konusunda nasıl davranılacağına dair "zihin antrenmanı"mız da fazla değil 
Yugoslavya'da gördük ki, duygular kabarınca kan gövdeyi götürüyor 
Hakk ri'deki olaylarda PKK ve Osman Baydemir tahrikçilik yaptı DEHAP'lı belediyeler genelde sağ duyulu davrandı. 
Etnik sorunların hazır çözümü yoktur zaman ve sağduyu lazımdır. 
Her sorunda ilk doğru adım soğukkanlılıktır, sakin düşünmek, araştırmaktır ille de yargının tarafsızlığına gölge düşürmemektir. 



</TEXT>
</DOC>
