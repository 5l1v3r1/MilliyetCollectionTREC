<DOC>
<DOCNO> 391439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy04.html </URL>
<DATE> 2005/11/01/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Liderlerin bayram programı... 
</HEADLINE>
<TEXT>

     Liderlerin bir bölümü Ramazan Bayramı tatilini Ankara'da, bir bölümü de memleketlerinde geçirecek. 
     Cumhurbaşkanı Ahmet Necdet Sezer'in bayramda Ankara'da olması beklenirken, Başbakan Erdoğan ise bayramı İstanbul'da karşılayacak. 
     CHP Genel Başkanı Deniz Baykal, bayramın üç gününü de memleketi Antalya'da geçirecek. Baykal, bayramın ikinci günü Antalya il örgütü tarafından düzenlenecek bayramlaşma törenine katılacak. 
     Anavatan Partisi Genel Başkanı Erkan Mumcu'nun da bayramı Ankara'da geçirmeyi planladığı bildirildi. 
     DYP Genel Başkanı Mehmet Ağar, bayramın birinci günü memleketi Elazığ'da olacak. Ağar, bayramın ikinci günü Ankara'ya gelerek parti genel merkezinde düzenlenecek bayramlaşma törenine katılacak. 
     MHP Genel Başkanı Devlet Bahçeli de bayramı Ankara'da geçirecek liderler arasında. Bahçeli, bayramın ikinci günü parti genel merkezinde düzenlenecek bayramlaşma töreninde bulunacak. 
     DSP Genel Başkanı Zeki Sezer, bayramın üç gününü de Ankara'da geçirecek. 
     Saadet Partisi Genel Başkan Vekili Recai Kutan da bayramda Ankara'da olacak. Kutan, bayramı ikinci günü Ankara il başkanlığında düzenlenecek bayramlaşma törenine katılacak. 
     BBP Genel Başkanı Muhsin Yazıcıoğlu ise Bayramı İstanbul'da geçirecek liderler arasında. 
     HÜR PARTİ Genel Başkanı Yaşar Okuyan bayramın üç gününü de Ankara'da geçirecek. 
     
</TEXT>
</DOC>
