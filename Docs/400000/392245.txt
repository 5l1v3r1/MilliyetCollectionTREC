<DOC>
<DOCNO> 392245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sontur32.html </URL>
<DATE> 2005/11/04/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Çocukların kaçırılmaması için uluslararası işbirliği... 
</HEADLINE>
<TEXT>

     Adalet Bakanı Cemil Çiçek, Stockholm'de düzenlenen ''Çocuk Kaçırma Suçları'' konulu toplantıya katıldı. 
     İsveç'in, karma evliliklerin sona ermesinde çocukların paylaşımı konusunda sorun yaşadığı ülkeleri davet ettiği toplantıda, bu konuda alınacak önlemler gözden geçirildi. 
     İsveç Dışişleri Bakanı Laila Freivalds'in başkanlığındaki toplantıya Fas, Tunus, Cezayir, Malta, Türkiye ve Letonya'dan bakanlar, hukukçular ve psikologlar katıldı. 
     Katılımcılar, karma evliliklerde ebeveynlerin izinsiz olarak çocukları kendi ülkelerine götürmelerine ilişkin yasal önlemlerin geliştirilmesini tartıştı. 
     Basına kapalı olan toplantının sonunda açıklama yapan Adalet Bakanı Cemil Çiçek, Stockholm'de tartışılan konuyla ilgili olarak Türkiye'de TBMM Adalet Komisyonu'nda bir yasa tasarısının bulunduğunu hatırlattı. 
     Çiçek, İsveç ile Türkiye arasında, karma evliliklerin sona ermesinden sonra çocukların paylaşımı konusunda sorun bulunmadığını belirterek, ''Karma evliliklerin sona ermesinden sonra çocukların paylaşımı konusunu kapsayan bir yasa tasarısı TBMM Adalet Komisyonu'nda bekliyor. Meclise gönderdiğimiz tasarı, buradaki soruları da karşılayabilecek düzeyde'' dedi. 
     Çiçek, İsveç ile Türkiye arasında şu anda bu alanda bir sorun bulunmadığı, ancak ileride bu yönde bir sorun olması halinde ne tür önlemlerin alınabileceğinin gözden geçirildiğini kaydetti. 
     Cemil Çiçek, yabancılarla yapılan evliliklerin sona ermesinden sonra çocukların paylaşımı konusunda ülkelerin işbirliğinin şart olduğunu da söyledi. 
     Adalet Bakanı Çiçek, bir basın mensubunun ''Türkiye'nin gündeminde af var mı '' şeklinde sorusunuysa şöyle yanıtladı 
     ''Yok. Niye af olsun Af çıka çıka aileler of demeye başladı. Hiç durmadan af, hiç durmadan af olur mu Herkes suç işlesin 3 sene sonra toplumun yararına diye af. Herkes adam gibi yasalara uygun iş yapıversin. Suç işleyip ondan sonra af beklentisine gereceğine kanunlara nizamlara uysun ve suç işlemesin.'' 
     
</TEXT>
</DOC>
