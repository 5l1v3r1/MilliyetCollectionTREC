<DOC>
<DOCNO> 392378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/soneko03.html </URL>
<DATE> 2005/11/05/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
AB'nin en yoksulu Türkiye'nin yoksulundan 3 kat zengin 
</HEADLINE>
<TEXT>

     AB’nin en yoksul bölgesindeki satınalma gücü paritesine göre kişi başına gelirle Türkiye’nin en yoksul bölgesi arasındaki gelir farkının üç katı aştığı belirlendi. 
     Türkiye’nin en zengin bölgesiyle AB’nin en zengin bölgesi arasında ise 5.9 katlık fark bulunduğu bildirildi. 
     Türkiye için DPT’nin AB için de Eurostat’ın yaptığı hesaplamaya göre AB ülkelerinde ortalama 100 olan satınalma gücü paritesine göre kişi başına gelir, Türkiye’nin en yoksul bölgesi olan Bitlis, Hakkari, Muş ve Van bölgesinde 10’da kalıyor. Türkiye’nin en yoksul bölgesiyle AB ortalaması arasında 10 katlık bir uçurum bulunuyor. 
     Eurostat’ın belirlemelerine göre AB’nin en yoksul bölgesi olan Polonya’nın Lubelskie bölgesiyle Türkiye’nin en yoksul bölgesi arasında ise 3.2 katlık bir kişibaşına gelir farkı yaşanıyor. AB ortalaması 100 olan kişi başına gelir AB’nin en yoksul bölgesi Lubelskie’de 32’de kalıyor. 
     Verilere göre 315’lik kişi başına gelir endeksiyle AB’nin en zengin bölgesi olan İngiltere’deki Iner London ile endeks değeriyle Türkiye’nin kişi başına gelir açısından en zengin bölgesi olan Kocaeli, Bolu, Sakarya, Yalova, Düzce istatistiki bölgesi arasında ise 5.9 katlık bir gelir farkı yaşanıyor. Türkiye’nin en zengin bölgesinin geliri AB ortalamasının yüzde ’üne ancak denk geliyor. 

ANKA 
     
</TEXT>
</DOC>
