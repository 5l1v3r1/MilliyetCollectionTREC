<DOC>
<DOCNO> 377482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun07.html </URL>
<DATE> 2005/09/11/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Sunday Times Pamuk olayı Türk hükümetini mahçup etti... 
</HEADLINE>
<TEXT>

     Ermeni soykırımı"na ilişkin açıklamalarından dolayı hakkında dava açılan yazar Orhan Pamuk’a yönelik uluslararası destek devam ediyor. The Sunday Times gazetesi, "Pamuk olayı, Türk hükümetini mahçup etti" ifadesini kullanırken gazeteye konuşan ünlü yazar Kazuo İshiguro "Böyle bir durumun günümüzün Türkiyesi’nde meydana gelebileceğini görmekten saşkın ve dehşet içindeyim" dedi. 
     Pazar günleri İngiltere’de yayınlanan The Sunday Times gazetesi, Pamuk olayını değerlendirirken İngiltere’nin en prestijli edebiyat ödüllerinden Booker Ödülünü kazanan, bu yılki ödülünün kısa listesinde yer alan Japon kökenli İngiliz yazarı Kazuo İshiguro’nin ve diğer bazı yazaların Pamuk hakkındaki yasal işlemleri kınayan görüşlerine de yer verdi. 
     
     TÜRK HÜKÜMETİ HAYATA SON VERSİN 

     "Günden Kalanlar" yazırı Kazuo İshiguro, The Sunday Times’e verdiği demeçte, "Böyle bir dumunun günümüzün Türkiyesi’nde ve ülkesinin prestijine o kadar katkıda bulunan bir yazara meydana gelebileceğini görmekten şaşkın ve dehşet içirdeyim. Türk hükümetinin hatalı bu kovuşturmaya son vermek için elinden geleni yapacağını umuyorum" dedi. 
     
     REZALET OLUR 

     Kitabı "Deniz" de Booker’in kısa listesinde yer alan diğer bir İngiliz yazarı John Banville ise, "Pamuk, cezaevine girerse bir rezalet olur. Türkiye, bu haksızlığı sürdürürse prestijisine verilecek zararın farkında olmalı" ifadesini kullandı. 
     Booker Ödülü Jurisi Başkanı John Sutherland da, "Siyasi görüşleri dile getiren beyanların böyle değerlendirilmesi hiç uygun gibi görünmüyor. Onları Pamuk’un yorumlarını reddedebilirseniz ancak onları ifade etme özgürlüğünü reddedemezseniz" şeklinde konuştu. 
     
     PROJEKTÖRÜ TÜRKİYE’YE ÇEVİRDİ 

     Bu arada, The Sunday Times gazetesi, Pamuk olayının yarattığı yankıların "projektörü"nü Türkiye’nin insan hakları siciline çevirdiğini belirtti. Gazete, "Pamuk olayı, AB’ye katılma girişimlerine özellikle Fransa ve Almanya’dan gelen muhalefet ile mücadele eden Türk hükümetini mahçup etti" yorumunu yaptı. 
     İngiliz gazetesi, Dışişleri Bakanı Abdullah Gül’ün Pamuk konusundaki "Henüz karar yok. Tüm dünyaya Türkiye’de ifade özgürlüğünün bulunduğunu ilan etmek isterim. İnsanlar, şiddet teşvik etmedikleri takdirde rahat bir biçimde görüşlerini söyleyebilirler" yönündeki açıklamasına da yer verdi. 

ANKA 
     
</TEXT>
</DOC>
