<DOC>
<DOCNO> 360842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur52.html </URL>
<DATE> 2005/07/13/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
"Filistin Kervanı" Düzce'de... 
</HEADLINE>
<TEXT>

     Filistin’deki insan hakları ihlallerine dikkat çekmek için Avrupa’daki insan hakları örgütlerinin katılımıyla oluşturulan ve 5 Temmuz tarihinde Strasburg’dan yola çıkan "Filistin Kervanı", Düzce’ye ulaştı. 
     "Filistin Kervanı" ile Türkiye’ye giriş yaptıklarında kendilerini karşılayanlardan oluşan 28 araçlık grup, Düzce’de D-100 karayolu Çoban kavşağında mola verdi. 
     Sivil toplum kuruluşları temsilcileri gurubu çiçeklerle karşıladı. 
     "Filistin Kervanı" temsilcisi Seyf Abu Keshek, bölgede barışın sağlanmasına katkı için yola çıktıklarını belirterek,"Türkiye’den çok destek gördük. Tüm dünya halklarının olduğu gibi Filistin halkının da adalet ve barışa ihtiyacı var. Bölgede kalıcı barışın sağlanmasını istiyoruz" dedi. 
     Düzce’de bir süre dinlenen grup, Bolu’ya hareket etti. 
     
</TEXT>
</DOC>
