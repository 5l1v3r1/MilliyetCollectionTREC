<DOC>
<DOCNO> 390677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun22.html </URL>
<DATE> 2005/10/29/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Bush, Irak'ın terörizmle mücadelede müttefikleri olacağını düşünüyor 
</HEADLINE>
<TEXT>

     ABD Başkanı George Bush, Irak'ta ölen 2000 Amerikan askerini anarak, Irak'ta 15 Aralık'ta yapılacak parlamento seçimlerinin, bu ülkenin terörizmle savaşta müttefiklerinin arasına girmesine olanak tanıyacağını belirtti. 
     Bush, haftalık radyo konuşmasında, ''Terörizme karşı savaşta en iyi kadın ve erkek askerlerimizden bazılarını yitirdik, savaşta ölen askerlerimizin anısına en iyi, buradaki görevimizi bitirmek ve terörizme karşı savaşı kazanmakla saygı gösterebiliriz'' dedi. 
     Bush, Irak seçimleri sonucunda seçilecek yeni hükümetin terörizmle savaşta müttefikleri olacağını belirterek, ''Yeni hükümetin başarısı, terörizme karşı savaşta ve Amerikan halkını koruma konusunda kesin bir sonuca götürecektir'' diye konuştu. 
     
</TEXT>
</DOC>
