<DOC>
<DOCNO> 363222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/dunya/dun05.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'dan Azerilere misilleme 
</HEADLINE>
<TEXT>


Yunan telekomünikasyon şirketi, Ermenistan ile Dağlık Karabağ'da ofis açacak 

BAKÜ DHA 


Yunanistan, KKTC'ye uygulanan izolasyonların kaldırılması konusunda adım atan Azerbaycan'a misilleme yapmaya hazırlanıyor. Yunanistan'ın telekomünikasyon alanındaki büyük şirketlerinden Intrakom, Ermenistan'da ve Ermeni işgali altındaki Dağlık Karabağ'da faaliyet gösteren Vivacell adlı Ermeni mobil iletişim şirketiyle işbirliği kararı aldı. İmzaların salı günü atılacağı anlaşmaya göre, Intrakom, Vivacell'in gelişmesi için 22.8 milyon euro'luk yatırım yapacak. Yunan şirketi eylüle kadar Erivan'da, ekimde de Dağlık Karabağ'da ofis açmayı planlıyor. 

Rumlar da atakta 
Kıbrıs Rum Kesimi de, Azerbaycan'ın KKTC'ye başlatacağı doğrudan uçak seferleri konusunu AB Daimi Temsilciler Komitesi Coreper toplantısında gündeme getirdi. Rumlar, uçuşların gerçekleşmesi durumunda AB üyesi bir devletin egemenliğinin ihlal edileceğini tezini öne sürdü. 


</TEXT>
</DOC>
