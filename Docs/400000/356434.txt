<DOC>
<DOCNO> 356434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/dunya/axdun02.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Seçim oldu, demokrasi, netice o' 
</HEADLINE>
<TEXT>


UTKU ÇAKIRÖZER Sana 


İran'da aşırı muhafazak r Mahmut Ahmedinecad'ın cumhurbaşkanlığını kazandığı seçimlerin demokratik olmadığı yönündeki ABD ve AB'den gelen itirazlar sürerken, Dışişleri Bakanı Abdullah Gül, seçimlerin demokrasinin sonucu olduğunu söyledi. Yemen'de yapılan İslam Konferansı Örgütü toplantısı sırasında İran Dışişleri Bakanı Kemal Harrazi ile görüşen Gül, gazetecilerin Ahmedinecad'la ilgili soruları üzerine, "Seçim oldu, demokrasi, netice o. Harrazi'yle bu konuları arkadaşça görüştük" dedi. Gül, "Şüphesiz ki İran bizim komşumuz, dost ve kardeş bir ülke. Seçimle birlikte yeni bir dönem başlayacak. Biz dostluğumuzun, işbirliğimizin, kardeşliğimizin gelişmesini isteriz. Bunun bölgeye faydası olur" diye konuştu. Öte yandan Harrazi'nin yeni dönemde Ahmedinecad ile çalışmayacağı ve üniversitedeki görevine dönebileceği belirtiliyor. 



</TEXT>
</DOC>
