<DOC>
<DOCNO> 380327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sonspo27.html </URL>
<DATE> 2005/09/21/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Fenerbahçe 7 - Yalovaspor 0 
</HEADLINE>
<TEXT>

     Turkcell Süper Ligi’nde Kayserispor ile yapacağı maçın hazırlıklarını sürdüren Fenerbahçe’de, yedek oyunculardan kurulu kadro, hazırlık maçında Yalovaspor’u 7-0 yendi. 
     Samandıra Tesisleri’nde yapılan ve hakem Orhan Erdemir’in yönettiği karşılaşmada goller Nobre 2 , Semih 2 , Kemal 2 ve penaltıdan Mehmet’ten geldi. 
     Fenerbahçe, Yalovaspor karşısında Serdar, Kerim Davidson , Can, Servet, Mahmut Hanefi, Mehmet, Kemal, Gürhan, Olcan, Nobre ve Semih’ten oluşan kadroyla mücadele etti. 
     Sakatlığı nedeniyle uzun süredir tedavi olan Zafer ve Futbol Federasyonu Tahkim Kurulu’nun lisansını askıya aldığı Deniz, takımdan ayrı çalıştı. 
     
     ASLAR AYRI ANTRENMAN YAPTI 
     Fenerbahçe’nin as futbolcuları, bugün yedek takımdan ayrı çalışma yaptı. 
     Samandıra Tesisleri’ndeki antrenmana Ümit, Luciano, Aurelio, Önder, Anelka, Alex, Selçuk, Tuncay ve kaleciler Volkan ile Rüştü katıldı. 
     Hafif sakatlıkları bulunan Serkan ve Appiah da çalışmalarını takımdan ayrı sürdürdü. 
     Fenerbahçe, yarın akşam yapacağı antrenmanla Kayserispor maçı hazırlıklarını sürdürecek. 
     
</TEXT>
</DOC>
