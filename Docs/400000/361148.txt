<DOC>
<DOCNO> 361148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur26.html </URL>
<DATE> 2005/07/14/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Anayasa Mahkemesi'nde başkanlık seçimi 18 Temmuz'da devam edecek 
</HEADLINE>
<TEXT>

     Anayasa Mahkemesi Başkanlığı seçimlerine 18 Temmuz Pazartesi günü devam edilecek. 
     Mustafa Bumin’in yaş haddinden emekliye ayrılmasıyla boşalan Anayasa Mahkemesi Başkanlığı seçimlerinin daha önce yapılan 30 turundan sonuç alınamamıştı. 
     Anayasa Mahkemesi Başkan Vekili Haşim Kılıç, asıl üyeler Fulya Kantarcıoğlu, Tülay Tuğcu, Mehmet Erten, Necmi Özler, Serdar Özgüldür, Ahmet Akyalçın, Sacit Adalı ve yedek üyeler Mustafa Yıldırım, Cafer Şat ve Ali Güzel’in oy kullandığı seçimlerde hiçbir aday, salt çoğunluk olan en az 6 oya ulaşamamıştı. 
     Daha önceki turlarda, Haşim Kılıç, Tülay Tuğcu, Fulya Kantarcıoğlu, Ahmet Akyalçın ve Mehmet Erten’e oy çıkmıştı. 
     Anayasa Mahkemesi’nin yeni seçilecek başkanı yaş haddinden emekliye ayrılmazsa 4 yıl görev yapacak. 
     
</TEXT>
</DOC>
