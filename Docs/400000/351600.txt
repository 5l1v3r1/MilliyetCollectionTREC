<DOC>
<DOCNO> 351600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sontur21.html </URL>
<DATE> 2005/06/13/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
TV'ye çıktığı için oğlu tarafından vurulan kadın hayatını kaybetti 
</HEADLINE>
<TEXT>

     Elazığ’da, oğlu tarafından kadın programına çıktığı için silahla vurularak ağır yaralanan Birgül Işık, tedavi gördüğü Fırat Üniversitesi Fırat Tıp Merkezi’nde FTM hayatını kaybetti. 
     Alınan bilgiye göre, FTM’de yoğun bakım ünitesinde tedavi gören Işık, bugün yaşamını yitirdi. 
     
     OTOPSİ YAPILDI 

     Fırat Üniversitesi Fırat Tıp Merkezi Başhekimi Doç. Dr. İrfan Kaygusuz, tedavi edilirken bugün hayatını kaybeden Birgül Işık’a otopsi yapıldığını belirterek, "Otopsi sonucu henüz netleşmedi" dedi. 
     Kaygusuz, Birgül Işık’ın yaklaşık 10 gün önce tekrar yoğun bakıma alındığını, bugün ise hayatını kaybettiğini söyledi. 
     Işık’ın ölüm nedeninin solunum ve kalp yetmezliği olarak bildirildiğini ifade eden Kaygusuz, "Birgül’ün cesedine otopsi yapılıyor. Otopsi sonucu henüz netleşmedi. Otopsi sonunda, ailesi cenazeyi talep ederse kendilerine vereceğiz" dedi. 
     Işık, Yasemin Bozkurt'un sunduğu "Kadının Sesi" programına katıldıktan sonra döndüğü Elazığ’da, şehirlerarası terminalin karşısındaki minibüs durağında bekleyen oğlu R.I. tarafından tabancayla vurularak yaralamıştı. 
     Olaydan sonra Işık’ın oğlu R.I. ile kocası Mehmet Emin I. ve üvey oğlu Mehmet Ali I. tutuklanmış, 4 çocuğu ise Sosyal Hizmetler Müdürlüğü Harput Çocuk Yuvası’na alınmıştı. 
     


     
</TEXT>
</DOC>
