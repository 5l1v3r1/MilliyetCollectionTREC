<DOC>
<DOCNO> 351671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/guncel/gun08.html </URL>
<DATE> 2005/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İslamda resim yasağı 
</HEADLINE>
<TEXT>


"İslamda Resim Yasağı ve Sonuçları" adlı kitap tekrar raflarda yerini aldı 

SEMA ASLAN 

Mazhar Ş. İpşiroğlu tarafından hazırlanan ve ilk baskısı 1971 yılında Viyana'da, Almanca olarak, ikinci baskısı ise 1973'te Türkiye İş Bankası Kültür Yayınları tarafından yapılan "İslamda Resim Yasağı ve Sonuçları" isimli kitap, Yapı Kredi Yayınları tarafından tekrar yayımlandı. Kitap, tektanrılı dinlerde resim yasağını ve resim anlayışını, dönemlere ayırarak anlatan kapsamlı bir çalışma. 

Yalan dünya 
İslam mistikleri ile birlikte, Allah korkusunun Allah sevgisine dönüştüğünü belirten İpşiroğlu, İslam sanatının Yeniçağ'a neden giremediğini de açıklıyor "...Bu aşk, Hristiyanların Tanrı sevgisinden başkadır. Tanrı, Müslümanlıkta öylesine erişilmez bir uzaklıktadır ki, ona yaklaşma, dünya bağlarının kopması ve sonunda Sufi'nin ortadan silinmesiyle sağlanır. İslam sanatının neden Ortaçağ'ı aşıp Yeniçağ'a giremediği sorusunu, bu açıdan bakarak cevaplayabiliriz. Rönesans, İslam mistiklerinin nefis savaşıyla yenmeye çalıştıkları madde dünyasını yüceltme çabası içindeydi..." 


</TEXT>
</DOC>
