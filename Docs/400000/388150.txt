<DOC>
<DOCNO> 388150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yasam/yas01.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kilise üstüne cami olmaz' 
</HEADLINE>
<TEXT>


Diyanet İşleri Başkanı Bardakoğlu, gazetecilere verdiği iftar yemeğinde gündemdeki konuları değerlendirdi. Bardakoğlu, "Kiliselerin yıkılıp cami yapılması dinen kabul olmaz" dedi 

ÖNDER YILMAZ Ankara 

Diyanet İşleri Başkanı Ali Bardakoğlu, kiliselerin yıkılarak cami yapılmasının dinen kabul edilemeyeceğini söyledi. Gazetecilere dün iftar yemeği veren Bardakoğlu, gündemdeki konulara ilişkin çarpıcı açıklamalar yaptı. Bardakoğlu'nun verdiği mesajlar özetle şöyle 

'Sadece izinle çıkar' 
Sakal-ı Şerif Bu konuda halkın yönetmeliği var. O da Sakal-ı Şerif'in yerinde ziyaret edilmesidir. Diyanet'in yönetmeliğine göre de ancak izinle camiden çıkarılabilir. Bu olayda ilçe müftüsü, izin olmadan Sakal-ı Şerif'i çıkarttırmıştır. İdari inceleme ile açığa kavuşacak. 
Ucube camiler Ucube sayılacak şekilde cami inşa ediyoruz. Yeni camiler estetik ve hat sanatından yoksun, birçok kusur taşıyor. Bir cami yapıldığını kadro talebi gelince öğreniyoruz. 

'Konsensüs sağlayalım' 
Göztepe Parkı'na cami Toplumun bir kısmı istiyor, bir kısmı istemiyor. Genel istek, ortak akılla toplumsal mutabakatla çözülsün. Cumhuriyetin temel ilkeleri, Atatürkçülük, laiklikle, dindarlık ve modern dünyanın barış içinde yaşaması konusunda konsensüs sağlamalıyız. 
Özel cami olmasın Bir yere cami yapılacaksa oranın gayrimenkulü Hazine'ye veya Diyanet'e devredilmeli. Camilerin şahsa ait olması sıkıntı yaratıyor. Camilerin avlusu para ile çevrilmeye başladı. 


Cami yapmak için yıkmışlardı 


Diyarbakır'da meydana gelen olay, dünkü Milliyet'te böyle yer almıştı. Tarihi mek n olarak tescillenerek koruma altına alınan kilise, yıkılarak cami yapılmak istenmişti. Olay ihbar üzerine ortaya çıkmıştı. 



</TEXT>
</DOC>
