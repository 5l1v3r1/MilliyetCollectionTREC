<DOC>
<DOCNO> 358590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sondun26.html </URL>
<DATE> 2005/07/06/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Volkswagen'de rüşvet ve seks skandalı... 
</HEADLINE>
<TEXT>

     Dünyanın önde gelen otomobil şirketlerinden Volkswagen'in yönetim kurulu, istedikleri kararlara destek vermeleri için işyerindeki işçi temsilcilerine rüşvet vermekle suçlanıyor. 
     Süddeutsche Zeitung gazetesi, ''şirket yönetiminin, tartışmalı kararlarda işçi temsilcilerinin desteğini sağlamak amacıyla, kendilerine lüks otellerde hayat kadınları sunduğunu'' yazdı. 
     Haberde, masrafların büyük bölümünü, ''Hartz IV'' reformlarına adı verilen şirket yöneticisi Peter Hartz'ın 63 onayladığı öne sürüldü. 
     İşçi temsilcilerine 10 yıldan fazla bir süre rüşvet verildiği, şirket uçaklarıyla Brezilya gibi uzak tatil ülkelerine lüks seyahatler organize edildiği kaydedildi. 
     Hartz, yaptığı açıklamada kendisine yönelik suçlamaları reddederek, ''Bu tür olaylardan bilgim olduğu, hatta bu olayları onayladığım şeklindeki iddialar saçma. Bu tür karalamaları şiddetle kınıyorum'' dedi. 
     Hıristiyan Demokrat Birlik Partili CDU Aşağı Saksonya eyaleti Başbakanı Christian Wulff ise, skandalın boyutlarının araştırılacağını söyledi. 
     Başbakan Gerhard Schröder ise, Hartz'ın bugüne kadar sürdürdüğü çalışmaları takdir ettiğini söylemekle yetindi. 
     
</TEXT>
</DOC>
