<DOC>
<DOCNO> 373220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur70.html </URL>
<DATE> 2005/08/26/ </DATE>
<TIME> 23.55 </TIME>
<AUTHOR>  </AUTHOR>
<HEADLINE>
Evden kaçan kızını kurşun yağmuruna tuttu... 
</HEADLINE>
<TEXT>

     Gaziantep’te bir baba, evden kaçan kızı ile olay yerinde bulunan 2 kişiyi silahla yaraladı. 
     AA muhabirinin aldığı bilgiye göre, İlyas Y. 45 , Demokrasi Meydanı’ndaki bir parkta arkadaşlarıyla oturan ve bir süre önce evden kaçan kızı Leyla Y.’nin 20 burada bulunduğunu öğrendi. İlyas Y., kardeşi Ökkeş Y.’yi de yanına alarak parka geldi. Kızıyla bir süre konuşan baba, belinden çıkardığı tabanca ile Leyla Y’nin başına 5 el ateş etti. 
     Bu sırada, parkta oturan Hurşit Demir ile Harun Kuz da seken kurşunlardan yaralandı. 
     İlyas Y. kaçarken, olay yerine gelen Asayiş Şube Müdürlüğü Cinayet Büro Amirliği ekipleri, Ökkeş Y.’yi yakaladı. Ökkeş Y’nin üzerinde bir tabanca ele geçirildi. 
     Yaralılar Cengiz Gökçek Devlet Hastanesi’nde tedavi altına alınırken, Leyla Y’nin durumunun ağır olduğu bildirildi. 
     
</TEXT>
</DOC>
