<DOC>
<DOCNO> 382807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/sondun33.html </URL>
<DATE> 2005/09/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Del Ponte Hayal kırıklığı içindeyim... 
</HEADLINE>
<TEXT>

     Hollanda'nın Lahey kentinde eski Yugoslavya için kurulan uluslararası savaş suçları mahkemesinin Başsavcısı Carla Del Ponte, Hırvatistan'ın mahkemesiyle işbirliği yapması konusunda hayal kırıklığı içinde olduğunu söyledi. 
     Zagreb'i ziyaret eden Del Ponte, Devlet Başkanı Stipe Mesiç ve Başbakan Ivo Sanader ile görüşmesinden sonra yaptığı açıklamada, ''Ne kadar hayal kırıklığı içinde olduğumu tahmin edemezsiniz. Başbakan Sanader bana tam bir işbirliği sözü verdi ve hala aynı sorun sürüyor. Gotovina hala kaçak'' dedi. 
     Hırvatistan'ın AB üyeliğinin önündeki en büyük tehdit olan, savaş suçu zanlısı 49 yaşındaki kaçak general Ante Gotovina, 1991-1995 Bosna savaşı sırasında 150 Sırbı öldürmek ve sınır dışı etmekle suçlanıyor. 
     Hırvatistan yönetiminden, Gotovina'nın yakalanması ve yargılanması için katkıda bulunması isteniyor. 
     
</TEXT>
</DOC>
