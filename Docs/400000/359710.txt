<DOC>
<DOCNO> 359710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonyas07.html </URL>
<DATE> 2005/07/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Nazardan çok korkuyoruz... 
</HEADLINE>
<TEXT>

     Atatürk Üniversitesi Kazım Karabekir Eğitim Fakültesi öğretim üyesi Yrd. Doç. Dr. Lütfü Sezen, nazardan korunmak amacıyla kullanılan nazarlıklar arasında köpek tüyü, yarasa iskeletinin bile bulunduğu belirtti. 
     Halkbilimci Yrd. Doç. Dr. Sezen, nazardan çok korkulduğu ve birçok rahatsızlık ile uğursuzluğun nazardan kaynaklandığına inanıldığını ifade etti. 
     Göz değmesi olarak da bilinen nazardan korunmak amacıyla çeşitli nazarlık kullanıldığını ifade eden Sezer, "Nazarlığı kişi üzerinde taşındığı gibi evin bir bölümüne de asılıyor" diye konuştu. 
     Erzurum ve yöresinde çeşitli göz değmesine karşı kullanılan nazarlıklarından bazılarının at nalı, çörek otu, dağdağan ağacı, darı tanesi olduğunu kaydeden Sezen, nazarlık olarak kullanılan diğer eşyaları şöyle sıraladı 
     "Halkımız nazardan korunmak için çok ilginç nazarlıklar kullanıyor. Bunlardan bazıları eşek nalı, geyik boynuzu, göz boncuğu, hurma çekirdeği, kamlumbağa kabuğu, kartal pençesi, kendiliğinden dilinmiş taş, kertenkele kuyruğu, kesilmiş para, köpek tüyü, kurban gözü, kurt aşığı, kurt boncuğu, küçük mavi boncuktan yapılmış kertenkele, mavi boncuk, muska ve boylama, okunmuş yumurta, öküz boynuzu, sarı kehribar, ağır kokulu bir yabani bitki üzerilik, yarasa iskeleti, yedi delikli boncuk, yılan kemiği ve yumurta kabuğu oluşturuyor." 
     
</TEXT>
</DOC>
