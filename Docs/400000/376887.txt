<DOC>
<DOCNO> 376887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas11.html </URL>
<DATE> 2005/09/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Galada Katrina eleştirisi 
</HEADLINE>
<TEXT>

     Hollywood aktrisi ve politik eylemci Susan Sarandon, New Orleans'u vuran Katrina kasırgasından sonra yaşananları 'trajedi' ve 'sistematik ırkçılık' olarak değerlendirdi. 
     John Turturro'nun yeni filmi 'Romance and Cigarettes' te başrol oynayan Sarandon, bu yıl 62'ncisi düzenlenen Venedik Film Festivali'nde, filminin tanıtımı sırasında New Orleans'da yaşananlardan sonra düzenlenen yardım programlarını da eleştirdi. 
     Başkan Bush'un politikalarını eleştiren Susan Sarandon şöyle konuştu ''Ülke güvenliği için bulundurulan para nereye gitti bilmiyorum ve bu yüzden de canım çok sıkkın. Eğer bu bir doğal afetse, beş gün boyunca hep uyarıldılar ve yine de bu olay böyle büyük bir trajedi halini aldı. Bu da olsa olsa ancak sistematik ırkçılıktır.'' ''O insanların bunu çok da önemsemediklerini düşünüyorum ve inanıyorum ki bu konu da bir soruşturma yapılacaktır. Şu an bu konuda neler yapılabileceğini düşünmeliyiz.'' ''Biliyorum bir çok insan evlerini açacak, bu insanları o evlere nasıl götüreceksiniz O çocuklar eğitimlerine nasıl devam edecekler Sele kapılmıştık, sular yükseliyordu ve arabalar suyun üzerinde yüzüyorlardı, en küçük çocuğum o olayın şokunu yıllarca atlatamadı." 

     
</TEXT>
</DOC>
