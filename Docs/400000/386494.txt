<DOC>
<DOCNO> 386494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonyas12.html </URL>
<DATE> 2005/10/13/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Başkanın damızlık boğa isteği karşılandı 
</HEADLINE>
<TEXT>

     Van'ın Bahçesaray İlçe Belediye Başkanı Naci Orhan'ın altı ay önceki İl Koordinasyon Kurulu Toplantısı'nda Van Valisi'nden istediği 4 boğa, ilçeye gönderildi. 
     Konuyla ilgili gazetecilere açıklama yapan Bahçesaray Belediye Başkanı Orhan, 6 ay önce Van'da yapılan il koordinasyon kurulu toplantısında, boğa çiftliğindeki hayvanların yaşlı olduğunu belirtip, boğa istediğini bildirdi. 
     Toplantıda Bahçesaray'ın tarım ve hayvancılıkla ilgili sorunlarına değindiğini ifade eden Orhan, şöyle dedi 
     ''Toplantıda, tarım ve hayvancılık alanındaki isteklerimi dile getirdim. Geçen yıl il müdürlüğünce oluşturulan boğa çiftliğindeki hayvanların yaşlı olması nedeniyle neslin devamını sağlayamadığımızı belirttim. Bu nedenle ilçemize 4 yeni boğa gönderilmesini istedim.'' İlçeye boğa gönderilmesi talebinin gazetelerde yer almasından sonra Van Valisi Niyazi Tanılır'ın katkılarıyla ilçeye 4 boğa gönderildiğini ifade eden Orhan, ''Boğalar 3 aydır çiftlikte bulunuyor. Boğalarımızı genetik neslin devamında kullanıyoruz. Bu amaçla boğaları zaman zaman köylere gönderiyoruz'' dedi. 
     
</TEXT>
</DOC>
