<DOC>
<DOCNO> 395469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko49.html </URL>
<DATE> 2005/11/16/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Tüpraş'tan tarihi kar... 
</HEADLINE>
<TEXT>

     TÜPRAŞ Genel Müdürü Hüsamettin Danış ise yaptığı konuşmada, her zaman ülkeye daha faydalı olabilmenin çabası ve gayreti içerisinde olduklarını söyledi. 
     Son yıllarda TÜPRAŞ'ın yaptığı atılımlarla ülke ekonomisinin amiral gemisi, yurtiçinde ve yurtdışında Türk Sanayi Şirketleri'nin gururu ve en başarılısı olduğunu ifade eden Danış, "1999 yılında yüzyılın felaketinden burnu dahi kanamadan ayağa kalkan TÜPRAŞ, tarihinde ilk defa 790 milyon USD vergi öncesi kara ulaşmıştır" dedi. 
     Sektörde tam liberasyona geçilmesinin TÜPRAŞ'ı olumsuz etkilemediğini ifade eden Danış, şöyle konuştu 
     "Geçen yıl bu kürsüden 2005 yılı başında yeni Petrol Piyasası Kanunu'nun uygulanmaya başlamasıyla TÜPRAŞ'ın zorlanacağını düşünenler yanıldıklarını, hatta petrol sektörünün zayıf halkası olarak değerlendirilen TÜPRAŞ'ın sektörün güçlü halkası olduğunu görecekler demiştim. 
     Sonuçta, 2005 yılında TÜPRAŞ, vizyonu, performansı, itibarı ve yöntemiyle bir dünya şirketi olduğunu ispatlamış, Türkiye Cumhuriyeti'nin en güzide şirketlerinden biri olarak tüm dünyanın ilgi gösterdiği, sonucunda da bir gazetemizin manşetinde ifadesini bulan 'Kaşıkçı Elması' değeriyle, özelleşme ihalesi tamamlanmış, şu anda da devir aşamasındadır. 
     TÜPRAŞ'ın bundan böyle de başarılarla dolu çalışmalara imza atacağına inanıyor, bu devir işlemlerinin ülkemize, ulusumuza ve tüm çalışanlarımıza hayırlı ve uğurlu olasını diliyorum. TÜPRAŞ'ımız bugünlere sizlerin üstün gayreti ve sabrıyla gelmiştir. Bu şirket çalışanlarıyla vardır, var olmaya devam edecektir." Tören, konuşmaların ardından kıdem armağanlarına hak kazanan müdür, müdür yardımcıları ve çalışanlara sertifika verilmesiyle sona erdi. 
     
</TEXT>
</DOC>
