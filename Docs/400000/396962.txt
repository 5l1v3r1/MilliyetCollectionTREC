<DOC>
<DOCNO> 396962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun05.html </URL>
<DATE> 2005/11/22/ </DATE>
<TIME> 08.45 </TIME>
<AUTHOR>  </AUTHOR>
<HEADLINE>
CNN'den Cheney'e ilginç protesto 
</HEADLINE>
<TEXT>

     Amerikan CNN televizyon kanalı ABD Başkan Yardımcısı Dick Cheney'nin canlı konuşması sırasında yüzünü ''X'' işaretiyle kapadı. 
     ABD'nin izlenme oranı en yüksek haber kanallarından CNN, yönetime yakın muhafazakar düşünce kuruluşu American Enterprise Institute'deki AEI konuşması sırasında Cheney'nin görüntüsüne zaman zaman ''X'' işareti yerleştirdi. 
     CNN'nin protestosunun nedeni açıkça anlaşılmazken, Drudge Report adlı internet dergisinin sorusunu yanıtlayan üst düzey bir Beyaz Saray yetkilisi, haber kanalının yayınıyla ilgili endişesini dile getirirdi ve ''CNN'nin merkezi Atlanta'da birileri bize bir şey mi anlatmak istiyor '' diye konuştu. 
     Amerikan haber kanalının yetkilileri ise basın mensuplarının telefonlarına yanıt vermedi. 
     ABD Başkan Yardımcısı Dick Cheney, AEI'de yaptığı konuşmada, ABD Başkanı George W. Bush yönetiminin, Irak'ın kitle imha silahlarına sahip olduğu istihbaratını Irak Savaşı'nı başlatmak için çarpıttığı yönündeki iddiaların ''onursuz ve kınanacak'' bir durum olduğunu söylemişti. 
     
</TEXT>
</DOC>
