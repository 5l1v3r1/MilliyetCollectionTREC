<DOC>
<DOCNO> 394696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun03.html </URL>
<DATE> 2005/11/14/ </DATE>
<TIME> 03.10 </TIME>
<AUTHOR>  </AUTHOR>
<HEADLINE>
Şaron, İsrail ve Suriye'yi 'Şer Ekseni' olarak nitelendirdi 
</HEADLINE>
<TEXT>

     İsrail Başbakanı Ariel Şaron, Suriye ve İran'ı ''şer ekseni'' olarak niteledi ve uluslararası topluluktan bu iki ülkeye karşı tavır almasını istedi. 
     İsrail'e bu akşam saatlerinde gelen ABD Dışişleri Bakanı Condoleezza Rice'in da katıldığı bir forumda konuşan Şaron, ''İran ve Suriye, bölge istikrarını tehdit eden sorumsuz liderler tarafından yönetiliyor. Bu ülkeler terörizmi ve terörist unsurları cesaretlendiriyor, onları manipüle ediyor, eğitiyor ve finanse ediyor'' ifadelerini kullandı. 
     Uluslararası topluluğa seslenen İsrail Başbakanı, İran'a, nükleer programını durdurması yolunda baskı uygulanması, Suriye'ye de, eski başbakan Refik Hariri suikasti soruşturmasına katkıda bulunmaya zorlanması çağrısında bulundu. 
     ABD Dışişleri Bakanı Condoleezza Rice ise, İran Cumhurbaşkanı Mahmud Ahmedinecad'ın ''İsrail haritadan silinmeli'' yolundaki son açıklamalarını kınayarak, Ahmedinecad'ın açıklamalarınun uluslararası sistemde kabul edilemeyeceğini savundu. 
     
</TEXT>
</DOC>
