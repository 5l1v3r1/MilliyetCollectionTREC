<DOC>
<DOCNO> 360884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/guncel/gun02.html </URL>
<DATE> 2005/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kapatma kararını uygulayın' 
</HEADLINE>
<TEXT>


AİHM'den 10 yıl sonra gelen önemli karar... Yatağan, Yeniköy ve Gökova termik santrallarıyla ilgili olarak yargının verdiği kapatma kararını uygulamayan Türkiye, tazminata mahk m oldu 

GÜVEN ÖZALP Brüksel 

Avrupa İnsan Hakları Mahkemesi AİHM , Bergama'da siyanürle altın çıkarılmasına ilişkin dosyanın ardından, devleti ve hükümetleri çevre konusunda gerekli önlemleri almaya ve idareyi yargı kararlarına titizlikle uymaya yöneltecek önemli bir karara imza attı. 
AİHM, yıllardır tartışma konusu olan, Yatağan'ın da aralarında bulunduğu 3 termik santrala ilişkin kararında Türkiye'yi mahk m etti. 

10 avukat dava açmıştı 
İzmir'de yaşayan avukat Ahmet Okyay ve 9 arkadaşı tarafından 1996'da açılan davaya ilişkin kararda, "Yatağan, Yeniköy ve Gökova santrallarının yıllardır yerel kirliliğe neden olduğu ve biyolojik çeşitlilik üzerinde olumsuz etki yarattığı" vurgulandı. Türkiye'nin, Avrupa İnsan Hakları Sözleşmesi'ni AİHS ihlal ettiği hükmü, Türk yargı makamları tarafından alınan "kapatma" kararlarının uygulanmamasına dayandırıldı. 

Sağlıklı yaşam hakkı 
Mahkeme, yaptığı değerlendirme sonrasında, "başvuru sahiplerinin Türk vatandaşı olarak sağlıklı bir yaşam sürme hakkına sahip olduğunu" vurguladı. Bu bağlamda Türk yargı makamlarının aldığı, santralların faaliyetlerinin askıya alınması kararına yöneticilerin uymadığı AİHM tarafından da tespit edildi. 
Yargı kararlarına karşın Bakanlar Kurulu'nun 3 Eylül 1996'da aldığı bir kararla santralların faaliyetlerine devam etmesini kararlaştırması AİHM'nin "ihlal" belirlemesinde etkili oldu. AİHM kararında, Bakanlar Kurulu kararının, "iç hukuk açısından hukuki temelden yoksun" ve "tamamen yasadışı" olduğu vurgulandı. 
AİHM, yaratılan durumu "yargı kararlarına engel olma girişimi" olarak değerlendirdi. AİHM, AİHS'nin "adil yargılanmayı" garanti altına alan 6. maddesinin 1. fıkrasının ihlal edildiğine oybirliğiyle karar verdi. Türkiye'nin, davayı açan 10 avukata, biner euro olmak üzere toplam 10 bin euro ödemesi kararlaştırıldı. 
Dava, genel kurula götürülürse ve burada aynı yönde karar verilirse Türkiye sözkonusu yargı kararlarını uygulamak zorunda kalacak. 

'İnsanımız ayağa kalkacak' 
İzmir Çevre Hareketi Avukatı Senih Özay, yazılı açıklamasında şunları kaydetti 
"İnsanımızın, odalarımızın, barolarımızın ayağa kalkacağına inanıyoruz. Bu mahkemenin kararına uymamanın yaptırımı, Avrupa Birliği'ne alınmamak, alındığında çıkarılmak olacaktır" dedi. 




</TEXT>
</DOC>
