<DOC>
<DOCNO> 370216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sondun18.html </URL>
<DATE> 2005/08/16/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İsrail'de erken seçime doğru... 
</HEADLINE>
<TEXT>

     İsrail hükümet sözcüsü Avi Pazner, ülkede erken seçime gidilmesi olasılığı bulunduğunu söyledi. 
     Pazner, bir Fransız radyosuna verdiği demeçte, Başbakan Ariel Şaron'un hükümetin ve parlamentonun desteğine sahip olduğunu kaydederken, Şaron'un siyasi gücünü ve etkisini sürdürüp sürdüremeyeceğinin ise gelecek haftalar ve aylarda belli olacağını belirtti. 
     İsrail'de seçimlerin her koşulda en geç Kasım 2006'ta yapılması gerektiğini anımsatan Pazner, ancak erken seçime gitme olasılığı da bulunduğunu söyledi. 
     Pazner'in, İsrail'in işgal altındaki topraklardan Gazze'deki toplam 21 Yahudi yerleşim biriminden dün çekilmeye başlamasından bir gün sonraya denk gelen açıklamasında bahsettiği erken seçim konusu, Maliye Bakanı Binyamin Netanyahu'nun bu ay Gazze'den çekilmeyi son dakikada protesto ederek istifa etmesiyle gündeme gelmeye başlamıştı. 
     Üyelerinin çoğunun Gazze'den çekilmeye karşı olduğu iktidardaki sağcı Likud Partisi'nde arkasındaki desteği artıran Netanyahu'nun, parti liderliğini Şaron'dan almak ve başbakanlık koltuğuna oturmak için çalışabileceği belirtiliyor. 
     İsrail 38 yıllık işgalin ardından sadece 21 Yahudi yeşiminin bulunduğu Gazze Şeridi'nin tamamından, 120 yerleşim biriminin bulunduğu Batı Şeria'da ise 4 yerleşim biriminden çekiliyor. 
     
</TEXT>
</DOC>
