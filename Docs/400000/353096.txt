<DOC>
<DOCNO> 353096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas10.html </URL>
<DATE> 2005/06/17/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Forbes, 'en güçlü 100 şöhret'i açıkladı... İşte liste... 
</HEADLINE>
<TEXT>

     Amerikan Forbes dergisinin yaptığı ''en güçlü 100 şöhret'' sıralamasında, ''talk-show kraliçesi'' olarak bilinen Oprah Winfrey ilk sıraya yerleşti. 
     Forbes'un geçen yılki listesinde üçüncü sırada yer alan Winfrey birinciliğe yükselirken, ''İsa'nın Çilesi'' filmini yöneten Mel Gibson, geçen yıl bulunduğu birinci sıradan bu yıl üçüncülüğe geriledi. Golf yıldızı Tiger Woods ise ikinci sıradaki yerini bu yıl da korumayı başardı. 
     Sıralamada kriter olarak şöhretlerin geçen 12 ay boyunca elde ettiği kazançlar esas alınırken, bunun yanı sıra sıralamada web sitelerinin izlenme oranının, basın ve medyada haklarında çıkan haberlerin de dikkate alındığı kaydediliyor. 
     ABD'de haftada 30 milyon kişi tarafından izlenen ve yaptığı ''talk-show''lar 112 ülkede yayımlanan Winfrey, güç sırlamasında birinci olurken, 225 milyon dolarlık kazancıyla zengin şöhretler arasında ikinci sıraya yerleşti. Güç açısından ikinci sırada bulunan Woods'un kazancının 87 milyon dolar, üçüncü sıradaki Gibson'ın kazancının ise 185 milyon dolar olduğu belirtildi. 
     ''Yıldız Savaşları'' serisinin yönetmeni George Lucas ise 290 milyon dolarla geçen 12 ay boyunca en fazla para kazanan şöhret olmasına rağmen güç sıralamasında dördüncü oldu. 
     Forbes'un en güçlü 100 şöhreti sıralamasının ilk 10'unda yer alan ünlüler ve güçlerine dair göstergeler şöyle 
     1- Oprah Winfrey Yıllık kazancı 225 milyon dolar, web sitesinin ziyaret edilme sayısı 5 milyon 710 bin, basında hakkında çıkan haber sayısı 21 bin 671, TV ve radyo haberi sayısı bin 88. 
     2- Tiger Woods Yıllık kazancı 87 milyon dolar, web sitesinin ziyaret edilme sayısı 2 milyon 50 bin, basında hakkında çıkan haber sayısı 48 bin 467, TV ve radyo haberi 431. 
     3- Mel Gibson Yıllık kazancı 185 milyon dolar, web sitesinin ziyaret edilme sayısı 2 milyon 30 bin, basında hakkında çıkan haber sayısı 12 bin 269, TV ve radyo haberi 355. 
     4- George Lucas Yıllık kazancı 290 milyon dolar, web sitesinin ziyaret edilme sayısı 3 milyon 860 bin, basında hakkında çıkan haber sayısı 8 bin 725, TV ve radyo haberi 154. 
     5- Shaquille O'Neal Yıllık kazancı 33,4 milyon dolar, web sitesinin ziyaret edilme sayısı 1 milyon 310 bin, basında hakkında çıkan haber sayısı 29 bin 73, TV ve radyo haberi 411. 
     6- Steven Spielberg Yıllık kazancı 80 milyon dolar, web sitesinin ziyaret edilme sayısı 2 milyon 110 bin, basında hakkında çıkan haber sayısı 11 bin 971, TV ve radyo haberi 2. 
     7- Johnny Depp Yıllık kazancı 37 milyon dolar, web sitesinin ziyaret edilme sayısı 1 milyon 930 bin, basında çıkan haber sayısı 11 bin 682, TV ve radyo haberi 169. 
     8- Madonna Yıllık kazancı 50 milyon dolar, web sitesinin ziyaret edilme sayısı 3 milyon 100 bin, basında hakkında çıkan haber sayısı 13 bin 488, TV ve radyo haberi 286. 
     9- Elton John Yıllık kazancı 44 milyon dolar, web sitesinin ziyaret edilme sayısı 2 milyon 270 bin, basında hakkında çıkan haber sayısı 16 bin 885, Tv ve radyo haberi 238. 
     10- Tom Cruise Yıllık kazancı 31 milyon dolar, web sitesinin ziyaret edilme sayısı 2 milyon 650 bin, basında hakkında çıkan haber sayısı 15 bin 784, TV ve radyo haberi 343. 
     
</TEXT>
</DOC>
