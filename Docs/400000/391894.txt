<DOC>
<DOCNO> 391894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yasam/yas01.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Durankaya yine doktorsuz 
</HEADLINE>
<TEXT>


Hakk ri-Durankaya'nın ilk ve tek doktoru Elif Demiralay bayram izninde. Bayram sonrası ile 11 doktor gidecek 

HAKK Rİ AA 

Milliyet'in gündemde tuttuğu Hakkari'deki sağlık sorunu, her gün yeni bir boyut kazanıyor. Hakkari'nin Durankaya beldesinin ilk ve tek doktoru Elif Küçük Demiralay 24 , bayram iznine ayrılınca, belde doktorsuz kaldı. 
İstanbul Kadir Has Üniversitesi Tıp Fakültesi'nden bu yıl mezun olan Demiralay, Sağlık Bakanlığı'nca Mecburi Hizmet Yasası kapsamında görevlendirildiği Durankaya'ya 10 gün önce gitmişti. 

11 yeni doktor 
Ramazan Bayramı nedeniyle 3 gün önce izne ayrılan Demiralay, tatilini ailesiyle birlikte geçirmek için İstanbul'a geldi. 5 bin nüfuslu Durankaya Sağlık Ocağı'na atanan, ayrıca 9 köye de hizmet verecek olan Demiralay, yasa kapsamında 300 gün görev yapacak. 
Hakkari İl Sağlık Müdürü İdris Etemoğlu da, ataması yapılan 11 doktorun bayram sonrası göreve başlayacağını söyledi. 

Kalıcı çözüm yeni atama 
Sağlık Bakanlığı'nca yapılan geçici görevlendirmeler sonrasında doktorların görev yerlerine geri döndüğünü dile getiren Etemoğlu, şöyle konuştu 
"Geçici görevlendirmeler kalıcı çözüm getirmedi. Hakkari'de sağlık sorununun çözüme kavuşması için kalıcı olan tek çözüm doktor atamasıdır. Bakanlık mecburi hizmet yasası kapsamında 10 pratisyen ve 1 diyaliz uzmanının atamasını yaptı. Merkez ve ilçelerde görevlendirilecek olan doktorlar bayram sonrası görevlerine başlayacak. Bu şekilde doktor sıkıntısına az da olsa bir çözüm bulunacağını umuyorum." 


</TEXT>
</DOC>
