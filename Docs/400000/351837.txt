<DOC>
<DOCNO> 351837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko42.html </URL>
<DATE> 2005/06/14/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Kemal Derviş, İsveç'te kitabını tanıttı... 
</HEADLINE>
<TEXT>

     Beyhan Peker AA 

Birleşmiş Milletler Kalkınma Programı Başkanlığı'na atanan Kemal Derviş, Stockholm'de düzenlenen ''Küreselleşme'de Yeni Açılımlar'' konulu konferanslar serisinin bugünkü toplantısında, son yazdığı kitabı ''Daha İyi Bir Küreselleşme - A Better Globalization'' adlı kitabını tanıttı. 
     Stockholm Ekonomi Okulu ile İsveç Uluslararası Barış Araştırmaları Enstitüsü'nün SIPI ortaklaşa düzenlediği ''Kuresellesmede Yeni Açılımlar'' konulu konferansa katılan Kemal Derviş, yeni piyasaya çıkan ve Türkçe'ye de çevrilen ''Daha İyi Bir Küreselleşme'' adlı kitabını tanıttı. 
     Türkiye'nin Stockholm Büyükelçisi Necip Egüz ile İsveçli politikacı ve öğrencilerin de katıldığı konferansta Kemal Derviş, kitabında küreselleşme üzerindeki düşüncelerini 5 ana fikirde topladığını kaydetti. 
     Derviş, kitabında küresel politikayı genel olarak ele aldığını ve son küresel gelişmeleri Çin'den Latin Amerika'ya kadar analiz ettiğini söyledi. 
     Kemal Derviş ayrıca, küresel politikaları uygulama, İskandinav ülkelerinin yanı sıra Finlandiya ve Benelux ülkelerinin başarılı olduğunu ifade etti. 
     Derviş, bu akşam Türkiye'nin Stockholm Büyükelçisi Necip Egüz'ün vereceği kokteyle katılacak. 
     
</TEXT>
</DOC>
