<DOC>
<DOCNO> 367576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun05.html </URL>
<DATE> 2005/08/06/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
THY, Avrupa'nın en az bagaj kaybeden havayolu... 
</HEADLINE>
<TEXT>

     THY, Avrupa havayolları arasında en az bagaj kaydeden havayolu şirketi oldu. 
     Avrupa Hava Yolu Şirketlerince AEA tarafından yayınlanan son Tüketici Raporu’na göre, THY, bu yılın ikinci çeyreğinde 25 Avrupa havayolu şirketi arasında en az bagaj kaybeden şirket oldu. 
     Air France, British Airways, KLM, Lufthansa ve Iberia gibi büyük Avrupa havayolu şirketlerini de kapsayan rapora göre, bagaj güvenliği sıralamasında birinci olan THY, Nisan-Haziran döneminde 3,596,513 yolcu taşıdı ancak her bin yolcu eşyasının sadece dördünü kaybetti. 
     Buna karşın, Air Malta ikinci, Rum Havayolu Şirketi’nin ise ikinci olduğu sıralamada Lufthansa 20nci, British Airways 22nci ve KLM 24ncu oldu. 
     
     DAKİKLİK 
     Rapora göre, kısa ve orta mesafeli uçuşların kalkış ve inişlerindeki dakiklik açısından Finlandiya Havayolu Şirketi birinciliğini elde etti. THY ise, inişlerdeki dakiklik sıralamasında ortalarda yer aldı. 
     Finlandiya Havayolu Şirketi, uzun mesafeli uçuşlarda hem inişlerde, hem de kalkışlardaki dakiklik açısından birinci oldu. 
     AEA raporuna göre, THY’nın yılın ikinci çeyreğindeki kısa ve orta mesafeli uçuşlarının yüzde 66.75’i, zamanında iniş yaptı. Kalkışlarda bu oran yüzde 76.4 olarar gerçekleşti. 
     Uzun mesafeli uçuşlarda ise, inişlerden yüzde 45.9’u, kalkışlardan yüzde 66.1’i tam zamanında yapıldı. 

ANKA 
     
</TEXT>
</DOC>
