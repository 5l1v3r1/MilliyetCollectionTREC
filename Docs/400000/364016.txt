<DOC>
<DOCNO> 364016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun10.html </URL>
<DATE> 2005/07/25/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
İngilizler'i korkutan şaka 
</HEADLINE>
<TEXT>

     İngiltere’de bir maçta sahaya atlayan Usame bin Ladin maskeli bir seyirci korku yarattı. 
     Londra’da gerçekleyen terörist saldırıların ardından ülkede yaşanan büyük korku bu kez North York’ta bir kriket maçında ortaya çıktı. 4 bin 500 kişinin izlediği Yorkshire - Warwickshire kriket maçında sahaya atlayan bin Ladin maskeli ve sırt çantalı bir seyirci tribünlerde panik yaşanmasına neden oldu. 
     İngiliz the Sun gazetesi, "şakacı seyirciye" oldukça sert tepki gösterdi. "Kim bu Usame Aptalı" başlığıyla verilen haberde, bir başka seyircinin, "O adam belki şaka yaptığını zannediyor ancak insanların terör saldırılarından bu kadar korktuğu bir dönem böyle bir hareket çok aptalca ve hastalıklı" sözlerine yer verildi. 
     Gazete, daha sonra kayıplara karışan adamın bulunması için bir kampanya başlattı ve göstericiyi tanıyanların ihbarda bulunması için bir telefon hattı açtı. 
     
</TEXT>
</DOC>
