<DOC>
<DOCNO> 354707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun38.html </URL>
<DATE> 2005/06/23/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
İngiltere tahtının ikinci varisi Prens William üniversiteden mezun oldu 
</HEADLINE>
<TEXT>

     İngiltere kraliyet tahtının, babası Prens Charles'tan sonraki varisi Prens William, üniversiteden mezun oldu. 
     St. Andrews Üniversitesi'nde önce sanat tarihi bölümüne kaydolan, ancak daha sonra değiştirerek coğrafya bölümüne geçen Prens William, 4 yıllık eğitimini başarıyla tamamladı. 
     Bugün yapılan mezuniyet törenine, bir haftadır grip yüzünden yatan babaanne Kraliçe II. Elizabeth, Edinburgh Dükü Prens Philip, veliaht Prens Charles ve yeni eşi Cornwall düşesi Camilla katıldı. 
     Prens William okulu bitirmiş olmaktan büyük mutluluk duyduğunu, ancak yaşamının en güzel dört yılını geçirdiği St. Andrews'dan ayrılıyor olmanın kendisini üzdüğünü söyledi. Prens, babası ve üvey annesiyle birlikte törenin ardından uzun süre St. Andrews halkıyla vedalaştı. 
     Prens William'ın kız arkadaşı Kate Middleton da sanat tarihi eğitimi gördüğü St. Andrews'dan bugün diplomasını aldı. 
     Prens William'ın gelecek günlerde dinlenmek ve bazı spor karşılaşmalarını izlemek amacıyla Avustralya ve Yeni Zelanda'ya gitmesi bekleniyor. 
     
</TEXT>
</DOC>
