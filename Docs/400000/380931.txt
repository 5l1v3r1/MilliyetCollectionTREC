<DOC>
<DOCNO> 380931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo25.html </URL>
<DATE> 2005/09/23/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Fenerbahçe'ye katolik şok 
</HEADLINE>
<TEXT>

     Şükrü Saracoğlu Stadı ile ilgili şok bir iddia ortaya atıldı... Dün Mehmet Ali Birand’ın sunduğu Kanal D Haber’de stadın bulunduğu arazinin katoliklere ait olduğu ve katoliklerin de bu araziyi devletten isteyeceği ileri sürüldü. 
     Katolik cemaati Papaz Çayırı’na inşaa edilen stat arazisi ile Kadıköy Dörtyol’dan, Moda’ya kadar olan arazinin kendilerine ait olduğunu belirtiyor. Papa 16. Benedikt’in önümüzdeki yıl gerçekleşmesi beklenen Türkiye ziyareti öncesi cemaat arazilerin iade edilmesini istiyor. Vatikan da, İstanbul’da 1200 Anadolu’da da 3000 taşınmaz malı olduğunu iddia ediyor. Vatikan’ın yayınladığı İnsan Hakları Raporu ise, Papa’nın, Türk makamlarından bu arazileri isteyeceğinin sinyallerini veriyor. İstanbul’da Katolik vakıflarına ait araziler ve diğer taşınmaz mallar, 1936 yılındaki yasayla ya kamulaştırıldı ya da 3. şahıslara devredildi. Ancak 2 yıl önce yenilen vakıflar yasası ile sorun tekrar karşımıza çıktı. Bu arada sarı lacivertli yöneticiler, stadın tapusunun kendilerine ait olduğnu asla böyle bir durumun söz konusu olmadığını ifade etti. 
     
</TEXT>
</DOC>
