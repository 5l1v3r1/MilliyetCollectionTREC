<DOC>
<DOCNO> 392762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko15.html </URL>
<DATE> 2005/11/07/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Petrol fiyatları geriledi... 
</HEADLINE>
<TEXT>

     Petrol fiyatları, kuzey yarımkürede hava sıcaklıklarının mevsim normallerinin üzerinde seyretmesi nedeniyle 60 dolar civarına geriledi. 
     Asya piyasasında, ABD hampetrolünün varil fiyatı 36 sent düşüşle 60.22 dolara, Brent petrolün varil fiyatı ise 13 sent düşüşle 59.12 dolara geriledi. 
     Petrol fiyatlarının gerilemesinde, kuzey yarımkürede ılıman havanın hüküm sürmesi ve ABD'de kasırgalardan zarar gören petrol üretiminin yeniden artmasının ham petrol stoklarının azalacağı yönündeki kaygıları hafifletmesi etkili oldu. 
     Dünyanın en büyük kalorifer yakıtı pazarının bulunduğu kuzeydoğu Amerika'da, hava sıcaklıklarının bir süre daha mevsim normallerinde seyretmesi bekleniyor. 
     
</TEXT>
</DOC>
