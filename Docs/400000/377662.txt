<DOC>
<DOCNO> 377662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/yasam/ayas.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Anadolu yakası sevilir çünkü K be'ye yakın' 
</HEADLINE>
<TEXT>


SP'nin harem selamlık başlayan Boğaz'daki tekne turunda bu gibi bilgiler aktarıldı, namaz molası verildi kapanışta ise 'açık saçık' kıyafet eleştirisi vardı. İşte 'İslami Tekne Turu' izlenimleri 

GÜLAY FIRAT- GÜRKAN AKGÜNEŞ İstanbul 

Saadet Partisi SP , dün, İstanbul Boğazı'nda ilginç bir tekne turu düzenledi. Gazete ilanıyla duyurulan gezi, Eminönü'nde yemekle başladı. Emirgan'da namaz molasının verildiği, Boğaz'daki camiler hakkında enteresan bilgilerin sunulduğu gezi 'çıplaklığa eleştiri' bildirisiyle bitti. 

Harem selamlık 
Tekne turu, SP Şişli İlçe Başkanlığı'nın Milli Gazete'ye verdiği ilanlarda, "Tarihçi Süleyman Zeki Bağlan Hocamızın eşsiz anlatımıyla" ifadesiyle duyuruluyordu. Biz de, bu 'eşsiz' anlatımı dinlemek için kişi başı 7.5 YTL vererek, Sirkeci'den hareket eden 'Kültür Gezisi' teknesindeki yerimizi aldık. Bir erkek, bir kadın 2 kişi, üst kata yöneldiğimizde hemen uyarıldık, "Üst kat kadınlar, alt kat erkekler için " 

'Fatiha okuyun' 
Bağlan'ın yerini almasıyla, tekne yolculuğu başladı. Ancak rehberin sesi, alt kata ulaşmayınca, harem selamlık bozuldu erkekler de üst kata alındı. 
Anlatıma Eminönü'ndeki Ahi Çelebi Camii'nden başlayan rehber Bağlan, Eyüp Sultan Camii'ni gösterirken yolculardan Fatiha okumalarını istedi. 

Erdoğan unutulmadı 
Bağlan, Karaköy'deki Ziraat Bankası'nın tarihi binasını da "Türkiye'deki ilk mason locasının açıldığı yer" diye tanıttı. Masonları simgeleyen 2 heykelin de h l binada durduğu söyledi. 
Dolmabahçe Sarayı anlatılırken, ömrünün son dönemini burada geçiren Atatürk unutulsa da, Başbakan Recep Tayyip Erdoğan'ın Saray'ın yanındaki çalışma ofisi katılımcılara gösterildi. 

'Kadınlar dağıtsın' 
Bu sırada teknede ikram başladı. Kuru pasta kutularıyla kadınların aralarına dağılan genç erkekler hemen uyarıldı Kadınlara kadınlar dağıtacak 
Tekne Rumeli Hisarı'na ulaştığında Bağlan, hisarın mimari şeklinde Arapça Muhammed yazısının gizli olduğunu söyleyerek, "Buna rağmen bugün Hisar'ın cami mihrabında sabaha kadar şarkılar söyleniyor. Ses düzeni de yapıya zarar veriyor" iddiasında bulundu. 
Bağlan, 4 saatlik gezide "Osmanlı'da devletin dine değil, dinin devlete h kim olduğu"nu da sık sık vurguladı. 

'Vahdettin hain değil' 
Bağlan konuşmasında, "Eskiden Anadolu Yakası, K be'yle aynı tarafta olduğu için daha çok sevilirdi" ve "Vahdettin vatan haini değil, vatan dostu" gibi ilgi çekici cümlelere de yer verdi 

Memnuniyet testi 
Geziye katılanlara kitap da öneren Süleyman Bağlan, 'Sarıklı Mücahitler', 'İstanbullu Sahabeler' gibi kitapların yanı sıra "Atatürk'ün 'Nutuk'unu çok iyi okuyun" tavsiyesinde bulundu. 
Finalde alkışlarla 'memnuniyet testi' yapıldı. SP'liler geziyi, memnun olan katılımcıların en az 2 yeni üyeyle partiye gelmelerini isteyerek bitirdi. 

'Şehveti kamçılayan giysi, tacizi kışkırtır' 

Yolculuk bitiminde katılımcılara bir tür 'kıyafet bildirisi' dağıtıldı. Bildiride özetle şöyle deniliyordu "Sataşma, sarkıntılık ve cinsel tacizlerde giyim tarzının kışkırtıcı yönü yok sayılamaz. Bilhassa erkeklerin karşı cinse alakasını körükleyen ve şehveti kamçılayan giyim tarzı ister istemez sahibini de sorumluluk altına sokar. Ahlaksızlığın artması, gayri meşru ilişkiler ile fuhuşun korkunç boyutlara ulaşmasında açık saçıklığın hiç mi olumsuz rolü yoktur " 


</TEXT>
</DOC>
