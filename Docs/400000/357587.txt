<DOC>
<DOCNO> 357587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yazar/asik.html </URL>
<DATE> 2005/07/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Solingen ve Sivas 
</HEADLINE>
<TEXT>


Sivas olayının 12. yıldönümü bugün... Cehaletin ve vahşetin kurbanı 37 aydın, bugün Sivas'ta Atatürk Anıtı ve Madımak Oteli önüne bırakılacak çiçeklerle anılacak. 
Mayıs sonunda, Almanya'nın Solingen kentinde, ırkçılarca yakılan 5 gurbetçimiz anıldı. Törene hükümeti temsilen Devlet Bakanı Mehmet Aydın katılmış, Başbakan Erdoğan duygulu bir mesaj göndermişti. 
Sivas'taki anma törenine hükümet bir temsilci gönderecek, Başbakan bir üzüntü mesajı yayımlayacak mı Bugüne dek hiç böyle bir şey görülmedi. 
Nedenini Sivas CHP İl Başkanı Metin Karadeniz şöyle özetliyor 
- Solingen'de haklıyız, Sivas'ta haksızız... 
Türk halkı Solingen'de yakılmayı hak etmemiş ama Sivas'ta hak etmiştir 
O yüzden hükümetler bugüne dek 2 Temmuz'larda sustular. Mevcut hükümet daha da suskun. 
Peki nedir politikası hükümetin 
- Unutun, unutturun... 
CHP Milletvekili Nurettin Sözen dün Sivas'taydı. Telefonda sohbet ederken söz Madımak Oteli'nin müze yapılması projesine geldi. Sözen dedi ki 
- 37 kişinin yakıldığı otelde insanlar nasıl gece yatıp uyuyabiliyor. Nasıl giriş katına yapılmış et lokantasında yemek yiyebiliyorlar 
Alman siyasetçiler, her yıl Solingen'in yıldönümünde ırkçıları lanetliyor, kurbanların üzüntüsünü paylaşıyor. Türkiye'yi yönetenler kundakçı ve katilleri kınamıyor. Neden 

Soru Kültür ve Turizm Bakanı Atilla Koç'un en büyük özelliği ne 
Yanıt Milleti uyutmak yerine kendisinin uyuması... 
Haldun Ertem 

Acayip projeler Kadıköy mendireğine Fatih Sultan Mehmet heykeli... Haydarpaşa'ya 7 gökdelen... Boğaz'a 3. köprü... İstanbul'a 3. havalimanı... Hayırsız Ada'ya Mevlana heykeli... Vapurları iptal projesi. 
Hükümet ve Belediye, İstanbul'la ilgili hayret verici projeler atıyor ortaya... Ancak bunları tartışmaya açmıyor. Bilgi vermiyor. İstanbul halkı, kentin hangi çıkarlar uğruna nasıl satılıp savrulacağından habersiz. Demokrasi ve kent kültüründen nasipsiz bir anlayış talihsizlik bulutu gibi çöktü İstanbul üzerine... 

Korkulan Atatürk Aydın din adamı İhsan Özkes, "Siyasallaştırılan Din, Dinleştirilen Siyaset" Otopsi Yayınları adlı kitabının bir yerinde diyor ki 
"Müftülük yaptığım ilçelerden birinde resmi olmayan bir Kuran kursunun kapatılması gündemdeydi. İlgili kişiye, 'Resmi işlemleri gerçekleştiriniz, yasal olarak kurs açık olur' dediğimde, arkamda olan Atatürk resmine işaret ederek, 'Kursun yasal olması için bu resim de bulunacak mı ' diye sordu. 'Evet' dedim. 'O resim olacaksa, kurs kapalı olsun daha iyi' dedi." 
İşte kurslar kaçak mı olsun, yasal mı kavgasının ana nedeni... 

Salihli Kaymakamı Salihli Kaymakamı İsmail Hakkı Develi, açık alanlarda içki içilmesini yasaklamış. Genel eğilime uygun hareket etmiş. 
Son aylarda Anadolu'yu gezen arkadaşımız Nazım Alpman, Ağrı, Doğubayazıt, Midyat, Turhal, Şanlıurfa'da içkili lokantaların ticari ve sosyal hayattan çekildiğini anlattı dün... 
Bu merkezlerde ancak meslek örgütlerinin lokallerinde içki içebilirsiniz. 
Sözde AB yolundayız ama İran'a daha çok yaklaştık. 

TMSF marifeti Kimi hortumcular hapiste. Kimileri dışarıda, yağlı ballı yaşamını sürdürüyor... 
Kimisi de banka hortumlamadığı halde hortumcu muamelesi görüyor. 
İşte onlardan birinin... Okan Gücün'ün mektubunu okuyalım... 
"Benim ve ailemin üstünde Uzanlar'dan dolayı tedbir, haciz ve yurtdışına çıkış yasağı var. Suçumuz annemin bir dönem İmar Bankası Şube Müdürü olması, bizim de onun birinci dereceden yakın akrabası durumunda bulunmamız. Uzanlar'ın işlediği suçla ilgimizin olmadığı, suçsuz olduğumuz, savcılık ve bilirkişi raporlarıyla ispatlandı... Buna rağmen annemle birlikte babamın ve kardeşlerimin üzerindeki her türlü malla ilgili tedbir ve haciz devam ediyor. Üstüne üstlük 2 yıldır yurtdışına çıkış yasağımız var. 
Demireller, kardeş bağlantısı yüzünden TMSF yasaklarına maruz kaldı. Biz ise, bırakın kardeş bağlantısı, annemin İmar Bankası'nda çalışmasından dolayı aynı muameleye tabi tutuluyoruz. Toprak'ın eşi yurtdışına çıkabiliyor, biz çıkamıyoruz. 
TMSF, bana, aileme ve benim gibi ilgisiz alakasız kişilere 7.5 katrilyon liralık İmar Bankası borcunu ödememiz için ödeme emri gönderdi. Suçsuzluğumuz sabit. Buna rağmen para bizden isteniyor. 
TMSF'ye hemen hemen her gün başvuruda bulunuyoruz. Muhatap bulamıyoruz..." 
TMSF acaba bu konuda bilgi lütfeder mi 



</TEXT>
</DOC>
