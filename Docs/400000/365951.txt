<DOC>
<DOCNO> 365951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/guncel/gun03.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB üyeliğini iple çeken ülke 
</HEADLINE>
<TEXT>


AB'ye 2007'de girecek olan Bulgaristan'da, siyasetçiler, ifade özgürlüğünün kısıtlı olmasından şik yetçi. Halk, AB'ye üye olacakları günü bekliyor 

Şükran Pakkan - Sofya 

Geçmişte Bulgaristan denildiğinde, Belene gibi kamplar ve soydaşların çektiği sıkıntılar akla gelirdi. Bugünse rejim değişikliği yapan Bulgaristan, 2007'de Avrupa Birliği ülkesi olmaya hazırlanıyor. 

Halk sandığa ilgisiz 
Oysa, ekonomist ve siyasiler dahil, birçok kesimin "Asla hazır değil" diyerek eleştirdiği üyelik süreci, sokaktaki Bulgar halkının kendine olan güvenini tazeledi. Yaklaşık 8 milyon nüfuslu Bulgaristan'ın, AB üyeliği için büyük çaba sarf eden Türkiye'nin önüne çıkarılan şartların birçoğunu yerine getirmediği gözleniyor. 
Halk, 25 Haziran seçimden sonra halen kurulamayan hükümetten çok, AB'ye girecekleri günü iple çekiyor. Zaten halkın neredeyse yarısı sandıklara gitmedi. Siyaset, Sofya'da sadece politikacıların işi. Siyasetçiler de, özgürce konuşamamaktan, hareket özgürlüğünün kısıtlı olmasından şikayet ediyor. Tek umutları AB süreci. 
Çoğu kişinin İtalyanca konuştuğu ve İtalyan pizzacı ile restoranlarının kapladığı Sofya'da, müzakare sürecinin hemen ardından İngilizce dil öğreten set kaset - kitapları satışları zirveye vurmuş. Taksi şoförlerinin çoğu adres bilmiyor, korsan taksi sorunu da çözülmemiş. Aynı güzerg ha, 1 dolar isteyen de, 30 dolar isteyen de var. 

Gazetecilik yapmak zor 
Yabancı gazetecilerin de çok rahat çalışabildiğini söylemek güç. Siyasiler, gazetecilerin röportaj taleplerini kabul etmiyor, "Yanlış birşey söylersek, siyasi hayatımız biter" diyorlar. Objektifi gören yüzünü saklıyor. 
Bulgar polisi de, henüz AB yolculuğunda sınıfı geçmemiş. Nitekim, fotoğraf çekimini yasaklıyor, "çekersen ceza alırsın" diyor. Genelde, motorsikletle dolaşan Bulgar polisi, halkla iletişimde başarısız. Bazı noktalarda, kavşak kenarlarına kurulan yaklaşık beş metre yükseliğindeki odalardan polis halkı gözetliyor. 


</TEXT>
</DOC>
