<DOC>
<DOCNO> 365276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/spor/yguven.html </URL>
<DATE> 2005/07/29/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Aziz Nesin ölmeseydi 
</HEADLINE>
<TEXT>



Rahmetli Aziz Nesin'i nasıl arıyoruz bazen .. Hayatta olsaydı, şu konuyu yazmak bana mı düşerdi Alırdım notlarımı, koyardım önüne. Katıla katıla okurdum mutlaka nefis bir öykü haline gelirdi. 
Efendim, mesele Formula 1 yarışlarının Türkiye Mimarı sayın Mümtaz Tahincioğlu ve onun federasyonuyla ilgili. Hani şu bildiğimiz Türkiye Otomobil ve Motor Sporları Federasyonu TOMSFED... 
Ama artık değişti...Yeni adı TOSFED 
Aylardır tüm uluslararası yazışmalara TOMSFED imzası atan federasyonumuzun adı, Formula 1'in başlamasına üç hafta kala acaba neden değişti 
Burası çok karışık gibi görünse de öyle değil. Çünkü her Türk vatandaşı böyle "kuyu kazma", "bacağından çekme" ve "çelme takma" girişimlerini çok iyi bilir. 
Bir süre önce Bekir Yunus Uçar Bey'in başkanlığında Motosiklet Federasyonu kurularak TOMSFED'den motosiklet sporlarını ayırmıştı. Bekir Yunus Uçar bey, aynı zamanda sayın Erdenay Oflas gibi "yılın bürokratı" seçilmesi gereken bir yöneticinin elinden Spor Toto Teşkilat Müdürlüğü'nü de vekaleten alan spor adamı. 
Gücünün, eski İstanbul Belediyesi ekibinde olmasından kaynaklandığı iddia ediliyor. Sayın Gençlik ve Spor Genel Müdürü Mehmet Atalay'ın da "yakını". 
Neyse bu iddiaları birileri yanıtlar nasıl olsa. 

M mi kalmadı 
Gelelim konuya. Uluslararası yazışmalardaki TOMSFED imzası neden değişti de Türkiye'de yapacağı tonla iş varken sayın Mümtaz Tahincioğlu Avrupa'da turlayıp bu değişikliği anlatmak zorunda kalıyor Formula 1 katılımcılarına 
Çünkü Bekir Yunus Uçar Bey Motosiklet Federasyonu TOMSFED'in içindeki M harfinin Motor anlamına geldiğini ve artık kendi iştigal alanları olduğu için kullanılmamasını istedi resmi yoldan. 
GSGM de derhal kabul etti. TOMSFED'in M'si çıkarılıp Motosiklet Federasyonu'na teslim edildi, bu ülkede başka M kalmamış gibi. 
Evraklar, yazışmalar, baskılı kağıtlar ve tamamlanmış, imzalanmış anlaşmalar çöpe... 
Kimbilir kaç bin doları gitti ülkenin bu M problemiyle. 
Peki Motor u temsil eden M harfi gerçekten Motosiklet Federasyonunun malı mı Mesela deniz motoru ne olacak Sonra otomobillerin motoru yok mu 
Neden "Rahmetli Aziz Nesin'in sağ olması lazımdı" dedim .. Olayın bu ayrıntılarını ancak o irdeleyebilirdi. 
Biz de saçmalıklara üzüleceğimize katıla katıla okurduk. 

Germeyelim Trabzonspor'u 

Gerçekten "ayıp" mı etti Trabzonspor Yoksa biz Kıbrıs mağlubiyetine, milli hislerimizi gereğinden çok mu karıştırıyoruz 
Ve bu "milli hislerle" yapılacak rövanş karşılaşmasında Trabzonspor'un işini iyice zorlaştırmıyor muyuz 
Böyle giderse, inanın Güney Kıbrıs'takinden daha zor bir maça çıkacaklar Trabzon Avni Aker'de... 
Bir gol yese, "vatan haini" olacak bir takımın nasıl organize ataklar geliştireceğini, nasıl topa son dokunuştaki mantık ve aklı koruyacağını düşünmek bile zor. Pusuda bekliyorlar malum "vatan haini" eksperleri .. 
Germeyelim Trabzonspor'u... 
"Ayıp etti" falan demiyelim. 
Daha zayıf bir takıma yenilmek ayıpsa, hangi büyük takımımızın ayıp etmediğini düşünüp bulmaya çalışalım. 
Sadece bizde mi İşte Celtic... Bir zamanların Şampiyon Kulüpler Şampiyonu. 2003 UEFA Kupası finalisti gitti Artmedia Bratislava diye adı sanı duyulmamış bir Slovak takımına 5-0 yenilerek tarihinin en büyük Avrupa Kupası yenilgisini aldı önceki gece. 
Üstelik Celtic'in kadrosunda Trabzonspor'un yana yakıla peşinde koştuğu Zurawski de yer alıyordu ve doğru dürüst tek hareket bile yapmadı. 
Olur böyle vakalar, futbol makul karşılar. 

Anelka oyunu son perde 

Olay, Galatasaraylı Souness'in Anelka'yı Fenerbahçe'den koparma girişimi olarak yorumlandı en başta. 
Hain Hoca, kanaryaya karşı... 
Daum derhal ortaya attı kendisini... "30 Milyon Euro getirsinler konuşalım dedi 25 Temmuz tarihli gazeteler . 
Ne yani koskoca Fenerbahçe direnmeyecek miydi .. 
Ardından sayın Aziz Yıldırım, 20 milyon Euro ile yolunu kesti Newcastle'ın ... 
Dün baktım, "bonservis bedeli 15 milyon Euro'dan bir kuruş aşağı olmaz" gibi demeçler vardı Fenerbahçe cephesinden. 
Üç günde yarı yarıya indi Anelka'nın bonservis bedeli. 
Nerede kaldı Souness'in "hain"liği 
Resmen satmaya çalışıyorlardı, hatta indirim yapıyorlardı. Lakin taraftar tepkisinden çekiniyorlardı. 
Newcastle açıklama yapatı da "istemiyoruz" diye, sorun kalmadı. Daha doğrusu sorunlar ertelendi. Bakalım Anelka Ligi Fenerbahçe'de tamamlayabilecek mi 

Papağan deyip geçmeyin 

Son düzlüğe girdik. Haftaya Süper Lig... 
Hazır mıyız peki 
Takımlar fena değil... Epeyce alışveriş ettiler. Bakmayın siz eksiklerden bahsedildiğine dünyanın en iyi takımını kursanız eksik bulurlar sevgili meslektaşlar. 
Ya tribünler Tribünlerdeki sorunlar halloldu mu 
Hayır. Bildiğiniz gibi kanunlar hem uygulayıcılara hem de o kanunların muhataplarındaki ufka bağlıdır. Bu ülkede ölüp öldüreceğini bile bile 40 tonluk kamyonla gazı kökleyen adamlar varken, hangi kanunla durdurabilirsiniz tribünleri 
İnsan malzemesi önemli. Hatta hayvan malzemesi 
Bakın Warwickshire Hayvanat Bahçesi'ndeki 5 yaşındaki Papağan Barney, fazla küfür ettiği için hapsi boylamış. Önce belediye başkanından başlamış kalaylamaya, ardından papazı ve etraftaki polisleri... 
Bahçenin sahibi Geoff Grewcock da kanadından tuttuğu gibi hücreye koymuş Barney'i. Küfürbaz papağan ağzını düzeltene kadar belgesel seyretme cezasına çarptırılmış. Bir iki ay bekleyin görürsünüz düzelir. Papağan deyip geçmeyin. 



</TEXT>
</DOC>
