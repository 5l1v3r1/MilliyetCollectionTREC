<DOC>
<DOCNO> 395672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/yasam/yas06.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Son yolculuğa da birlikte çıktılar 
</HEADLINE>
<TEXT>


ŞAKİR AYDIN, M. AKİF ERDEM İstanbul 

İstanbul Bakırköy'de aşırı hız nedeniyle kontrolden çıkarak köprülü kavşağın orta refüjündeki boşluğundan alt yola düşen otomobilde hayatlarını kaybeden üniversite öğrencileri Emre Güven 22 ve Ali Fırat Aksu'nun 21 cenazeleri, gözyaşları arasında toprağa verildi. Okuldan önce birbirlerini tanıyan 2 gencin, arkadaşlıklarının üniversitede de devam ettiği belirtildi. Kazada ölen Kültür Üniversitesi Sanat ve Tasarım Fakültesi 2. sınıf öğrencisi Güven ile aynı fakültede okuyan Aksu'nun cenazeleri dün Ataköy 5. Kısım Camii'ne getirildi. Cenaze namazından sonra Güven'in cenazesi Kozlu Mezarlığı'na, Aksu'nun cenazesi ise Zincirlikuyu Mezarlığı'nda toprağa verildi. Kazada, Burçin Fırat hayatını kaybetmiş, Tolga Sağlam ve Yasemin Ezber de yaralanmıştı. Fırat önceki gün toprağa verilmişti. 


</TEXT>
</DOC>
