<DOC>
<DOCNO> 352132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun22.html </URL>
<DATE> 2005/06/15/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Almanların çoğu, Schröder'i yeniden istiyor 
</HEADLINE>
<TEXT>

     Almanya'da yapılan kamuoyu araştırması, halkın yüzde 57'sinin Başbakan Gerhard Schröder'in olası erken genel seçime kadar görevde kalmasını ve yeniden Sosyal Demokrat Parti'nin SPD başbakan adayı olmasını istediğini ortaya koydu. 
     Stern dergisi tarafından yapılan kamuoyu yoklamasına göre, halkın yüzde 38'i Schröder'in görevinden ayrılmasına karşı olduğunu söyledi. Schröder'in istifa etmesi durumunda ise halkın yüzde 23'ü, onun yerine SPD Genel Başkanı Franz Müntefering'in, yüzde 18'i Rheinland-Pfalz Eyaleti Başbakanı Kurt Beck'in, yüzde 17'si de Federal Ekonomi ve Çalışma Bakanı Wolfgang Clement'in gelmesini istediğini belirtti. 
     Bazı SPD yöneticilerinin Cumhurbaşkanı Horst Köhler'i tarafsız olmamakla eleştirmesini ise halkın yüzde 27'si anlayışla karşılarken, yüzde 66'sı buna karşı çıktı. 
     Dergi ile özel televizyon kanalı RTL tarafından yapılan haftalık kamuoyu yoklamasında da, halkın desteklediği partilerin başında geçen hafta da olduğu gibi yüzde 49'la Birlik partilerinin CDU CSU geldiği, Sosyal Demokrat Parti'nin SPD ise 1 puan kaybederek yüzde 27'ye gerilediği bildirildi. 
     Birlik 90 Yeşiller Partisi de 1 puan düşerek yüzde 7'ye gerilerken, Hür Demokrat Parti FDP 1 puan kazanarak yüzde 7'ye yükseldi. 
     
</TEXT>
</DOC>
