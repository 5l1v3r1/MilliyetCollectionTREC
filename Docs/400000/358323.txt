<DOC>
<DOCNO> 358323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/soneko03.html </URL>
<DATE> 2005/07/05/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Mehmet Kutman, Boğaziçi Holding'deki hisselerinin bir kısmını sattı 
</HEADLINE>
<TEXT>

     Global Grubu’nun sahip ve yöneticilerinden Mehmet Kutman, Boğaziçi Holding A.Ş.’deki hisselerinin bir bölümünü Liberyalı bir şirkete, bir bölümünü Global Altyapı Hizmetleri İşletmecilik A.Ş.’ye devrederek ortaklıktan ayrıldı. Şirketin diğer bazı ortakları da hisselerini Liberya’da faaliyet gösteren üç kuruluşa devretti. 
     Boğaziçi Holding A.Ş.’de Mehmet Kutman, sahibi olduğu hisselerden 16 bin 937 YTL’lik bölümünü Liberya’da faaliyet gösteren Kartano Inc’ye devretti. Kutman, hisselerinin 2 bin 962 YTL’lik bölümünü Global Altyapı Hizmetleri ve İşletmecilik A.Ş.’ye, 1 YTL’sini de şirketin diğer ortaklarından Ayşegül Bensel’e devrederek şirketle ilişkisini kesti. 
     Boğaziçi Holding ortaklarından Ayşegül Bensel de hisselerinin 25 YTL’sini Liberyalı Rhoda Trading Inc.’ye, Gamze Karlıdağ 25 YTL’sini Kartano Inc.’ye, Korhan Engindeniz 25 YTL’sini Dendrite Investments Ltd.’ye, Mert Engindeniz de 25 YTL’sini Kara International Ltd.’ye devretti. Devirler sonrası, Ayşegül Bensel dışındaki ortakların Boğaziçi Holding A.Ş.’de payı kalmadı. 
     Şirketin son sermaye yapısında Kartano Inc. 16 bin 962 YTL ile en fazla paya sahip olurken, Global Altyapı Hizmetleri A.Ş.’nin payı 2 bin 962 YTL oldu. 

ANKA 
     
</TEXT>
</DOC>
