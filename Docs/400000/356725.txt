<DOC>
<DOCNO> 356725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo56.html </URL>
<DATE> 2005/06/29/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Wimbledon Tenis Turnuvası'nda, tek erkeklerde yarı finalistler belli oldu 
</HEADLINE>
<TEXT>

     Sezonun 3. "Grand Slam" mücadelesi olan 119. Wimbledon Tenis Turnuvası, İngiltere’nin başkenti Londra’da sürüyor. 
     Wimbledon Tenis Kulübü kortlarında yapılan 18.33 milyon dolar 25 milyon YTL toplam ödüllü turnuvanın 10. gününde, tek erkeklerde çeyrek final mücadeleleri tamamlandı. 
     Tek erkeklerde dünya klasmanının 1 numaralı ismi ve geçen yıl 3 Grand Slam şampiyonluğu kazanan İsviçreli Roger Federer, dünya klasmanında 21. sırada bulunan Şilili rakibi Fernando Gonzalez’i 7-5, 6-2, 7-6 7-2 ’lik setlerle 3-0 yenerek yarı finale yükseldi. 
     Dünya sıralamasının 1 numaralı raketi Federer, rakibi karşısında zorlanmasına karşın tecrübesiyle maçı kazanmasını bilirken, bu turnuvada finale çıkmak istediğini izleyenlere kanıtladı. 
     Turnuvanın 2 numaralı seri başı Amerikalı Andy Roddick, 9 numaralı seri başı Fransız tenisçi Sebastien Grosjean’e 3-6, 6-2, 6-1, 3-6 ve 6-3’lük setlerle üstünlük sağlamayı başardı. 
     2002 yılının şampiyonu 3 numaralı seri başı Avustralyalı Lleyton 
     Hewitt, 26 numaralı seri başı İspanyol Feliciano Lopez’i 7-5, 6-4 ve 7-6 7-2 ’lik setlerle mağlup ederek yarı finale adını yazdırdı. 
     2 kez "Grand Slam" şampiyonu olan Hewitt, Wimbledon’da ikinci 
     kez yarı finale yükselme başarısı gösterdi. 
     12 numaralı seri başı İsveçli Thomas Johansson ise çeyrek final 
     müsabakasında 2002 yılı finalisti 18 numaralı seri başı Arjantinli David Nalbandian’a karşı 7-6 7-5 , 6-2, 6-2’lik setlerle üstünlük elde etti. Tek erkeklerde yarı final maçları 1 Temmuz Cuma günü Roger Federer-Lleyton Hewitt ile Andy Roddick-Thomas Johansson arasında yapılacak. Turnuvada yarın tek bayanlar yarı final maçlarında Lindsay Davenport-Amelie Mauresmo ile Venus Willams-Maria Sharapova karşı karşıya gelecek. 
     
</TEXT>
</DOC>
