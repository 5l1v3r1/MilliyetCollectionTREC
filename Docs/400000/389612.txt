<DOC>
<DOCNO> 389612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur22.html </URL>
<DATE> 2005/10/25/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Nakşibendi şeyhi Umre'de öldü 
</HEADLINE>
<TEXT>

     Suriye'nin Haseki kenti Kamışlı ilçesinde oturan, hem Türkiye hem Suriye vatandaşı olan Nakşibendi tarikatı lideri Şeyh Muhammed Haznevi ile ailesinden 4 kişi, Umre ziyareti için gittiği Suudi Arabistan’ın Medine kentinde geçirdiği trafik kazasında yaşamını yitirdi. 
     Suriye ve Türkiye’deki müritleri de, ölü haberini alarak Kamışlı'ya gitmek için harekete geçti. İlk aşamada 500 kadar mürit pasaportla Suriye'ye geçerken, binlercesi de Nusaybin Kaymakamlığı'ndan izin belgesi bekliyor. Karayoluyla umre ziyareti için yola çıkan 58 yaşındaki Muhammed Haznevi, eşi Fadile, kızı Sanya, oğlu Abdülhaluk ve annesi Behiye Haznevi'nin içinde bulunduğu otomobil, önceki gece 23.30 sıralarında Medine yakınlarında bir tankerle çarpıştı. 
     Kazada yaralanan Haznevi ve ailesinden kurtulan olmadı. Ölüm haberinin Mardin'e ulaşmasıyla, tarikat üyesi çok sayıda kişi sınır kapısına akın ederek, Suriye’nin Kamışlı ilçesine gitmek istedi. Pasaportu olan 500 müritin çıkışına izin verilirken, pasaportu olmayanlar da Nusaybin Kaymakamı Ersin Emiroğlu’nun konutu önünde toplanıp kendilerine idari izin verilmesini talep etti. 
     Emiroğlu, Suriye makamlarının izin vermesi halinde müritlere izin verebileceklerini belirterek Şu ana kadar karşı taraftan herhangi bir talep ve izin gelmedi. Ancak, bize ulaşan başvuruları dikkate alarak Kamışlı Kaykmakamı Talat Sellem’le telefon görüşmesi yapacağım'' dedi. 
     MEHMET ALİ BULUN Mardin DHA 


     
</TEXT>
</DOC>
