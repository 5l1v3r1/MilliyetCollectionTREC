<DOC>
<DOCNO> 390224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sontur05.html </URL>
<DATE> 2005/10/27/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Gökhan çıplak fotoğraf çektirmedi 
</HEADLINE>
<TEXT>

     Gamze Özçelik'e tecavüz edip, görüntülerini internet ortamında yaydığı iddia edilen Gökhan Demirkol, dün gözaltına alınmasına rağmen, fotoğraf çektirtmedi. 
     Kadıköy Adliyesi’ne gittiğini söyleyen Demirkol çıplak resimlerinin çekilmesi için Olay Yeri İnceleme Şube Müdürlüğü’ne götürüldü. 
     Ancak fotoğraf çekilmesine karşı çıkan Demirkol, avukatı Ömer Yeşilyurt’u çağırdı. Sinirli bir şekilde Gayrettepe Asayiş Şube Müdürlüğü’ne gelen Yeşilyurt, bir üst mahkemeye müracaat ettiğini söyleyerek Müstehcen ve insan haklarına aykırı fotoğrafların çekilmesini sanık istemeyebilir’ dedi. 
     Bu gelişme üzerine savcının onayıyla polis mahkemeye yapılan itirazın sonucu belli olana kadar Gökhan Demirkol’un göbek, göbek altı, bacak el ve ayaklarının fotoğraflarının çekilmesini erteledi. Haydarpaşa Numune Eğitim ve Araştırma Hastanesi’ne götürülerek sağlık kontrolünden geçirilen Demirkol daha sonra serbest bırakıldı. 
     
</TEXT>
</DOC>
