<DOC>
<DOCNO> 371295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur41.html </URL>
<DATE> 2005/08/19/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Şehit astsubay, gözyaşlarıyla uğurlandı... 
</HEADLINE>
<TEXT>

     Hakkari'nin Çukurca İlçesi'nde, tuzak mayına basarak ağır yaralanan ve dün tedavi gördüğü Gülhane Askeri Tıp Akademisi'nde GATA yaşamını yitiren Astsubay Çavuş Onur Yeşil 21 , memleketi Eskişehir'de düzenlenen askeri törenle toprağa verildi. 
     Reşadiye Camii'nde düzenlenen törene, şehit astsubayın ailesi ve yakınları, Çalışma ve Sosyal Güvenlik Bakanı Murat Başesgioğlu, Vali Kadir Çalışıcı, 1. Hava Kuvveti Komutanı Korgeneral Atalay Efeer, Belçika Federal Meclisi Milletvekili Cemal Çavdarlı, AK Parti Eskişehir Milletvekili Fahri Keskin, askeri ve sivil erkan ile çok sayıda vatandaş katıldı. 
     Şehit Astsubay Onur Yeşil'in babası Gazi, annesi Ülkü, ablası Döndü ve iki dedesinin taziyeleri kabul ettikleri sırada göz yaşlarına hakim olamamaları törende duygulu anların yaşanmasına neden oldu. 
     Şehit Astsubay Yeşil'in cenazesi, burada kılınan cenaze namazının ardından top arabasına yerleştirilerek Asri Mezarlık'a defnedildi. 
     Öte yandan, cenaze törenine katılan bir grup, tekbir getirip teröristler aleyhinde slogan attı. 
     
</TEXT>
</DOC>
