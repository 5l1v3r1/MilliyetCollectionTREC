<DOC>
<DOCNO> 384243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo09.html </URL>
<DATE> 2005/10/05/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
PFDK'dan devlere para cezası... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK dün yaptığı toplantıda yine ceza yağdırdı. 
     Kurul, Beşiktaş'a 20 bin, Fenerbahçe'ye 10 bin, Trabzonspor'a 5 bin YTL para cezası verdi. 
     Kurul, Beşiktaş'a 9 Eylül'de kulübün resmi internet sitesindeki açıklamalar, Fenerbahçe'ye ise Kayseri maçında izin verilmediği halde sahaya pankartla çıktığı için 10 bin YTL ceza uyguladı. 
     Kurul Vestel Manisaspor maçında ev sahibi Trabzonspor taraftarlarının kötü ve çirkin tezahüratı nedeniyle Bordo-Mavililer'e de 5 bin YTL ceza verdi. 
     Çaykur Rizespor-Konyaspor maçında ev sahibi takım taraftarlarının kötü ve çirkin tezahüratı ile meydana gelen saha olayları nedeniyle Yeşil-Mavililer'i 3 bin 500 YTL, para ile cezalandırdı. 
     Kurul yine aynı maçta Çaykur Rizesporlu Serhat Akyüz'e rakibe yönelik kural dışı eylemi nedeniyle 3 maç müsabakalardan men cezası verdi. 
     
     Kurulun para cezası verdiği diğer Süper Lig kulüpleri ise şöyle 

     5 bin YTL Kayseri Erciyesspor. 
     3 bin YTL Konyaspor. 
     2 bin 500 YTL Sivasspor. 
     
</TEXT>
</DOC>
