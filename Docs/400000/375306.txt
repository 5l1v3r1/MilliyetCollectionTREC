<DOC>
<DOCNO> 375306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yazar/theper.html </URL>
<DATE> 2005/09/03/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sapla saman yine karıştı 
</HEADLINE>
<TEXT>


Bu ülke ne çekiyorsa sapla samanı karıştırmaktan çekiyor. Yine sapla saman karıştırıldı. Konu, kişisel silahlanma. 
Üst üste düğünlerde veya kutlamalarda maganda kurşunu ile gencecik insanlar öldü. Şimdi başladık, "Silah ruhsatlarını kaldıralım", "Yasada değişiklik yapalım" demeye. Beyler 
Kafanızı kumdan çıkarıp etrafa bir bakın. 
Kaç maganda kurşunu ruhsatlı silahtan çıkmıştır 
Problem ruhsatlı silahta mı Yoksa herkesin evinde veya cebinde bulunan ruhsatsız silahta mı 
Adam şehrin göbeğinde "Kaleş" ile adam öldürüyor. Kaleş'e ruhsat mı verildi 
Herkesin evinde pompalı var. Aynı seri numaralı kaç pompalı var biliyor musunuz 
Etrafınıza bir bakın, ruhsatlı silahla işlenen suç var mı Varsa oranı ne 
Beyler, ruhsatlı silah belli kişilere verilir. Emekli ordu mensubu, emekli polis. Bunların hayatı silah içinde geçmiş, eğitimini almıştır. 
Ruhsatlı silah h kim, savcı, avukata verilir. Bunlar zaten yasa insanıdır. 
Bir de korunma ihtiyacında olanlara verilir. Yani denilir ki, "Devlet gücü seni koruyamıyor, al bu silahı, kendini nasıl korursan koru." 
Çağırın bakayım devlet gücü olan polisi, kaç saatte geliyor. Şayet telefonuna ulaşabilirseniz . Gelse ne olacak Ya kapıda bekliyor ya da duvar üzerinden taş atıyor. Soruyorum Korunması gereken vatandaş nasıl korunacak 
Eveeet 
Söylemek istediğim şu. 
Sorun Magandanın elindeki, denetimsiz, ruhsatsız silahtır. Suç işleyen de bu kesimdir. Magandanın kurşununun serbest olduğu, devlet gücünün korunması gereken vatandaşı koruyamadığı bir ülkede meseleyi "ruhsatlı silah" meselesi olarak görüp ruhsatları iptal ederseniz, her zaman olduğu gibi taşları bağlayıp köpekleri salarsınız. 
1- Gelişigüzel silah bulundurmaya şiddetle karşıyım. 
2- Ruhsatsız silahla işlenen suçları affeden, bugüne kadar çıkan tüm af yasalarına karşıyım. 
3- Bırakın silahı, kurusıkı tabancaya karşıyım. AMA sapla sapanı karıştıran zihniyete en fazla karşıyım. 



</TEXT>
</DOC>
