<DOC>
<DOCNO> 393859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sontur14.html </URL>
<DATE> 2005/11/10/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
'Bu evi alan ölür' 
</HEADLINE>
<TEXT>

     Kadir ÇELİK DHA 

      GAZİANTEP’in İslahiye İlçesi’nde 60 yaşındaki Hazne Acar, işsiz oğlu 35 yaşındaki Müslüm Acar’ın satmaya kalkıştığı evinin duvarına Bu evi alan ölür’ diye yazarak, müşterileri caydırmaya çalışıyor. 
     Aramalarına rağmen bir türlü iş bulamayan 3 çocuk babası oğlu Müslüm’ün Yeni Mahalle’de hep birlikte yaşadıkları evlini satmasına gönlü razı olmayan Hazne Acar, evin satışı halinde sokakta kalmaktan korktuğunu söyledi. Gözüyaşlı kadın, oğluyla bir çok kez konuştuğunu ancak onu satma fikrinden vazgeçiremediğini ifade etti. Eve astığı yazıyı görenlerin satın almaya yanaşmadığını anlatan Hazne Acar, Bu evi kimselere vermem. Oğlum sinirlenip satmaya kalkışıyor, ben de böyle engellemeye çalışıyorum. İşsizlik bunalımıyla hepimizi sokakta bırakacak, yazık değil mi Ben evsiz, yurtsuz, barksız kalacağım. Oğlum da ailesiyle sokakta kalır'' dedi. 
     Hasne Acar beyaz boyayla evin duvarına yazdığı yazının, oğlunun boya satın alıp, duvarı boyamadığı için silinmediğini söyledi. 
     
</TEXT>
</DOC>
