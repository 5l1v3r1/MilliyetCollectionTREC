<DOC>
<DOCNO> 359068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur03.html </URL>
<DATE> 2005/07/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Giresun Belediye Başkanı Hurşit Yüksel'e satırla saldırı... 
</HEADLINE>
<TEXT>

     Giresun Belediye Başkanı Hurşit Yüksel’e, satırla saldırmak isteyen kişi, gözaltına alındı. 
     Belediye binası önünde makam aracına binmek üzere olan Yüksel’e alkollü olduğu bildirilen Özgür D, elindeki satırla saldırmak istedi. 
     Olay yerinden uzaklaşan aracın peşinden bir süre koşan Özgür D, Ulusoy kavşağında kırmızı ışıkta duran araca tekrar saldırdı. Özgür D, Yüksel’in koruması ve olay yerine gelen polisler tarafından etkisiz hale getirilerek, gözaltına alındı. 
     Belediye Başkanı Hurşit Yüksel, olayın ardından AA muhabirine yaptığı açıklamada, düşmanı olmadığını ve bugüne kadar kimseden tehdit almadığını söyledi. 
     Olayın şaşkınlığı içinde olduğunu ifade eden Yüksel, "Benim kimseyle herhangi bir sorunum olmadı. Düşmanım da yok. Saldırı aniden gerçekleşti. Saldırının neden kaynakladığını bilmiyorum" dedi. 
     
</TEXT>
</DOC>
