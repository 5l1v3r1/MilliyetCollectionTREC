<DOC>
<DOCNO> 351893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo23.html </URL>
<DATE> 2005/06/14/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Deportivo La Coruna, Kanada milli takım futbolcusu De Guzman ile anlaştı 
</HEADLINE>
<TEXT>

     İspanya Birinci Ligi La Liga takımlarından Deportivo La Coruna, Kanada Milli Takımı'nın orta alan oyuncusu Julian De Guzman ile anlaşmaya vardı. 
     Spor gazetesi Marca'da yer alan habere göre, Almanya Birinci Ligi Bundesliga takımlarından Hannover'de top koşturan Julian De Guzman'ı 4 yıllığına renklerine bağlayan takımda, konuyla ilgili basın açıklaması, bugün akşam saatlerinde yapılacak. 
     Bu arada Deportivo La Coruna'da geçen ay, deneyimli teknik direktör Javier Irureta'nın, düş kırıklığı yaratan bir sezondan sonra, 7 yıllık görevine son verilmiş ve yerine Joaquin Caparros getirilmişti. 
     Son 3 yılını Hannover'de geçiren De Guzman, ayak bileğinden bir sakatlık geçirmiş olmasına karşın, tatil dönüşü Deportivo La Coruna'da antrenmanlar başladığında yeni sezon için hazır olacağını söyledi. 
     
</TEXT>
</DOC>
