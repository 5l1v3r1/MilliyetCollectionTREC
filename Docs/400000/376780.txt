<DOC>
<DOCNO> 376780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonspo09.html </URL>
<DATE> 2005/09/08/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Yunanistan bayram yapıyor Cehennemden cennete 
</HEADLINE>
<TEXT>

     SOFİA ANGELİDİS Atina DHA 

      YUNANİSTAN Milli Futbol Takımı'nın Kazakistan'ı son dakikalarda gelen gollerle 2-1 yenmesi, ülkede büyük sevinç yarattı. Skoru manşetlere taşıyan Yunan basını, son iki maçın kazanılması halinde Almanya biletini alacaklarını duyurdu. 
     Yunan Alpha televizyonu Cehennemden cennete’ başlığı ile maç sonucunu vererek, Takım bu zorlamayla da olsa üç puan aldı ve Almanya yolu açılmış oldu. Milli takımımız 78'inci dakikaya kadar çok kötü bir performans sergiledi. Ancak sonra kendini toparlayabildi ve o ana kadar kaybettiği bir oyunu lehine çevirdi.'' yorumunu yaptı. 
     Atina Haber Ajansı ise maç sonuçlarını Yunanistan Milli Takımı'nın Kazakistan'da büyük zaferi’ başlığı ile verdi. Makedonya Haber Ajansı ise Son anda altın kıymetinde zafer’ başlığını kullandı. Spor ajansı Sport24 Barajdan mucizeye’, Sportline ise 2-1 hala canlıyız’ başlığını kullandı. Katimerini gazetesi ise Can havliyle zafer’ başlığı ile maç sonucunu verdi. 
     
</TEXT>
</DOC>
