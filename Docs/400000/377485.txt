<DOC>
<DOCNO> 377485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sondun10.html </URL>
<DATE> 2005/09/11/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
AB'de deklarasyon tartışması sürüyor... 
</HEADLINE>
<TEXT>

     AB’nin Türkiye’nin Kıbrıs deklarasyonuna yönelik olarak yapacağı karşı deklarasyona ilişkin tartışmalar devam ediyor. 
     Deklarasyon taslağında "Birleşmiş Milletler şemsiyesi altında Kıbrıs sorununun çözümüne" vurgu yapılmasının, Rum yönetimini rahatsız ettiği belirtiliyor. 
     ABHaber’e göre, Türkiye’nin Kıbrıs deklarasyonuna yönelik olarak AB tarafından yapılacak "karşı deklarasyon" ile ilgili tartışmalar sürüyor. Karşı deklarasyon taslağında özellikle "Birleşmiş Milletler şemsiyesi altında Kıbrıs sorununun çözümüne" vurgu yapılmasının, Rum yönetimini rahatsız ettiği belirtiliyor. Taslağın, Rum yönetimini rahatsız eden 6’ncı maddesi şöyle 
     "Avrupa Topluluğu ve Üye Ülkeleri Türkiye’nin açıklamasında yer alan, BM Güvenlik Konseyi doğrultusunda Kıbrıs sorununa kapsamlı bir çözüm bulmak için Genel Sekreter’in çabalarına desteklerinin devam edeceği taahhüdünü not eder. Avrupa Topluluğu ve üye ülkeler Adil ve kalıcı bir çözümün bölgede barışa, istikrara ve güzel ilişkilere katkı koyacağı konusunda hem fikirdirler. 
     Üzerinde uzlaşı sağlanamayan AB Dönem Başkanlığının kaleme aldığı son taslak metin şöyle 
     "1- Avrupa Topluluğu ve Üye Ülkeleri, Avrupa Komisyonu’nun Aralık 2004 tarihinde varmış olduğu sonuçlar uyarınca Türkiye’nin, Türkiye ile Avrupa Topluluğu ve Üye Ülkeleri arasında ortaklık antlaşmasının ek protokolüne attığı imzayı kabul etmektedir. İmza sırasında Türkiye’nin Kıbrıs Cumhuriyeti ile ilgili açıklama yapma ihtiyacını üzüntü ile karşılamaktadırlar. 
     2- Avrupa Topluluğu ve Üye Ülkeleri bu açıklamanın tek taraflı olduğunu, Protokolün içeriği olmadığını ve Türkiye’nin yükümlülüklerine yasal hiçbir etkisi olmadığını açıkça belirtir. 
     3-Avrupa Topluluğu ve Üye Ülkeleri Ek protokolün ayrıcılık yapılmadan tamamen uygulanmasını ve taşımacılıktaki kısıtlamaları da içeren malların serbest dolaşımı için bütün engellerin kaldırılmasını beklemektedir. AB tarafı Ortaklık Anlaşması çerçevesinde 2006 yılında uygulamayı değerlendirecektir. Eğer gerekirse, uygulanabilir anlaşmazlıkları çözüm mekanizmalarına yönelecektir. Avrupa Topluluğu 
     ve Üye Ülkeleri Türkiye’nin imza koyduğu yükümlülükleri yerine getirene kadar ilgili bölümler için görüşmeler başlamayacaktır. 
     4-Avrupa Topluluğu ve Üye Ülkeleri Kıbrıs Cumhuriyeti’nin 1 Mayıs 2004 tarihinde AB’ne üye olduğunu hatırlatır. Kıbrıs Cumhuriyeti’ni uluslararası hukukun bir parçası olduğundan dolayı tanıdıklarının vurgularlar. 
     5- Başkanlık, Gymnich’teki Kıbrıs Cumhuriyeti’nin tanınması tartışmalarını yansıtmaktadır ve ikili temaslarda bulunmakta, bu yöndeki görüşmeler sürmektedir. 
     6- Avrupa Topluluğu ve Üye Ülkeleri Türkiye’nin açıklamasında yer alan, BM Güvenlik Konseyi doğrultusunda Kıbrıs sorununa kapsamlı bir çözüm bulmak için Genel Sekreter’in çabalarına desteklerinin devam edeceği taahüdünü not eder. Adil ve kalıcı bir çözümün bölgede barışa, istikrara ve güzel ilişkilere katkı koyacağı konusunda hem fikirdirler. 
     7- Konsey bütün bu konuları 2006 yılında ele alacaktır." 


     ANKA 
     
</TEXT>
</DOC>
