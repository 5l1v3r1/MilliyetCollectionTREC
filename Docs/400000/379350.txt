<DOC>
<DOCNO> 379350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/spor/axspo05.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıkılmadık, ayaktayız 94-89 
</HEADLINE>
<TEXT>


Avrupa Şampiyonası'na Litvanya mağlubiyetiyle başlayan 12 Dev Adam, ikinci maçında ecel terleri döktüğü Bulgaristan karşısında uzatmada zor da olsa galibiyete ulaştı, çeyrek final şansını devam ettirdi 


A Milli Basketbol Takımımız, Avrupa Şampiyonası'ndaki ikinci maçında Bulgaristan'ı uzatmada nefesleri kesen bir mücadele sonunda devirerek, B Grubu'nda ilk üçü garantiledi. 
Ay - Yıldızlı ekibimiz, ilk yarıda rakibine pota altından kolay sayı izni verince oyuna ortak olamadı. Hidayet'in ilk dakikalardaki basketleriyle skoru önde götüren millilerimiz, üst üste hücumlardan boş dönünce kontrolü ele geçiren Bulgaristan, ilk çeyreği 23-19 önde kapadı. 2. periyotta da aynı sıkıntı devam ederken, Mladenov ve Videnov'un sayıları, Bulgaristan'ı yedi sayı öne çıkardı 47-40. 
Üçüncü çeyrekte Bulgarlar'ın isabetli dış şutları ile fark 12 sayıya kadar çıktı, son periyoda Bulgaristan 67-57 önde girdi. Bu çeyrekte toparlanan millilerimiz, 38. dakikada skoru Mehmet ile eşitledi 75-75. Mladenov'un sayısıyla maç uzatmaya gitti 79-79 Uzatmaya da kötü başlayan ekibimiz, Kerem'in sayılarıyla rakibini bitime bir dakika kala yakaladı, Hidayet'in bitime az bir süre kala üçlüğü galibiyeti getirdi. 

Bulgarlar'dan itiraz 

Basketbol Milli Takımımız'ın dün gece uzatmada 94 - 89 yendiği rakibi Bulgaristan, maça itiraz etti. Uzatmanın son bölümünde, bitime 11 saniye kala Stoykov'un, faul atışlarını kullanan Kerem Tunçeri'ye değil, Mirsad'a faul yaptığını iddia eden Bulgar Federasyonu, FIBA'ya bin dolar yatırarak itirazda bulundu. Ancak maçın başhakemi Sırbistan Karadağlı Zoran Sutulovic, faulün Kerem Tunçeri'ye çalındığını belirterek, bunun bilgisini maçın gözlemcisine verdi. FIBA yetkilileri de bu bilgi doğrultusunda itirazın sonucu değiştirmeyeceğini her iki tarafa da bildirdiler. 

B GRUBU TAKIMLAR 0 G M AS YS P Litvanya 2 2 - 172 142 4 Türkiye 2 1 1 169 176 3 Hırvatistan 2 1 1 155 169 3 Bulgaristan 2 - 2 173 182 2 

İstatistik 

BULGARİSTAN OYUNCU TS 2S 3S SA R Banev 4 2-3 - 0-1 2 Radionov - - 0-1 - - Videnov 23 4-5 4-8 3-3 2 Georgiev 6 3-5 - 0-1 1 Stoykov 21 3-5 4-9 3-4 2 Bozov - - 0-2 - - Davidov 4 2-6 - 0-1 3 Angelov 6 0-1 1-4 3-3 1 Mladenov 15 6-9 - 3-6 11 Dimitrov 10 3-5 1-3 1-2 5 TOPLAM 89 23-39 10-27 13-21 36 

TÜRKİYE OYUNCU TS 2S 3S SA R Ermal 2 1-2 - - 2 Ender 2 1-2 0-1 - - İbrahim 9 0-1 3-6 - 1 Kaya 3 1-2 - 1-2 - Hidayet 17 5-10 2-4 1-4 4 K.Tunçeri 9 2-3 1-2 2-2 1 Mirsad 19 3-4 2-4 7-10 6 Serkan 16 4-7 1-3 5-6 - K.Gönlüm 4 1-1 - 2-4 2 Mehmet 13 3-6 - 7-14 6 TOPLAM 94 21-38 9-20 25-42 25 
1.PERİYOT 23 - 19 Bulgaristan , 2.PERİYOT 24 - 21 Bulgaristan , DEVRE 47 - 40 Bulgaristan , 3.PERİYOT 20 - 17 Bulgaristan , 4.PERİYOT 12 - 22 Türkiye , NORMAL SÜRE 79 - 79 MAÇ SKORU 89 - 94 Türkiye , BEŞ FAUL Banev 35.58 , İbrahim 39.34 , Stoykov 44.49 , HAKEMLER Zoran Sutulovic Sırbistan Karadağ , Sasha Pukl Slovakya , Shmuel Bachar İsrail 

Diğer sonuçlar 
A GRUBU İtalya-Rusya 61-87, Ukrayna-Almanya 58-84 
B GRUBU Litvanya-Hırvatistan 85-67 
C GRUBU Bosna Hersek-Fransa 62-79, Yunanistan-Slovenya 56-68 
D GRUBU İspanya-Letonya 114-109 U , İsrail-S.Karadağ 77-93 


</TEXT>
</DOC>
