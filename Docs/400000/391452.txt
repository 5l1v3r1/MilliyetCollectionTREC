<DOC>
<DOCNO> 391452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonsiy17.html </URL>
<DATE> 2005/11/01/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
AKP'liler de çocuk yuvaları için Meclis Araştırması istedi... 
</HEADLINE>
<TEXT>

     TBMM Çevre Komisyonu Başkanı ve AKP Malatya Milletvekili Münir Erkal ile 32 milletvekilinin imzasıyla Malatya Çocuk Yuvası’nda yaşanan olaylarla ilgili Meclis Araştırma önergesi verildi. 
     AKP’nin Malatya Milletvekili Münir Erkal tarafından hazırlanan Meclis Araştırma önergesine, Malatya Çocuk Yuvası Müdürü Niyazi Yılmaz’ı arkadaşı olduğu için tavsiye eden AKP Malatya Milletvekili Ali Osman Başkurt da imza attı. 
     Önergede, Sosyal Hizmetler ve Çocuk Esirgeme Kurumu Malatya Çocuk Yuvası’nda 0-6 yaş grubu çocuklara yapılan kötü muammeleler ile gündeme gelen devletin koruması ve bakımı altında bulunan çocuk ve gençlerin yaşadıkları sorunların araştırılarak çözüm için alınması gereken tedbirlerin belirlenmesi amacıyla Meclis araştırılması açılması istendi. 

ANKA 
     
</TEXT>
</DOC>
