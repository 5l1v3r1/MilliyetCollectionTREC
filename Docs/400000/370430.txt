<DOC>
<DOCNO> 370430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/ekonomi/eko02.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzine yüzde 3 zam geldi 
</HEADLINE>
<TEXT>


Tüpraş'ın rafineri çıkış fiyatlarında yaptığı yüzde 10'a yakın artışın benzinin pompa fiyatına yüzde 3 yansıması bekleniyor 


Dünya petrol fiyatlarındaki hızlı artışla birlikte Tüpraş, rafineri çıkış fiyatına süper benzinde yüzde 9.76, kurşunsuz benzinde yüzde 9.82, 98 oktanlık kurşunsuz benzinde ise yüzde 9.52 oranında zam yaptı. 
Süper benzinin metreküp başına rafineri çıkış fiyatı 586.88 YTL'den 644.15 YTL'ye, kurşunsuz benzinin 594.55 YTL'den 652.94 YTL'ye, 98 oktanlık kurşunsuz benzinin fiyatı da 627.39 YTL'den 687.12 YTL'ye çıktı. 
Süper benzinin dağıtım şirketlerini ilgilendiren "vergili" rafineri çıkış fiyatı Özel Tüketim Vergisi, Enerji Piyasası Düzenleme Kurulu payı, KDV dahil ise yüzde 2.9 artarak, metreküpte 2 bin 318.56 YTL'den 2 bin 386.14 YTL'ye çıktı. 95 oktan kurşunsuz benzinin "vergili" rafineri çıkış fiyatı yüzde 3 artarak, metreküpte 2 bin 311.09 YTL'den 2 bin 379.99 YTL'ye, 98 oktanlık kurşunsuz benzinin fiyatı da 2 bin 493.80 YTL'den 2 bin 564.28 yükseldi. 

Pompa fiyatları 
Böylece yüzde 10'a yakın yapılan zamların, pompa fiyatlarına süper benzinde yüzde 2.9, kurşunsuz benzine yüzde 3, 98 oktanlık kurşunsuz benzinde de yüzde 5.1 oranında yansıması bekleniyor. 
Türkiye Akaryakıt Bayileri ve İşverenleri Sendikası Başkan yardımcısı Rasih Arbay da Tüpraş'ın zammının pompa fiyatlarına etkisinin takribi olarak yüzde 3 olacağını belirtti. Zam öncesinde 95 oktan kurşunsuz benzinin litresi 2.61 kuruştan satılıyordu. Buna göre benzinin satış fiyatı 2.68 kuruş olacak. 

Depolar yüzde 3 zamlı dolacak Model Depo hacmi Eski maliyeti Yeni maliyeti Fiat Albea 48lt 125.28 YTL 128.64 YTL Renault Clio Symbol 50lt 130.5 YTL 134 YTL VW Golf 55 lt. 143.55 YTL 147.4 YTL Hyundai Accent 45lt. 117.45 YTL 120.6 YTL Opel Astra 52 lt. 135.72 YTL 139.36 YTL Peugeot 407 67 lt. 174.87 YTL 179.56 YTL Honda Accord 65lt. 169.65 YTL 174.2 YTL 

Üstanbul Avrupa yakasında kurşunsuz 95 oktan benzin fiyatı 2.61 YTL düzeyinde.Zamdan sonra fiyatın 2.68'e çıkacağı tahmin ediliyor. 


</TEXT>
</DOC>
