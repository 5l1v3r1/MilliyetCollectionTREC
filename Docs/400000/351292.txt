<DOC>
<DOCNO> 351292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sonsiy05.html </URL>
<DATE> 2005/06/12/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
İran Büyükelçiliği Patlamalar, İsrail'in işi olabilir 
</HEADLINE>
<TEXT>

     Emrah Yaşar AA 

İran Büyükelçiliği Müsteşarı Bijen İzedi, İran'ın Ahvaz kentinde bu sabah meydana gelen ve 8 kişinin öldüğü 36 kişinin de yaralandığı patlamayla ilgili olarak ''Patlamalar, İran'daki Cumhurbaşkanlığı seçimlerini sabote etmek isteyen İsrail'in işi olabilir'' dedi. 
     Eskişehir'in Sivrihisar İlçesi'ne bağlı Karakaya Köyü'nde düzenlenen ''Tepreş Şenliği''ne katılan İzedi, İran'da meydana gelen patlamalarla ilgili sorularını yanıtladı. 
     İzedi, İsrail'in, İran'ın batıyla yakınlaşmasını istemediğini belirterek, gelecek cuma günü yapılacak cumhurbaşkanlığı seçimlerinin iyi geçmesinin İsrail'i rahatsız edeceğini savundu. 
     ''Patlamalar, İran'daki Cumhurbaşkanlığı seçimlerini sabote etmek isteyen İsrail'in işi olabilir'' diyen İzedi, İran'ın batıyla iyi geçinmesinin İsrail'de tedirginlik meydana getireceğini kaydetti. 
     İzedi, İsrail'in genel politika olarak İran'ı barış içinde yaşatmak istemediğini sözlerine ekledi. 
     
</TEXT>
</DOC>
