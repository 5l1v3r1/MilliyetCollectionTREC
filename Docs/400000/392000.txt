<DOC>
<DOCNO> 392000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo08.html </URL>
<DATE> 2005/11/03/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Ve Anelka Fransa Milli Takımı'nda... 
</HEADLINE>
<TEXT>

     MİLLİYET İNTERNET 

Fenerbahçe'de yeniden yıldızı parlayan ünlü Fransız golcü Nicolas Anelka 3 yıl aradan sonra yeniden milli takıma çağrıldı. 
     2006 Dünya Kupası'na hazırlanan Fransa'nın iki hazırlık maçı için seçilen aday kadroda Anelka da yer aldı. Daha önce Arsenal, Liverpool, Real Madrid ve Manchester City takımlarında forma giyen ve daha sonra Fenerbahçe'ye gelen Anelka, 3 yıl önce teknik direktör Santini ile sorun yaşamış ve milli takımdan uzaklaştırılmıştı. 
     Sarı-Lacivertli takımda bu sezon moral ve kondisyon açısından çok iyi duruma gelen ünlü forvet, oynadığı futbolla kendini Fransa milli takım yöneticilerine beğendirmeyi başardı. 
     Fransa 9 Kasım'da Kostarika, 12 Kasım'da ise Almanya ile hazırlık maçı oynayacak. 
     Teknik direktör Raymond Domenech'in çağırdığı kadro şu isimlerden oluşuyor 
     

Kaleciler Fabien Barthez Marsilya , Gregory Coupet Lyon , Mickael Landreau Nantes Defans Eric Abidal Lyon , Jean-Alain Boumsong Newcastle , William Gallas Chelsea , Gael Givet Monaco , Franck Jurietti Bordeaux , Anthony Reveillere Lyon , Willy Sagnol Bayern Munich , Lilian Thuram Juventus Orta saha Vikash Dhorasoo Paris SG , Alou Diarra Lens , Claude Makelele Chelsea , Florent Malouda Lyon , Jerome Rothen Paris SG , Patrick Vieira Juventus Forvet Nicolas Anelka Fenerbahçe , Djibril Cisse Liverpool , Thierry Henry Arsenal , Sidney Govou Lyon , David Trezeguet Juventus , Sylvain Wiltord Lyon      
</TEXT>
</DOC>
