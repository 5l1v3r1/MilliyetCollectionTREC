<DOC>
<DOCNO> 350714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko59.html </URL>
<DATE> 2005/06/10/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Adıyaman'da "Mısır Tarımı" paneli... 
</HEADLINE>
<TEXT>

     Adıyaman Tarım İl Müdürlüğü tarafından "Mısır Tarımı" konulu panel düzenlendi. 
     Akademisyenlere, mısır üreticilerine ve Tarım İl Müdürlüğü çalışanlarına yönelik olarak düzenlenen panelde konuşan Selçuk Üniversitesi Ziraat Fakültesi Öğretim Üyesi Prof. Dr. Bayram Sade, mısırın sıcak iklim bitkisi olduğunu söyledi. 
     Sade, mısır üretimine ilişkin olarak şu bilgileri verdi 
     "Mısır sıcak iklim bitkisi olduğu için drenajı zayıf, taban suyu yüzeye yakın topraklar düşük sıcaklıkta olduğu ve kök çürüğü hastalıklarından dolayı mısır tarımı için uygun değildir. Drenaj sağlanıp, taban suyu belirli bir seviyeye düşürülmedikçe mısır tarımı yapılmamalı. Mısır, tuzluluğa hassas bir bitki olduğundan, tuz seviyesi yüksek topraklarda yetiştirilmemeli ve sulama suyu kalitesi göz önünde bulundurulmalıdır." Selçuk Üniversitesi Öğretim Üyesi Doç. Dr. Süleyman Soylu ise üreticilere sulama ve mısır silajı konularını anlattı. 
     Harran Üniversitesi Ziraat Fakültesi Öğretim Üyesi Prof. Dr. 
     Abuzer Yücel de melez mısır tarımı, ekim nöbeti, mısır yetiştirme tekniği, zararlı otlarla mücadele, tohum seçimi, hasat, silaj ve kurutmaya ilişkin bilgi verdi. 
     Panele, Adıyaman’ın yanı sıra Diyarbakır, Konya, Şanlıurfa ve Gaziantep’ten Tarım İl müdürlükleri çalışanları, tarım danışmanları ve mısır üreticisi çiftçiler katıldı. 
     
</TEXT>
</DOC>
