<DOC>
<DOCNO> 372193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonsiy15.html </URL>
<DATE> 2005/08/23/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Memurların zam pazarlığında 'Cebrail' tartışması 
</HEADLINE>
<TEXT>

     Milyonlarca memur ve ailesinin heyecanla beklediği toplu görüşmelerde "melek Cebrail ne iş yapar" tartışması yaşandı. Eğitim-Sen Genel Başkanı Alaattin Dinçer, görüşmelerde sunum yapan BÜMKO Genel Müdür Yardımcısı Cebrail Yılmazer’i kastederek, "Cebrail canımızı alacak" dedi. Bakan Şahin ise "Cebrail"in haberci olduğunu söyledi. Memurların işçilere yapılan yüzde 10 zammı örnek göstermesi üzerine ise TÜHİS Genel Sektereteri Aıdnan Çiçek kamu kesimi toplu iş sözleşmesi görüşmelerinde işçilere verilen "yüzde 10’luk" zammın aslında yüzde 3.4 artışa denk geldiğini açıkladı. 
     Türkiye Kamu-Sen, Başbakan Yardımcısı Mehmet Ali Şahin ile Kamu-Sen Genel Başkanı Bircan Akyıldız, KESK Genel Başkanı İsmail Hakkı Tombul ve Memur-Sen Genel Başkanı Ahmet Aksu ile yetkili sendika başkanları ve Kamu İşveren Kurulu temsilcilerinin katıldığı toplantıda yapılan teyp kaydının deşiflerini yayınladı. 
     Toplu görüşmelerde Kamu İşveren Kurulu adına Bütçe Mali Kontrol BÜMKO Genel Müdür Yardımcısı Cebrail Yılmazer, konfederasyonların talepleri ve bunun bütçeye yükü hakkında bilgi verdi. Yılmazer, Kamu-Sen’in talebini 10.2 milyar lira olarak hesapladıklarını, ayrıca Konfederasyonun denge tazminatı konusunda da 2.7 milyar YTL istediğini açıkladı. 
     Yılmazer, Ocak 2006’dan itibaren denge tazminatı oranın yüzde 50’ye çekilmesinin talep edildiğini belirterek, "Biz hesap yaparken, şunu göz önüne aldık. Bu seneye 675 milyar YTL’lik bir etkisi var. Bunun yükü tetikleme etkisiyle gelecek yıl 4.2 milyar YTL’ye çıkacak" dedi. 
     
     "İKRAMİYE TALEBİNİN GERÇEKLEŞMESİ MÜMKÜN DEĞİL" 

     Kamu-Sen’in ayrıca sendikalı kamu çalışanlarına ve sendikalı olamayacak kamu çalışanlarına yılda 2 ikramiye verilmesini öngördüklerini de ifade eden Yılmazer, "Bu pratik olarak mümkün değil. Tüm personele ikramiye verilmesi 1 milyar 262 YTL’lik ek yük getiriyor. Sendikalı personele ikramiye verilirse bu da 750 milyon YTL civarında ek yük getiriyor" dedi. Kamu-Sen Genel Başkanı Bircan Akyıldız ise "Siz sendikalı memurlara ikramiye teklifimizi kabul edin biz hallederiz" dedi. Toplu görüşmelerde geçen diyaloglar aynen şöyle 
     
     "KAÇ PARA BAŞLIK PARASI VERECEKSİNİZ" 

     -Bakan Şahin Siz ne istemişsiniz, biz ne verebiliriz ona geliyoruz. Siz kaç para başlık para vereceksiniz 
     -Yılmazer Bir de sendikalardan ayrı bir çalışma yaptık. Sosyal ödemeler bazında en düşük memur maaşlarında 2003, 2004, 2005’te yüzde 85’lik bir iyileşme, ortalama memur maaşında yüzde 61.1’lik bir artış sağladık. 
     Konfederasyon Temsilcileri bize bir denge tazminatı çalışması olursa, kapsamının ne olacağını sordu. Biz de kendilerine ek ödemesi olan kurum personeline böyle bir tazminatın verilmesine gerek olmadığın, hatta temsil ve görev tazminatı alanların bile almasının uygun olmayacağını beyan ettik, bu bir teknik çalışmadır. Bu kapsamda bu yaptığımız çalışmada 1 milyon 307 binine tazminat verilebileceğini söylediler. 
     
     YÜZDE 7.4 TARTIŞMASI "17 AĞUSTOS’UN ŞİDDETİ KAÇTI " 

     -Akyıldız Yük olarak bir rakam ifade edebilecek misiniz 
     -Yılmazer Aynı soru bize geldi. Biz teknisyen olarak hükümetin orta vadeli planda beyan ettiği bir husus var. 
     -Sendikalar Yüzde 7.4 mü 
     -Yılmazer Hükümet gelecek yıl hedeflenen enflasyon oranını açıkladı. Bunun getireceği yük hesaplanır, ek ödemesi olmayana daha yüksek oranda bir dengeleme miktarın ödenmesinin söz konusu olabileceğini söyledik. Bunda alternatifler söz konusu. Yüksek ücret alanlara verilmesin, az alanlara verilsin denilir. Bunlar bizim teknik olarak hesaplayabileceğimiz bir şey değil. Bu konuda karar verilmediği için hesaplayamadık. 
     -Aksu Yüzde 7.4 zam hesaplanırken bunlar hesaplanmadı mı Orta vadeli mali planda öngörülmüş olan ödenekler bizim kullandığımız bazla aynı değil. Birincisi, şu an yaptığımız açıklamalar konsolide bütçe de konuşulmuş hususlar. Ancak, kapsamı genişlemiş bir... 
     -Aktan Personel gideri içinde işçilikle ilgili giderler de söz konusudur. 
     -Aksu Kamu idaresi yeni bir kavram mı 
     -Yılmazer Üç yıllık mali bir plan hazırlanmıştır. 2006 yılından itibaren bütçenin 3 yıllık hazırlanması yapılmıştır. 
     -Hazine Müsteşarı İbrahim Çanakçı 7.4 ne 
     -Sendikalar Siz açıklamışsınız... IMF’ye.. 
     -Şahin Bir saniye. Şimdi mali haklarla ilgili görüşmemizin en önemli noktasındayız. Burayı karşılıklı konuşarak geçemeyiz, anlayarak geçelim. 7.4’ten bahsediliyor. Bu noktada haberler dolaşıyor. Bizim böyle bir açıklamamız oldu mu 
     -Çanakçı Yok -Şahin Nereden çıktı 
     -Aksu Bu yaklaşık 1.5 aydır basında ve yalanlanmadı. 
     Bununla ilgili açıklamalar yaptık. Hatta manşetlerden verildi ve herhangi bir itiraz da gelmedi. Yalanlanmıyorsa bunun ötesini bilemeyiz. 
     
     "CEBRAİL CANIMIZI ALACAK" 

     -Şahin Bu konuda Yılmazer sen açıklamalarını yap. 
     -Eğitim sen Genel Başkanı Alaattin Dinçer Bu Cebrail KİK temsilcisi Cebrail Yılmazer’i kasten canımızı alacak. 
     -Gülüşmeler -Şahin Cebrail haberci demek. 
     -Yılmazer 18 Ağustos tarihinde yapılan toplantıda, bu 7.4’ün nereden geldiğini bulamadık. 2005’in konsolide bütçesi ile 2006 yılı rakamları arasında bir ilişki var mı diye merak ettik. 
     -Şahin 7.4 depremin rakamı değil mi Bu arada Bakan Şahin, toplantıya katılanlarla 17 Ağustos depreminin şiddetinin ne olduğunu tartışmaya başladı . 
     .... 
     -Tombul Bu istatistikleri verirken, bir de kamu emekçilerinin reel kayıpları ve büyüme noktasındaki kayıplarına dair bir hazırlık yaptınız mı 
     -Yılmazer Bir büyümeyle olan etkileşimi hesabımızın içine koymadık. Biz kümülatif olarak yapılan zammı ortaya koymadık. Bunu TÜFE’yle kıyasladığımızda yüzde 22’ler civarında iyileşmeler olduğunu gördük. Bizim büyümeyle ilişkili özellikle bir çalışmamız olmadı. 
     -Akyıldız Yapılan hesaplamalardan istiyoruz. Sanıyorum 2006 yılı için önerilen rakamı alamayacağız. 
     -Aktan Öncelikle bizim 7.4 açıklamamız olmadı. Çünkü 2006 yılından itibaren 5018 sayılı kanun gereğince bütçenin yapısı değişiyor. Bu kanun da harcama sistemimizin anayasası. 2006 yılından itibaren bütçelerimizi 3 yıllık dönemi kapsayacak şekilde yapmak durumundayız. Ödenek bazında yüzde 7.87 artış sağlanıyor. 
     -Şahin Memur maaşlarına 2006 yılında memur maaşlarına ne oranda zam yapmayı veriyor. 
     -Tombul Sizin söylediğiniz seyyanen zam var. 
     -Bakan Geleceğiz... 
     
     "KAMU KESİMİ TOPLU İŞ SÖZLEŞMELERİ ÖRNEK OLSUN" 

     Akyıldız 2005 yılı için yaptığınız sözleşmelerde kamu çalışanlarıyla farklı bir uygulama gerçekleştirdiniz. 
     İşçilerle yüzde 10’luk bir ücret zammı, bunun dışında milyarın altında ücret alanlara 120 milyon seyyanen zam yapıldı. Bundan önce işçilere verilen zam örnek alınmaktaydı. Bunun örnek alınmasını istiyoruz. ... 
     -Şahin 2005 yılı için kamu işçisi bizden daha avantajlı hale geldi. diye bir açıklama yapıldı. Adnan buyur. Önce bir saniye Yılmazer, 2005 yılı için neler verdik 
     
     "YÜZDE 10 ASLINDA YÜZDE 3.4" 

     -Türk Ağır Sanayii ve Hizmet Sektörü Kamu İşverenleri Sendikası TÜHİS Genel Sekreteri Adnan Çiçek İşçilerle memurları ücret artışları açısından kıyaslayabilirsiniz. Biz kamu işçisine yüzde 10 verdik. Ama şu realiteyi dikkate alın, işçilere verilen gelir vergisine tabidir. Memurlarda böyle bir sınırlama yoktur. Ocak, şubat, mart ayına girdiğinde işçinin yüzde 5’i gider, temmuz ayında yüzde 5 daha gider. Bu realiteyi sendikalarda bilirler. Biz görünüşte yüzde 10 zam yaptık ama bu ortalamaya vurulduğu zaman yüzde 3.4 zam yaptık. 
     
</TEXT>
</DOC>
