<DOC>
<DOCNO> 377741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/soneko17.html </URL>
<DATE> 2005/09/12/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine yarın, YTL cinsinden 91 gün vadeli iskontolu referans bono ile 5 yıl vadeli, 6 ayda bir değişken kupon ödemeli tahvil ihaleleri yapacak. 
     İhraç tarihi 14 Eylül Çarşamba olarak belirlenen 91 gün vadeli YTL cinsinden iskontolu referans hazine bonosu ihalesinde, satılacak kağıtların geri ödemesi 14 Aralık 2005 olarak öngörüldü Hazine tarafından yarın düzenlenecek bir diğer ihale olan 5 yıl vadeli, 6 ayda bir değişken kupon ödemeli, YTL cinsinden Devlet Tahvili ihalesinde satılacak kağıtlar, yine 14 Eylül Çarşamba günü ihraç edilirken, geri ödemesi 18 Ağustos 2010 olarak belirlendi. 
     Tahvilin 22 Şubat 2006 tarihinde yapılacak ilk kupon ödemesi 24 Ağustos 2005 ihraç tarihli 6 ay vadeli referans bono ihalesi sonucunda yüzde 9,13 yüzde 7,63 yüzde 1,50 olarak tespit edildi. 
     Söz konusu ihalede, net 1 milyar 270 milyon YTL tutarında ihraç yapılacak olup, bu miktar Eylül ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 10'u kadar olacak. 
     Bu ihalede, ROT ve ihale sonrası teklif yoluyla satış yapılmayacak. 
     
     SON DURUM 
     Hazine, en son 6 Eylül tarihinde düzenlediği 574 gün vadeli dolar cinsinden tahvil ihalesinde, net 2 milyar 203.6 milyon dolar borçlanmıştı. 
     Söz konusu ihaleye 2 milyar 92 milyon dolarlık teklif gelirken, nominal 883.5 milyon dolar, net 820.9 milyon dolarlık borçlanmaya gidilmişti. İhalede maksimum faiz yüzde 4.88, ortalama faiz ise yüzde 4.77 olmuştu. 
     Hazine ayrıca, piyasa yapıcılarına net 1 milyar 336.4 milyon dolar, kamu kuruluşlarına ise net 46.3 milyon dolarlık kağıt satmıştı. Piyasa yapıcıları, 2 milyar 227.3 milyon dolarlık tahvil için teklifte bulunurken, net satış 1 milyar 336.4 milyar dolar olmuştu. Böylelikle ihale harici kamu kuruluşları ve piyasa yapıcılarından borçlanma tutarı, net 1 milyar 382.7 milyon doları bulmuştu. 
     
     2.3 MİLYAR YTL'LİK ÖDEME VAR 
     Öte yandan Hazine'nin bu hafta, tamamı YTL cinsinden 2 milyar 278 milyon YTL'si piyasaya ve 57 milyon YTL'si de kamu kurumlarına yapılan satışların geri ödemesi olmak üzere, toplam 2 milyar 335 milyon YTL iç borç ödemesi yapacak. 
     
</TEXT>
</DOC>
