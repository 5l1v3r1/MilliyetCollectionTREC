<DOC>
<DOCNO> 381983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo37.html </URL>
<DATE> 2005/09/27/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Galatasaray, Aslantepe'ye 100 adet bayrak direği dikecek... 
</HEADLINE>
<TEXT>

     Galatasaray Kulübü, 30 yıllık üst hakkı tapusuna sahip olduğu Seyrantepe arazisinin ön cephesinde kulübün 100. kuruluş yıldönümünü sembolize edecek 100 adet bayrak direği dikecek. 
     Galatasaray Kulübü'nün resmi internet sitesinde direk dikme işleminin başladığı açıklanarak, dikilecek 100 direkten 97'sinin, Galatasaraylılar'ın sponsorluğunda hazırlanacağı belirtildi. 
     Açıklamada şu ifadelere yer verildi 
     ''1905, 2000 ve 2005 yılları dışındaki 97 yılı sembolize eden direkler, 5.000 YTL sponsorluk bedeli üzerinden Galatasaraylılar'ın talebine sunulacak. Bu miktardaki sponsorluğu üstlenen Galatasaraylılar'ın isimleri, bayrak direkleri üzerinde yer alacak sponsorluk plaketlerine yazılacak. 1905, 2000 ve 2005 yıllarına ait direkler ise www.pazaryerim.com adresinde açık artırma usülüyle Galatasaraylılar'a sunulacak ve yine sponsorların isimleri plaketlerin üzerinde yer alacak. Ayrıca bayrak direklerine sponsor olan Galatasaraylılar'ın isimleri Ali Sami Yen Stadı'ndaki scoreboardda anons edilecek ve resmi web sitemizde isimleri yayınlanacaktır.'' 
     
</TEXT>
</DOC>
