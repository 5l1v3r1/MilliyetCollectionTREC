<DOC>
<DOCNO> 387025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/guncel/gun05.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre cinayeti Adli Tıp'a kilitlendi 
</HEADLINE>
<TEXT>


BARIŞ DURAK Şanlıurfa DHA 

Şanlıurfa'da töre cinayetiyle öldürüldüğü öne sürülen Ayşe Eren'in kesin ölüm nedeninin saptanması amacıyla mezardan çıkarılan ve 6 ay önce Adli Tıp'a gönderilen cesedindeki incelemenin tamamlanamadığı ortaya çıktı. 

Ölüm tehditi 
TBMM Töre Cinayetlerini Araştırma Komisyonu'na ilk mektup Şanlıurfa'dan geldi. Mektubunda, eşinin kendi ailesi tarafından öldürüldüğünü öne süren Ayit Eren, komisyondan yardım istedi. Ölüm tehditleri aldıkları için köylerini terk etmek zorunda kalan Eren ve ailesinin şu an nerede oldukları ise bilinmiyor. 
Eren'in avukatı Mehmet Dilan, Ayşe Eren'le ilgili olarak 25 Nisan'da savcılığa suç duyurusunda bulunduklarını ve genç kadının cesedinin mezardan çıkarılarak önce Adana Adli Tıp Kurumu'na, buradan İstanbul Adli Tıp'a gönderildiğini kaydetti. Dilan, 6 ay geçmesine rağmen halen raporun kendilerine ulaşmadığını ve müvekkilinin son çare olarak Meclis'ten yardım istediğini söyledi. 



</TEXT>
</DOC>
