<DOC>
<DOCNO> 392277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/guncel/gun01.html </URL>
<DATE> 2005/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savcı, gözaltına gerek duymamış' 
</HEADLINE>
<TEXT>


Rize Valisi Salihoğlu, TAYAD'a yönelik linç girişiminde gözaltı olmaması eleştirilerine "Savcı gerek görmedi" yanıtını verdi 

ANKARA Milliyet 

Rize Valisi Enver Salihoğlu, Rize'de Tutuklu Aileleri Yardımlaşma Derneği'ne TAYAD yönelik linç girişiminin ardından gündeme gelen "saldırıyı gerçekleştirenlerden gözaltına alınan olmadı" eleştirilerine "Savcı gözaltına gerek görmedi" yanıtını verdi. 
F tipi cezaevlerini protesto etmek için başladıkları ölüm orucunda hayatını kaybeden Zehra ve Canan Kulaksız kardeşlerin Rize'deki mezarını ziyaret eden TAYAD üyesi 15 kişilik gruba yönelik saldırılar üzerine Milliyet'in sorularını yanıtlayan Salihoğlu, savcının saldırganların gözaltına alınmasına ilişkin emniyet birimlerine talimatı olmadığını hatırlattı. 

Şik yet etsinler 
Salihoğlu "Emniyet, bütünüyle olayı savcılığa intikal ettirdi. Demokratik ülkede herkes TAYAD'lıları kastederek suç niteliği taşımadığı takdirde istediğini yapmakta serbettir. Türkiye de bir hukuk devletidir" diye konuştu. 
Salihoğlu, savcıların yeni yasa hükümlerine göre olağanüstü durumlar olmadan gözaltı talimatı vermediğini de vurgularken, "Ancak, gözaltı talimatı olmaması suç yoktur anlamına gelmez. Olayla ilgili bantlar, kasetler var. Savcılığa gönderildi. Savcının takdiridir" diye konuştu. Salihoğlu, TAYAD'lı grubun Artvin'e gönderildiğine işaret ederken, "İsterlerse orada şik yet başvurusu yapabilirler" dedi. 
Salihoğlu, olayla ilgili olarak, AKP'li Belediye Başkanı Halil Bakırcı'nın "bilsem ben de vururdum" ve AKP Rize Milletvekili Abdülkadir Kart'ın "Derslerini aldılar, bir daha buraya gelmeye cesaret edemezler" açıklamalarını da "Kendi görüşleri. Yorum yapma şansımız yok" diyerek değerlendirmedi. 



</TEXT>
</DOC>
