<DOC>
<DOCNO> 397265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun32.html </URL>
<DATE> 2005/11/23/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Kopenhag'da okul içinde Cuma namazı kılınması yasaklandı 
</HEADLINE>
<TEXT>

     Kopenhag’taki Vestre Borgerdyd Lisesinin yönetimi, öğrencilerinin okula ait salonlarda Cuma namazı kılamayacaklarına karar verdi. 
     Danimarka’da Türkçe olarak yayınlanan Haber gazetesine göre, Kopenhag’ın Valby semtinde bulunan Vestre Borgerdyd Lisesinde Müslüman öğrencilerin okula ait salonlarda cuma namazı kılmaları yasaklandı. 
     Okul, uzun süredir öğrencilerin salonlarında Cuma namazı kılmalarına izin veriyordu. Ancak geçtiğimiz günlerde öğrencilerden birinin devam eden bir soruşturma kapsamında gözaltına alınması üzerine lise yönetimi, cuma namazı kılan öğrencileri takibe aldı. 
     Okul yönetimi daha sonra, bundan böyle liseye ait salonlar cuma namazı kılınmasına izin verilmeyeceğini açıkladı. 
     Politiken gazetesinde de yer alan habere göre, karara gerekçe olarak, geçtiğimiz Cuma günü cuma namazını izleyen iki öğretmenin, konuşma yapan öğrencilerden birinin "aşırı İslamcı görüşler dile getirdiğini" saptamaları gösteriliyor. 
     Adı geçen konuşmayı yapan öğrencinin Kopenhag’da bir camide imamlık yapan Ahmed Abu Laban’ın oğlu olduğu belirtildi 
     
</TEXT>
</DOC>
