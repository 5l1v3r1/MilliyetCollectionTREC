<DOC>
<DOCNO> 364547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/guncel/gun02.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'ya 'özel jandarma timi' 
</HEADLINE>
<TEXT>


20'şer kişilik 4 timden oluşan keskin nişancılar, Şırnak ve Hakk ri'de görev alacak 

ÖZGÜR CEBE Diyarbakır DHA 

Doğu ve Güneydoğu'da terör saldırılarını tırmandıran PKK'ya karşı, Şırnak ve Hakk ri'de bir ay önce İl Jandarma Komutanlıkları bünyesinde "Özel Operasyon Timi" kuruldu. 20'şer kişilik 4 timden oluşan keskin nişancılar, kırsal alanda uzun süre kalmaya dayanıklı, araziyi iyi bilen ve atletik yapılı astsubay ve uzman çavuşlardan seçildi. 
Teröristlerle sıcak temasların yaşandığı alanlara helikopterlerle indirilen tim görevlileri, son zamanlarda Şırnak kırsalındaki Cehennem Deresi, Besta, Dereler, Kovankaya, Ballıkaya, Faraşin, Katomarinos, Fındık ve Derecik bölgeleri ile Cudi ve Gabar Dağı'nda yapılan ve toplam 48 PKK'lının ölü ele geçirildiği operasyonlarda görev aldı. 

Kapsamlı harek t 
Şırnak - Hakk ri - Van üçgeninde 10 gün önce gerçekleştirilen ve 15 PKK'lı teröristin ölü ele geçirildiği operasyona da katılan timin, sözde Botan bölgesinde önümüzdeki günlerde yapılması planlanan geniş kapsamlı operasyona hazırlandığı bildirildi. 


</TEXT>
</DOC>
