<DOC>
<DOCNO> 390787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/siyaset/axsiy02.html </URL>
<DATE> 2005/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Müslümanların cihat nedeni sorulmalı' 
</HEADLINE>
<TEXT>


MADRİD AA 


Devlet Bakanı Mehmet Aydın, 'AB'de hiç olmazsa 2 ülke, Türkiye'den daha fazla insan haklarına saygı göstermiyor" dedi. 
İspanyol ABC gazetesinde dün yayımlanan demecinde, Yunanistan'daki Türk azınlığın Türk olarak değil, sadece azınlık olarak adlandırıldığını söyleyen Aydın, "Türkler, kendi müftülerini seçiyorlar ama Yunan Devleti kendisininkini atıyor" diye konuştu. Aydın, şu değerlendirmelerde bulundu 

'Tek yol entegrasyon' 
"Bir AB ülkesinde son 2 ayda 10 kez camilere saldırı oldu ve Hollanda'da 3 yılda 72 kez. Almanya'nın gelecekteki başbakanı Angela Merkel, çokkültürlülüğün öldüğünü söylüyor. O zaman Almanya'da yaşayan 2.5 milyon Türk'ü ne yapacak Dışarı mı atacak Asimile mi edecek Tek yol entegrasyon." 
"Müslüman dünyasında hiç kimse İsa hakkında kötü konuşmaz. Ama ABD'de Evangelistler En üstün terörist kim biliyor musun Muhammed'in ta kendisi diyorlar" diyen Aydın, medeniyetler arası diyalogda en önemli konunun tanınma ve eğitim olduğunu belirtti. Türkiye'nin bir model olarak gösterilmesine de karşı çıkan Aydın, "Müslümanlar, masumları öldüren bir cihattan kendilerini kurtarmak zorundalar, ama aynı zamanda bu adam öldürmelerin neden yapıldığının da sorulması lazım" diye konuştu. 


</TEXT>
</DOC>
