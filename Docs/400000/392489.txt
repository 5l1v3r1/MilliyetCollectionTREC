<DOC>
<DOCNO> 392489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/siyaset/siy03.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Bardakoğlu Alevilerin talebi siyasi 
</HEADLINE>
<TEXT>


Diyanet İşleri Başkanı Bardakoğlu, 'Cemevleri ibadethane olsun' tartışmasında son noktayı koydu Cemevleri ibadet yeri değildir. Müslümanların mabedi camidir. Alevilerin isteği, AB'ye giriş sürecinde siyasi bir taleptir 

Önder Yılmaz 


Diyanet İşleri Başkanı Prof. Dr. Ali Bardakoğlu, Alevilerin, "cemevlerinin cami gibi ibadethane olarak kabul edilmesi" isteğinin, AB sürecinde siyasi talep ve ithal edilmiş bir tartışma olduğunu belirtti. 
Devlet Bakanı Mehmet Aydın'ın cemevlerinin ibadethane olup olmadığına ilişkin soru önergesine, "cami dışındaki yerler Müslümanların idabethanesi değildir" yanıtını vermesi "Cemevleri ibadethane mi " tartışmasını yeniden alevlendirdi. 

'Alt inanç grubu' 
Bardakoğlu, Diyanet İşleri Başkanlığı'nın DİB web sitesinde geçtiğimiz aylarda yayımlanmaya başlanan ayrıntılı ropörtajında, Alevilerin İslam içinde alt inanç grubu olduğunu, DİB'in bütün alt inanışlarla ritüelleri kapsayacak genel din tanımını esas aldığını ve hizmetleri de buna göre yürüttüğünü kaydetti. 
Diyanet İşleri Başkanı Bardakoğlu, "Diyanet, Alevilik dahil her inanç grubunu organize etmeye başlar, aralarında bir kıyaslama ve derecelendirmeye giderse, ayrılık gayrılık olur. DİB'in ortak paydada durması gerekiyor" dedi. 
Bardakoğlu, Avrupa Birliği AB İlerleme Raporu'nda Alevilerden "dini azınlık" olarak bahsedileceği tartışmalarına ilişkin olarak, "Alevilerin dini azınlık olarak gösterilmesine, ideolojik ve siyasi amaçlara kurban edilmesine razı olamayız. Siyasi bir talep. Avrupa Birliği'ne giriş sürecinde, ithal ve amaçlı olarak alevlendirilmiş bir tartışma" dedi. 
Cemevlerini Aleviliğin, mistik kültürün yaşatıldığı mek nlar olarak değerlendiren Diyanet İşleri Başkanı Bardakoğlu, şunları kaydetti 
"Cemevi, inançları yerine getirme yeri değildir. Alevilerin inancı diğer çoğunluktan farklı değil. Onlar da Allah'a, Peygamber'e, ahirete, kitaba inanıyor. Biz diyoruz ki 'cemevleri ibadet yeri' değildir. Müslümanların mabedi 14 asırdır camidir. Alevi kardeşlerimiz, 'Diyanet, cem ayininin namaz gibi bir ibadet olduğunu söyleyiversin' diyor. Onu söyleyemeyiz. Ne ney üflemenin, ne sema ayininin, ne Alevilerin cem ayininin, semah ve niyazının, namaz dengi bir ibadet sayılması mümkün değildir. Bu ısrar, Alevi kardeşlerimizi ana gövdeden koparmaya yönelik bir adım ve taktiktir." 

Aydın'a yanıt 
Aydın'ın açıklamalarını ink r ve asimilasyon politikasının parçası olarak değerlendiren Alevi Bektaşi Federasyonu Genel Başkanı Selahattin Özel de şunları söyledi 
"Aleviler camiyi ibadet merkezi görmemektedirler. Alevi köylerine yapılan camiler de 12 Eylül askeri darbesinin Alevileri Sünnileştirme operasyonlarının ürünüdür ve Aleviler tarafından kullanılmamaktadır" dedi. 

Alevi Bektaşi Federasyonu Başkanı 'Hükümet, Alevi sözünü tutmadı' 

Selahattin Özel, "Alevilik, hükümetin girecek demesine rağmen lise ders kitaplarına girmedi" diye konuştu 


Alevi Bektaşi Federasyonu Genel Başkanı Selahattin Özel, Aleviliğin, halen lise ders kitaplarına girmediğini belirterek, Avrupa Birliği'ne uyum sürecinde Aleviliğin din derslerinde işleneceği bilgisi verilmesinin gerçeği yansıtmadığını bildirdi. 

'Yer verilmedi' 
Dün yaptığı açıklamada, Aleviliğin temel inanç felsefesine h l ders kitaplarında yer verilmediğini belirten Özel, hükümetin 2005 - 2006 öğretim yılında lise ders kitaplarına gireceğini açıkladığı Aleviliğin, ders kitaplarına h l giremediğini kaydetti. Özel, "Ders kitaplarında Aleviliğin temel inanç felsefesine yer verilmemekte, dedelik kurumuna, cem ibadetine ve cemevlerine hiç atıfta bulunulmamaktadır" dedi. 

'İnk r ediliyor' 
Devlet Bakanı Mehmet Aydın'ın CHP Ardahan Milletvekili Ensar Öğüt'ün soru önergesine "Cemevleri ibadethane değildir" şeklinde yanıt verdiğini hatırlatan Alevi Bektaşi Federasyonu Genel Başkanı Özel, iktidarın Alevi gerçeğini ink r etmeye devam ettiğini vurguladı. 


</TEXT>
</DOC>
