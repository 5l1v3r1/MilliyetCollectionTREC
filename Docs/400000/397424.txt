<DOC>
<DOCNO> 397424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur22.html </URL>
<DATE> 2005/11/23/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Şemdinli olaylarıyla ilgili fezleke hazırlandı 
</HEADLINE>
<TEXT>

     Hakkari’nin Şemdinli İlçesi’nde 9 Kasım’da meydana gelen patlama ve sonrasındaki olaylarla ilgili olarak Cumhuriyet Savcılığı’nca hazırlanan fezleke, Van Cumhuriyet Başsavcılığı Vekilliği’ne gönderildi. 
     Van Cumhuriyet Başsavcılığı’ndan alınan bilgiye göre, 9 Kasım’daki patlamanın ardından 11 Kasım’da Şemdinli’de görevlendirilen Van Cumhuriyet Savcısı Sezgin Kanmaz ile Hakkari ve Şemdinli savcılarının hazırladığı dava dosyası, dün Van’a gönderildi. 
     Cumhuriyet Başsavcılığı Vekilliği’ne gönderilen dava dosyasının incelenmesinin ardından iddianamenin hazırlanacağını belirten yetkililer, davanın Van’da görülüp görülmeyeceğinin henüz belli olmadığını ifade ettiler. 
     Yetkililer, bombanın terör örgütü PKK tarafından bırakıldığının kanıtlanması durumunda davaya Van Cumhuriyet Başsavcılığı Vekilliği’nin Eski DGM bakacağını, aksi takdirde dosyanın Hakkari Ağır Ceza Mahkemesi’ne geri gönderileceğini bildirdiler. 
     
</TEXT>
</DOC>
