<DOC>
<DOCNO> 380572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/soneko36.html </URL>
<DATE> 2005/09/22/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Nissan iflastan kurtuldu, düze çıktı 
</HEADLINE>
<TEXT>

     Japonya'nın ikinci büyük otomotiv firması Nissan, yıllık otomobil satışlarını 1 milyon adet artırmaya dönük hedefini tutturmayı öngörüyor. 
     Nissan üst yöneticisi Carlos Ghosn, bugün yaptığı açıklamada, şirketin toparlanma sürecinin tamamladığını ve bu ay sonu itibariyle yıllık satışlarını 1 milyon artırarak dünya çapında toplam 3.4 milyon otomotiv satmış olacaklarını söyledi. 
     Ağır borç yükü nedeniyle eşiğine geldiği iflastan Fransız Renault'nun yardımıyla kurtulan Nissan, Mayıs 2002'de açıkladığı iddialı toparlanma stratejisiyle Eylül 2001 itibariyle 2.4 milyon olan yıllık otomobil satışlarını 1 milyon adet artırma hedefini ilan etmişti. 
     Nissan'ı kurtaran adam olarak bilinen Carlos Ghosn, buradaki performansı sayesinde Renault'un da üst yöneticiliğine getirilmişti. Ghosn, halen Nissan ve Renaault'nun üst yönetiçciliğini aynı anda yürütüyor. 
     
</TEXT>
</DOC>
