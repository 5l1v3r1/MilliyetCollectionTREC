<DOC>
<DOCNO> 375037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun54.html </URL>
<DATE> 2005/09/02/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Verheugen "Müzakerelerin ertelenmesi Türkiye'yi olumsuz etkiler." 
</HEADLINE>
<TEXT>

     AB Komisyonu üyesi Günter Verheugen, AB ile müzakerelerin ertelenmesinin Türkiye’yi olumsuz yönde etkileyebileceği uyarısında bulundu. 
     Verheugen, Le Monde gazetesine yaptığı, gazetenin yarınki sayısında yayımlanacak açıklamasında, "3 Ekim’de başlaması öngörülen müzakerelerin ertelenmesine karşı uyarıda bulunmam gerek. Bunun müzakerelerin ertelenmesinin Türkiye’ye olumsuz sonuçları olabilir" dedi. 
     Türkiye’nin AB üyeliğine Batılı demokrasiler ve Müslüman dünyası arasındaki ilişkiler bağlamına bakılması gerektiğini belirten Verheugen, Türkiye’nin AB’ye girme umuduyla birkaç yılda inanılmaz derecede değiştiğini ve AB’ye girmesi halinde bugün bilinenden çok farklı olacağını belirtti. 
     Verheugen ayrıca, Türkiye’nin AB üyeliğine karşı olan Demokrat Birlik Partisi CDU Genel Başkanı Angela Merkel’in 18 Eylül’deki genel seçimleri kazanarak başbakan seçilmesi durumunda "imzalananı kabul etmekten başka seçeneği olmadığını" söyledi. 
     
</TEXT>
</DOC>
