<DOC>
<DOCNO> 352730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas11.html </URL>
<DATE> 2005/06/16/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
'Mahpus hayatı' yaşayarak tatil 
</HEADLINE>
<TEXT>

     Sri Lanka'da, otele dönüştürülecek tarihi bir hapishanede turistler, ''mahpus hayatı'' yaşayarak hayatlarının tatilini geçirecekler. 
     Resmi Daily News gazetesinin haberine göre turistler, Birleşmiş Milletler'in dünya mirası ilan ettiği tarihi kale içindeki Galle cezaevine girdikleri anda, günlük kıyafetlerini çıkararak tatilleri süresince üstlerinde taşıyacakları cezaevi üniformasını giyecek. 
     Güney Eyaleti Valisi Kingsley Wickremaretne'nin verdiği bilgiye göre, turistler bu otelde, yıldızlı otellerdeki gibi lüks odalar, banyolarında akan sıcak sular bulamayacak. Turistler, kendilerini demir parmaklıklarla çevrili hücrelerde bulacak. 
     Ancak otel müşterileri, hücrelerinin anahtarlarını ellerinde bulundurabilecek ve istedikleri zaman dışarı çıkabilecek. 
     Galle kalesinin geçmişi 1663'e uzanıyor. Kale, sömürge mimarisinin bölgedeki en güzel örneklerinden biri kabul ediliyor. 
     
</TEXT>
</DOC>
