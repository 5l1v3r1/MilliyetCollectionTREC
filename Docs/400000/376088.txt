<DOC>
<DOCNO> 376088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonsiy04.html </URL>
<DATE> 2005/09/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
CHP İzmir kongre sonrası karıştı 
</HEADLINE>
<TEXT>

     DHA 

      İZMİR'de CHP İl Kongresi'ni 4 oy farkla kaybeden eski İzmir İl Başkanı Ekrem Bulgun'a destek veren İzmir milletvekilleri, geçersiz 13 oyun yeniden sayılması için Konak İlçe Seçim Kurulu'na itiraz etti. Seçimleri az bir farkla kazanan Selçuk Ayhan, ilçe başkanlarının delege üzerinde yoğun baskısı nedeniyle fark oluşmadığını savundu. 
     CHP'nin olaysız geçen İzmir İl Kongresi'nde adaylar yerine, milletvekilleri yarıştı. İzmir'in 15 milletvekilinden 10'u CHP Genel Başkanı Deniz Baykal'ın işaret ettiği atamayla gelen İl Başkanı Ekrem Bulgun'u destekledi, ancak seçimi Sedat Uzunbay, Türkan Miçooğulları, Bülent Baratalı, Erdal Karademir ve Yılmaz Kaya'nın arkasında durduğu Selçuk Ayhan kazandı. 
     Seçimde kullanılan 605 oyun 13'ü geçersiz sayıldı. 592 geçerli oyun 298'ini Selçuk Ayhan, 294'ünü Ekrem Bulgun aldı. Bulgun'a destek veren CHP İzmir Milletvekili Enver Öktem, geçersiz oyların yeniden sayılmasını istedi, ancak Konak İlçe Seçim Kurulu böyle bir yetkilerinin olmadığını, itirazın hakime yapılması gerektiğini söyledi. CHP Grup Başkan Vekili Kemal Anadol ve Enver Öktem, sabah erken saatlerde itiraz dilekçesini verdi. 
     CHP Merkez Yönetim Kurulu MYK Üyesi Sedat Uzunbay ise Bulgun'a destek veren milletvekilerinin itirazlarından sonuç alamayacaklarını öne sürdü. Uzunbay, Ekrem Bulgun'un seçim listesinin tüzüğe uygun olmadığını iddia ederek, Baykal'ın istediği adaya destek vermemelerinin nedenini Görev ve anlayış değişikliğinin daha uygun olacağını düşündük. CHP için doğru olan buydu'' sözleriyle açıkladı. 
     CHP İzmir İl Başkanı Selçuk Ayhan, seçimi daha büyük farkla kazanmayı beklediğini, ancak ilçe başkanlarının delege üzerinde yoğun baskı kurması nedeniyle bu farkın oluşmadığını dile getirdi. 
     CHP'nin görevden alınan eski İzmir İl Başkanı Alaattin Yüksel ise örgütün baskıya tepki gösterdiğini ancak bu mesajı Genel Merkez'in alması gerektiğini belirterek, Örgüt, Genel Merkez talimatına tepki gösterdi'' dedi. 
     Yüksel, gerçek mücadelenin Genel Sekreter Önder Sav ile Genel Başkan Yardımcısı Eşref Erdem arasında yaşandığına dikkat çekerek, Burada kimse İzmir'in 24 milletvekilinden 16'sını seçtiği halkına hizmeti amaç edinmiyor. Amaç, Genel Merkez'deki patronlara yaranarak, sana İzmir'i teslim ettim' demek. CHP'de bu anlayışın değişmesi lazım'' dedi. 
     
</TEXT>
</DOC>
