<DOC>
<DOCNO> 378464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur21.html </URL>
<DATE> 2005/09/14/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ankara'da taksi ve servis ücretine zam 
</HEADLINE>
<TEXT>

     Ankara’da taksi ve okul servis ücretlerine zam yapıldı. 
     Büyükşehir Belediye Başkanı Melih Gökçek, okul servis araçlarının ücret tarifesine ortalama yüzde 3, taksi taksimetre ücretlerine ise yüzde 10 oranında zam yapıldığını açıkladı. 
     Gökçek, EGO Genel Müdürlüğü’ndeki Ulaşım Koordinasyon Merkezi UKOME toplantısının ardından yaptığı açıklamada, C plakalı servis araçlarının 0-5 kilometre arası ücretinin 58 YTL’den 60 YTL’ye, 5-10 kilometre arasının 70.5 YTL’den 75 YTL’ye, 10 kilometre ve üzeri mesafelerin ücretinin ise 83 YTL’den 90 YTL’ye yükseltildiğini bildirdi. 
     Melih Gökçek, zammın ortalama yüzde 3 olarak gerçekleştiğini kaydetti. 
     Toplantıda, taksimetre ücretlerini de yeniden düzenlediklerini bildiren Gökçek, taksimetrelerin, bugünden geçerli olmak üzere yüzde 10 zamla 1 YTL 10 YKr’den açılacağını, kilometre birim fiyatının da 1 
     YTL 10 YKr’ye yükseldiğini açıkladı. 
     Gökçek, açıklanan tarifelere uyulmasının zorunlu olduğunu, özellikle tarifeye uymadığı belirlenen servis araçlarının ruhsatlarının iptal edileceğini söyledi. 
     Vatandaşları da uyaran Gökçek, kendilerinden tarifenin üstünde ücret talep edenleri bildirmelerini istedi. 
     
</TEXT>
</DOC>
