<DOC>
<DOCNO> 386528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/guncel/gun04.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'de FP davası 
</HEADLINE>
<TEXT>


Kapatılan FP adına AİHM'de açılan davanın ilk duruşmasında Türkiye'nin AİHS'nin 8 maddesini ihlal ettiği öne sürüldü 

GÜVEN ÖZALP Brüksel 

Anayasa Mahkemesi tarafından kapatılan Fazilet Partisi FP adına Recai Kutan ile partinin milletvekilleri Merve Safa Kavakçı, Nazlı Ilıcak ve Mehmet Sılay tarafından Avrupa İnsan Hakları Mehkemesi'nde AİHM Türkiye aleyhine açılan davanın ilk duruşması yapıldı. 
Davacılar, Türkiye'nin Avrupa İnsan Hakları Sözleşmesi'nin AİHS , aralarında din ve vicdan, ifade ve örgütlenme özgürlüğü ile özgür seçim hakkı gibi maddelerin de yer aldığı 8 maddesini ihlal ettiğini savundu. Türkiye'nin avukatıysa, karşı tezleri çürütmek yerine, alınacak kararın AKP hükümetinin gerçekleştirdiği reformlar ışığında şekillendirilmesini sağlamaya çalıştı. Kavakçı'nın avukatı Laurent Hincker, Meclis'te türban takmayı yasaklayan hiçbir yasa veya kararnamenin bulunmadığını ileri sürerek, "Türkiye'de bir kadının türban takmasını yasaklamak, onun çok sayıda bireysel hakkını elinden almak demektir" dedi. AİHM'nin kararını 2006'nın ilk aylarında vermesi bekleniyor. 


</TEXT>
</DOC>
