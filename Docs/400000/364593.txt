<DOC>
<DOCNO> 364593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/yasam/yas01.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Makbule'nin dramı 
</HEADLINE>
<TEXT>


8 aylık Makbule'nin menenjitten kangren olan bacakları ve kolları, ailesinin karşı çıkmasına rağmen savcılık kararıyla kesilecek 

NESRİN COŞKUN İzmir DHA 

Ortopedik engelli Kadri ve Kudret Başboğa'nın 6. çocukları 8 aylık minik Makbule, 2 ay önce ateşlenince Torbalı Devlet Hastanesi'ne kaldırıldı. İğne yapılarak taburcu edildiği öne sürülen Makbule, durumu kötüleşince yeniden aynı hastaneye götürüldü. İzmir Dr. Behçet Uz Çocuk Hastanesi'nde menenjit teşhisi konulan ve 32 gün tedavi gören Makbule'nin kol ve ayaklarında kangren gelişti. Doktorlar ve 2 ayrı kurul, 4 uzvun da kesilmesine karar verdi. 
Operasyona onay vermeyen ailesi ise, Makbule'yi teslim aldı. Torbalı Sağlık Grup Başkanlığı, Kadri Başboğa hakkında suç duyurusunda bulundu. Başboğa'nın evine giden jandarma ve sağlık ekipleri, Makbule'yi 2 hafta önce hastaneye getirdi. Ancak baba Başboğa, kaderlerine şöyle isyan etti 
"Yeni TCK'ya göre, kızımın tedavisini yaptırmazsam hapse gireceğim söylendi. Tehditlerle bu kararı verdim. Şimdi kızıma Sağlık Bakanlığı yardım etsin." 


</TEXT>
</DOC>
