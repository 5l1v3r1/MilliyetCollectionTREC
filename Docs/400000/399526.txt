<DOC>
<DOCNO> 399526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/yasam/yas07.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz gömleklilere sigara yasağı önerisi 
</HEADLINE>
<TEXT>


Kadir Topbaş'ın kapalı mek nlarda sigara içililen ve içilmeyen bölümlerin ayrılması önerisine destek veren İstanbul Tabip Odası, doktorlara da sigara yasağı getirilmesinden yana... 

TAHSİN AKSU İstanbul 

İstanbul Büyükşehir Belediye Başkanı Kadir Topbaş'ın "kapalı mek nlarda sigara içilen ve içilmeyen bölümler ayrılsın" önerisine doktorlardan da destek geldi. İstanbul Tabip Odası Başkanı Prof. Dr. Gençay Gürsoy ise bir adım ileri giderek, "Resmi üniformalılara getirilmesi düşünülen yasağın beyaz gömleklilere de getirilmesinden yanayız" dedi. 

İçki yasağı gibi... 
İstanbul Tabip Odası'nda düzenlenen basın toplantısında sivil toplum kuruluşlarının temsilcilerinin yanı sıra, İstanbul İl Sağlık Müdürlüğü'nden de sigara yasağının geliştirilmesine destek geldi. Prof. Dr. Gürsoy, Tabipler Birliği olarak bu kampanyanın destekçisi olduklarını belirterek şöyle konuştu "Resmi giysili görevlilerin sigara içmemesi yönünde getirilmesi düşünülen yasak gibi beyaz gömleklilerin de sigara kullanmasının yasaklanmasından yanayız. Yerel yönetimlerin içki meselesinde gösterdikleri hassasiyeti sigara konusunda da göstermelerini diliyorum. Çünkü turistik tesislerde, sigaradan çok daha masum olan şarap yasak. Ama sigara içmek serbest. Dolayısıyla bu durumu düzeltmek lazım." 

'Özendiriyor' 
Toplantıda konuşan Avukat Turgut Kazan da, "Sigara yasağının uygulanacağı yerlerin artırılması sevindirici bir durumdur. Yeni düzenlemelerden birisi de filmlerde, dizilerde ve hatta silahlı kuvvetler personeli, polis ve belediye zabıtaları resmi üniforma içinde sigara içemeyecek. Çünkü bunlar da özendirici etki yapıyor" diye konuştu. 
İstanbul İl Sağlık Müdürlüğü Kanserle Savaş Koordinatörü Mehmet Uhri ise, "Stadyum ve açıkhava tiyatroları gibi mek nlarda sigara içilen bölümlerin biletlerinin ayrılarak, hatta bu biletlerle birtakım promosyonel uygulamalar yapılması yönünde çalışmalar sürdürülmektedir" şeklinde konuştu. 




</TEXT>
</DOC>
