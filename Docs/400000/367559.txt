<DOC>
<DOCNO> 367559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/yasam/yas07.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de katil bulundu Enfeksiyon 
</HEADLINE>
<TEXT>


İBRAHİM ÖZÇEKİÇ Kayseri DHA 

Erciyes Üniversitesi Tıp Fakültesi Gevher Nesibe Hastanesi Yenidoğan Ünitesi'ndeki 6 bebeğin ölümüne "gram negatif" etkili bir bakterinin neden olduğu kesinlik kazandı. Bakterinin yol açtığı enfeksiyonun tamamen kontrol altına alındığı açıklandı. 
Bu bakterinin elle, gıdayla, suyla ve kanla yayılabildiğini açıklayan bir yetkili, antibiyotik tedavisi uygulandığını söyledi. Servise hasta kabulüne pazartesi başlanabileceği belirtildi. 

Rapordaki 'itiraf' 
Öte yandan, Sağlık Bakanlığı tarafından oluşturulan Bilimsel Kurul'da hastanedeki incelemelerin ardından hazırladığı raporu tamamladı. Raporda, Erciyes Üniversitesi Tıp Fakültesi'nde 6 bebeğin, "servise mecburen kabul edilmesi, bir küvözde birden fazla bebek yatırılması, maximum yatak kapasitesi 52 olan servislerin yoğun olması, gece ve gündüz 20 bebeğe bir hemşire düşecek şekilde hizmet verilmesi" sonucu yaşamını yitirdiğinin belirlendiği bildirildi. 


</TEXT>
</DOC>
