<DOC>
<DOCNO> 382345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur06.html </URL>
<DATE> 2005/09/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Bilgisayarda görüntülere benzer Gamze'nin fotoğrafı bulundu 
</HEADLINE>
<TEXT>

     Mehmet AKTARAN DHA 

İNTERNET sitelerinde tecavüz görüntüleriyle günlerdir konuşulan oyuncu Gamze Özçelik'in suçladığı eski sevgilisi basketbolcu Gökhan Demirkol'un polis tarafından el konulan bilgisayarlarındaki inceleme tamamlandı. Yapılan incelemede bilgisayarda bulunan Gamze Özçelik'in tecavüz görüntülerinin 15 Ağustos 2005 tarihinde bir internet sitesinden bilgisayara indirildiği belirlendi. Ayrıca bilgisayarda Gamze Özçelik’e ait bir fotoğraf bulundu. 
     
Oyuncu Gamze Özçelik'in otel odasında tecavüze uğraması ile ilgili soruşturmayı sürdüren polis, suçlanan eski sevgilisi basketbolcu Gökhan Demirkol'a ait bilgisardaki incelemelerini tamamladı. 
     Emniyet Müdürlüğü Bilgi İşlem Şube Müdürlüğü'nde yapılan incelemede bilgisayarda bulunan Gamze Özçelik’in tecavüz görüntülerinin 15 Ağustos 2005 tarihinde bir internet sitesinden bilgisayara indirildiği belirlendi. Ayrıca bilgisayarda Gamze Özçelik’e ait bir fotoğraf bulundu. Gamze Özçelik’in fotoğrafta üzerinde bulunan kıyafetleri ile görüntülerdeki kıyafetlerin ve odanın aynı olduğu tespit edildi. Bilgisayarda bulunan resmin bilgisayara 1 Temmuz 2004 tarihinde konulduğunun belirlendiği kaydedildi. 
     Öte yandan bilişim suçlarına göre fotoğrafın delil olarak sayılmadığı ifade edildi. 
     

     
</TEXT>
</DOC>
