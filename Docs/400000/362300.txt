<DOC>
<DOCNO> 362300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/spor/ymese.html </URL>
<DATE> 2005/07/19/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Taşlar oturuyor 
</HEADLINE>
<TEXT>



Beşiktaş, Partizan karşısında elde ettiği galibiyetle biraz olsun moral bulurken, belli bölümlerde kolektif futbolun unsurlarını da yerine getirdi. Galibiyet elbette güzel, ancak önemli olan Kartal'ın Süper Lig'deki zorlu maratonda finişe nefesinin yetip, yetmeyeceğidir. Futbolun sürprizler oyunu olduğunu unutmamak gerekir. 
Almanya'daki üçüncü hazırlık maçında Kartal'ı doğrusu "iştahlı" buldum... Oyunun başlamasıyla birlikte Ahmet Dursun, rakip kaleyi hallaç pamuğu gibi atarken, bir gol attı, bir de attırdı. Ne var ki, bu iki golden sonra Ahmet Dursun'u araki, bulasın Saman alevi gibi, bir var, bir yok Çabukluğuna diyeceğimiz yok, ama dağınıklılığı inanılmaz. 
Kartal'da maçlarda gözlerimiz ister istemez Atom Karınca'nın aldığı yerlilere takılı kalıyor. Gökhan Zan'ı tanıyoruz, savunmanın en büyük alternatiflerinden, kapı gibi. Top geçiyor adam geçmiyor. Adem Dursun da sol kanatta kaldığı sürede fazla sırıtmadı. Topu kaybettiği anda biraz daha çabuk geri dönebilse, iyi bir alternatif olur Kartal için. 
İkinci yarıda gözüm Güven'e takıldı... Hem çabuk, hem de teknik. Doğrusu Güven kadroyu zorlayacak isimlerin arasında bizce. Pasları iyi, sık sık şut atması da olumlu. 
Altı yeni oyuncu arasında Ali Tandoğan ve Youla'nın yeri garanti... Çalımbay ve arkadaşları altı oyuncu konusunda kapı aralarında eleştiriliyor. Yalnız unutulmaması gereken bir gerçek var ki, o da Çalımbay'ın bindiği dalı kesmeyeceğidir. Youla bu takıma renk getirecek ve Kartal'ın hücum gücünü zirveye taşıyacak isimdir. Çalımbay'ın ikinci yarıda İbrahim Toraman'ı yine ofansa yakın kullanması da dikkat çekicidir. 
Kartal, rakibi karşısında zaman zaman iyi mücadele etti, topun kaybedildiği anlarda presini koydu, ancak paslarda biraz dağınıktılar. Pas yüzdesinin düşük olmasında da en büyük faktör yağan yağmur ve ağır zemin idi. 
Kartal ligde kadar her yönüyle hazır olacak... Bu kadroya sakatlığı devam eden Tümer Metin'in de girmesi şart. Kartal'ın hem ona, hem de İbrahim Akın'a ihtiyacı var. 


</TEXT>
</DOC>
