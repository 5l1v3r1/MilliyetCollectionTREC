<DOC>
<DOCNO> 394651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/siyaset/siy03.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban yasası çıkarabiliriz 
</HEADLINE>
<TEXT>


ANKARA Milliyet 


Başbakan Recep Tayyip Erdoğan, AİHM'nin kararıyla yeniden gündeme gelen türban sorununun zamanı gelince çözüleceğini, bir yasayla konuyu TBMM'ye taşıyacaklarını dile getirdi. Katar'a gidişinde uçakta gazetecilerin sorularını yanıtlayan Erdoğan, kararı genelleştirmenin yanlış olduğunu savunarak şunları söyledi 
"Emredici bir hüküm getirseydi, tüm AB ülkelerinde uygulanması gerekirdi. Avrupa'da ve dünyada genel olarak üniversitelerde başörtüsü yasağı yok. AİHM'nin Türkiye'ye özgü şartlar nedeniyle böyle bir karar aldığını düşünüyorum. Böyle bir yasak Anayasa'da yok. Sadece Anayasa Mahkemesi'nin bir yorumu var. Yasama yeni bir yasa çıkarırsa, Anayasa Mahkemesi durumu gözden geçirmek zorundadır, bu yorum da kalıcı değildir. Yasa çıkarabiliriz. Ama arzumuz bu sorun toplumsal gerilime yol açmasın ve özgürlükler noktasında çözülsün." 



</TEXT>
</DOC>
