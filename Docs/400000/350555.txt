<DOC>
<DOCNO> 350555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/siyaset/siy10.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Törenle kapı açtılar 
</HEADLINE>
<TEXT>


Van Adliyesi'nin yeni kapısı, vali, belediye başkanı ve başsavcının katıldığı törenle açıldı 

OSMAN BEKLEYEN DHA 


Van Adliyesi'nin yeni yapılan giriş kapısı vali, belediye başkanı, cumhuriyet başsavcısı ve rektörün katıldığı törenle hizmete açıldı. 
Valilik ve adliye ile birçok resmi dairenin bulunduğu binaya yeni bir giriş kapısı yapıldı. İnşaat çalışması 2 ay süren ve 20 bin YTL'ye tamamlanan kapının açılış törenine Vali Niyazi Tanılır, Belediye Başkanı AKP'li Burhan Yenigün, Cumhuriyet Başsavcısı Kemal Kaçan, Yüzüncü Yıl Üniversitesi Rektörü Prof.Dr. Yücel Aşkın ile davetliler katıldı. İlk girişte adliyeye açılan kapının kurdelesini Tanılır, Yenigün ve Kaçan ile birlikte kesti. 

Büyük rahatlama 
Tanılır, halka en iyi hizmeti sunmak ve işleri kolaylaştırmak için yaptıkları çalışmalardan birinin bu kapı olduğunu söyledi. Tanılır, Adliye, vilayet ve birçok kuruma girişlerin tek kapıdan olması nedeniyle yoğunluğa neden olduğunu belirtti. 
Başsavcı Kaçan, kapının büyük rahatlama getirdiğine dikkat çekerken, yeni adliye binası yapma planlarının olduğunu söyledi. Kaçan, adliyede sergi alanı yapılacağını da belirterek, "Cezaevinde mahk mların yaptığı elişlerini sergileyerek satışa sunacağız. Eski kapının bulunduğu yeri sergi alanı yapacağız" dedi. 


</TEXT>
</DOC>
