<DOC>
<DOCNO> 354871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur47.html </URL>
<DATE> 2005/06/23/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
'Kocam beni erkeklere pazarlamak istedi, onu öldürdüm ' 
</HEADLINE>
<TEXT>

     Eskişehir'de, eşini halk pazarında silahla öldürdüğü iddia edilen kadının yargılanmasına başlandı. 
     Ağır Ceza Mahkemesi'nde görülen davanın ilk duruşmasında, tutuklu sanık Esen Yıldız 20 hazır bulundu. Mahkeme heyeti, savcının iddianameyi okumasının ardından tutuklu sanıktan savunma yapmasını istedi. 
     Sanık Yıldız, Deniz Yıldız'ın 19 , Eylül 2004'te kendisini zorla kaçırdığını, ailesini öldürmekle tehdit ettiği için o zaman eşinden şikayetçi olamadığını ve Şubat 2005'te resmi nikahla evlendiğini söyledi. 
     Kocasının kendisini sürekli dövdüğünü ve para karşılığı erkeklerle ilişkiye zorlamakla tehdit ettiğini savunan Yıldız, ''Kocam, olay günü işe giderken Döndüğümde seni evde görmek istemiyorum dedi. Kocam pazarda alışveriş yaparken evdeki silahı aldım ve vurdum'' dedi. 
     Mahkeme heyeti, tanıkları dinledikten sonra sanığın tutukluluk halinin devamına karar verip, eksik evrakın tamamlanması için davayı erteledi. 
     
     OLAY 
     Yıldıztepe Mahallesi'nde oturan Esen Yıldız, 23 Mayıs'ta eşi Deniz Yıldız'ı halk pazarında tabancayla ateş edip vurmuştu. Ağır Yaralanan Deniz Yıldız, kaldırıldığı Osmangazi Üniversitesi Tıp Fakültesi Hastanesi'nde müdahaleye rağmen kurtarılamamıştı. 
     
</TEXT>
</DOC>
