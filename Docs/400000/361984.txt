<DOC>
<DOCNO> 361984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/yasam/yas03.html </URL>
<DATE> 2005/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galericiye düğün gününde kurşun 
</HEADLINE>
<TEXT>


TÜRSAB Başkanı'nın asistanıyla dün akşam evlenecek olan otomobil galerisi sahibi Mahmut Ak, kırmızı ışıkta 3 kişi tarafından kurşunlandı 

MUSA KESLER 

Etiler'de otomobil galerisi sahibi Mahmut Ak, dün akşam yapılacak düğününden önce 2 arkadaşıyla birlikte silahlı saldırıya uğradı. 
Portakal Yokuşu ile Dereboyu Caddesi'nin kesiştiği kavşakta dün saat 15.00'te meydana gelen olayda, Ak'a 35 ait cip, kırmızı ışıklarda durduğu sırada silahlı 3 kişi tarafından kurşun yağmuruna tutuldu. Ak, Serhat Mert ve kimliği belirlenemeyen bir kişi yaralandı. Ak'ın akşam saatlerinde TÜRSAB Başkanı Başaran Ulusoy'un asistanı Jülide Bahıtlı'yla Esma Sultan Yalısı'nda yapılacak düğünü iptal edildi. 

TMSF ihaleleri 
Ak'ın daha önce TMSF'nin ihaleyle satışa çıkardığı ve 90 milyar fiyat biçilen Hakan Uzan'a ait Toyota Lexus aracı, 147 milyar lira teklifle aldığı öğrenildi. Ak'ın açık artırmalara, Sedat Peker'le birlikte yargılanan S S Otomotiv'in sahibi Sinan Kandemir'le birlikte katıldığı da öne sürüldü. 


</TEXT>
</DOC>
