<DOC>
<DOCNO> 385933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/guncel/axgun02.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de 'Zihni Sinir'li tavuk eti tartışması 
</HEADLINE>
<TEXT>


Kuş gribi, AKP grup toplantısında da gündeme geldi. Tarım ve Köyişleri Bakanı Mehdi Eker, gazetecilerin "Grip için tedbir alındı mı " sorusuna, "Göçmen kuşlar için Zihni Sinir'e başvurmak lazım" dedi 

ABDULLAH KARAKUŞ Ankara 

Balıkesir Manyas'ta görülen kuş gribi, Başbakan Recep Tayyip Erdoğan başkanlığında yapılan AKP grup toplantısının basına kapalı bölümünde de gündeme geldi. 
Tarım ve Köyişleri Bakanı Mehdi Eker, "Tavuk eti yersek hastalık geçer mi " diye soran milletvekillerine, "Pişirip rahatlıkla yiyebilirsiniz" dedi. Eker, gazetecilerin "Grip için tedbir alındı mı " sorusuna ise, "Göçmen kuşların güzerg hını değiştirmek mümkün değil. Çözüm için Fırt dergisindeki Gırgır dergisi olacak Zihni Sinir'e başvurmak lazım" yanıtını verdi. 
Toplantıda kuş gribi vakası hakkında bilgi veren Eker, milletvekillerinin, "hastalığın hayvanlardan insanlara geçip geçmediği" sorusu üzerine şunları kaydetti 
"Mikroplar pişirilince ölür. Tavukları iyice pişirerek yiyebilirsiniz. Zaten hayvandan insana direkt geçmiyor, hayvanlarla çalışanlara geçiyor. Mikrobun insana geçme riski az. Geçince de mikrop değişikliğe uğrar. O zaman insandan insana geçebilir, yayılabilir. Ancak dirençli insana geçmez. Vücut direnci düşük olanlara, başka rahatsızlığı olanlara geçebilir. Hastalık tek bir yerde görüldü. Biz tedbir olarak hastalıklı olup olmadığına bakmadan o bölgedeki tüm hayvanları öldürüyoruz. Korkacak bir şey yok, her şey kontrol altında." 

'Ben tavuk eti yiyorum' 
Veteriner kontrolünde kesilmiş, usulüne göre pişirilmiş tavuk etini gönül rahatlığıyla yediğini söyleyen Eker, "Herkes gönül rahatlığıyla yiyebilir" dedi. Medyanın "panik havası" yarattığını savunan Eker, haberlerin genelde "ortada büyük bir felaket havası varmış" gibi verildiğini söyledi. 
Her tedbiri aldıklarını, hastalığın Türkiye'ye gelmesini önleyecek bir yol bulunmadığını ifade eden Eker, göçmen kuşların göç güzerg hını değiştirmenin de mümkün olmadığını vurguladı. Eker, "Bunun için Fırt dergisindeki Gırgır dergisinde Zihni Sinir'e başvurmak lazım" diye espri yaptı. 

'AB beyaz et almıyor' 
Eker, AB'nin Türkiye'den ithalatı durdurmasıyla ilgili soruya da, "Bu tamamen bir prosedür. Bizim zaten beyaz et ihracatımız sadece 4 bin ton. Bu ülkeler bizden beyaz et almıyor. Biz de bazı ülkelerden hiç ithalatımız olmamasına rağmen, bazı ürünlerin alımını zaman zaman yasaklıyoruz" karşılığını verdi. 
Kuş gribinin bugüne kadar İngiltere, Almanya, Belçika, Fransa'nın da aralarında bulunduğu 24 ülkede görüldüğünü anımsatan Eker, ancak olayın Türkiye'deki kadar abartılmadığını kaydetti. 

Zihni Sinir'den önlem procesi 
'Nane Limon' 

Zihni Sinir'e, yaratıcısı İrfan Sayar aracılığıyla ulaştık. İşte kuş gribine tavsiyesi 
"Bu durum için bana başvurmayı düşünen Bakan Bey beni yanlış adreste biliyor. Kendim hiçbir zaman Fırt dergisinde olmadım. Eskiden Gırgır dergisi, Mikrop, Hıbır dergilerinde yayımlanıyordum, şimdi ise Bilim Teknik Dergisi"ndeyim. Atlasın iki dakka gazete bayiine, bir Bilim Teknik dergisi alsın, görüşelim. Acil çözümüm ise şu olacak Yarından tezi yok, sınırlara kazanlar yerleştirelim ve nane limon kaynatalım. 120 dereceye Nane-Limonun kaynama derecesi gelince buharlaşan ilacımız göğe yükselecek ve gribe yakalanan kuşlarımız telef olmaktan kurtulacak. Kuşları sadece bir cins yemek olarak olarak düşünürsek zaten çözüm bulamayız . Sevgiler, İyi yayınlar. Porof.Zihni Sinir" 


</TEXT>
</DOC>
