<DOC>
<DOCNO> 363729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur31.html </URL>
<DATE> 2005/07/23/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Markete yapılan silahlı baskında 1 kişi öldü, 5 kişi yaralandı... 
</HEADLINE>
<TEXT>

     Gaziantep’te, bir markete yapılan silahlı baskında 1 kişi öldü, 5 kişi yaralandı. 
     Edinilen bilgiye göre, Karayılan Mahallesi Karayılan Caddesi’nde, Polat Şarküteriye gelen bir grup ile işyerinde bulunan kişiler arasında tartışma çıktı. 
     Tartışmanın silahlı kavgaya dönüşmesi üzerine Abdurrahman Polat ile H.H, M.P, E.Y, H.Ö. ve C.P. yaralandı. Gaziantep Devlet Hastanesi’ne kaldırılan yaralılardan Abdurrahman Polat 23 yapılan müdahaleye rağmen kurtarılamadı. 
     Kavganın, kız kaçırma meselesi nedeniyle çıktığı ileri sürülürken, olayın ardından kaçan 1 kişinin arandığı ve kavgaya karışan R.K’nın gözaltına alındığı bildirildi. 
     Yaralıların getirildiği ve 27 PH 663 plakalı otomobilde çok sayıda kurşun izi bulunduğu gözlenirken, otomobil polis tarafından incelemeye alındı. 
     Gaziantep Devlet Hastanesi’nde Emniyet Müdürlüğü’ne bağlı Çevik Kuvvet polisleri ve çok sayıda asayiş ekibi güvenlik önlemi aldı. 
     Olayla ilgili soruşturma sürdürülüyor. 
     
</TEXT>
</DOC>
