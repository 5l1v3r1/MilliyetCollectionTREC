<DOC>
<DOCNO> 350087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur09.html </URL>
<DATE> 2005/06/08/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Uzanlar'ın yatında Picasso tablosu 
</HEADLINE>
<TEXT>

     Mustafa SARIİPEK MARMARİS Muğla , DHA 

      UZANLAR'ın devlete olan borçlarından dolayı Tasarruf Mevduatı Sigorta Fonu TMSF tarafından el konulan ve daha sonra bir İngiliz firmasına satılan Frequency’ adlı süper lüks yatta ünlü ressam Pablo Picasso’nun bir karakalem çalışması ele geçirildi. Teknenin yeni sahibi olan firmanın görevlisi, tablonun imitasyon olduğunu ve dünyadaki 50 kopyadan 21’ncisi olduğunu öne sürdü. TMSF yetkilileri, tablonun sahte olup olmadığını araştırdıklarını belirtti. 
     Cem Uzan’a ait olan Frequency yatının orta salon girişindeki duvarda asılı duran tablonun gümüşten yapılma 700 - 800 dolarlık bir çerçeve içinde korunduğu saptandı. TMSF Satış Dairesi Başkanı Fethi Çalık, konuya ilişkin açıklamasında şunları söyledi 
     Tekne içinde böyle bir tablonun olduğu ihbarını aldık. Tekne bir başkasına satıldığı için şu ana kadar bir harekette bulunmadık. Dün tekne sahipleriyle görüşüp izin aldıktan sonra tekneye girerek tablonun fotoğraflarını ve görüntülerini çektik. Şu anda inceletiyoruz. Eğer gerçek ise el konulacak.'' Teknenin yeni sahibi İngiliz firmasının görevlisi Michael Frederick Frank ise tablonun imitasyon olduğunu ileri sürdü. Frank, Bu gerçek olsa burada olmazdı. Tablonun sol alt kenarında zaten 50 tane kopya olduğunu ve bunun 21’ncisi olduğunu açıkça yazmışlar'' dedi. 
     Tablonun gerçek ya da sahtelik durumunun ve maddi değerinin İstanbul’da yapılan inceleme sonunda açıklığa kavuşacağı belirtildi. 
     
</TEXT>
</DOC>
