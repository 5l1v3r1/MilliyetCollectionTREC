<DOC>
<DOCNO> 396797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur04.html </URL>
<DATE> 2005/11/21/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
İstanbul’da PKK lehine gösteri 
</HEADLINE>
<TEXT>

     İstanbul Küçükçekmece ve Okmeydanı'nda terör örgütü PKK lehine gösteri yapan gruplara polis müdahale etti. 
     Küçükçekmece'de bir grup polise taş ve molotofkokteylleri atarak saldırdı. Polis, bazı göstericileri gözaltına aldı. 
     Şemdinli olaylarını protesto etmek için Küçükçekmece Kanarya mahallesinde toplanan yaklaşık 200 kişilik grup, terör örgütü lehine slogan attı. 
     Yola barikat kurup, ateş yakan grup içindeki maskeli 30-40 kişi, polise taş ve molotofkokteylleri atarak saldırdı. Saldırıda bir panzer de isabet aldı. Polis bazı göstericileri gözaltına alırken, bazı göstericiler ara sokaklara kaçtı. 
     Okmeydanı'nda ise gösteri yapan 150 kişilik bir grup, yürüyüş yaparak araçların geçtiği yola molotofkokteyli attı. 
     Gubun ön saflarında ellerinde taşlarla çocukların yürümesi dikkat çekti. 
     
</TEXT>
</DOC>
