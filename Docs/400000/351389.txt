<DOC>
<DOCNO> 351389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/spor/spo06a.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimi güler, kimi... 
</HEADLINE>
<TEXT>


Formula 1'de sezonun 8. yarışı Kanada Grand Prix'inde zafer Mclaren Mercedes'in Finli pilotunun oldu. Müthiş mücadelede kazalar ve mekanik arıza nedeniyle 9 araç yarış dışı kaldı, Schumacher kıl payı birinciliği kaçırdı 


Yirmi aracın start aldığı Gilles Villeneuve pistindeki Kanada Grand Prix'inde Mclaren Mercedes'in Kimi Raikkonen fırtınası esti. Formula 1'de sezonun 8. yarışı olan mücadelede Finli pilot 1 32.09.290'lık derecesiyle zirveye çıkarak, İspanya ve Monaco'nun ardından üçüncü kez zafere ulaşmayı başardı. 
Nefesleri kesen yarışta kötü günler yaşayan Ferrari'nin şampiyon sürücüsü Michael Schumacher de 1.1 saniye farkla ikinci olurken, üçüncülüğü yine Ferrari'den 40.4'lük bir farkla Rubens Barrichello elde etti. 
Özellikle yarışı önde götüren ekiplerin yaptıkları kazalar ve mekanik problemler nedeniyle zorlu yarışta finişi 20 sürücüden ancak 11 pilot gördü. Kanada'daki heyecan, henüz startta pole pozisyonundaki Jenson Button ve yarışa ikinci cepten başlayan son şampiyon Michael Schumacher'in harika bir çıkış yapan Renault pilotları Fisichella ve pilotlar klasmanında lider durumda bulunan Fernando Alonso'nun gerisinde kalmasıy başladı. Ancak yılın en iyi takımlarından Renault'un, bu sene ilk kez iki aracıyla yarışa veda etmesi McLaren Mercedes pilotları Montoya ve Kimi Raikkonen'in işine yaradı. Ancak Bar Honda pilotu Jenson Button'ın kazası bütün planları alt üst etti. Piste güvenlik aracı girerken, McLaren Mercedes, bu arayı değerlendirip Montoya'ya pit stop yaptırdı. Ancak Montoya pit alanında kırmızı ışık ihlali yapınca yarış komiserleri tarafından diskalifiye edildi. 
Michael Schumacher, öndeki araçların kazaları ve Montoya'nın ihracı sonrası ikinciliğe yerleşti. Ferrari'nin Brezilyalı pilotu Barrichello ise pit alanından start almak zorunda kaldığı mücadelede Trulli'nin kazası ile üçüncülüğe yükseldi. Ferrari 10 yarış sonra ilk kez iki arabasıyla podyumda yer alarak teselli buldu. 

Pilotlar klasmanı F. Alonso İsp Renault 59 K. Raikkonen Fin Mercedes 37 J. Trulli İta Toyota 27 N. H eidfeld Alm BMW 25 M. Schumacher Alm Ferrari 24 

Markalar klasmanı Renault 76 McLaren Mercedes 63 Toyota 47 BMW Williams 47 Ferrari 45 


</TEXT>
</DOC>
