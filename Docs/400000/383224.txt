<DOC>
<DOCNO> 383224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/guncel/agun.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde yok, öneri var 
</HEADLINE>
<TEXT>


İstanbullulardan sabırlı olmalarını isteyen Vali, çalışmaların gece de süreceğini belirtip önerilerini sıraladı İl giriş ve çıkışına gişe konsun. Araçlardan İstanbul vergisi alınsın. Toplu taşıma için de tek şerit ayrılsın 

İSTANBUL Milliyet 

İstanbul Valisi Muammer Güler, çıldırtan trafik için "sabır" istedi. Planlama eksikliği, işaretleme - servis yolu yetersizliği, gece çalışmama eleştirilerine hak veren Vali Güler, "Çalışmaların gece de sürmesi için müteahhitlerin uyarıldığını" söyledi. İşte Vali Güler'in çıldırtan trafik ile ilgili düşünceleri ve çözüm önerileri 

'Sorun bitmez' 
"Şu anda devam eden 16 kavşak çalışmasının bitmesi halinde sorun bitecek değil. Yerine yenileri başlayacaktır. Bu hafta 12 kavşak ihalesi var. Bu çalışmaları yapmazsanız ileride sorun daha da büyüyerek gelir. Bu çalışmalardan 1 ayda, 2 ayda, 3 ayda bitecek olanlar var." 

Gece çalışma kararı 
"Gece çalışma konusunda bizim müteahhitlerimiz gerekli ihtisasa sahip değiller. Bu biraz imk n meselesi. Geceleyin çalışma konusundaki karar daha yeni alındı. Dün 30 Eylül böyle bir karar verildi. Müteahhitler gerekli donanımı artırmak, işçilerini çoğaltmak, tedbirlerini almak konusunda uyarıldı." 

Uyarı levhaları 
"Çalışmalarla ilgili vatandaşları uyarı işaretleriyle yönlendirmek lazım. İngiltere'de yol yapım çalışmalarını gördüm. 2 - 3 kilometre kala ikazlar başlıyor. Sizin kaza yapma şansınızı sıfıra indiriyorlar. Bizde 10 metre kala önünüze bir şey çıkıyor." 

'İhale' şik yeti 
"Bir de kamu ihale süreci var, evlere şenlik. Okul için ihale süreci 186 gün sürdü, işin yapımı ise 135 gün. Bundan ben de şik yetçiyim. Bir kavşak ihalesinin de ben 5 aydan önce sonuçlanacağına inanmıyorum." 

'Ulaşım kördüğüm' 
"İstanbul'da sürücülerin tamamen kuralsızlığa yönelen bir yapıları da var. İstanbul gibi ulaşım sorunları kördüğüm haline gelmiş bir kentte, 'Ben sabahleyin çıkacağım, istediğim saatte istediğim yere gideceğim' diye bir şey yok. Böyle bir hayal olmasın." 

'Avrupa'daki sistem uygulansın' 

"İstanbul'daki tüm gişeleri kaldırıp bir girişe, bir de çıkışa gişe koyacaksınız. Çamlıca ve Mahmutbey'in ilerisine, il sınırına... İstanbul araçlarına İstanbul vergisi konmadan da olmaz. İstanbul'da yaşayan kişiler, İstanbul'un bedelini ödeyecekler. Bedeli ödemezseniz trafikte bekleyerek, sıkışarak, saatlerce stres yaşayarak ödersiniz." 
"Avrupa'da uygulanan bir sistem var. Tek bir şerit sadece toplu taşıma araçlarına tahsis ediliyor. İstanbul'da da bunu yapmak zorundayız. Ankara'da bu böyle, orta şerit tümüyle toplu taşımaya ait." 

Sayılarla İstanbul trafiği 

Şehir içi yol 3 bin 600 km.Araç sayısı 2 milyon 200 binAraç başına düşen insan sayısı 1.4Günlük yapılan yolculuk sayısı 15 milyonİstanbul trafiğine günlük yeni araç girişi 615Otopark kapasitesi 252 binDevam eden kavşak yapım çalışması sayısı 16Devam eden küçük çaplı yol bakım çalışması sayısı 250Devam eden sinyalizasyon çalışması sayısı 43İhale edilecek yeni kavşak bakım çalışma sayısı 12Yaz aylarında tamamlanan kavşak sayısı 30Taşıma oranları Kara yüzde 89 , raylı sistem yüzde 6 , deniz yüzde 5 

</TEXT>
</DOC>
