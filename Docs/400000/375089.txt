<DOC>
<DOCNO> 375089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonsiy02.html </URL>
<DATE> 2005/09/02/ </DATE>
<TIME> 07.15 </TIME>
<AUTHOR>  </AUTHOR>
<HEADLINE>
Erdoğan "Türkiye üzerine düşeni yaptı" 
</HEADLINE>
<TEXT>

     Başbakan Erdoğan İtalya'ya giderken uçakta gazetecilerin AB ile ilişkiler ve Rumların müzakereleri bloke etme tehdidini değerlendirdi. 
     25 AB üyesinin 17 aralık zirvesinde, 3 ekimde müzakerelerin başlaması için karar aldığını hatırlatan Erdoğan, "bu karar verilirken bizden Rumların tanınması istenmedi" diye konuştu. 
     Türkiye'nin, Kıbrıs Rum kesiminin tanınması konusunun BM zemininde çözülmesinden yana olduğunu belirten Başbakan "herşeyden önce AB'nin bizim önümüze bu konuda yeni bir gündem getirmesi mümkün değildir" dedi. 
     Kuzey Kıbrıs'ın Annan planına evet’ demesiyle AB'nin sorunun çözüldüğünü kabul ettiğine dikkat çeken Erdoğan, Rumların plana hayır’ diyerek AB’ye ters düştüğünü ifade etti. 
     Avrupa Birliği'nin Kopenhag Siyasi Kriterleri'ne aykırı olarak sınır sorununu çözmeden Rumları birliğe alarak yanlış yaptığını belirten Başbakan "bu işi çözmüş olsaydınız bizim önümüze bugün böyle bir şey gelecek miydi " diye sordu. 
     AB'nin Türkiye'ye Rumları tanıması için baskı yapamayacağını ifade eden Başbakan, Türkiye’nin üzerine düşeni yaptığını ve artık bundan sonra sorunu AB'nin çözmesi gerektiğini kaydetti. 
     Erdoğan halen dört AB üyesinin Türkiye için sıkıntı yarattığını, gerçek durumun ise İngiltere'de yapılan dışişleri bakanları toplantısından sonra netleşeceğini söyledi. 
     AB Dışişleri Bakanları gayrı resmi toplantısı için Cardiff kenti yakınlarındaki Newport kasabasına giden Gül, Türk gazetecilerle sohbet toplantısı düzenledi. 
     
</TEXT>
</DOC>
