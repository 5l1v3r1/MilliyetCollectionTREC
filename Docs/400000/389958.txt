<DOC>
<DOCNO> 389958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur62.html </URL>
<DATE> 2005/10/26/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Çocuk Yuvası'ndaki çocuklar uzun zamandır işkence görüyormuş .. 
</HEADLINE>
<TEXT>

     Malatya Çocuk Yuvası'nda 6 yaşında bir kız çocuğu bulunan Tülay Bayram, geçen yıl da çocuğunun dövüldüğünü, ancak utandığı ve maddi imkanı olmadığı için yuvadan alamadığını söyledi. 
     Malatya Çocuk Yuvası'na gelen Tülay Bayram, AA muhabirine yaptığı açıklamada, 3 çocuk annesi olduğunu, 3 evladının da çocuk yuvaları ve yetiştirme yurtlarında kaldığını belirtti. 
     Çocuğu Ece'nin 1 yaşından beri yuvada bulunduğunu, zaman zaman darba maruz kaldığını anlatan Tülay Bayram, çocuğunun geçen yıl da yuvadaki görevliler tarafından dövüldüğünü belirlediğini, ancak utandığı ve maddi imkanları yetersiz olduğu için yuvadan alamadığını kaydetti. 
     Tülay Bayram, 7 yaşındaki kızı Nuray Bayram'ın Karakavak Kız Yetiştirme Yurdu'nda barındığını dile getirerek, ''14 yaşındaki oğlum da erkek yetiştirme yurdunda kalıyor. Geçen yıl Nuray da cinsel tacize uğradı. Devlet bana olanak sağlarsa çocuklarımı yurttan alıp evde bakmak istiyorum.'' Öte yandan çocuk yuvasının önünde toplanan vatandaşlar sloganlar atarak gösteride bulundu. 
     
</TEXT>
</DOC>
