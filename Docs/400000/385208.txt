<DOC>
<DOCNO> 385208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/spor/ymese.html </URL>
<DATE> 2005/10/09/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Harika gece 
</HEADLINE>
<TEXT>



Bir yanda Türkiye, diğer yanda Almanya... İkisi de kendi çapında büyükler... Ne var ki aynı anda TV'de Danimarka-Yunanistan karşılaşması. Hangisini tercih edelim, şaşırdık. Olimpiyat Stadı'nın basın tribünü mükemmel. Oturumu güzel, teknik olanaklar harika. Önümüzde televizyon, Danimarka-Yunanistan maçına ayarlanmış. Televizyona mı,sahaya mı bakalım 
Danimarkalı Gravgaard'ın attığı kafa golü, bir anda bizi sahadan kopardı, televizyona taşıdı. 
Olimpiyat Stadı'ndaki Ay - Yıldızlı ekibimizin maşallahı var. Özel maç ama, iyi konsantre olmuşlar. Oyun disiplinleri, yardımlaşmaları, presleri mükemmel. Kolektif oyunun tüm öğelerini sahaya yansıttılar, ilk yarıda. 
Hele hele bir Halil Altıntop izledik ki, hayran kaldım. Vuruşları bazuka gibi. Hani adama değse, Allah muhafaza, hastaneye kaldırırlar Attığı golde harikaydı. 
Sadece Halil mi Tümer Metin'e ne demeli İki şut attı, ikisi de direkte patladı. Milli Takım'da forvet enflasyonu var, nazar değmesin... Alternatif çok, seçmek zor Halil Altıntop da fırsatcılığıyla on biri zorlayacak isimlerin başında geliyor. 
Nuri Şahin... U-17 takımında parlayan yıldız, oyuna dört dakika kala girdi, 88'de farkı ikiye çıkardı. Doğrusu fiziği müthiş, kumaşı harika... 
Kim ne derse desin, Almanya gibi bir futbol devini özel maçta da yenmek Türk futbolu adına alkışlanacak bir olaydır. 
Danimarka-Yunanistan maçı da tam bizim istediğimiz gibi bitti, play-off'a kalma yolunda müthiş bir avantaj sağladık. Şimdi Türkiye'nin önünde Arnavutluk sınavı var. Rakip rakiptir, küçümsemek olmaz. Almanya karşısındaki futbolumuzu yeter ki, Tiran'da ortaya koyalım, oradan aslanlar gibi galibiyetle döner, baraja kalırız. Baraj da işimiz kolay değil. Torbada devler var. Dileğimiz nehirleri geçip, baraj da boğulmayalım... Boğulacağımızı da sanmıyorum...Neden mi 
Yanıtı Türk Milli Takımı'dır... Almanya'yı yenen, torbadan gelecek rakibi de yener de, ondan. 


</TEXT>
</DOC>
