<DOC>
<DOCNO> 368284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun18.html </URL>
<DATE> 2005/08/09/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
İran'dan 'PKK uzantılı' partiye operasyon 
</HEADLINE>
<TEXT>

     İran, PKK'nın uzantısı olduğu ileri sürülen 'Kürdistan Özgür Yaşam Partisi'ne yönelik operasyonlarını sürdürüyor. 
     Operasyonları eleştiren ABD Dışişleri Bakanlığı ise ise, "kaygı duyuyoruz" dedi. 
     Bakanlık açıklamasında, ''azınlık gruplarının sahip oldukları hakların inkar edilmesi, İran rejiminin korkunç insan hakları ve demokrasi sicilinin bir görünüşüdür. İran makamlarını itidalli davranmaya ve İran halkının kendi demokratik haklarını barışçı bir şekilde kullanmasına saygı göstermeye çağırıyoruz'' ifadesi kullanıldı. 
     İran'da Kürtlerin yoğun olarak yaşadığı Irak sınırındaki bölgelerde durum bir süredir gergin. 
     PKK'nın uzantısı olduğu ileri sürülen Kürdistan Özgür Yaşam Partisi'nin gençlik kolları başkanının temmuz ayı ortalarında Mahabad kentinde öldürülmesinden sonra çıkan olaylar, hükümet karşıtı gösterilere dönüştü. 
     İran ordusu, son olarak Merivan kentini ablukaya aldı. Şehirde arka arkaya operasyonlar düzenlendi. 
     Ölü ve yaralı olup olmadığı, kaç kişinin gözaltına alındığı bilinmiyor. 
     
</TEXT>
</DOC>
