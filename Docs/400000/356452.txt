<DOC>
<DOCNO> 356452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/guncel/gun10.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KDP'den Türkçe program atağı 
</HEADLINE>
<TEXT>


NAMIK DURUKAN Ankara 

Kürdistan Demokrat Partisi KDP , uydudan yayın yapan Kürdistan TV ve Zagros TV'den sonra Türkiye'nin sınır kesimlerinden izlenmesi için Botan TV'yi de faaliyete geçirmeye hazırlanıyor. 
Kürdistan TV'den günde 1 saat Türkçe Zagros TV'den sabah 1, akşam 1 saat Türkçe yayın yapılıyor. KDP'nin yayınları çanak antenle izlenebiliyor. KDP, Şırnak ve Hakk ri'de izlenecek bölgesel televizyon için de düğmeye bastı. Botan TV adını alacak bölgesel TV'de Kürtçe ve Türkçe haber programları, Kuzey Irak'taki Kürt bölgelerini tanıtan belgeseller ve Kürtçe dil kurslarına yer verilecek. 
Botan TV'nin kurulması çalışmalarına Diyarbakır'da yerel televizyonlarda çalışanlardan oluşan teknik ekip de katılıyor. Ekip, teçhizat anlamında da yardım yapıyor. 
KDP, internet üzerinden de, Türkiye'ye yönelik haber ağırlıklı çalışma sürdürüyor. Peyamner ve Kerkük - Kürdistan sitelerinde, Türkçe ve Türkiye'deki Kürtlerin kullandığı Kırmanci lehçesinden haberlere yer veriliyor. 



</TEXT>
</DOC>
