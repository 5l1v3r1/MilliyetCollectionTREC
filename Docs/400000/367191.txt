<DOC>
<DOCNO> 367191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/ekonomi/eko04.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Yöntemi tartışmak onların işi değil 
</HEADLINE>
<TEXT>


Başbakan Yardımcısı Abdüllatif Şener, özelleştirme yöntemini belirlemenin Erdemir ve İsdemir genel müdürlerinin görev alanında bulunmadığını söyledi 

EKONOMİ SERVİSİ 

Başbakan Yardımcısı Abdüllatif Şener, Erdemir ve İsdemir genel müdürlerinin istifalarını değerlendirirken, "özelleştirme yöntemi"nin onların görev alanına girmediğini söyledi. 
CNN Türk'ün sorularını yanıtlayan Şener, genel müdürlerin 'işletmelerin yabancılara satışa karşı olduğu ve farklı model önerileri olduğu'na ilişkin yorumlar hatırlatılınca şöyle dedi 

'Onların görevi k rlılık' 
"Genel müdürler istifalarla ilgili her hangi bir açıklamada bulunmamışlardır. Şunu da kabul etmek lazım özelleştirilecek kuruluşların başında bulunan kişilerin görevi o kuruluşun nasıl ve ne şekilde özelleştirileceği değildir. Çünkü özelleştirme işlemlerini Özelleştirme İdaresi Başkanlığı ÖİB yapar. İlgili kuruluşların başında da genel müdürler vardır. Onların görevi özelleştirme yöntemini belirlemek değildir, özel sektöre devredilene kadar işletmelerin ekonominin gereklerine göre yönetilmesi, maksimum k r ilkeleri çerçevesinde faaliyet yapmasını temin etmektir. Dolayısıyla genel müdürlerin özleştirme yöntemine ilişkin bir tasarrufunun görev alanıyla ilgili olduğu kanaatinde değilim." 

'Özelleştirmede kararlıyız' 
Şener, özelleştirme uygulamalarında 'kontrolün yabancıların eline geçmesi'ne ilişkin tartışmalar hatırlatılınca da şöyle konuştu 
"Özelleştirme takvimi bellidir. Bu konuda hükümet ve ilgili kurum ÖİB, vaktiyle belirli stratejileri oluşturmuştur. Özelleştirme programı uygulanmaktadır. Bu programla bağlantılı olarak yapacağım tespit şudur Türkiye yıllardır özelleştirmenin lafını yaptı ama özelleştirme yapamamıştır. İlk defa 2003'ten itibaren kararlı bir program ortaya konuldu. 2004 ve 2005'in ilk beş ayında 2.3 milyar dolarlık özelleştirme yapıldı ve 1 milyar dolar Hazine'ye aktarıldı. ÖİB, 800 milyon dolar borcunun tamamını vadesi gelmemişler de dahil ödemiştir." 


</TEXT>
</DOC>
