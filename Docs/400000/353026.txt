<DOC>
<DOCNO> 353026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur02.html </URL>
<DATE> 2005/06/17/ </DATE>
<TIME> 02.15 </TIME>
<AUTHOR>  </AUTHOR>
<HEADLINE>
Ocakta kalan 4 işçinin daha cesedine ulaşıldı... 
</HEADLINE>
<TEXT>

     Zonguldak Valisi Yavuz Erkmen, "Ocakta mahsur kalan 4 işçinin cesedine ulaşıldı" dedi. 
     Erkmen, gazetecilere yaptığı açıklamada, maden ocağında cenazesi çıkarılan 2 işçinin yanı sıra işçilerden Mehmet Çoban, İsmail Yavaşcı, Baki Veren ve Durmuş Dereli’nin cesetlerine ulaşıldığını söyledi. 
     Kurtarma ekiplerinin, söz konusu işçilerin cenazelerini ocaktan çıkarmaya çalıştığını belirten Erkmen, şöyle dedi 
     "Ocakta kalan 4 işçinin de cesedine ulaşıldı. Kurtarma ekipleri cesetleri çıkarma çalışmalarını sürdürüyor. İşçilerin, ocakta yoğun metan gazı püskürmesinin ortaya çıkması nedeniyle yaşamını yitirdiği tahmin ediliyor. 6 madenci arkadaşımızı kaybettik, çok üzgünüz." Karadon Müessese Müdürlüğü’ne bağlı Kilimli İşletmesi kömür ocağının eksi 460 kodunda bu akşam, üretim işçileri Erol Gökbayrak, Baki Veren, Erkan Çengel, Mehmet Çoban, İsmail Yavaşçı ve Durmuş Dereli, göçük sonucu açığa çıkan metan gazından etkilenerek mahsur kalmıştı. 
     
</TEXT>
</DOC>
