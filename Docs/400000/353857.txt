<DOC>
<DOCNO> 353857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/siyaset/siy08.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GATA'da başörtüye izin 
</HEADLINE>
<TEXT>


ANKARA Milliyet 


Erzurum Atatürk Üniversitesi'ndeki "türban krizi" nedeniyle, törenlerin benzer tartışmalarla gölgelenmesini istemeyen Gülhane Askeri Tıp Akademisi GATA Hemşirelik Yüksekokulu, mezuniyet sevincini öğrencileri ve aileleriyle paylaştı. GATA Spor Salonu'nda düzenlenen törene katılan başörtülü öğrenci yakınları, çocuklarının mutlu gününe tanık oldu. GATA'daki mezuniyet töreninde diplomalarını alan 114 askeri hemşire, meslek hayatına adım attı. Örnek personel ve öğrencilerle eski mezunlara anı plaketi verildi. GATA Komutanı Korgeneral Hayri Güner, GATA'nın, Atatürkçü düşünce sistemini benimsemiş, Atatürk ilke ve inkılaplarına bağlı, üstün vazife anlayışı ve disipliniyle temayüz etmiş personeliyle bilim çağının ihtiyaçlarına uygun sağlık hizmeti vermeye devam ettiğini söyledi. 




</TEXT>
</DOC>
