<DOC>
<DOCNO> 379448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonspo09.html </URL>
<DATE> 2005/09/18/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Galatasaray kaldığı yerden 1-4 
</HEADLINE>
<TEXT>

     UEFA Kupası'nda Tromso'ya yenilen lider Galatasaray, Vestel Manisaspor deplasmanında golcüleriyle güldü. Sarı-kırmızılıları Necati ve Ümit Karan'ın ikişer golüyle farklı sonuca ulaştı. Cimbom, kazandığı 3 puanla 6. haftada beşinci galibiyetini elde etti. 
     Maça hızlı başlayan Galatasaray, 11. dakikada golü buldu. Gelişen organize atakta Hakan Şükür, topu ceza alanına gönderdi. Ümit Karan’ın üzerinden atladığı topla sol çaprazda buluşan Necati’nin sert vuruşunda top ağlara gitti 1-0 14. dakikada Galatasaray farkı ikiye çıkardı. Hasan Şaş’ın ceza alanına gönderdiği topu kontrol eden Ümit Karan ara pasıyla Necati’yi gördü. Kaleci ile karşı karşıya kalan Necati’nin vuruşunda top bir kez daha ağlara gitti 2-0 15. dakikada Vestel Manisaspor farkı bire indirdi. Mendes’in ceza alanına gönderdiği topu kontrol eden Zoltan Böör, sert bir vuruşla kaleci Mondragon’un solundan topu ağlara yolladı 2-1 16. dakikada Vestel Manisaspor beraberlik golüne çok yaklaştı. 
     Meduna’nın indirdiği topla bir anda kaleciyle karşı karşıyla kalan Zoltan Böör’un sert şutunda, Mondragon topu çelmeyi başardı. 
     22. dakikada gelişen Vestel Manisaspor atağında Uğur’un ara pasına 
     haraketlenen Zafer’in kale önüne gönderdiği topa Meduna vurmakta gecikince savunma oyuncuları tehlikeyi önledi. 
     28. dakikada Galatasaray atağında sağdan süratle ceza alanına 
     giren Necati’nin çapraz pozisyonda attığı şutta, kaleci Bülent topu çelerek, ağlara gitmesini önledi. 
     36. dakikada Galatasaray farkı ikiye çıkardı. Orta alandan ceza 
     alanına gönderilen topa hareketlenen Ümit Karan, çapraz pozisyonda yaptığı mükemmel vuruşla topu ağlara yolladı 3-1 44. dakikada Ümit Karan’ın kafa ile aşırdığı topu önünde bulan Hakan Şükür kaleci ile karşı karşıya olmasına rağmen vurmakta gecikince araya giren Johana tehlikeyi önledi. 
     İlk yarı Galatarasay’ın 3-1 üstünlüğü ile kapandı. 
     
     İKİNCİ YARI 

     Karşılaşmanın ikinci yarısı düşük bir tempoda oynandı. 
     49. dakikada Orhan Ak'ın kullandığı serbest vuruşta Ümit Karan, topu kafayla ceza alanına aşırdı. Uygun durumdaki Hakan Şükür'ün kafa vuruşunda, top yandan auta gitti. 
     68. dakikada Uğur'un orta alandan ceza alanına gönderdiği topu kontrol eden Ümit Karan, sert bir vuruşla farkı 3'e çıkardı 4-1. 
     83. dakikada gelişen Vestel Manisaspor atağında, Zafer'in arapasıyla kaleciyle karşı karşıya kalan Sinan'ın vuruşunda, Mondragon topu kornere çeldi. 
     86. dakikada Galatasaray ceza alanında Sinan, Uğur ile girdiği ikili mücadelede yerde kaldı. Hakem Bülent Demirlek, bu pozisyonda penaltı kararı verdi. Uğur'un kullandığı penaltı atışında, Mondragon topu çelmeyi başardı. 
     Karşılaşma, Galatasaray'ın 4-1 üstünlüğüyle sona erdi. 
     

Stat Atatürk Hakemler Bülent Demirlek xx, Mustafa Emre Eyisoy xx, Alper Ulusoy xx Vestel Manisaspor Bülent x, İnanç x, D'Heane xx, Johana xx, Serkan Özsoy x Dk. 58 Hakan x , Mendes x Dk. 68 Serkan Dökme xx , Yunus x Dk. 44 Sinan , Uğur xx, Zoltan Böör xx, Meduna xx, Zafer xx Galatasaray Mondragon xx, Tomas xx, Song xxx, Orhan xx, Saidou xx, Cihan x Dk. 61 Uğur x , Heinz x Dk. 74 Sabri x , Hasan Şaş xx, Necati xxx, Hakan Şükür x Dk. 70 Hasan Kabze x , Ümit Karan xxx Goller Dk. 11 ve 14 Necati, Dk. 15 Zoltan Böör, Dk. 36 ve 68 Ümit Karan Sarı Kartlar Dk. 55 Serkan, Dk. 65 D'Heane Vestel Masisaspor , Dk. 66 Necati Galatasaray      
</TEXT>
</DOC>
