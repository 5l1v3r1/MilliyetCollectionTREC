<DOC>
<DOCNO> 381458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/siyaset/siy01.html </URL>
<DATE> 2005/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SHP'den İnönü'ye protestoya kınama 
</HEADLINE>
<TEXT>



SHP Genel Sekreteri Ahmet Güryüz Ketenci, Ermeni konferansına katılan SHP'nin Onursal Genel Başkanı Erdal İnönü'ye yapılan "yumurtalı saldırıyı" kınadıklarını bildirdi. 
Ketenci, yaptığı yazılı açıklamada bilimsel ve akademik toplantının çağdışı zihniyetlerce yasaklanmak istenmesinin büyük bir aymazlık ve gericilik örneği olduğunu ifade etti. Ketenci şöyle dedi 
"Cumhuriyet'in bireyleri özgür olmalı ülkelerine, toplumlarına dair sorunları açık bir biçimde tartışabilmelidir. Cumhuriyetimizi var eden anlayış özgür, demokratik ve laik bir anlayıştır. Sevgili onursal genel başkanımız Erdal İnönü, dinleyici olarak katıldığı konferans sonrası faşist, gerici ve yobaz anlayışın taşeronlarının saldırılarına maruz kalmıştır. Bu alçak saldırıyı unutmayacağız. 
Demokrasi ve özgürlüklere ya hep birlikte sahip çıkacağız ya da bu çağdışı anlayışlara ülkemizi terk edeceğiz. Bunun için herkesi demokrasiden taraf olmaya, her türlü baskıya, antidemokratik uygulamaya karşı mücadeleye çağırıyoruz." 



</TEXT>
</DOC>
