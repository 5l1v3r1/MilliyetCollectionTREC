<DOC>
<DOCNO> 364089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/soneko40.html </URL>
<DATE> 2005/07/25/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Japonlar, dünyanın en hızlı bilgisayarını yapmaya hazırlanıyor... 
</HEADLINE>
<TEXT>

     Kyodo ajansının haberine göre, halen dünyanın en hızlı bilgisayarı olan ve saniyede 136.8 trilyon işlem yapabilen IBM'in Blue Gene L bilgisayarından 73 kat hızlı olacak süper bilgisayarın yapımına gelecek yıl başlanacak. Söz konusu bilgisayar saniyede 10 katrilyon işlem yapabilecek. 
     Japonya Eğitim, Kültür, Spor, Bilim ve Teknoloji Bakanlığı, süper bilgisayarın 80-100 milyar yene mal olacağını hesaplıyor. Bakanlık ayrıca bilgisayar için 2006 yılı bütçesinden 10 milyar yen 89 milyon dolar ayrılmasını talep etti. 
     Tıp ve astronomi alanlarında kullanılması planlanan süper bilgisayarın, finansmanında sorun yaşanmazsa 2010 yılı sonunda tamamlanabileceği ifade ediliyor. 
     Japonya'nın mevcut en hızlı bilgisayarı olan ''Earth Simulator'', saniyede 35.9 trilyon işlem yapabiliyor. 
     IBM'in 2 adet Blue Gene ve NASA'nın Columbia sistemlerinin ardından dünyanın en hızlı dördüncü bilgisayarı olan Earth Simulator, 2002 yılında geliştirilmişti. 
     
</TEXT>
</DOC>
