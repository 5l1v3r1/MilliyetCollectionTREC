<DOC>
<DOCNO> 363312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/yazar/pulur.html </URL>
<DATE> 2005/07/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Koyun ambargoyu görün hallerini... 
</HEADLINE>
<TEXT>


ARTIK, vukuat-ı adiyeden sayılır hale geldi, yani alışagelmiş bir olay, çeyrek porsiyonluk şarkıcı, türkücü, oyuncu müsveddelerinin magazin gazetecilerine, televizyon kameramanlarına saldırması, ya da fedailerine saldırtması... 
Şimdi peşin peşin söyleyelim, biz de özel hayata girilmesine, özel hayatın teşhir edilmesine karşıyız. Özel hayatın yazılması, çekilmesi elbette izne bağlıdır, "kamuya mal olmuş kişiler" kılıfına da biz her zaman itibar etmeyiz. 

İŞLERİNE geldiği zaman gazeteciyi, fotoğrafçıyı, kameramanı yatak odana sen sokacaksın, çekim yaptıracaksın, yarı çıplak pozlar vereceksin, sonra işine gelmeyince "Özel hayatıma karışıyor " diye fedailerine saldırtacaksın... 
Bir de bakıyorsunuz, ne rastlantıysa gece yarısı bir eğlence yerinden kol kola, sarmaş dolaş çıkıyorlar, güya görünmeyelim diye köşe bucak kaçıyorlar. 
Yalan, tezg h 
Akşamüzeri geçiyor telefonun başına, gazetecileri arıyor 
"Bu gece falan yerde, filanlayım, sakın atlama " 
Ertesi gün de şik yet 
"Bunlardan hiç rahat yok " 

YA da bir randevu 
"Ben bugün kaldığım otelin balkonuna yarı çıplak çıkacağım, sen de karşıdaki duvarın üstünde ol, bol bol çekersin " 
Ertesi gün gazetelerde, televizyonlarda anons 
"Filanın hiçbir yerde çıkmamış fotoğrafları... Az sonra." 

DAHA ne hik yeler 
Tabii bu işlerde gazetecinin suçu yok değil reklama alet oluyor, mesleğini kullandırıyor. 
Diyecekler ki "Düzen bu, ya uyacaksın, ya da çekip gideceksin " 

HER olayın sonunda Gazeteciler Cemiyeti'nin, meslek kuruluşlarının "kınama bildirileri" yayımlanır... 
Sonra 
Yeni bir saldırıya kadar. 
İki göbek atana, üç notayı okuyamayana, iki lafı bir araya getiremeyene "sanatçı" payesini bol keseden verirseniz olacağı budur 
Eğer bu pespayeliklerin kahramanlarını bir Adalet Ağaoğlu'yla, Yıldız Kenter'le, İdil Biret'le, Fazıl Say'la, Timur Selçuk'la bir tutarsanız, böyle olur. 

PEKİ, nedir bunun çaresi 
Gazete, televizyon, dergi yöneticileri oturup bir anlaşmaya varsınlar, bu adamların, bu kadınların fotoğraflarına filmlerine, haberlerine ambargo koysunlar, bakın o çeyrek porsiyonluk, güya sanatçı bozuntuları nasıl kendilerine gelir, bir daha böyle saldırılara teşebbüs bile etmezler... 
Var mısınız 
Başta gazete, televizyon yöneticileri, var mısınız 
Eğer "Yokuz " diyorsanız, bu muhabirler, bu kameramanlar daha çok dayak yer. 
Asıl dayağı yiyen sizsiniz ama... 



</TEXT>
</DOC>
