<DOC>
<DOCNO> 361056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonsiy02.html </URL>
<DATE> 2005/07/14/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
DYP'den yeni iddia Seçim kararı Ağustos'ta 
</HEADLINE>
<TEXT>

     Daha önce Başbakan Erdoğan’ın YSK’ya "seçime hazır olun" talimatı verdiğini ileri süren DYP GİK üyesi Ertan Uygun yeni bir iddia ortaya attı. Uygun, "Seçim kararı Ağustos’ta alınacak" dedi. 
     Uygun, Dışişleri Bakanı Abdullah Gül ile Başbakan Yardımcısı Abdüllatif Şener’in "seçim yok" deseler de Ağustos ayında TBMM’nin olağanüstü toplantıya çağrılacağını söylediklerini vurguladı. 
     Uygun, "Yani bir aylık mola aldılar. Ağustos ayındaki toplantının gündemi Sosyal Güvenlik Kanunları ile alakalı olsa da ben iddia ediyorum seçim kararı Ağustos ayında alınacak, Sosyal Güvenlik Kanunu’nu meclisten geçirmeyecekler" diye konuştu. 
     Hükümetin IMF ile 3 yıllık anlaşmayı da yürürlüğe koymadığına dikkat çeken Uygun, "Sürpriz erken genel seçime en büyük ihtiyacı olan AKP iktidarıdır" diye konuştu. Uygun, değerlendirmelerini şöyle sürdürdü 
     "Ekimde meclis açılınca AKP nin oy kaybı ile sıralamada seçilemeyecek yerde olanlar ve AKP zihniyetinde olmayanların seçilme şansı olmayacak ve bunlar seçilme şansı olan partileri tercih edecek. Bunu da engellemek için ani seçim lazım." Uygun, bu sene veya 2006’da yapılacak seçimin AKP’nin lehine olacağını, seçimin geçiktirilmesinin ise en fazla yine AKP’nin aleyhine olacağını sözlerine ekledi. 
     
</TEXT>
</DOC>
