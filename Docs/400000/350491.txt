<DOC>
<DOCNO> 350491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonyas11.html </URL>
<DATE> 2005/06/09/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
İsveç gazetesi Alanya'yı 17 sayfada tanıttı 
</HEADLINE>
<TEXT>

     İsveç’te yayınlanan Aftonbladet Gazetesi, 28 Mayıs tarihli sayısında 17 sayfalık ücretsiz ekiyle okuyucularına Alanya’yı tanıttı. 
     Antonio Jerez’in kaleme aldığı 17 sayfalık Alanya ekinde, Alanya’nın turistlerin ihtiyaçlarını karşılayabilecek bir tatil şehri olduğu belirtildi. Gazeteci Jerez yazısında, ilçedeki tarihi yerler, kültür yapısı, spor aktiviteleri, lokanta ve plajlar hakkında bilgi verdi. 
     Gazetenin "Alanya’ya neden gidilir " bölümünde ise Türk insanının cana yakın ve esprili olma özelliklerinden söz edildi. 
     İsveçli gazeteci Antonio Jerez, Alanya’da çözüm getirilmesi gereken konular hakkında ise şu görüşlere yer verdi 
     "İlçede yolda yürüyen turistlere satış amaçlı rahatsızlık verilmesi hoş değil. Ayrıca müzik yayınlarının aşırı gürültülü olduğu bir gerçek. Restoranlardaki yüksek fiyatın da daha makul seviyelere indirilmesi gerekiyor." 
     
</TEXT>
</DOC>
