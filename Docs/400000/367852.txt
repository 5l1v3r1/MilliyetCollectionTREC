<DOC>
<DOCNO> 367852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo13.html </URL>
<DATE> 2005/08/07/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Galatasaray taraftarı ikiye bölündü... İşte ilginç pankartlar... 
</HEADLINE>
<TEXT>

     Birinci Süper Futbol Ligi'nde 2005-2006 sezonuna Konyaspor maçıyla start veren Galatasaray, seyircisinin desteğini aldı. 
     Ali Sami Yen Stadı'nı dolduran yaklaşık 15 bin taraftar, ısınmak için Galatasaray'ın sahaya çıkmasıyla birlikte tezahüratlarını artırarak takımlarına destek verdi. 
     Sarı-kırmızılı futbolcuları tek tek tribünlere çağıran taraftarlar, maç öncesi oyunculara moral verdi. 
     
     TRİBÜNLER YÖNETİM KONUSUNDA İKİYE BÖLÜNDÜ 

     Taraftarlar futbolculara destek vermelerine karşın, özellikle açık tribündeki seyirciler maçın başlamasına dakikalar kala yönetim için, ''İstifa da bir hizmettir'' pankartı açtı. 
     Sarı-kırmızılı taraftarların yan yana açtıkları pankartlarda ise şunlar yazılıydı "Sahip Som nerede ", "Şampiyonlar Ligi nerede ", "Pires nerede ", "Ada nerede ", "Büyük kaptan nerede ". 
     Bu pankartla birlikte ''Yönetim istifa'' sesleri de açık tribünde duyulurken, numaralı tribündeki taraftarlar ise yönetime destek verip, açık tribüne tepki gösterdi. 
     
     BÜLENT UNUTULMADI 

     Galatasaray'da yeni sezon için sözleşme yapılmayan ve jübile önerisi yapılacağı açıklanmasına karşın henüz bir girişimde bulunulmayan Bülent Korkmaz'ı taraftarlar unutmadı. 
     Taraftarlar tribüne, Bülent Korkmaz'ın üzerinde forması numarası olan '3' yazan bir pankartını asarlarken, ayrıca, ''Gemiyi En Son Kaptan Terkeder 3'', ''Hanginiz Bülent Kadar Galatasaraylı'sınız'', ''3, Bin Asır da Geçse Seni Asla Unutmayacağız'' ve ''Bu Taraftar Seninle Korkmaz' pankartları açtı. 
     

     
</TEXT>
</DOC>
