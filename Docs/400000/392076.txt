<DOC>
<DOCNO> 392076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/magazin/axmag02.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles Bush'u iğneledi 
</HEADLINE>
<TEXT>


Beyaz Saray'da kadehini ABD Başkanı'nın şerefine kaldıran Prens Charles, Bush'un küresel ısınma politikası konusuna değindi ve 'İnsanlar gezegenin geleceği için liderliğinizi bekliyor' dedi 


Diana'nın hayranları öfkeli 
GALLER Prensi Charles ile eşi Cornwall Düşesi Camilla, ABD'ye yaptıkları 7 günlük ziyaret kapsamında, Washington'ın yoksul mahallelerini de turladı. Çift, bir yandan siyah gençlerle sohbet etti, bir yandan da 1997'de ölen Prenses Diana'nın sadık hayranlarının protestolarıyla karşılaştı. 

Gol, Prens'ten geldi 
CHARLES ve Camilla'nın Washington çıkarması, siyasi ironi ve mizah karışımı bir olaya dönüştü. Beyaz Saray'da, kadehini Bush şerefine kaldırarak yaptığı konuşmada, "İnsanlar gezegenimizin geleceği için liderlik etmenizi bekliyor" diyen Charles, ABD Başkanı'nı küresel ısınmaya karşı etkili politikalar geliştirmemesi nedeniyle iğneledi. 


</TEXT>
</DOC>
