<DOC>
<DOCNO> 393474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo10.html </URL>
<DATE> 2005/11/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Süreyya Ayhan için 'özel af' çabası 
</HEADLINE>
<TEXT>

     UĞUR TENEKECİOĞLU Ankara DHA 

      DOPİNG numunesi vermediği için 2 yıl ceza alan milli atlet Süreyya Ayhan’ın Avrupa Şampiyonası baraj yarışlarına katılabilmesi için hem Atletizm Federasyonu, hem de avukatı, harekete geçti. 
     Cezası 6 Ağustos’ta bitecek olan Süreyya Ayhan’ın 7 Ağustos’daki Avrupa Şampiyonası’na katılabilmek için 2 ay önce koşulacak olan baraj yarışlarında iyi derece yapması gerekiyor. Bu nedenle Süreyya Ayhan'ın baraj yarışlara katılabilmesi için İAAF’ın Uluslararası Atletizm Federasyonu izin vermesi gerekiyor. 
     Süreyya Ayhan’a bu imkanı sağlamak için Atletizm Federasyonu ve milli atletin avukatı Emil Brencher, temaslarına başladı. Avukat Brencher, Süreyya Ayhan’ın baraj koşularına katılma şansını yüzde 50 olarak gösterirken Atletizm Federasyonu Başkanı Mehmet Terzi, şöyle dedi 
     Bu iş artık bizi bunalttı. Sporcumuzun koşmasını istiyoruz ve bunun için çaba sarfediyoruz. Dünya Şampiyonaları'nda özel af var ama aynı uygulama Avrupa şampiyonalarında hiç olmamış. Biz İAAF Genel Sekreteri İstvan Gyulai ile temas kurduk. Umarım bu izin verilir ve Süreyya Ayhan barajı aşarak Avrupa Şampiyonası'na katılır. 
     
</TEXT>
</DOC>
