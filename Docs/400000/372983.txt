<DOC>
<DOCNO> 372983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/spor/ydemirkol.html </URL>
<DATE> 2005/08/26/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Bu grup fırsattır 
</HEADLINE>
<TEXT>



Chelsea, Barça, Juventus, Bayern gibi sadece ismi ve oyuncuları değil formları büyük takımlara rastlamamış olması Fenerbahçe için avantaj. Ama yine de geçen yıl son dörde kalan 2 takımla aynı grupta yer alıyor. 
Milan, Crespo'yu kaybetti, Vieri ve Gilardino'yu forvet hattına, PSV'li Vogel'i orta sahaya ve Çek Jankulovski'yi ise savunmaya transfer etti. Milan her zaman özellikle de bir Türk takımı için yenmesi çok zor bir ekip olsa da miyadını artık dolduran bir ekip. Geçen yıl sonunda yaşadıkları kriz devam edebilir hatta daha da büyüyebilir. 
PSV geçen yıl yarı finalde çok iyi oynadığı iki maçta Milan'ı geçememişti. Avrupa'nın en yüksek tempolarından birini sahaya koyuyorlardı. Bu yıl önemli oyuncularını kaybettiler. Park, Van Bommal ve Vogel'i. Hızlı kanat oyuncuları Lee de yolcu. Ancak yine de ikinci baharını yaşayan Cocu, çok iyi bir kaleci olan Gomes, orta sahadaki Bouma ve iki hızlı hücumcusu Farfan ve Beasley ile çok tehlikeli olabilirler. 
Schalke de yeni transferlerin uyum sağlama süreciyle ilgili sorunlar yaşayabilir. Ama Fenerbahçe'nin üzerinde bir bütçeyle kurulmuş kaliteli bir takım. Şu örnek durumu daha iyi anlatıyor Bugün Süper Lig'in en çok konuşulan oyuncusu Ailton orada kadroya giremiyordu. Kuranyi, Asamoah, Larsen ve Sand gibi çok iyi hücumculara sahipler. Hamit, Poulsen,Ernst, Kristajic ve Kobiashvili gibi çok önemli oyuncularla her şeyi yapabilirler. Ancak Fenerbahçe'nin oturmuş ve aç bir takım oluşu onları farklı kılıyor. Bu grup bir fırsattır. 



</TEXT>
</DOC>
