<DOC>
<DOCNO> 372231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo35.html </URL>
<DATE> 2005/08/23/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Rus basını Formula 1'deki araçların lastikleri sıcağa zor dayandı 
</HEADLINE>
<TEXT>

     Rus Vremya Novosti gazetesi, Türkiye’deki yapılan Formula 1 yarışını, "Formula 1’deki araçların lastikleri Türkiye’nin sıcağına zor dayandı" şeklinde yorumladı. 
     Gazetede bugün İstanbul’da geçen hafta sonu yapılan Formula 1 ile ilgili "Lastik Patlatan Pist" başlığıyla verdiği haberde, Türkiye’de Ağustos ayının çok sıcak geçtiğini belirterek, "Türkiye’de Ağustos ayı yoğun çalışma yerine iyi bir tatil yapmaya daha uygun" denildi. 
     Aşırı sıcak havanın ve yeni pistin etrafındaki kumun yarışmayı olumsuz etkilediği belirtilen haberde, Minardi kullanan Robert Dornbas’ın fren balatalarının sıcak hava yüzünden ısınarak yandığı belirtildi. 
     Haberde, yarışın yapıldığı pistin Michael Schumacher’in başarısızlığında büyük etkisi olduğu ileri sürülerek, Schumacher’in aracındaki Bridgestone marka lastiklerin pisti hiçbir şekilde kavrayamadığı kaydedildi. 
     
</TEXT>
</DOC>
