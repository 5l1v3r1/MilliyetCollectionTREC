<DOC>
<DOCNO> 394560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonsiy25.html </URL>
<DATE> 2005/11/13/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
YYÜ Rektörü Prof.Dr. Yücel Aşkın hastaneye kaldırıldı 
</HEADLINE>
<TEXT>

     Yüzüncü Yıl Üniversitesi Rektörü Prof. Dr. Yücel Aşkın, tutuklu bulunduğu Van M Tipi Cezaevi'nde rahatsızlanarak YYÜ Tıp Fakültesi Araştırma Hastanesi'ne kaldırıldı. 
     Alınan bilgiye göre, girdiği bunalım sonucu, tutuklu bulunduğu Van M Tipi Cezaevi'nin banyosunda kendini iple asarak intihar eden YYÜ Genel Sekreter Yardımcısı Enver Arpalı ile aynı koğuşu paylaşan Rektör Yücel Aşkın, aniden rahatsızlandı. 
     Ambulansla YYÜ Tıp Fakültesi Araştırma Hastanesi'ne kaldırılan Aşkın, tedavi altına alındı. 
     Araştırma Hastanesi Başhekimi Doç. Dr. Hüseyin Avni Şahin, Aşkın'ın kalbindeki rahatsızlık nedeniyle 1.5 saat önce hastanelerine müracaat edildiğini ifade ederek, jandarma gözetiminde hastaneye getirilen Aşkın'ın yoğun bakımda tedavi altına alındığını söyledi. 
     
</TEXT>
</DOC>
