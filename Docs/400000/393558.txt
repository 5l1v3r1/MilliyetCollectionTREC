<DOC>
<DOCNO> 393558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas10.html </URL>
<DATE> 2005/11/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kadın beyni mizaha daha yatkın çıktı 
</HEADLINE>
<TEXT>

     Otomobil kullanırken dikkat yeteneğinden sonra, kadınların mizah anlayışı da erkeklerden daha gelişmiş çıktı. 
     ABD'li bilim adamları, mizah anlayışının cinsiyetler arasındaki farkını incelemek için bir karikatüre bakarken kadın ve erkek beyninin nasıl çalıştığını analiz etti. 
     Çalışmada dil gelişimi, hafıza ve ödüllendirmeyle ilgili bölgelerin kadınlarda daha faal olduğu ortaya çıktı. Çalışmanın bir başka boyutu ise, kadın ve erkeklerde mizahın nasıl kullanılıp değerlendirildiğine yönelik farklar. 
     Buna göre kadınlar, komik bulmadıkları materyalleri tanımlamakta erkeklere göre çok daha hızlı. Kadınlarda daha etkin olan dil işleme ve hafızanın da bulunduğu beynin ön korteksi, mizahı değerlendirme de büyük rol oynuyor. Verilen tepkilere göre kadın ve erkekler arasında komik buldukları karikatür sayısında da kayda değer farklar olduğu görüldü. 
     
</TEXT>
</DOC>
