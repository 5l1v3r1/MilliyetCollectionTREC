<DOC>
<DOCNO> 363803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/spor/spo30.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Türkiye 1 - Finlandiya 3 

Avrupa Erkekler Ligi Final Four müsabakalarında mücadele eden Voleybol Milli Takımı, Finlandiya'ya 3-1 mağlup oldu. Rusya'nın Kazan kentinde oynanan maçın ilk setini 25-18 önde kapayan Ay - Yıldızlı ekibimiz, diğer setleri 28-26 ve 25-23'lük skorlarla kaybederek, salondan boynu bükük ayrıldı. Milliler, bugün üçüncülük maçına çıkacak. 

Yıldız kızlar affetmedi 87-46 

Polonya'nIn Poznan kentinde yapılan Avrupa Yıldız Bayanlar Basketbol Şampiyonası'nda ikinci maçına çıkan milli takım, Bulgaristan'ı 87-46 gibi farklı bir skorla devirdi. Ay - Yıldızlı ekibimiz, D Grubu'ndaki üçüncü ve son maçını bugün TSİ 18.30'da Yunanistan ile oynayacak. 

Güneycan'dan bronz madalya 

Slovenya'da düzenlenen Laser 4.7 Avrupa Şampiyonası'nda mücadele eden Güneycan Kaptan Altın Grup'ta bronz madalya kazandı. 22 ülkeden 139 sporcu katıldığı organizasyonda, madalya mücadelesi veren diğer bir sporcumuz Saruhan Cinhay 11, Reşat Yalaz da 29. sırayı aldı. 

Milli Takım rakip tanımadı 

İstanbul'da yapılan Balkan Büyükler Judo Şampiyonası'nda milli takım bayanlarda birinci, erkeklerde de ikincilik kürsüsüne çıktı. Ahmet Cömert Spor Salonu'nda yapılan organizasyonda, Ay - Yıldızlı bayanlar 3 altın, 1 gümüş ve 4 bronz, erkekler ise 2 altın, 2 gümüş ve 5 bronz madalya kazandı. 


</TEXT>
</DOC>
