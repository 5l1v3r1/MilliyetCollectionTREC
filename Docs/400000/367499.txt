<DOC>
<DOCNO> 367499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/guncel/gun12.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nerede terör olsun ' anketi 
</HEADLINE>
<TEXT>


NAMIK DURUKAN Ankara 

PKK, kan dökeceği yerleri belirlemek için internet üzerinden anket yapmaya başladı. PKK'ya bağlı, "Halk Savunma Güçleri"nin HPG internet sitesinde, "HPG güçleri eylemlerini daha çok hangi alanlarda çoğaltmalıdır " başlığı altında anket çalışmasına yer verildi. 
PKK, anket çalışması ile Türkiye'nin batısındaki hedeflere yönelme mesajı verdi. Ankette, terör eylemleri için "Türkiye metropollerine kaymalı", "Dağlarda ve şehirlerde dengeli yapılmalı", "Dağlarda sınırlı kalmalı", "Tümden Türkiye'ye kaydırılmalı", "Kürdistan şehirlerinde yaygınlaşmalı" ve "sadece şehirlerde yürütülmeli" seçeneklerine yer verildi. Halen süren ankete 772 kişi katıldı. Katılımcıların yüzde 50,9'u eylemlerin metropollere kaymasını isterken, "Dağlarda ve şehirlerde dengeli yapılmalı" diyenlerin oranı dün itibarıyla yüzde 19,3 olarak sitede yayımlandı. 


</TEXT>
</DOC>
