<DOC>
<DOCNO> 355511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/astro/index.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanzimat'tan Avrupa'ya 
</HEADLINE>
<TEXT>

Haftanın ilk günlerinde yeteri kadar objektif olamamak ve dar düşünceler ilişkilerimizde problemlere yol açabilir. Ancak 28'inden itibaren bu engellerin ortadan kalktığını görebileceğiz. Temmuz başı heves ve sınırları aşma arzusu getiriyor 


Bu yazının daha net anlaşılması için önce belirli olayların tarihlerini ve ilgili astrolojik göstergeleri vereceğim. Tanzimat Fermanı Sultan Abdülmecit döneminde, 3 Kasım 1839'da ilan edildi. Bu haritada devrimleri, reformları açıklayan Uranüs 12 derece Balık burcunda, geçmişe ait, yazgısal temaları açıklayan güney ay düğümü ise Uranüs'ün tam karşısında yine 12 derece Başak burcunda yer alıyordu. Osmanlı İmparatorluğu'nun kuzey ay düğümü de 12 derece Balık burcundadır. M. Kemal Atatürk Tanzimat Fermanı'ndan tam 42 yıl sonra doğmuştur ve bu yarım Uranüs dönüşüne denk gelir Uranüs Zodyak'taki turunu 84 yılda tamamlar . Bu bakımdan Atatürk astrolojik sembolizmle Osmanlı'da başlayan Batılaşma yönündeki hareketlerin olgunlaşma döngüsüne denk gelir. Bir başka deyişle, Atatürk Tanzimat'la başlayan sürecin tepe noktasında yer almıştır. 
Tanzimat Fermanı'nda gözümüze çarpan en dikkat çekici gösterge Uranüs'le ay düğümlerinin birleşmesi ve bir yandan da Osmanlı İmparatorluğu'nun ay düğümleri ile de ilişki içinde olmasıydı. Şimdi günümüze dönelim ve son bir yıldır konuştuklarımıza bir göz atalım. Eski yazılarımdan derledim 11 Aralık 2004, Milliyet "17 Aralık'ta verilecek karar ülkemiz açısından uzun vadeli bir perspektif ortaya koyacak ama geri giden Merkür altında olayların hiç beklenmeyen yönlerde gelişmesi de mümkün görünüyor. Hatta çok net ve açık bir biçimde 'Evet' çıkması halinde bile bundan şüphe etmeliyiz." 5 Aralık 2004, Arda Uskan'la röportaj, Vatan "Çok yoracak bizi, mehter takımı gibi bir ileri bir geri gidilecek, gökyüzü bunu gösteriyor." 
Avrupa'da yaşananlara bakılırsa, AB'nin girmekte olduğu kimlik krizi içinde, her şeyin ne kadar oynak bir zeminde olduğunu görebiliriz. 14 Aralık'ta Merkür geri gidiyordu, 3 Ekim'de Güneş tutulması var ve Mars geri gitmeye başlıyor. Bu astrolojik göstergelerin hiçbiri hayırlı değil. Zorluk ve tıkanıklık işaretedir. Bu noktada size ilk başta verdiğim tarihlere yeniden dönelim Uranüs şu anda 10 derece Balık burcunda ve 2007 yılında Tanzimat Fermanı'ndaki konumuna geri dönüyor. Uranüs şu anda ülkemizin güney ay düğümünün de üzerinden geçiyor. Bir başka deyişle, eski ile yeninin tam ortasında bir yerdeyiz ve Batılılaşma yönünde yeni seçimler yapma yönünde ilerliyoruz. Türkiye'nin sınavı, geçmişin tuzaklarına düşmeden, akılsızca bir tembellik göstermeden, geçmişten ders çıkartmak ve uygarlıklar arasında bir köprü olabileceğini daha güçlü bir biçimde gösterebilmektir. AB şu anda sürekli değişen, hareket eden bir hedef haline geliyor. AB'nin kendisini yapılandırması ancak 2013'te sağlam bir zemine oturacaktır. 2006-2007 sıkıntılı yıllar olarak göründüğüne ve ülkemizin ilerletilmiş Güneş'i de 2007 Mayıs'ında Kova burcuna geçtiğine göre daha alınacak çok yol var. 




</TEXT>
</DOC>
