<DOC>
<DOCNO> 352665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sontur08.html </URL>
<DATE> 2005/06/16/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
ÖSS'de en başarılılara asgari ücrete yakın aylık 
</HEADLINE>
<TEXT>

     Öğrenci Seçme Sınavı’nda ÖSS dört puan türünün ilk yüzüne giren en başarılı öğrencilere asgari ücrete yakın aylık verilecek. Öğrenciler aylık 330 milyon lira alacak. 
     Öğrenci Seçme ve Yerleştirme Merkezi ÖSYM , "2005 Yükseköğretim Programları ve Kontenjanları Kılavuzu"nu yayınladı. Öğrencilerin sınavın ardından yapacakları tercihler ve üniversitelerin bölümlerindeki kontenjanlara ilişkin detaylı bilgilerin yer aldığı kılavuzda, sınavı kazanan ve yerleştirilen öğrencilere verilen burs miktarında da geçen yıla göre değişiklik yapıldığı görüldü. 
     
     ASGARİ ÜCRET YAKIN AYLIK 
     Buna göre, sınavın ardından üniversiteye yerleştirilen öğrencilere verilen öğrenim kredisi 4 puan türünün ilk yüz sıralamasına girmiş olanlara daha yüksek miktarda verilecek. 
     Şu anda aylık 110 milyon lira olarak ödenen öğrenim kredisi, ÖSS’de sözel, sayısal, eşit ile yabancı dil ağırlık puan türlerinden birinde ilk 100 girmiş öğrencilere asgari ücrete yakın bir düzeyde ödenecek. Dört puan türünden birinde 100’lük listeye girenlere 330 milyon lira aylık ödenecek. Bu 
     haktan spor dalların herhangi birinde amatör milli olmuş ve yurt içinde yüksek öğrenim görecek öğrenciler de yararlanacak. 
     
     DEVLET ÜNİVERSİTESİNİ TERCİH ETMEK ŞART 
     ÖSYM, 2005 kılavuzunda duyurduğu yeni uygulama için şart da koştu. Vakıf üniversitelerinin daha cazip olan burs imkanlarına karşılık olarak konulan "en başarılı öğrencilere" 330 milyon liralık öğrenim kredisinden yararlanabilmek için öğrencilerin bir devlet üniversitesini tercih etmiş olması gerekiyor. Vakıf üniversitelerini tercih eden ilk 100’deki öğrenciler bu haktan yararlanamayacak. 
     
</TEXT>
</DOC>
