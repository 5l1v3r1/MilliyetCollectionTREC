<DOC>
<DOCNO> 359537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/siyaset/siy01.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olumsuz örnekler varsa, düzeltiriz' 
</HEADLINE>
<TEXT>


Başbakan Yardımcısı, "Yargının siyasallaşmaması konusunda hassasız. Somut örnek varsa bilmek isteriz" diye konuştu 

ANKARA Milliyet 


Yargıdan gelen tepkiler sonrasında, yargı kurumlarının başkanlarını ziyaret eden Başbakan Yardımcısı Mehmet Ali Şahin, "Yargıda siyasallaşmaya en fazla karşı çıkacak olan biziz. Çünkü bu iddialardan en fazla zarar gören genel başkanımızdır, Başbakan'dır" dedi. 
Şahin, dün Yargıtay Başkanı Osman Arslan ve Danıştay Başkanı Ender Çetinkaya ziyaretinin ardından şunları söyledi 
EN HASSAS BİZİZ Yargı organlarımızın, yargıçların yargı bağımsızlığı konusunda hassas olmalarını takdirle karşılarım. Yargının hiçbir etki altında kalmadan karar vermesi, yargı mensuplarımızın bu güvencelerini devamı konusunda herkesten çok hassasız, hiçbir endişeye gerek yok. KURUMLAR ARASINDA TARTIŞMA YOK Daima diyalog halindeyiz. Aramızda herhangi bir sorun olamaz. Hükümet olarak yüksek yargı organlarımızın başkanlarıyla her konuyu oturur konuşuruz. O nedenle bunu farklı yerlere çekmenin gereği yok. Herkes görevini yapar. Ama bu görev yapılırken karşılıklı diyaloğu hiçbir zaman eksik etmemeliyiz. TAKDİRLE KARŞILIYORUM En az onlar kadar yargı bağımsızlığı ve yargının siyasallaşmaması konusunda hassasız. O bakımdan bu konudaki düşüncelerini açıklamış olmalarını anlayışla karşılıyorum. Ancak ortada somut bir örnek varsa bunu da bilmek isteriz. MÜNFERİT UYGULAMALARI BİLMEK İSTERİZ Yargı her türlü siyasi etkiden uzak konumda olmak zorundadır. Aksine birtakım münferit uygulamalar varsa bunu bilmek isteriz. Çünkü gözden kaçabilir. Eğer bunu görürsek, anında onları düzeltecek bir iradeye de sahibiz. Hükümet olarak rahatız. Her türlü yapıcı, yararlı düşünceye de açığız." ÖZLÜK HAKLARINA İYİLEŞTİRME "Yeni bir kamu personel kanunu tasarısı hazırladık. Bu bağlamda, tüm kamu kesimi mensuplarının olduğu gibi, yargı mensuplarımızın özlük haklarıyla ilgili de düzenlemeler olacak. Bunu yaparken kendileriyle konuşacağız." 

</TEXT>
</DOC>
