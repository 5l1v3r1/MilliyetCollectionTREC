<DOC>
<DOCNO> 376231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/astro/index.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğle saatleri keyifli 
</HEADLINE>
<TEXT>


Öğle saatlerinde bir araya gelmek, uyum yaratmak ve güzelliklerin farkına varmak çok daha kolay olabilir. Belki biraz tembellik ya da zevklerde abartıya kaçmak da söz konusu. Ancak pozitiflik ağır basıyor. 
Koç'lar ortaklaşa konularda olumlu değişikliğe giderken rahat hareket ediyorlar. Evlilik ve ilişkilerde ise mutlu edici gelişmeler beklemeliler. Boğa'lar iş hayatında enerjilerini rahat kullanabilmeli. Yardım almaya ihtiyaçları olacak. Detaylar ise her zamanki önemini koruyor. İkizler yaratıcı konular ve aşk hayatında heyecanlılar. Onlara huzur veren pek çok gelişme var. Bugün başarıya yakınlar. Yengeç'ler yakınlar ve eve ait konularla ilgilenmekten hoşnutlar. Bu arada uzun zamandır düşünülen değişiklikleri yapabilecekler. Aslan'lar kendilerini olumlu biçimde ifade ediyorlar. Sözleri ile etkileyici olurken, eğitim konusunda başarılı genişlemeler yaşanabilir. Başak'lar kişisel birikimlerini doğru değerlendirmeli. Yeni kazançlar, olası yatırımlarını destekleyici olabilecek. 
Terazi'ler son derece etkileyici ve kararlı görünüyorlar. Yeni adımlar, özellikle ilişkilerine yansıyan olumlu gelişmeler onları mutlu ediyor. Akrep'ler pek keyifli olmasalar bile pozitif duygular eşliğinde işlerine yönelmeli. Yay'lar arkadaşlıkların ön planda olacağı koşullardan memnunlar. Ortaklaşa çalışmalarda ise verimli olmaları mümkün olacak. Oğlak'lar iş hayatında öne çıkabilecekler. Üstlerle ilişkileri ise onları pozitif yönde destekleyici görünüyor. Kova'lar bugün yabancılarla temaslarda bulunabilir. Eğitim alanındaysa pozitif gelişmeler sağlayacak değişiklikler var. Balık'lar düşündükleri yatırımlar için uygun bir dönemdeler. İlişkilerden kazanç sağlayacaklar. Bekledikleri paralarda kendilerini memnun edici şartlar öne çıkıyor. 
</TEXT>
</DOC>
