<DOC>
<DOCNO> 371984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sontur53.html </URL>
<DATE> 2005/08/22/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
Milli piyango bayiini bıçaklayan ve esnafı tehtid eden kişi linç edildi 
</HEADLINE>
<TEXT>

     Muğla’da bir kişi, tartıştığı seyyar Milli Piyango bayiini bıçakla yaraladı. Çevre esnafı da bıçakla tehdit eden kişiyi, linç girişiminden trafik polisi kurtardı. 
     Alınan bilgiye göre, Kurşunlu Camii karşısında 12 yıldır Milli Piyango seyyar bayiliği yapan Necati Alkan 59 ile M.Ç. 30 arasında para meselesi yüzünden tartışma çıktı. 
     Tartışmanın kavgaya dönüşmesi üzerine, cezaevinden yeni çıktığı öğrenilen M.Ç, Alkan’ı bıçakla yaraladı ve kendisini yakalamak isteyen çevre esnafı bıçakla tehdit etti. Esnaf tarafından yakalanan M.Ç, etkisiz hale getirilerek, linç edilmek istendi. 
     Olay yeri civarında görev yapan trafik polisinin durumu fark ederek esnafın elinden kurtardığı M.Ç, daha sonra çağrılan polis ekiplerince gözaltına alındı. 
     Muğla Devlet Hastanesi’ne kaldırılan Alkan’ın durumunun ise iyi olduğu bildirildi. 
     
</TEXT>
</DOC>
