<DOC>
<DOCNO> 394069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko23.html </URL>
<DATE> 2005/11/11/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Palamut bereketi hamside de bekleniyor... 
</HEADLINE>
<TEXT>

     Karadeniz'de her yıl Nisan ayına kadar süren hamsi avından balıkçılar bu sezon umutlu olduklarını belirtirken, palamutta yaşanan bereket hamside de bekleniyor. 
     Hamside bu yıl erken başlayan sezon balıkçılara bereketli bir sezonun beklentisini yaşatırken, bir ara kilosu 5 YTL'ye kadar çıkan hamsi halen piyasada 2 YTL'den liradan alıcı buluyor. 
     Bunun nedenini son günlerde yaşanan yeterli ava bağlayan balıkçılar, balık haline yeterli miktarda hamsi gelmesi nedeniyle fiyatların düştüğünü söylediler. 
     Normal şartlarda Nisan ayına kadar süren hamsi sezonunun bu yıl bereketli geçeceğini umut ettiğini ifade eden Sinop Abalı Su Ürünleri Kooperatifi Başkanı Ömer Tuncer, "Palamutta yaşadığımız bereketi inşallah hamside de yaşarız" dedi. 
     Sezonun başlangıcında bereketli av yapıldığı anlatan Tuncer, av sezonun bereketli geçmesinin hava şartlarına bağlı olduğunu da söyledi. 
     Alınan bilgiye göre kuzey-güney yönünde kışlama, beslenme ve üreme göçü yapan Karadeniz hamsisinin sürü hızı, günde 20 mile kadar çıkabiliyor. 
     Sezonunda sürü yoğunluğu gündüz metreküpte 500-800 birey dolayında olan hamsiden, 60 metrelik bir teknenin içinde yer aldığı takımla verimli bir sürüye rastlanması halinde günlük 400 ton dolayında avlanabilme imkanı bulunuyor. 
     
</TEXT>
</DOC>
