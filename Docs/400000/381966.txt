<DOC>
<DOCNO> 381966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo20.html </URL>
<DATE> 2005/09/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Ali Tandoğan'dan dobra dobra... 
</HEADLINE>
<TEXT>

     Kara Kartal'da, kötü gidişat nedeniyle kimsenin ağzını bıçak açmazken, Gençlerbirliği'nden transfer edilen Ali Tandoğan, dobra dobra konuştu. Şanssız bir dönem geçirdiklerinin altını çizen tecrübeli sağ kanat oyuncusu, "Her takım zaman zaman sıkıntılı günler yaşar. Geçen sezon Gençlerbirliği'ndeyken böyle bir dönem başımıza gelmiş, ardından ligi 5. bitirmeyi başarmıştık. Beşiktaş olarak şimdiki durumdan en kısa zamanda kurtulacağımıza ve yükselişe geçeceğimize inanıyorum. Gerçek şu ki, bir maçta 2-3 futbolcu kötü olabilir, bu anlaşılabilir ve kabul edilebilir. Ancak şu anda Beşiktaş takımının tamamı kötü. Bunu değiştirmek de biz futbolcuların elinde görüşünü belirtti. 

     
</TEXT>
</DOC>
