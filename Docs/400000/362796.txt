<DOC>
<DOCNO> 362796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonspo22.html </URL>
<DATE> 2005/07/20/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Beşiktaş, Ailton'u bekliyor... 
</HEADLINE>
<TEXT>

     Beşiktaş, yeni transferi Brezilyalı Ailton Goncalves Da Silva'yı bekliyor. 
     Almanya'nın Gelsenkirchen kentinde bugün sağlık kontrolünden geçen Ailton'un bu gece İstanbul'a gelip, yarın da sözleşme imzalaması bekleniyor. 
     Kulüp doktoru Ayhan Optur, AA muhabirine yaptığı açıklamada, Ailton'un sağlık kontrolünde herhangi bir probleme rastlamadıklarını söyledi. Dr. Optur, Brezilyalı futbolcunun daha önceki sakatlığının da geçtiğini ve sadece antrenman eksikliği bulunduğunu ifade etti. 
     Ailton'un bu akşam tarifeli uçakla Düsseldorf'tan İstanbul'a geleceği, yarın da sözleşme imzalayacağı öğrenildi. 
     
</TEXT>
</DOC>
