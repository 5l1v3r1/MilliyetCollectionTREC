<DOC>
<DOCNO> 354074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo23.html </URL>
<DATE> 2005/06/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Sivaspor 3 yabancı ile el sıkıştı 
</HEADLINE>
<TEXT>

     Eraydın AYTEKİN SİVAS,21 DHA 

YABANCI oyuncuların transferine öncelik veren Sivasspor, bir süredir görüşme halinde olduğu oyunculardan Brezilyalı Andersson, İngiliz Hamilton ve Danimarkalı Urlic ile anlaşma sağladı. Bu oyuncuların imzaya beklendiği belirtildi. 
     Sivasspor Menajeri Bülent Uygun, Petkoviç ve D’Haene transferleri için de Trabzonspor kulübünün kararını beklediklerini belirterek, Bu iki oyuncu ile görüşmelerimiz devam ediyor. Anlaşma sağlanamaması durumunda alternatifleri devreye sokacağız'' dedi. 
     
     GÖRÜŞMELER SÜRÜYOR 
     Sivasspor yabancı oyuncu konusunda Polonya’dan Yidarda, Bosna Hersek’ten Tolya, Brezilya’dan Revato ve Fabio ile görüşmelerini sürdürüyor. Yerli transferler konusunda da adımlar atan yönetim, Bosna’dan genç milli futbolcu Barış, Kayserispor’dan Müslüm Can ve Mersin İdmanyurdu’dan Ulaş ile temas halinde. 
     
     LORANT’IN YARDIMCILARI 
     Sivasspor’da Alman çalıştırıcı Lorant’ın yardımcıları da belli oldu. Lorant’ın isteği doğrultusunda kondisyoner Engin Fırat, yardımcı antrenör Esat Karaberberoğlu ve kaleci antrenörü Aydın Artanlar’la anlaşma sağlandı. Sivasspor ilk etap çalışmalarını perşembe günü Sivas’ta başlatacak. 
     
</TEXT>
</DOC>
