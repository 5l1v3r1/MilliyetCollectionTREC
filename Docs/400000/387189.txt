<DOC>
<DOCNO> 387189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/ekonomi/aeko.html </URL>
<DATE> 2005/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB - SPK çekişmesi ilk istifayı getirdi... 
</HEADLINE>
<TEXT>


200 sayfalık denetim sonuç raporuyla borsa yönetimini tasarruf genelgesine uymaması nedeniyle sert bir şekilde uyaran SPK, sorumluların adlarını istedi. Borsa yönetim kurulu üyesi Metin Ar istifa etti 

Finans atölyesi - SONGÜL HATISARU 

İstanbul Menkul Kıymetler Borsası İMKB bugünlerde kelimenin tam anlamıyla kaynıyor. Borsa personeli üç yıldır zam alamadığı için İMKB yönetimi ile mahkemelik olmuşken Sermaye Piyasası Kurulu'nun SPK hazırladığı 200 sayfalık rapor iplerin daha da gerilmesine neden oldu. 
İMKB'de 2003, 2004 faaliyetlerini incelemeye alan SPK müfettişleri, borsa yönetimine 200 sayfalık bir denetim sonuç raporu gönderdi. 
SPK, raporunda borsa yönetimini 45 ve 39 Sayılı Başbakanlık Tasarruf Genelgelerine uymadığı gerekçesiyle sert bir şekilde eleştirirken, genelgeye uymayan sorumluların adlarının kendisine bildirilmesini istedi. Garanti Yatırım İcra Kurulu Başkanı, Borsa Yönetim Kurulu Üyesi Metin Ar, SPK raporuna gösterdiği tepki nedeniyle istifa etti. Cuma günü bir araya gelen Borsa Yönetim Kurulu üyelerinin toplu istifayı gündeme getirdikleri söyleniyor. 

Tasarruf tartışması 
Peki Metin Ar neden istifa etti Borsa yönetiminin tasarruf genelgeleri, 631 Sayılı Bakanlar Kurulu Kararı ve Kamu İhale Kanunu çerçevesinde İMKB'nin yönetilemeyeceğini bir süredir tartıştığını biliyoruz. 
Metin Ar bu sorumlulukları mı yüklenmek istemedi, yoksa borsanın bu genelgeler ve kararnameler çerçevesinde yönetilmesinin mümkün olmadığını düşünerek mi istifa etti Şimdilik bilmiyoruz. İMKB'nin kamu kurumu sayılıp Başbakanlık tasarruf tedbirleri genelgesine tabi tutulması yüzünden borsa çalışanları da zor durumda. 

Ek ödeme kesilsin 
SPK raporunda maaş ödemelerinin tasarruf genelgesine uygun yapılmasını kira ve sağlık gibi ek ödemelerin kesilmesini istedi. Raporda İMKB' nin personeli için ödediği özel sağlık sigortası harcamaları da soruldu. 
SPK'nın sorumlu olarak sorduğu mevkileri tahmin etmek güç değil. Başta İMKB Başkanı Osman Birsen olmak üzere ilgili başkan yardımcıları, yönetim kurulu üyeleri... SPK başta Birsen olmak üzere yönetim kurulu üyeleri ve başkan yardımcıları hakkında soruşturma başlatabilecek. 
SPK borsa çalışanlarının kamu görevlisi olduğu gerekçesiyle çalışanları tasarruf genelgesi kapsamında değerlendiriyor. Borsa çalışanları ise kendilerinin İş Kanunu'na tabi olduğunu söyleyerek sözleşmeden doğan haklarının ellerinden alınamayacağını belirtiyorlar. 

Gazete de alınamayacak... SPK, başkan yardımcıları ve müdürlerin makam arabaları ve cep telefonu kullanımlarının yasaklanmasını, bugüne kadar olan kullanımın da nedenini sorguluyor. 

Cep telefonuna da sınır 
45 ve 39 sayılı Başbakanlık genelgeleri devlet kurumlarında araç tahsisi, cep telefonu kullanımları ve temsil giderlerine sınırlama getiriyor. Ancak tasarruf genelgelerine göre kamu kurumları gazete de alamıyor. Görevi piyasa faaliyetlerinin denetiminden ve gözetiminden sorumlu olan İMKB'nin çalışanlarının gazete okumadan işlerini yapması düşünülebilir mi 
İMKB hisse senedi ve tahvil piyasasında günde 6 - 7 milyar dolar civarında işlem hacmi yapılıyor. Hazine'nin borçlanmasını döndürmesinde borsadaki ikinci el bono piyasasının katkısı büyük. 
Şirketler bugüne kadar İMKB' de halka arz yöntemiyle 25 milyar dolara yakın kaynak yarattı. Borsa saniyelik, hata kabul etmez kararların alındığı yüksek teknolojiyle yönetilen bir kurum. Böyle bir yapının, sıradan bir kamu kurumu gibi yönetilmesi düşünülebilir mi 

Borsa kendi bütçesini oluşturuyor Sorunların temelinde borsanın bir kamu kurumu olarak kabul edilmesi gerçeği yatıyor. SPK Kanunu'nda borsa kamu tüzel kişiliğini haiz bir kamu kurumu olarak tarif ediliyor. Ancak bu tanım İMKB'nin kamu hizmeti gören bir meslek kuruluşu olduğu gerçeğini yadsımıyor. 

Meslek kuruluşu mu 
Nitekim SPK'nın resmi sitesinde de İMKB bir meslek kuruluşu olarak gösteriliyor. İMKB'nin yönetimi de finans sektörünün ve üyelerinin oluşturduğu genel kurulla seçilen kişilerden oluşuyor. Başkan üçlü kararname ile Ankara'dan atanıyor. Maaşı borsa tarafından ödeniyor. Başkanın bulunmadığı hallerde başkana yönetim kurulu üyelerinden seçilen bir üye vek let ediyor. Yönetim kurulu ise bilindiği gibi banka ve aracı kurum temsilcilerinden oluşuyor. 
Eğer İMKB bir kamu kurumu ise bu kamu kurumuna özel sektörden bir patron nasıl vek let ediyor Öte yandan İMKB kendi bütçesini oluşturan, çalışanlarının maaşlarını kendisi ödeyen ve bugüne kadar devletten hiçbir katkı almayan bir kurum. Aksine İMKB'nin başta eğitim bağışları olmak üzere Maliye Bakanlığı'na yaptığı katrilyonluk yardımlar söz konusu. 


</TEXT>
</DOC>
