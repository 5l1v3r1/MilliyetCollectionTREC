<DOC>
<DOCNO> 366707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/soneko33.html </URL>
<DATE> 2005/08/03/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Enflasyonda düşüş ayı... Rakamlar beklentilerin de altında... 
</HEADLINE>
<TEXT>

     Devlet İstatistik Enstitüsü DİE , bu yıl Temmuz'da aylık bazda Tüketici Fiyatları Endeksi'nin TÜFE yüzde 0.57, Üretici Fiyatları Endeksi'nin ÜFE ise yüzde 0.74 oranında gerilediğini açıkladı. Enflasyon verileri piyasa beklentilerinin altında gerçekleşti. 
     DİE'nin 2003 baz yıllı verilerine göre, Temmuz ayı itibarıyla yıllık enflasyon TÜFE'de yüzde 7.82, ÜFE'de ise yüzde 4.26 oldu. 
     Yılın 7 ayında fiyat artışları ise tüketicide yüzde 2, üretici fiyatlarında yüzde 1.14 olarak hesaplandı. 
     Temmuz ayı itibarıyla 12 aylık ortalamalara göre yıllık enflasyon, tüketici fiyatlarında yüzde 8.68, üretici fiyatlarında ise yüzde 11.72 oldu. 
     Piyasadaki beklenti yüzde 0.13-0.17 arasında değişiyordu. Özellikle gıda fiyatlarında görülen gerileme, eksi enflasyon beklentisini artırmıştı. 
     Merkez Bankası anketinde ise, ayın ilk anketinde yüzde 0.12 olan beklentiler ikinci ankette yüzde 0.13'e yükselmişti.. 
     Temmuz'da aylık bazda Tüketici Fiyatları Endeksi'nin TÜFE yüzde 0.10 artarken, Üretici Fiyatları Endeksi ÜFE ise yüzde 0.48 oranında gerilemişti. 
     Hükümetin bu yıl sonu için yüzde 8 TÜFE hedefi bulunuyor. 
     
     İstanbul'da otobüs bileti artış, şeftali düşüş rekortmeni... 

     Öte yandan İstanbul'da geçen ay en fazla fiyat artışı yüzde 18.2 ile tren ve şehiriçi otobüs bileti ücretinde, en fazla fiyat düşüşü ise yüzde 43.1 şeftalide görüldü. 
     Yıllık bazda ise fındık zam rekortmenliğini korudu. 

     
</TEXT>
</DOC>
