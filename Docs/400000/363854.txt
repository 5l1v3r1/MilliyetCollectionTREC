<DOC>
<DOCNO> 363854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun26.html </URL>
<DATE> 2005/07/24/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Tayland televizyonları tsunami uyarısı yaptı 
</HEADLINE>
<TEXT>

     Hint Okyanusu'ndaki Andaman ve Nicobar adalarındaki şiddetli depremin ardından Tayland'daki televizyonlardan tsunami uyarısı verildi. 
     Tayland'ın Milli Felaketlere Hazırlık Merkezinin Müdürü Plodprasop Suraswadi, televizyon kanallarında yayınlanan uyarıda, Nicobar adalar zincirinde suyun altında 7.3 büyüklüğünde bir deprem olduğunu duyurdu. 
     Suraswadi, depremin etkisiyle Tayland'ın güneyini tsunaminin vurabileceğini, tsunami olursa ilk dalgaların TSİ 20.12'de Puket'in Akron sahiline gelebileceğini söyledi. Ancak şu ana kadar tsunami görülmedi. 
     Geçen yıl sonunda Güney Asya'da meydana gelen deprem ve tsunami felaketinin ardından bölgedeki bazı ülkelerde tsunami uyarı merkezleri kurulmuştu. 
     Hindistan ile Tayland arasında bulunan adalardaki depremin, Hindistan'ın Madras eyaletinde de hissedildiği belirtildi. 
     Adalardaki depremde ilk belirlemelere göre hasar ve ölü-yaralı olmadığı, adalar için tsunami tehlikesinin de bulunmadığı belirtildi. 
     
</TEXT>
</DOC>
