<DOC>
<DOCNO> 358666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonsiy04.html </URL>
<DATE> 2005/07/06/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ağar seçimde ısrarlı Macun tüpten çıktı 
</HEADLINE>
<TEXT>

     DYP Genel Başkanı Mehmet Ağar, erken seçim konusunda "macun tüpten çıktı" dedi. 
     Anadolu’yu gezerek erken seçim için asılan Ağar, sandık talebini ilginç bir örnek vererek sürdürdü. 
     "Seçim 2006’yı geçmeyecek" diyen Ağar, 1980 sonrası hiçbir seçimin 4 seneyi geçmediğine dikkat çekti. Ağar, katıldığı bir programda, seçim konusunda şu değerlendirmede bulundu 
     "Erken seçim lafı nasıl biliyor musunuz Tüpünden çıkan diş macunu gibi. Çıktı mı bir daha geri girmesi mümkün değildir. Bu süreç hükmünü icra eder. Ve sonunda erken seçime gider. Çünkü Türkiye’nin 1980’den sonraki sürecine baktığınız vakit 4 seneyi hiç geçmedi." Ağar, hükümetin dış politikada dar bir alana sıkıştığını, bu alan içerisinde hareketsizleştiğini ve ininsiyatif imkanının giderek daralmaya başladığını savundu. 
     Ağar, "kırılma noktası" olarak ise AB’nin 3 Ekim’de müzakerelerin başlaması için şart koştuğu Kıbrıs’a ilişkin "Ek Protokol’ü" gösterdi. 

ANKA 
     
</TEXT>
</DOC>
