<DOC>
<DOCNO> 397563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sondun04.html </URL>
<DATE> 2005/11/24/ </DATE>
<TIME> 07.05 </TIME>
<AUTHOR>  </AUTHOR>
<HEADLINE>
İngiliz araştırması İnsanlık için Newton, Einstein'dan daha önemli 
</HEADLINE>
<TEXT>

     İngiltere'de yapılan bir araştırmaya katılanların çoğunluğu, 17. yüzyılın İngiliz fizikçisi İsaac Newton'ın insanlık ve bilim için, Alman Albert Einstein'dan daha önemli olduğu görüşünü ileri sürdü. 
     İngiliz Bilimler Akademisi'nce yapılan ve 345 İngiliz bilim adamı ile 1300'den fazla vatandaşın katıldığı sondajda, katılımcılardan, Einstein veya Newton'dan hangisinin bilim ve insanlığa daha çok katkı yaptıkları yaşadıkları dönem de gözönüne alınarak yanıtlamaları istendi. 
     Bilim adamlarının tamamı, 1642-1727 yıllarında yaşayan yerçekimi yasasının mucidi İsaac Newton'ın insanlığı boş inanç ve batıl itikatlardan kurtardığını, ayrıca dogmalardan modern bilime geçmesini sağladığını savundular. 
     Yahudi kökenli Alman Albert Einstein'ı savunanlar ise 1879-1955 yıllarında yaşayan bilim adamının görelilik teorisinin, evrenin oluşumu, karadelikler ve paralel evrenler konusundaki teorilere yol açtığını belirttiler. Einstein, matematik planda, atomların varlığını ve ışığın foton adı verilen partiküllerden oluştuğunu ispatlayarak, nükleer ve güneş enerjisinden faydalanmaya ve geliştirmeye olanak sağlamıştı. 
     
</TEXT>
</DOC>
