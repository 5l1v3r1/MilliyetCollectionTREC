<DOC>
<DOCNO> 395176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo13.html </URL>
<DATE> 2005/11/15/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kadıköy'de milli mesai... 
</HEADLINE>
<TEXT>

     A Milli Futbol Takımı, İsviçre ile yarın yapacağı tarihi maçla birlikte Kadıköy'de 6. kez sahaya çıkacak. 
     Milliler, Fenerbahçe Şükrü Saracoğlu Stadı'nda daha önce yaptığı 5 maçta 3 galibiyet, 1 beraberlik aldı, 1 kez de yenildi. 
     Kadıköy'de rakiplerine toplam 8 gol atan ay-yıldızlı ekip, kalesinde ise 5 gol gördü. 
     Türkiye, bu stattaki ilk maçında 10 Kasım 1993'te, Norveç ile yaptığı Dünya Kupası Eleme Grubu karşılaşmasında Ertuğrul Sağlam'ın golleriyle sahadan 2-1 galip ayrıldı. 
     Kadıköy'deki ikinci sınavında ay-yıldızlı ekip, 8 Mart 1995'te İsrail ile yaptığı özel maçı Aykut Kocaman ve Suat Kaya'nın golleriyle 2-1 kazandı. 
     A Milli Futbol Takımı, 11 Ekim 2003'te Avrupa Şampiyonası Eleme Grubu'nda İngiltere ile 0-0 berabere kalırken, 9 Ekim 2004'te Dünya Kupası Eleme Grubu'nda Kazakistan'ı Fatih Tekke 2 , Gökdeniz Karadeniz ve Nihat Kahveci'nin golleriyle 4-0 yenmeyi başardı. 
     Milliler, Kadıköy'deki son maçında ise Dünya Kupası Eleme Grubu'nda Ukrayna'ya 3-0 yenildi. 
     
</TEXT>
</DOC>
