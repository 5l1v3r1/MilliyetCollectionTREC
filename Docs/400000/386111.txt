<DOC>
<DOCNO> 386111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo06.html </URL>
<DATE> 2005/10/12/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Ailton’un istediği oldu Forvette Ahmet Dursun ile oynayacak 
</HEADLINE>
<TEXT>

     Önceki gün yapılan idmanda, forvette Ahmet Dursun’la beraber oynamak istediğini söyleyen Ailton'a Rıza Çalımbay’dan olumlu yanıt geldi. 
     
     Dil avantajları var 
     Beşiktaş, Kayserispor ile oynayacağı maçta forvette Ailton ve Ahmet Dursun ikilisine görev verecek. Önceki günkü antrenman sırasında teknik direktör Rıza Çalımbay’ın yanına gelip, Forvette Ahmet Dursun ile beraber oynamak istiyorum. Onunla çok iyi anlaşıyorum. İkimizin de Almanca bilmesi bir avantaj. Beraber oynarsak verimimiz daha da artacak'' diyen Ailton’un bu isteği teknik heyet tarafından olumlu karşılandı. 
     
     Gol şov vardı 
     Çalımbay, dünkü antrenmanda yapılan çift kale maçta forvette Ailton-Ahmet Dursun ikilisini yan yana oynattı. Oldukça formda gözüken ikili, idmanda adeta gol şov yaparken, gösterdikleri performans teknik kadronunu yüzünü güldürdü. Antrenman sonrası ise iki arkadaş birbirine takıldı. Ailton, Ahmet’in aslında artist olması gerekiyormuş, futbolcu olmuş'' derken, Ahmet Dursun ise, Pascal’dan daha çılgın biri. Onunla iyi anlaşıyoruz'' dedi. 
     
</TEXT>
</DOC>
