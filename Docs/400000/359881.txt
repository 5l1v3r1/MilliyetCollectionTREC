<DOC>
<DOCNO> 359881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonspo08.html </URL>
<DATE> 2005/07/10/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Fenerbahçe'de Anelka ve Servet kondisyon salonunda çalıştı... 
</HEADLINE>
<TEXT>

     Fenerbahçe, yeni sezon hazırlıklarını bugün yaptığı tek antrenmanla sürdürdü. 
     Samandıra Tesisleri'nde teknik direktörü Christoph Daum yönetiminde gerçekleştirilen antrenmanda futbolcular, bir süre kondisyon salonunda çalıştı. 
     Daha sonra sahaya çıkan sarı-lacivertliler, havanın çok sıcak olması nedeniyle koşu yapmazken, istasyon ve dar alanda top kapma çalışmalarının ardından kanat organizasyonlarına yönelik tek kale maç yaptılar. Futbolcular, kısa bir süre tam sahada çift kale maç yaparak antrenmanı tamamladı. 
     Sakatlıkları nedeniyle antrenmana çıkmayan Anelka ve Servet, kondisyon salonunda çalıştı. 
     Fenerbahçeli futbolcular, yarın Özel Acıbadem Hastanesi'nde sağlık kontrolünden geçecek. 
     
</TEXT>
</DOC>
