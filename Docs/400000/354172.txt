<DOC>
<DOCNO> 354172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonyas06.html </URL>
<DATE> 2005/06/21/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Ateş karşısında bekleyen döner ishal yapıyor 
</HEADLINE>
<TEXT>

     DHA 

      DÖNER etin ateş karşısında fazla bekletilmesinin zararlı olduğu, bu durumda 3-4 saat bekletilen tavuk dönerin zehirli ishale neden olduğu belirtildi. 
     Döner çubuğuna takılıp ateş karşısında 3-4 saatten fazla bekletilen dönerlerin, özellikle iç kısımlarında mikrop ürediği, ishal ve bağırsak enfeksiyonlarına yol açtığını anlatan Tekden Tıp Merkezi dahiliye uzmanı Dr. Nihat Tekden, Sabah takılan döner, akşama kadar ateşin karşısında bekletiliyor. Özellikle sıcak havalarda bakteriler daha çabuk çoğalıyor. Ateş karşısında bekleyen döner, özellikle zehirli ishale neden olur. Bu nedenle, vatandaşlarımızın beklemiş dönerden uzak durmasını öneriyoruz'' dedi. 
     Döner kebabına standart getirilmesini ve daha hijyenik ortamda hazırlanması gerektiğini belirten Tekden Tıp Merkezi Başhekimi ve iç hastalıkları uzmanı Dr. Nihat Tekden, özellikle beklemiş olan tavuk döner kebaplarının tüketilmesi sonucu zehirli ishal vakalarında artış olduğunu hatırlattı. İnsanların daha hızlı ayak üstü yemek ihtiyacını karşılamak için genelde döner kebap çeşitlerini tercih ettiğini anlatan Tekden, alınması gereken önlemlerle ilgili şunları söyledi 
     Döner kebabın yaz aylarında daha fazla ateş karşısında yani 2 saatten fazla süre kalması son derece sakıncalıdır. Oysa çevremizde döner kebabın sabah erken saatlerde takıp akşam geç saatlere kadar bekletildiği ve satış yapıldığını görmekteyiz. Döner kebapta dış yüzeyde pişme olurken iç kısımda kokuşma gelişir. Bu bakımdan hazırlanan döner etinin 2 saatte bitecek şekilde hazırlanması gerekir. Gerektiğinde yeniden döner kebabı hazırlanmalı ve döner çapı buna uygun olarak 20 santimi geçmemelidir.'' Dr. Tekden, son dönemde özellikle beklemiş tavuk dönerden en çok zehirli ishal vakalarında artış yaşandığını anımsatarak, dönerde kullanılan yeşilliklerin de çok iyi yıkanması gerektiğini kaydetti. 
     
</TEXT>
</DOC>
