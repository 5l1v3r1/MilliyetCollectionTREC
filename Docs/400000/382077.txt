<DOC>
<DOCNO> 382077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/astro/index.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararlı bir gündeyiz 
</HEADLINE>
<TEXT>


Aslan burcundaki Ay kendimize olan güvenimizi test etmekte. Özellikle sabah saatlerinde duygusal açıdan sıkıntı yaratan nedenleri aşmak gerekecek. Geçmişe ait konular yüzünden olumsuz düşüncelere kaymamalıyız. 
Koç'lar akıcı enerjileri ile başarıya açıklar. Sadece birikimleri ile ilgili kararlarına dikkat etmeli ve aşk hayatındaki gelişmelere yakın olmalılar. Boğa'lar maddi konularda aşırılıktan uzak durmalı. Evleriyle ilgili bir takım uğraşlar içinde olmak ve yeni sorumluluklar onlar için önem taşıyor.İkiz'ler bugün yakın çevrelerindeki iletişim ve hareketin içindeler. Enerjilerini doğru kullanmaya bakmalı ve düşündükleri yolculuklarda dikkatli olmalılar. Yengeç'ler harcamalar konusunda her zamankinden dikkatli olmalı. Bu alanda yaşanan terslikler unutulmadan yeni kararlarında tutarlı olmalılar. Aslan'lar burçlarındaki Ay sayesinde keyifli. Sadece ilişkilerine bakış açılarında tutarlılık göstermeliler. Başak'lar aşırı hayalci olmadan ileriye dönük düşünebilmeli. Geçmişle ilgili konuların onları duygusal olarak yormasına izin vermekten kaçınmalılar. 
Terazi'ler rahatlar ancak ortaklaşa çalışmalarda dikkatli olmaları gerekiyor. Projeleri konusunda arkadaşlardan destek görmeleri çok kolay olacak. Akrep'ler için hızlı hareket etmek ve kararlı olmak kolay olacak. Özellikle işe ait tamamlanması gereken konular dikkat çekiyor. Yay'lar keyifli olacaklar. Duygularını rahat aktarabilmek yabancılarla olumlu temaslar kurmalarında etkili oluyor. Oğlak'lar yeni planlarını ortaya koyarken sağduyulu olmalılar. Duygusal huzursuzlukları onları zorlarken, bekledikleri paralarda gecikmeler yaşanabilir. Kova'lar için hareket ve iletişimin öne çıktığı bir gün. Ortaklaşa konularda bu durum daha çok göze çarpıyor. Bu alanda esnek olmalarında yarar var. Balık'lar iş ortamında kendilerini verimli kılacak değişiklikler yapabilmeli. Bitmesi gereken birçok iş onların tüm zamanını alırken, sağlık konusunda dikkatli olmalılar. 
</TEXT>
</DOC>
