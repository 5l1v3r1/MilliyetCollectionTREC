<DOC>
<DOCNO> 363139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur02.html </URL>
<DATE> 2005/07/21/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
TIR devrilince uyuşturucu ortaya çıktı... 
</HEADLINE>
<TEXT>

     Kastamonu'da bir TIR'ın devrilmesi sonucu çevreye yayılan özel paketlerden harekete geçen jandarma, aracın gizli bölmesine saklanmış yarım kilo eroin maddesi ele geçirdi. 
     Araç İlçesi'ne bağlı Tokatlı Köyü yakınlarında M.K. yönetimindeki 61 K 2755 plakalı TIR devrildi. 
     TIR'ın devrildiği yönünde ihbar alan jandarma ekipleri, olay yerine gelerek 'maddi hasarlı trafik kazası' olduğu yönünde rapor hazırladıkları sırada, araçtan çevreye yayılan eşyalar arasında özel olarak hazırlanan bazı paketler buldu. 
     Paketleri incelemeye alan jandarma ekipleri, paketlerin içerisinde kullanıma hazır 2-3 gram eroin maddesi bulunduğunu tespit etti. Bunun üzerine TIR'da incelemesini sürdüren ekipler aracın tavan bölümünde 'zula' diye tabir edilen gizli bölmede yarım kilo eroin maddesi ele geçirdi. 
     Yetkililer, sürücü M.K'nın gözaltına alındığını ve olayla ilgili soruşturmanın devam ettiğini kaydettiler. 
     
</TEXT>
</DOC>
