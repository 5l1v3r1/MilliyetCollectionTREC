<DOC>
<DOCNO> 392601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sontur04.html </URL>
<DATE> 2005/11/06/ </DATE>
<TIME> 06.35 </TIME>
<AUTHOR>  </AUTHOR>
<HEADLINE>
Emirdağ art arda sallandı 
</HEADLINE>
<TEXT>

     Arife SAĞLAM EMİRDAĞ Afyonkarahisar , DHA 

AFYONKARAHİSAR'ın Emirdağ İlçesi art arda gelen küçük şiddette depremlerle sallandı. Merkez üssü Emirdağ olan depremler, ilçede paniğe yol açtı. Hava yağışlı olmasına karşın halk evlerine girmek istemedi. 
     Emirdağ'da sabahın ilk saatlerinden itibaren, en küçüğü 2.6 büyüklüğünde olmak üzere hafif şiddette, ancak giderek artan bir dizi deprem meydana geldi. İlk sarsıntı 03.30'da 3.1 büyüklüğünde oldu. Daha sonra 05.20'de 3, 05.44'de 2.6, 17.20'de 2.9, 19.24'de 3.5, 19.36'da 3.5 ve son olarak da saat 19.48'de 3.8 büyüklüğünde depremler meydana geldi. 
     Art arda gelen 3.5 büyüklüğündeki 2 depremden sonra ilçe halkı sokaklara döküldü. Panik yaşanan ve ilçede havanın oldukça soğuk ve yağışlı olmasına karşın karşın vatandaşlar evlerine girmedi. 
     
     VALİ TAKİP EDİYORUZ 
     Afyonkarahisar Valisi Muzaffer Dilek, Emirdağ İlçesi'nde yaşanan depremleri takip ettiğini, ancak korkulacak birşey olmadığını söyledi. Dilek, halkın İzmir'in Seferihisar İlçesi merkezli depremleri televizyonlardan izlediği için etkilenerek evlerine girmediğini söyledi. Dilek, Hava yağışlı. Vatandaşlar evlerine girse daha iyi, ama bu gibi durumlarda müdahale etmek doğru değil'' dedi. 
     Vali Dilek, Afyonkarahisar merkezi dahil, Emirdağ, Bolvadin, Çay, Şuhut ve Sultandağı ilçelerinin 1'İnci derecede deprem kuşağı kapsamındaki bölgede bulunduğunu ve kentin diğer yarısının ise 2'inci derecede deprem kuşağında olduğunu hatırlattı. 
     
</TEXT>
</DOC>
