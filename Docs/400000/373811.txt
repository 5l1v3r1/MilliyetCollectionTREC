<DOC>
<DOCNO> 373811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonsiy07.html </URL>
<DATE> 2005/08/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Rahşan Ecevit, tiyatrocuları savundu 
</HEADLINE>
<TEXT>

     DSP eski Genel Başkan Yardımcısı Rahşan Ecevit, tiyatrocuların iktidara ilk kez toplu protesto yönelttiklerini belirterek, "Onlar Türk milletinin haksızlıklar karşısında sinmeyen ve savaşan bir millet olduğunu göstermişlerdir" dedi. 
     Rahşan Ecevit yazılı açıklamasında çirkin siyasetin sanata da bulaştığını bildirdi. Devlet Tiyatroları Genel Müdürü Doç.Lemi Bilgin’in yerine yasaya uygun olarak hem yurt içinde hem de yurt dışında çalışmaları, tecrübeleri olmuş yakın çevreden bir kimsenin değil çok gerilerden bir isim tercih edildiğini belirten Ecevit, 12 bölge müdürünün, 40 yöneticinin istifa ettiğini, oyun yazarlarının oyunlarını, bestecilerin müziklerini çektiklerini bildirdi. 
     
     SAVAŞAN MİLLET 
     Ecevit, "İktidar bu toplu istifalarla ilk defa protesto edilmiş oluyor. Bu onurlu ve cesur davranışlarından dolayı Devlet Tiyatroları çalışanlarının kutlanması gerek. Onlar Türk milletinin haksızlıklar karşısında sinmeyen ve savaşan bir millet oludğunu göstermişlerdir" dedi. 
     Rahşan Ecevit, bu olayın iktidarın hışmına uğramış diğer kuruluşların çalışanlarına da örnek olmasını dilediğini belirtti. 
     
</TEXT>
</DOC>
