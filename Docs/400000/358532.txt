<DOC>
<DOCNO> 358532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/spor/spo01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç'i alkol çarptı 
</HEADLINE>
<TEXT>


Beşiktaş'a en yakın isim olarak görünen Miloseviç, özel hayatına takıldı. Sırp futbolcunun alkol alışkanlığının bulunması nedeniyle transferi askıya alındı 


Ronaldo'nun sözleşmesinin feshedilmesiyle yabancı kontenjanını açan Beşiktaş, tam Miloseviç'te karar kılmıştı ki, özel hayatı tüm hesapları altüst etti. 
Bonservis sorunu olmaması nedeniyle Siyah - Beyazlılar'a en yakın isim olarak görünen ve prensipte anlaşma sağlanan yıldız futbolcu için bir araştırma yapan Beşiktaş Yönetimi, korkunç bir gerçekle karşı karşıya kaldı. Sırp oyuncunun alkol alışkanlığının bulunduğu ve bundan bir türlü vazgeçemediği öğrenildi. 
Kartal bu gelişme üzerine Pandiani ve Zurawski'ye yöneldi. Polonyalı oyuncunun yurt dışı tecrübesi olmadığı için çekimser kalan Beşiktaş, Pandiani'yi ilk sıraya aldı. Deportivo'da bonservisi bulunan Uruguaylı oyuncu için kiralık teklifini götüren Siyah - Beyazlılar olumsuz yanıt aldı. İspanyol ekibi 4 milyon Euro istedi. 
Öte yandan izlemeye alınan Norveçli Iversen'in gelmek istememesi üzerine görüşmeler tıkandı. 

Jarczyk denenecek 

Trabzonspor ve Celtic'in de peşinde olduğu Zurawski'yi gündeminden düşürmeyen Beşiktaş, bir başka Polonyalı'ya daha listesine aldı. Siyah Beyazlılar'ın, Leggia Varşova forması giyen David Jarczyk'i deneyeceği belirtildi. 18 yaşındaki genç futbolcunun 1-2 gün içinde Beşiktaş'ın Avusturya kampına katılacak. 

Sergen eriyor 

Avusturya kampının beşinci gününde, futbolcular birer, ikişer kilolarından kurtulurken, idmanlara katılan Sergen'in ise 3 kilo verdiği ifade edildi 

CENGİZ MALGIR 

Beşiktaş'ın Seefeld kampı, futbolculara yaradı. Siyah - Beyazlılar, Avusturya'daki kampın beşinci gününde kişi başına 1-2 kilo arasında kilo vermeyi başardı. Sağlık kurulu, Sergen'in bu süre içinde 3 kilo ile en fazla kilo veren isim olduğunu açıkladı. 
Dünü izinli olarak geçiren Siyah - Beyazlılar'da kampa geç katılan Youla ve kaleci Volkan, kaleci antrenörü Cengiz Birgen ile birlikte iki ayrı idman yaptı. Diğer oyuncular ise saat 13.00 ile 17.00 arası serbest kaldı, Seefeld kasabasını gezdi. 

Adem Dursun 

Ankaragücü'nden bu sezon transfer edilen başarılı futbolcu, Beşiktaş'ta başarısız olma endişesi taşıdığını söyledi, "Gidici değil, kalıcı olmak istiyorum" diye konuştu 

ORHAN YILDIRIM 

Adem Dursun, dişiyle, tırnağıyla kazıyarak bugünlere geldi. Sivas'ta amatör bir takımda başlayan futbolculuk hikayesinde yolu, Ankaragücü ile kesişti. 10 yıl Sarı - Lacivertli formayı giyen başarılı savunmacı, nihayet Beşiktaş formasına kavuşabildi. İşte Adem'in dudaklarından dökülenler 
Ahmet Dursun ile sadece soyadı benzerliğimiz var.Futbola Sivas'ta 6-7 yaşlarındayken amatör olan Güvenspor'da başladım. Emre Belözoğlu'nun da içinde bulunduğu Türkiye seçmelerine katıldım, ama Sivas'tan geldim diye almadılar. Defansın iki tarafında ve liberoda oynadım. Uzun boyumu defansif anlamda kullanıyorum ama ofansta etkili değilim. O bölgede topla pek buluşamıyorum.Rıza hocayla daha önce birlikte çalıştık. O güveni mahçup etmemeye çalışacağım. Aksini aklımdan bile geçirmiyorum.Açıkçası içimde başarısız olma endişesi var. Bu düşünce beni ürkütüp, korkutuyor diyebilirim. Bu şekilde geri gitmek istemem. Ben milli takımların her seviyesinde oynadım. 2 kez de A takıma seçildim ancak henüz forma giyemedim. Büyük takımda bunu daha da iyi değerlendirip gidici değil, kalıcı olmak istiyorum.Başarmak zorundayım. 25 yaşındayım 4 büyüklerde oynamak herkese nasip olmuyor. Allah'a şükür buraya geldim bu kısmeti de tepmek istemiyorum.Savunma oyuncusu olarak Fatih Tekke ve Hakan Şükür'de zorlanıyorum. Bir de Youla vardı. O da bize geldi Allah'tan Söz olsun diye değil gerçekten söylüyorum. Küçükten beri Beşiktaş'a karşı sempatim var. Bunun nasıl bir duygu ve heyecan olduğunu kelimelerle anlatamam yaşamak lazım.Bu yıl Beşiktaş camiasının beklentileri büyük baskı yaratır. Takım son iki yılı şampiyonluktan uzak geçirdi. Bize düşen bunu şampiyon olarak ortadan kaldırmak. 

4 karşılaşma kesinleşti 

Siyah - Beyazlılar'ın yurt dışındaki ikinci etap kamp çalışmalarındaki rakipleri kesinleşti. Avusturya'dan sonra Almanya'ya geçecek olan Beşiktaş, 14 Temmuz'da Weingaten'de Köln ile oynayacak. Diğer maçlar ise ise şöyle 16 Temmuz Banik Ostrava Ausburg , 18 Temmuz Partizan Mindelhaim , 20 Temmuz Eintracht Frankfurt 

Seefeld'e kar yağdı 

Beşiktaşlılar, temmuz ayında kar gördü. Kayak merkezi olan Seefeld'te dağlar bembeyaz karla kaplanırken, sıcaklık da 6 dereceye kadar düştü. Bunun üzerine futbolcuların odalarına, üşümemeleri için battaniye dağıtıldı. 


</TEXT>
</DOC>
