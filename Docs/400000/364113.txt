<DOC>
<DOCNO> 364113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonspo01.html </URL>
<DATE> 2005/07/25/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Barça Kimse Rüştü'yü bedava istemesin 
</HEADLINE>
<TEXT>

     Barcelona, Asya turu kadrosuna dahil ettiği Rüştü Reçber’in bu sezon da takımda kalacağı yönünde İspanya Futbol Federasyonu’na yazı gönderdi. Sportif direktör Txiki Begiristain, milli kalecinin bu hafta başlayacak Asya turuna dahil edildiğini kaydederek, Rüştü’nün Valdez ile birlikte bu sezon kaleyi koruyacağını söyledi. Begiristain şunları söyledi Kimse bizden, uluslararası futbol dünyasında haklı bir unvana sahip bu kaleciyi bedava istemesin.'' 
     
     Yöneticilerin planı 
     Rüştü, halen bizim lisanslı oyuncumuzdur ve gerekirse bu yıl da bizde kalacaktır. Federasyona bu yönde müracatımızı yaptık.'' Bu arada Barcelona yönetiminin, tecrübeli kaleciyle bu hafta yapacağı görüşmede, öncelikle gelen tekliflerden birini tercih etmesini, teklifleri kabul etmemesi durumunda yıllık ücretinde indirim yapmasını isteyeceği ileri sürüldü. Bu da olmazsa, sorun çözülene kadar Rüştü’nün B takımla idmanı çıkması söz konusu. 
     
</TEXT>
</DOC>
