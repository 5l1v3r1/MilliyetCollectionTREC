<DOC>
<DOCNO> 397096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonspo45.html </URL>
<DATE> 2005/11/22/ </DATE>
<TIME> 23.10 </TIME>
<AUTHOR>  </AUTHOR>
<HEADLINE>
Kartal zorlanmadı 79-67 
</HEADLINE>
<TEXT>

     Basketbolda, ULEB Kupası C Grubu'nda yer alan Beşiktaş Cola Turka, grubundaki 3. maçında Portekiz'in Queluz Sintra PM takımını 79-67 yenerek, ilk galibiyetini aldı. 
     Maçın ilk dakikalarında pota altında ve dışarıdan rakibini durduramayan Beşiktaş, Miranda'nın basketiyle 6. dakikayı 12-10 geride kapadı. 
     Siyah-beyazlılar, Portekiz ekibinin iyi top çevirerek boş şutları sayıya çevirmesine engel olamadı, ancak Kornegay'in pota altı basketleriyle de oyundan kopmadı. Ev sahibi takım, 1. periyodun son dakikasında Ellis'in basketiyle üstünlüğü ele geçirdi ve bu periyodu 17-16 önde geçti. 
     İkinci periyoda alan savunmasıyla başlayan Beşiktaş, Barış'ın art arda sayılarıyla üstünlüğünü sürdürürken, Mithat'ın attığı 3 sayılık basketle ilk yarıyı 11 sayı farkla 42-31 önde kapadı. 
     Karşılaşmanın ikinci yarısının ilk bölümünde Elliot'u dış atışlarda iyi kullanan Beşiktaş, bu oyuncunun peş peşe bulduğu 3 sayılık basketlerle 26. dakika içinde farkı 14 sayıya 50-36 çıkardı. Siyah-beyazlıların hücumdaki başarılarına rağmen Queluz Sintra PM, üç ABD'li oyuncusunun 3 sayılık basketleriyle farkın daha da açılmasını engellerken, Beşiktaş 3. periyodu 59-50 önde tamamladı. 
     Maçın son periyoduna çok kötü başlayan ev sahibi ekip, Brown'un basketine engel olamayınca Portekiz takımı 33. dakikada bir anda farkı 2 sayıya 59-57 indirdi. Çabuk toparlanan ve dış atışlarda etkili olan Beşiktaş, Elliot ve Kerem'in 3 sayılık basketleriyle farkı tekrar açtı ve 38. dakikayı 69-57 önde geçti. 
     Siyah-beyazlılar, karşılaşmayı 12 sayı farkla 79-67 kazanarak, grubundaki ilk galibiyetine imza atmış oldu. 
     
     
Salon Akatlar Hakemler Christos Mastraftsis Yunanistan xxx, Petar Obradovic Bosna Hersek xxx, Caslav Cukalovic Sırbistan Karadağ xxx Beşiktaş Cola Turka Kerem xx 13, Barış xx 7, Tolga xx, Wright x 2, Elliot xxx 21, Kornegay xxx 19, Ellis xx 10, Mithat xx 6, Erdem x, Umutcan x 1, Eren x Queluz Sintra PM Brown xx 14, Rodrigues xx 8, Miranda xx 8, Schiffner xx 17, Watkins x 6, Vik x 11, Manuel x 3, Silva x 1. Periyot 17-16 Devre 42-31 Beşiktaş Cola Turca lehine 3. Periyot 59-50 5 Faulle Çıkan Dk. 39.07 Watkins Queluz Sintra PM 
     
</TEXT>
</DOC>
