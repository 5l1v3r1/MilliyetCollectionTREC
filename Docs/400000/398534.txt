<DOC>
<DOCNO> 398534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/spor/spo08.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koleksiyoncu 66-63 
</HEADLINE>
<TEXT>


Beşiktaş, son 4 yılın şampiyonu Efes Pilsen'den sonra zirvenin güçlü adayı Ülker'i de devirdi 


Beşiktaş Cola Turka, galibiyet serisine üst üste altıncı maçında da devam etti, Efes Pilsen'den sonra Ülkerspor'u da müthiş bir maç sonunda devirerek altıda altı yaptı 66 - 63 
İlk çeyrekte Beşiktaş'ın üst üste top kayıplarını iyi değerlendiren Ülkerspor, özellikle Haislip'in pota altından ürettiği sayılarla kontrolü ele geçirdi, bu periyodu 8 - 17 önde kapadı. İkinci çeyrekte de Mirsad ile üstünlüğünü sürdüren Ülkerspor'a karşı Beşiktaş, savunmada toparlandı, Wright, Kornegay, Elliott üçlüsüyle oyuna ağırlığını koydu ancak boş şutları sokamayınca devreyi 29 - 35 Ülker önde tamamladı. 
Üçüncü periyotta iyi savunmasını sürdüren, Ülkerspor'u özellikle pota altında durduran Beşiktaş, 27.07'de Mithat'ın üçlüğüyle skoru eşitledi 41 - 41 , 27.35'te Wright ile ilk kez öne geçti 43 - 41 , son periyoda 49 - 45 önde girdi. 31.50'de Kerem'in üçlüğüyle farkı yedi sayıya kadar çıkaran Beşiktaş karşısında Ülker, Ömer'in oyuna girmesiyle toparlandı, son iki dakikaya girilirken skoru yeniden eşitledi 59 - 59 . Ancak Elliott ve Barış'ın son dakika içindeki kritik üçlükleri galibiyeti Beşiktaş'a getirdi 66 - 63 

İstatistik GÖKHAN TÜRE 

BEŞİKTAŞ COLA TURKA OYUNCU TS 2S 3S SA R A Ellis 2 0-4 0-3 2-2 3 1 Wright 15 5-7 - 5-6 5 2 Kerem 18 2-4 4-11 2-4 7 5 Elliott 12 3-6 2-7 - 10 2 Mithat 5 1-2 1-1 - 1 1 Tolga - 0-1 - - - 1 Kornegay 8 4-7 - 0-1 7 1 Barış 6 - 2-4 - 2 1 TOPLAM 66 15-31 9-26 9-13 35 14 

ÜLKERSPOR OYUNCU TS 2S 3S SA R A Mirsad 12 4-11 1-2 1-3 12 2 İbrahim 6 0-1 2-6 - 3 3 Cüneyt 3 0-2 1-5 - 4 4 Trepagnier 11 4-8 1-3 - 3 3 Haislip 17 7-13 0-1 3-6 8 - Oğuz 4 1-1 - 2-3 1 - Stefanov 7 1-8 1-1 2-2 3 1 Pasalic - - - - 1 - Ömer 3 0-1 1-2 - - - TOPLAM 63 17-45 7-20 8-14 35 13 

1.PERİYOT 8 - 17 Ülker , 2.PERİYOT 21 - 18 Beşiktaş , DEVRE 29 - 35 Ülker , 3.PERİYOT 20 - 10 Beşiktaş , 4.PERİYOT 17 - 18 Ülker , MAÇ SKORU 66 - 63 Beşiktaş 
BEŞ FAUL Mirsad 39.54 
HAKEMLER Emin Moğulkoç, Ersan Ergüler, Zafer Yılmaz 

Efes Pilsen yara sardı 87-74 

Efes Pilsen, Darüşşafaka'yı 87-74 ile evinde devirdi, Beşiktaş yenilgisini telafi etti. Maça iki takım da hızlı başladı, ancak lacivert - beyazlılar ilk periyodu 22-21 önde tamamladı. İkinci çeyrekte Ender ve Kerem ile etkili olan Efes, devreyi 47-42 önde kapadı. 2. yarıda Prkacin ve Cenk'in de skora katkısıyla farkı daha da açan Efes Pilsen sahadan 87-74 galip ayrıldı. 

Cim - Bom son anda 84-83 

Galatasaray, ligin dişli takımlarından Banvit'i rakip sahada tek sayı farkla geçti 83 - 84. Maç öncesi takımlar ısınırken Banvitsporlu Önder'in asılması sonucu potanın yamulması nedeniyle maç 45 dakika gecikmeli başladı. Devresi 41 - 38 Banvit'in önde kapadığı maçta ikinci yarıda Burak, Şemsettin ve Dixon'ın sayılarıyla etkili olan Sarı - Kırmızılılar, bitime bir saniye kala Şemsettin'in basketiyle galibiyeti kopardı. 

Potada dün Bayanlar 
Beşiktaş - İstanbul Ü. 76 - 66 
Mersin BŞ. Bld - Kayseri TED 90 - 77 
Burhaniye Bld. - Ceyhan Bld. 78 - 68 
Yıldırım Bld. - Fenerbahçe 75 - 96 


</TEXT>
</DOC>
