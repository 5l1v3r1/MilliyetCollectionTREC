<DOC>
<DOCNO> 392039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonyas01.html </URL>
<DATE> 2005/11/03/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Fransa'daki mahkumlar orkestrayla hayata döndü... 
</HEADLINE>
<TEXT>

     Fransa’da bir hapisanede mahkumlardan oluşan senfoni orkestrası kurulduğu, orkestranın şef Laurent Cempellone yönetiminde Mozart’ın iki yapıtını seslendirdiği bildirildi. 
     BBC’nin haberine göre konser Saint-Etienne’deki La Talaudiere hapisanesinin kültür kompleksinde gerçekleşti. 
     Konser, enstüman çalmasını bilen ya da hapisanede öğrenen mahkumlardan oluşturulan 35 kişilik orkestra tarafından verildi, izleyiciler ise diğer mahkumlar, hapisane çalışanları ve basın oldu. 
     İtalya ile Almanya’da birçok "mahkum orkestrası" kurmuş olan 33 yaşındaki şef Laurent Campellone La Taladuiere hapisanesinde şu anda klasik gitar dersi almakta olan diğer mahkumlarla bir konser daha düzenlemeyi umduğunu bildirdi. 
     Campellone gitar derslerine ek olarak hapisanedeki 400 mahkumun flüt, obua, saksafon ve vurmalı çalgılar dersleri almaktan hoşnut olacaklarını sandığını bildirdi. 
     Konserde Mozart’ın bir senfonisi ve marşı seslendirildi. 

ANKA 
     
</TEXT>
</DOC>
