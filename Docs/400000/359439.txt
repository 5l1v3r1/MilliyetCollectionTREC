<DOC>
<DOCNO> 359439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sontur25.html </URL>
<DATE> 2005/07/08/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Şişli'de bankada soygun girişimi 
</HEADLINE>
<TEXT>

     İstanbul'da bir bankaya soygun girişiminde bulunuldu. Olayda bir güvenlik görevlisi hayatını kaybetti. 
     Harbiye Cumhuriyet Caddesi üzerindeki Koçbank şubesine sabah saatlerinde gelen bir kişi, soygun girişiminde bulundu. 
     Bu sırada bankaya para getiren zırhlı araçtan inen güvenlik görevlisi Özcan B, zanlıya müdahale etmek istedi. 
     Havaya ve güvenlik görevlisinin ensesine ateş eden bu kişi, olay yerinden yaya olarak kaçmaya başladı. 
     Zanlı, polis tarafından kovalamaca sonucu kısa sürede yakalanarak, emniyete götürüldü. 
     Ağır yaralı olarak Taksim Eğitim ve Araştırma Hastanesi'ne kaldırılan Özcan B. yaşamını yitirdi. 

     
</TEXT>
</DOC>
