<DOC>
<DOCNO> 354972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/siyaset/siy12.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu YÖK kaldırılmalı 
</HEADLINE>
<TEXT>


İSTANBUL Milliyet 


Anavatan lideri Erkan Mumcu, YÖK uygulamasının "baştan beri yanlış" olduğunu belirterek, "Türkiye'nin bir an önce Avrupa yükseköğretim kavramının içeriğine uygun bir düzene geçmesi gerekiyor. Bu da YÖK'ün ortadan kaldırılmasıdır" dedi. Mumcu, Hyatt Regency Oteli'ndeki "Genişletilmiş Ortadoğu'da Demokratikleşme ve Güvenlik" başlıklı konferansta, YÖK Başkanı Erdoğan Teziç'in, "ÖSS ile ilgili konulara YÖK karar verir, hükümet vermez" şeklindeki açıklamasının hatırlatılması üzerine de şunları kaydetti "Bütün Türkiye'nin, Meclis'in ve hükümetin üstünde bir mürebbiye edasıyla konuşmaya hiç kimsenin hakkı yok. Hele YÖK Başkanı'nın hiç yok." 


</TEXT>
</DOC>
