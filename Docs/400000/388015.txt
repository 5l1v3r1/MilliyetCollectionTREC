<DOC>
<DOCNO> 388015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo18.html </URL>
<DATE> 2005/10/19/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Formula 1'de bayan pilot... 
</HEADLINE>
<TEXT>

     Dünyanın en çok izlenen otomobil sporlarından Formula 1'de, bir bayan pilot piste çıkmaya hazırlanıyor. 
     Minardi takımından bugün yapılan açıklamada, gelecek ay sonunda, ABD Toyota Atlantik Serisi'ni kazanan İngiliz bayan pilot Katherine Legge'nin deneneceği bildirdi. 
     2002 yılında Indianapolis Pisti'nde McLaren takımıyla deneme sürüşüne katılan ABD'li Sarah Fisher'den sonra pistlerde deneme sürüşüne katılacak bayan pilot Legge, Minardi kullanma şansını yakaladığı için inanılmaz derecede heyecanlı olduğunu söyledi. 
     25 yaşındaki bayan pilot, ''Çocukluğumdan beri Formula 1'de otomobil kullanmak benim en büyük düşümdü'' diye duygularını ifade ederken, takımın patronu Paul Stoddart, Legge'yi uzun zamandır izlediklerini ve son dönemde gösterdiği performans nedeniyle Formula 1'i denemeyi kararlaştırdıklarını söyledi. 
     Paul Stoddart, ''Biz, eğer başarılı bir bayan pilot çıkar ve Formula 1 aracını kullanabileceğini söylerse buna şans vermenin ve istediklerini yapabilmesi için uygun ortam yaratmanın utanılacak bir tarafının olmadığını her zaman söylüyoruz'' dedi. 

     
</TEXT>
</DOC>
