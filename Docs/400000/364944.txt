<DOC>
<DOCNO> 364944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/yasam/yas06.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadilini en erken Türk çocuğu öğreniyor 
</HEADLINE>
<TEXT>


Almanya'da bir kongrede, Türk çocuklarının 2 - 3 yaşına kadar anadillerini öğrendikleri bildirildi 


Dünya çapında yapılan bir araştırma sonucunda anadilini en erken öğrenen çocukların Türk çocukları olduğu ortaya çıktı. 
'International Association for the Study of Child Language' Uluslararası Çocuk Dili Araştırmaları Derneği adlı kuruluşun Almanya'nın başkenti Berlin'de yapılan 10. kongresinde, Türk çocuklarının 2- 3 yaşına kadar kendi dillerinde, dil bilgisi kurallarına uygun konuşabildikleri belirtildi. 

'Türkçe Lego gibi' 
Yaklaşık 800 dilbilimcisinin katıldığı kongrede Prof. Klann Delius, Türkçe'nin kolay öğrenildiğini belirterek, "Türkçe'nin şahıs ve zaman belirleyen ekleri düzenli. Lego taşları gibi" dedi. 
Arapça konuşulan ülkelerde çocukların ana dillerini dilbilgisi açısından doğru konuşmalarının yaklaşık 12 yıl sürdüğü, Alman çocuklarının da ancak 4-5 yaşları arasında temel dilbilgisi kurallarına h kim olabildikleri kaydedildi. 


</TEXT>
</DOC>
