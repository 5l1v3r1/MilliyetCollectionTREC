<DOC>
<DOCNO> 380119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/guncel/axgun01.html </URL>
<DATE> 2005/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakk ri'de 4 doktor 
</HEADLINE>
<TEXT>


Hakk rililer, dün devletin aylar sonra gönderdiği 4 doktorun sevincini yaşadı. Vali Erdoğan Gürbüz, kente gelişlerini basın toplantısıyla duyurduğu doktorlara her konuda yardımcı olacaklarını söyledi 

HAKK Rİ DHA-AA 

Hakk ri dün bayram yeri gibiydi. Milliyet'in hastane, doktor ve sağlık donanımı konusunda yaşadığı büyük sıkıntıları sık sık gündeme taşıdığı kente, Sağlık Bakanlığı geçici görevlendirmeyle 4 doktor gönderdi. Doktorların Hakk ri'ye gelişi olay oldu, Vali Erdoğan Gürbüz müjdeyi Devlet Hastanesi'nde düzenlediği basın toplantısıyla verdi. Gürbüz toplantıda, basının sürece katkısının altını çizdi. 

6 diyaliz hastası ölmüştü 
Uzman doktor olmadığı için 6 diyaliz hastasının hayatını kaybettiği Hakk ri'de, son gelen diyaliz doktorunun da yaklaşık bir ay önce kentten ayrılması üzerine doktorsuz kalan diyaliz hastaları, uzman doktorun gelmesi ile rahat nefes aldı. 45 günlüğüne geçici olarak rotasyonla görevlendirilen 10 doktordan uzman doktorlar Engin Tutkun ve Ünal Ersoy ile 2 pratisyen doktor, Hakk ri'de göreve başladı. 

Vali basına tanıttı 
Hakk ri Valisi Gürbüz, dün Devlet Hastanesi'nde bir araya geldiği doktorlara her konuda yardımcı olacaklarını söyledi. 
Sağlık Bakanı Recep Akdağ'ın kentteki doktor sıkıntısını çözmeye çalıştığını, ancak hastane ve sağlık ocaklarında doktor açığının had safhada olduğunu anlatan Gürbüz, "İlimize gelen pratisyenlerden birini Çukurca ilçesine göndererek oradaki sıkıntıyı çözeceğiz" dedi. 

Meslektaşlara çağrı 
Hakk ri'nin Irak sınırında bulunan Çukurca ilçesinde tam bir yıldır tek doktor bile olmadığı 12 Eylül'de Milliyet'te duyurulmuştu. Aynı haberde, 45 günlüğüne gönderilen doktorlar arasında göreve başlayan tek kişi olan ve Hakk ri Acil Servis'te işe başladıktan sonra Çukurca'ya sağlık taraması için gönderilen Dr. Mustafa Osmanoğlu'nun "Diğer 9 meslektaşımdan haber yok. Gelmelerini bekliyorum. Hakk ri ve ilçelerinde sağlık sorunları yaşanıyor" sözleri yer almıştı. 
"Halk perişan. Doktor gelmiyor, Mehmetçiğin büyük desteği var" diyen Çukurca Belediye Başkanı Yaşar Turan da, askeri doktorların hastaları muayene ettiklerini, ancak reçete yazamadıklarını söylemişti. 

Ya gidecekler... 
AKP Hakk ri Milletvekili Fehmi Öztunç da, Milliyet'e yaptığı açıklamada, "3 Kasım seçimleri sonrasında Hakk ri'de, ilçeleriyle birlikte toplam 3 doktor bulunduğuna" işaret etti. Öztunç, şöyle dedi 
"Toplam 45 doktor ihtiyacı var. Mecburi hizmet uygulamasından olumlu sonuç bekliyoruz. 21 kişilik doktor ihtiyacı listesi hazırladık. Ay sonunda kuralar çekilecek. Bu sistemle Hakk ri'ye 16 uzman, 5 pratisyen hekim gönderilecek. Bu kez ya gidecekler ya diplomalarını bırakacaklar." 

Doktor sayısı 5 oldu 
Hakk ri Acil servis'te işe başladıktan sonra Çukurca'ya gönderilen Dr. Mustafa Osmanoğlu'nun da geçici görevlendirilen 10 doktor arasında yer aldığı varsayıldığında, yaklaşık 1 aydır göreve başlamayan doktor sayısının 5 olduğu Hakk ri'de, hastalar sağlık personeli ve hastane yolu gözlüyor. 

Haberimiz ses getirdi 

Basında yer alan "Hakk ri'ye atanan 10 doktordan sadece biri göreve başladı" haberinden sonra Sağlık Bakanlığı ile gerekli yazışmaların yapıldığını belirten Vali Gürbüz, şöyle dedi 
"Bu tür haberlere gerek Başbakanımız, gerekse Sağlık Bakanımız büyük tepki gösterdi. Başbakanımız ve Sağlık Bakanımızın tepkisi üzerine, 20 gün önce yazısı gelip de kendisi gelemeyen 10 doktordan 4'ü geldi, 6'sı da kısa süre sonra gelecektir. Bugün itibariyle il ve ilçelerimizdeki doktor sayısı 21 uzman, 32 pratisyen doktordur. Çukurca ilçesindeki doktor sıkıntısının giderilmesi için geçici görevle doktor gönderdik. Bundan sonra gelecek olan doktorlarımızı da oraya göndereceğiz." 


</TEXT>
</DOC>
