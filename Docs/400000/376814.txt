<DOC>
<DOCNO> 376814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur03.html </URL>
<DATE> 2005/09/08/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Eşek kavgasında kulağı koptu... 
</HEADLINE>
<TEXT>

     Hacıbaba LALE DHA 

      KAYSERİ'nin Yahyalı İlçesi’ne bağlı Yeşilköy de, eşeğin ısırdığı 14 yaşındaki Recep Bakır’ın sağ kulağı koparken, sol el parmakları kırıldı. Bakır'ın kulağı dikildi. 
     Yeşilköy Köyü’nde oturan Recep Bakır, bahçelerindeki domatesleri topladıktan sonra eve dönerken, bindiği eşeğe, Çağlalık bölgesinde bir başka eşek saldırdı. Boğuşan eşekleri ayırmaya çalışan Recep Bakır, eşeklerin arasında kaldı. Bu sırada eşeklerin birinin ısırdığı Bakır’ın sağ kulağının yarısı koptu, sol el parmakları kırıldı ve vücudunun çeşitli yerlerinden de yaralandı. Yakınları tarafından Yahyalı Devlet Hastanesi’ne kaldırılan ve yapılan ilk müdahaleden sonra Erciyes Üniversitesi Tıp Fakültesi Hastanesi’ne sevk edilen Recep Bakır, burada kulağı dikilip, tedavi edildikten sonra taburcu edildi. 
     
</TEXT>
</DOC>
