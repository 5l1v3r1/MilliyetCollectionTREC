<DOC>
<DOCNO> 380838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/soneko09.html </URL>
<DATE> 2005/09/23/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Hisarcıklıoğlu TOBB'a yarı kamu kuruluşu denmesini haklı bulmuyorum 
</HEADLINE>
<TEXT>

     Şah Tanyeri 

Türkiye Odalar ve Borsalar Birliği TOBB Başkanı M. Rifat Hisarcıklıoğlu, TOBB'un özelleştirme ihalelerine ''yarı kamu kurumu'' olarak talip olmasına yönelik eleştirileri değerlendirirken, ''TOBB'a yarı kamu kuruluşu denmesini haklı bulmuyorum. Devlet para mı veriyor, adam mı atıyor Yok'' dedi. 
     Hisarcıklıoğlu, AA muhabirinin konuya ilişkin sorularını yanıtlarken, TOBB için ''yarı kamu kurumu'' nitelemesi yapılmasını ''bilgi kirliliği'' olarak niteledi. 
     Kanunla kurulmalarının yarı kamu kuruluşu olmalarını gerektirmediğini ifade eden Hisarcıklıoğlu, yarı kamu kuruluşu da olmadıklarını söyledi. Hisarcıklıoğlu, ''yarı kamu kurumu nedir Kaynağını devletten almak. Biz kaynağımızı kendi üyelerimizden alıyoruz. Devletten 1 lira almıyoruz, tam tersine devlete veriyoruz. Devlet şurada eksiğim var, bunu yap diyor, onu yapıyoruz'' dedi. 
     Anayasa güvencesi altındaki kuruluşlar olduklarını ve seçimle yöneticilerini belirlediklerini kaydeden Rifat Hisarcıklıoğlu, ''devletin, hükümetin atamasıyla yönetime gelen var mı Birisi yazıyor bunu, kafasında kalmış yarı kamu kurumu. Bunu kullanan arkadaşlar yanlış kullanıyorlar. Yanlış bilgilendirme. TOBB'a yarı kamu kuruluşu denmesini haklı bulmuyorum. Devlet para mı veriyor, adam mı atıyor Yok'' dedi. 
     Hisarcıklıoğlu, resmi plakalı araca binmenin de kamu kurumu demek anlamına gelmediğini belirtti. 
     TOBB Başkanı Hisarcıklıoğlu, odaların kendi üyeleri dururken bazı işletmelere, organizasyonlara talip olmalarının da eleştiri aldığının anımsatılması üzerine, kendileri gibi kuruluşların üyelere hizmet için bütün dünyada benzer işletmeler içinde olabildiklerini söyledi. 
     Paris Ticaret ve Sanayi Odası'nı örnek veren Hisarcıklıoğlu, Champs-Elysees'nin merkezindeki yerin, Paris'in en büyük kongre merkezi ve otelinin, bu odanın olduğunu söyledi. 
     Hisarcıklıoğlu, ''esas olan, herkesin yapabileceği işin içinde bizim olmamamız lazım. Yapılamayacak, zor yapılacak organizasyon işinde odalarımızın, TOBB'un olması kadar doğal bir şey olamaz. Dünyada da böyle zaten. Kaynaklarını verimli kullanmak şartıyla üyelere hizmet için bizimki gibi yerler, bütün dünyada bu tip işletme içinde oluyor'' diye konuştu. 
     
</TEXT>
</DOC>
