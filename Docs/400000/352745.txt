<DOC>
<DOCNO> 352745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/ekonomi/eko02.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyon dolarlık daireler kura ile satılacak 
</HEADLINE>
<TEXT>


Astaş Kuleler'deki 128 rezidans'a, satışa çıkmadan yaklaşık 500 teklif geldi. Firma kura çekimi ile satış yapılacağını açıkladı. Mashattan projesine ise şimdiye kadar 800 müşteri kayıt yaptırdı 

Tebernüş Kireçci 

Fiyatı 400 bin dolar ile 1 milyon 500 bin dolar arasında değişen 128 rezidansa lüks daire , daha satışa çıkmadan 500 talep geldi. Astaş Yönetim Kurulu Başkanı Vedat Aşçı, "Müşteriler arasında seçim yapmamız mümkün değil. Artık kura çekerek dairelerin sahiplerini belirleyeceğiz" dedi. 
Kempinski isminin yüksek fiyat anlamına gelmediğini ifade eden Aşçı, "Kempinski burada ticari işletmecilik yapmayacak. Maliyet artı, küçük bir k rla hizmet sunacak. İlk başta Kempsinki adını duyanlar yüksek aidat olacağını zannediyor. Fakat stratejimizi anlatınca ikna oluyorlar" diye konuştu. 
Alanları 80 ile 300 metrekare arasında değişen rezidans dairelerin satışına ağustos ayında başlayacaklarını belirten Aşçı, 500 olan talebin katlanarak devam edeceğini tahmin ettiklerini ifade etti. 
Astaş akıllı kulelerde 128 adet satılabilecek lüks konuta ilave olarak, 40 adet sürekli kiralanabilir lüks konut, 40 adet lüks ofis ve 120 civarında mağaza bulunan çarşı yer alacak. Aşçı Galata Port projesi ile de ilgilendiklerini kaydetti. 

Mashattan'a 800 başvuru Taşyapı'nın, Maslak'taki lüks konut projesi Mashattan'ı son bir haftada 800 kişi ziyaret etti. Her biri 33 katlı 10 gökdelenden oluşan Mashattan'da dört ayrı tipte daireler yapılıyor. Temel atma çalışmalarına başlanılan proje 36 ayda tamamlanacak. Yetkililerin yaptığı açıklamaya göre şimdiye kadar kayıt yaptıran müşteriler en çok 170 metrekarelik ve 255 metrekarelik dairelere ilgi gösterdi. Konut almak isteyenlere 36 aylık sabit taksitlerle veya dolarda 10 yıl, YTL'de 15 yıl vadeli banka kredisi olanağı sağlanıyor. 

40 milyon dolara almıştı Astaş Yönetim Kurulu Başkanı Vedat Aşçı, 1970'li yılların sonunda eğitimini tamamlamak için gittiği Almanya'da, bir aile şirketi olan Astaş'ın temellerini attı. 1980 yılında Vedat Aşçı tarafından Almanya'da 'Aşçı GmbH' adıyla kurulan şirket, Japonya'nın ünlü 'Juki' tekstil makine ve yedek parça markasının ürünlerini pazarladı. Geçtiğimiz aylarda Galatasaray eski yöneticilerinden Alp Yalman'ın Esentepe'deki kulelerine 40 milyon dolar vererek burayı satın alan Vedat Aşçı, Kempinski projesine 60 milyon doların üzerinde yatırım yapacak. Aşçı, inşaat alanında yatırımlarının süreceğini belirtti. 


</TEXT>
</DOC>
