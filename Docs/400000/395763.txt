<DOC>
<DOCNO> 395763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/soneko37.html </URL>
<DATE> 2005/11/17/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Vestel, yanan fabrika için 40 milyon dolar alacak... 
</HEADLINE>
<TEXT>

     Vestel'in Rusya'nın başkenti Moskova'ya 130 kilometre uzaklıkta bulunan Alaksandrov kasabasındaki yanan televizyon fabrikası için, sigorta şirketinden 40 milyon dolar alacağı bildirildi. 
     Rus Vedomosti gazetesinde yer alan haberde, fabrikanın Rus ''Alfa'' şirketi tarafından sigorta edildiği vurgulanırken, Vestel'in alacağı primin Rus sigorta şirketleri tarihindeki en büyük primlerden biri olacağı kaydedildi. 
     Alfa Sigorta Genel Müdürü Vladimir Skvortsov, gazeteye yaptığı açıklamada, Vestel'in yaptırdığı sigortaya, yangın riskinin de dahil olduğunu belirtti. 
     Haberde, sigorta priminin 41 milyon dolar, yangın priminin de 40 milyon dolar olduğu kaydedildi. 
     Vestel Satış ve Pazarlama Müdürü Ziya Öztürk ise sigortadan alınacak paranın tamamının fabrikanın yeniden inşasında kullanılacağını söyledi. 
     Haberde, 1997 yılında İrkutsk'da düşen AN-124 tipi uçak için sigorta şirketi tarafından 56 milyon dolar, uzaya gönderildiği sırada kaza yapan ''Yamal-100'' uydusu için de sigorta şirketi tarafından 50.5 milyon dolar ödendiği belirtilirken, Vestel'in, alacağı 40 milyon dolar civarındaki tazminatla üçüncü sıraya yerleşeceği kaydedildi. 
     
</TEXT>
</DOC>
