<DOC>
<DOCNO> 367266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/yazar/sazak.html </URL>
<DATE> 2005/08/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İsyan ettiren satış 
</HEADLINE>
<TEXT>


Referans gazetesi dün Erdemir'in istifa eden Genel Müdürü Kerim Dervişoğlu'nu konuşturmayı başarmış. Elif Batu Yener'in haberinde Kerim Bey'in şu sözleri yer alıyor "Çok emek verdiğim Erdemir, yabancıya satılırsa Demeçte Erdemir'e talip demir-çelik karteli iki şirketin adı veriliyor hayırlı olsun derim ama içim cız eder " 
Erdemir yönetiminin, eylülde yapılacak ihale öncesinde Ankara'ya 'söz geçiremeyince' istifa yoluyla son bir görev yapıp kamuoyunu 'uyarma' yolunu seçtikleri belliydi. 
Kerim Dervişoğlu Zonguldak'ın bildiği bu gerçeği şimdi açıkça Türkiye ile paylaşıyor. Erdemir'i k ra geçirmiş bir mühendis olarak, şirketin çoğunluk hisseleri uluslararası piyasalarda halka arz yoluyla yabancılara satılsa bile yönetimin elden çıkarılmaması gerektiğini savunuyor. 
Kore-Posco modeli, Erdemir'e örnek olabilir mi 
Referans'ta Koreli şirketin New York, Londra ve Kore borsalarında hisselerinin yüzde 69'u yabancılara satılmasına ve devlet payının sıfırlanmasına karşın yönetimin korunduğu gerçeğinden hareketle aynı yöntemin Erdemir'de uygulanma şansı tartışılıyor. Gerçi 'ok yaydan çıktı' ve yerli yabancı 13 şirket ön elemeden geçti ama Kerim Dervişoğlu yine de tarihe not düşüyor 
"Posco modelinin kabul edilmemesinin en büyük zararı, şirket yönetiminin yabancılara geçmesi olacak. Ben Karadenizliyim. Karadeniz'de herhangi bir şey satılacaksa önce komşuya teklif edilir. Dünyada demir-çelik lokomotif sektördür. Şirketler kamu yararı gözetir, zarar etmezler." 
İhaleye beş kala İsdemir yönetiminden ayrılan Dervişoğlu, biraz geç kalmış olmakla birlikte 'kapalı kapılar ardında' aylardır dile getirilen kimi kaygıları istifadan sonra seslendiriyor. 
Kuşku uyandıran olay şudur Yıllık k rının iki katına satışa çıkarılan şirket, başta Çin olmak üzere dünyada demir-çeliğe talep yükselirken, 1 milyar 250 milyon dolara niye elden çıkarılıyor 
Erdemir yabancılar tarafından satın alındıktan sonra bugünkü gücünü ve avantajını kaybederse ne olacak 
İsdemir'le birlikte planlanan 1 milyar dolarlık yatırım ve dönüşüm projelerinin devamı nasıl sağlanacak 
Yabancıya blok satışla bu güvenceler ortadan kalkmayacak mı 
Borç kapatma uğruna Erdemir mutlaka satılacaksa önceliğin ulusal sanayicilere verilmesi gerekmez miydi Erdemir'e ömrünü veren işçilere, mühendislere ve Zonguldak halkına 'satış'la ilgili niye hiçbir şey sorulmuyor. 
"İçimiz cız ediyor" ama kimin umurunda 



</TEXT>
</DOC>
