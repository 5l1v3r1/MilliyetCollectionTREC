<DOC>
<DOCNO> 376695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sondun56.html </URL>
<DATE> 2005/09/08/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Amerikalı General "Telafer'deki operasyonlar devam edecek" 
</HEADLINE>
<TEXT>

     Amerikalı Tümgeneral Rick Lynch, Amerikan ordusu ve Iraklı güvenlik güçlerinin Telafer’deki operasyonlarının devam edeceğini söyledi. 
     Lynch, başkent Bağdat’ta düzenlediği basın toplantısında, koalisyon ve Irak güvenlik güçlerinin Telafer’i direnişçilerden temizlemek için muhtemel bir askeri operasyona hazırlandığını bildirdi. 
     Direnişçilerin hedefi olan semtlerden sivillerin tahliyesiyle ilgili çalışmaların sürdüğünü belirten Lynch, birkaç hafta içinde Telafer’deki direnişe özel askeri operasyonlar düzenleneceğini ifade etti. 
     Amerikan askerlerine, olası bir askeri operasyonda sivillerin ölmemesi için kentin boşaltılması konusunda destek verildiğini belirten Lynch, direnişçileri öldürmek için düzenlenecek olası saldırılarda sivillerin ölmemesini sağlamayı istediklerini kaydetti. 
     Lynch, Amerikan askerlerinin Telafer’de direnişçilerin yaşadığını tespit ettiğini, istihbarat raporlarına göre bunlardan yüzde 20’sinin yabancı kökenli olduğunu bildirdi. 
     
</TEXT>
</DOC>
