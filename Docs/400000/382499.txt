<DOC>
<DOCNO> 382499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sondun03.html </URL>
<DATE> 2005/09/29/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
İsrail askerleri 3 Filistinli'yi öldürdü 
</HEADLINE>
<TEXT>

     Batı Şeria’nın kuzeyinde, İsrail askerlerinin 3 Filistinli militanı öldürdüğü bildirildi. 
     Filistin güvenlik kaynakları, Cenin kentinde İsrail askerleriyle militanlar arasında çıkan çatışmada El Aksa Şehitleri Tugayları’nın yerel lideri Samir Saadi’nin öldürüldüğünü duyurdu. 
     Aynı kaynaklara göre, Cenin’e komşu Birkin kasabasında İsrail askerleriyle militanlar arasında çıkan çatışmada da 2 İslami Cihad militanı öldürüldü. 
     
     Filistin polisi de silahlı kişilerle çatıştı 

     Gazze Şeridi’nde Filistin polisiyle silahlı kişiler arasında çıkan çatışmada 2 polisin yaralandığı bildirildi. 
     Görgü tanıkları, sınırdaki Karni geçiti yakınında meydana gelen çatışmada, silahlı kişilerin bir polisi rehin aldığını söylediler. 
     Silahlı kişilerin kimliği ve sınıra yaklaşma nedenlerinin henüz bilinmediği belirtildi. 
     İsrail, 38 yıllık işgalin ardından 12 Eylül’de Gazze Şeridi’nden tamamen çekilmişti. 
     
</TEXT>
</DOC>
