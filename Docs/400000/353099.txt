<DOC>
<DOCNO> 353099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas13.html </URL>
<DATE> 2005/06/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Kylie Minogue'un tedavisine Avrupa'da devam edilecek 
</HEADLINE>
<TEXT>

     Meme kanserine yakalanan ünlü şarkıcı Kylie Minogue’un tedavisine Avrupa’da devam edilecek. 
     Star Magazine’in internet sitesinde yer alan habere göre, Avustralya’da geçirdiği operasyonla göğsündeki tümör alınan Minogue, tedavisinin devamı için Avrupa’da klinik arayışına girdi. 
     Müzik yaşamını Avrupa’da sürdüren Kylie Mingue, başarılı geçen operasyonun ardından dönüşünde tedavisini Avrupa’daki bir klinikte sürdürme kararı aldı. 
     Minogue, internet sitesinde de hayranlarına kendisine verdikleri destekten dolayı teşekkür etti. Ünlü şarkıcı, hayranlarına, "Sizin desteğiniz ve sevginizle bu hastalığın üstesinden geleceğime inanıyorum" sözleriyle şükranlarını ifade etti. 
     37 yaşındaki Kylie Minogue, 21 Mayıs’ta memleketi Avustralya’da operasyon geçirerek göğsündeki tümör alınmıştı. 
     
</TEXT>
</DOC>
