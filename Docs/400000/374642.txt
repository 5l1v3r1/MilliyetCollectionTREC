<DOC>
<DOCNO> 374642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/yazar/heper.html </URL>
<DATE> 2005/09/01/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Sıra Güneydoğu'ya geldi 
</HEADLINE>
<TEXT>


TÜRKİYE'nin dış politikası var mı 
Yok. 
Ekonomi politikası nasıl IMF'ye teslim edilmişse dış politika da Allah'a emanet edildi. 
Dışişleri Bakanı bile kendi var, icraatı yok. 
Daha unutulmadı. AB'deki Genel Sekreterimiz en kritik anda istifa etti hükümetten "çıt" çıkmadı. 

BOL bol kırmızı çizgi ilan eden bu hükümet değil mi 
Hani Kuzey Irak'ta Kürt devleti kurulmasına Ankara karşıydı, bu en önemli kırmızı çizgilerimizden biriydi Ne oldu Kuzey Irak'ta adım adım devlet geldi, kırmızı çizgiyi ezdi geçti. 
Biz ne yaptık 
1 Mart tezkeresini reddederek tarihi bir yanlışa imza attık. 

"KÜRT sorunu" sözü de havada kaldı. 
Başbakan Erdoğan bu sorunun ne olduğunu, içeriğini daha açıklayamadı. 
"Kürt sorunu" demekle PKK terörüne son verebileceğini düşündüyse yanıldığını, PKK'nın silah bırakma yerine 1 aylık ateşkes ilanıyla gördü... 
Yani AKP hükümetinin kalıcı, uzun vadeli bir Güneydoğu politikası yok. Günlük dalgalanmalara göre işi idare ettiğini sanıyor. 
Oysa işin özeti şu nasıl Kuzey Irak'ta gelişmeler Türkiye Cumhuriyeti'ni bir kenara itip alıp başını gidiyorsa, bir süre sonra Güneydoğu'nun da arkasından bakakalacağız. 
Batman'daki olaylar bunu göstermiyor mu 

AZERBAYCANLI gazeteci TV'de konuşuyor. "Türkiye'yi biz büyük bir devlet olarak görüyoruz." 
Biz Türk vatandaşları da öyle görüyorduk ama bu hükümet büyük devlete yakışan şekilde hareket etmiyor. 

AB'de, kedi fareyle oynarmış gibi Türkiye'yi küçümseyenler var. Hesap etmiyorlar ki, Türkiye AB'ye girmezse AB'nin ve ABD'nin baş belası olan ülkeler bayram yapar. 
Ankara hükümeti bunu anlatamıyor. Evet, ne yazık ki anlatamıyor. 
Türkiye için AB'ye tam üye olmak 10-15 yıl sonra bile imk nsızmış gibi konuşuyorlar ve hemen tam üye olacakmış gibi Ankara'dan büyük fedak rlıklar istiyorlar. Bu çelişki değil mi 
ABD Temsilciler Meclisi'ne sunulan bir teklifte, Kıbrıs Cumhuriyeti'nin Türkiye tarafından tanınması ve Türk askerinin Kıbrıs'tan çekilmesi isteniyor. Bunda AKP hükümetinin yaptığı yanlışlar rol oynuyor. 
Dış politika ehil ellerden, Dışişleri'nden alınıp AKP'lilerce yürütülüyor. 

TÜRKİYE için, 1 Mart tezkeresinin reddi dönüm noktası oldu. Marc Grossman şunları söylüyor 
1- ABD askerlerinin Türkiye'den geçişini konuşurken masaya bir PKK planı koyamadık. 
2- Savaş sonrasını konuşmadık. 
AKP bunları sordu mu, konuşalım dedi mi Hayır. 1 Mart tezkeresini reddetti o kadar. 
Bu sonuç bile AKP hükümetinin dış politikadaki basiretsizliğini göstermiyor mu 

DEPREME HAZIR MIYIZ "Marmara depremi"' olalı altı yıl geçti. 
Bir mimar yakınıyor "Konuşuyoruz konuşuyoruz, bir şey yaptığımız yok." 
Türkiye deprem karşısında altı yıl önceye göre daha güvenli değil. Şu kadar bu işle ilgili kuruluşumuz var, hepsi bilgi aktarıyor, bilgi üretiyor. Bir de bu bilgileri Japonya'daki gibi pratiğe döken olsa. 

HIRSIZLIK 
Başınıza gelebilir Suç sayısında patlama var. Geçen yıllara göre suç oranında yüzde 35.5'lik artış oldu. 
Geçen yıl 2 bin 134 olan kapkaç olayı bu yıl 3 bin 368'e yükseldi. 
Yankesicilik olayı 5 bin 501'den 9 bin 406'ya ulaştı. 
Mala karşı suçların 96 bin 329'dan 137 bin 743'e çıktığını söylersek işin vahametini belirtmiş oluruz. 
Bu artış niye 
Artışta başlıca sebep bana göre ilgililerin gereken özeni göstermemesi, boş vermesi. 
Nasıl mı 
Bakın şöyle 
"Eve hırsız girdi. Cep telefonum çalındı. Aylar sonra benim telefonumla konuşanlar saptandı. İlginçtir üçü de Anadolu'da aynı şehir doğumlu. Başsavcı, 'yanlış yorum' yaptı ve bu üç kişinin hakkında 'takipsizlik kararı' verdi. İtiraz ettiğimiz ağır ceza mahkemesi de itirazımı reddetti, yani üç sanık aklandı. İlginç olan, savcının ve h kimin 'incelemeyi evrak üzerinden yapmaları'. Hırsız böyle yakalanamaz..." 
Bu yazı bu köşede 28 Temmuz Perşembe günü çıkmıştı. 
Olay benim başıma gelmişti ama herkesin başına gelebilecek, hatta gelen bir olaydı onun için burada yer aldı. 
Ama o günden bugüne kimseden ses seda çıkmadı. Yani çalınan telefonun üstüne bir bardak soğuk su içmek bu ortamda daha doğru olacak. 
Diyebilirsiniz ki, "Senin başına gelen bizim başımıza gelmez, çünkü yasa değişikliği telefonların çalınmasını önlüyor." 
Eğer çalınan kıymetli telefonlar yurtdışına satılmazsa bu mallara kavuşma imk nı var demektir 
Tabii başsavcı ve ağır ceza reisinin benim telefonum için verdiği karara benzer kararlar çıkmazsa. 

BEYOĞLU 
Kaş yapalım derken Beyoğlu Balık Pazarı'nda çalışma bir süre önce başlatıldı. 
Pazarı kapalı çarşı haline getiren yarı şeffaf tavan bir çırpıda ortadan kalktı. 
Balık Pazarı'nda alt katların üzerinde ne varmış görülmeye başlandı. 
Binalar boy boy genellikle çirkin mi çirkin meydana çıktı. 
Şimdi bütün binalar güzelleştirilecekmiş. 
Göreceğiz. 
Acaba üstü kapalı şekilde değişikliğe imza atılsaydı daha iyi, daha güzel olmaz mıydı 
Balık Pazarı meyvecisiyle, sebzecisiyle bir tablodur, derdik, son olaylarla Nevizade benzeri meyhaneler orayı da istila etti. 
Üstündeki örtü açılınca bu meyhaneler üst katlara da çıkabilecek. Böylece Beyoğlu Balık Pazarı özelliğini daha da kaybedecek. Bir bakıma Nevizade'nin uzantısı olacak. 
Belediye bunu düşündü mü 



</TEXT>
</DOC>
