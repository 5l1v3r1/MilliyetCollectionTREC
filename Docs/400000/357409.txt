<DOC>
<DOCNO> 357409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo20.html </URL>
<DATE> 2005/07/01/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Hırvatistan'ı yenenen Bayan Basketbol Milli Takımı altın madalya kazandı 
</HEADLINE>
<TEXT>

     15. Akdeniz Oyunları’nda, finalde Hırvatistan’ı 68-66 yenen Bayan Basketbol Milli Takımı, şampiyon olarak altın madalya kazandı. 
     Karşılaşmaya kötü başlayan milli takım, hücumda çok top kaybı yapıp savunmada da etkili olamayınca, 3. dakikada 10-0 yenik duruma düştü. Milliler, tam saha baskı yapıp farkı kapamaya çalıştıysa da Hırvatlar buna izin vermedi ve ilk periyot 22-10 Hırvatistan lehine sonuçlandı. 
     2. periyodun hemen başında farkın 14 sayıya çıkmasına 26-12 engel olamayan milliler, ilerleyen dakikalarda toparlanarak, Korel ile sayılar buldu ve 15. dakikada farkı 6 sayıya 28-22 , 18. dakikada da 4 sayıya 30-26 indirdi. Bu periyotta 21 sayı atan ve potasında 13 sayı gören milli takım, ilk yarıyı 35-31 yenik kapadı. İlk yarıda Korel, 14 sayı atarak takımın en skorer ismi oldu. İkinci yarıya iyi başlayan ay-yıldızlılar, 23. dakikada Nilay’ın 3 sayılık basketiyle farkı 1 sayıya indirdi 37-36. Milli takım, Şaziye’nin basketiyle 26. dakika içinde maçta ilk kez öne geçti 43-42. 29. dakikayı 50-45 önde geçen milliler, 3. periyodu da 54-50 önde tamamladı. Milli takım, son periyotta yaptığı ilk 3 hücumdan boş dönünce, Hırvatistan 32. dakikada 55-54 öne geçti. 4. periyot büyük bir çekişmeye sahne olurken, milliler hücumda yine zorlanmaya başladı ve son 2 dakikaya 65-59 Hırvatistan’ın üstünlüğüyle girildi. Alınan molanın ardından toparlanan Türkiye, Nevriye’nin basket faulden kazandırdığı 3, Nilay’ın da 2 sayısıyla bitime 1.23 dakika kala farkı 1 sayıya 65-64 indirdi. Aylin, bitime 43 saniye kala attığı 3 sayılık basketle milli takımı 67-65 öne geçirdi. Bitime 10 saniye kala Nilay, 2 serbest atıştan 1’ini sayıya çevirerek skoru68-65 yaptı. Hırvatistan son hücumda serbest atıştan 1 sayı kazandı ve milliler sahadan 68-66 galip ayrılarak, tarihinde oyunlarda ilk kez altın madalyanın sahibi oldu. 
     
     KÜNYE 

     

Salon El Ejido Hakemler Paolo Taurino xxx İtalya , Maria Argyrou xxx Yunanistan Türkiye Nilay xxx 8, Aylin xxx 5, Şaziye xxx 8, Serap xxx 3,Nevriye xxx 7, Birsel xxx 5, Yasemin xxx 5, Esmeral xxx 11, Korel xxx 16, Müjde xxx, Gülşah xxx Hırvatistan Popoviç xx 11, Helaviç xxx 13, Sumanovac xx 6, Maloca xx 7, Podrug xx 6, Mazic xx 14, Marohniç x 4, Iveziç xx 3, Erceg x 2 1. Periyot 10-22 Devre 35-31 Hırvatistan lehine 3. Periyot 54-50      
</TEXT>
</DOC>
