<DOC>
<DOCNO> 393905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas12.html </URL>
<DATE> 2005/11/10/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Duanın tedaviye etkisi var mı 
</HEADLINE>
<TEXT>

     
     Zafer SEL 
     
Karadeniz Teknik Üniversitesi KTÜ Tıp Fakültesi Fiziksel Tıp ve Rehabilitasyon Anabilim Dalı Başkanı Prof. Dr. Mustafa Güler, "Duanın tedavideki yeri" konulu araştırma yaptı. 
     Prof. Dr. Güler, araştırmayla ilgili olarak AA muhabirine yaptığı açıklamada, tamamlayıcı tedavilerin de yardımıyla, hastanın tedavi olabileceği konusunda ikna edilmesi, hekim kadar hastanın da tedaviye katılmasının sağlanması gerektiğini kaydetti. Güler, "Doktorun hastaya karşı tutumu, hastayı hafife alınmadığına ikna etme becerisi, hastanın güvenini kazanmadaki başarısı, yani olumlu telkin, tedavi açısından önemli husustur" dedi. 
     Güler tedavinin, önce beyinde ve duygu-düşünce seviyesinde başlamasının önemli olduğunun doktor ve hasta tarafından kabul edilmesinin gerektiğini ifade etti. 
     Hastaların iyi olacağı konusunda inandırılması, telkin için değişik metotlar olduğunu hatırlatan Güler, şunları kaydetti 
     "Bunlar arasında, muayene ve reçete yazma, hasta eğitimi, Plasebo İlaç olmayan maddelerin ilaç niyetiyle kullanılması , sözle telkin hastanın kendisi veya başkası tarafından yapılan , dua Başkaları tarafından yapılan veya hastanın kendisinin yaptığı ve tamamlayıcı tedavilerin de kısmen telkin özelliği vardır. Çağdaş tıbbı bırakıp ilkel tıbba dönelim demiyorum ama hastanın içindeki tedavi olma yetisini açığa çıkartmamızı ve bunun içinde yapılması gereken her şeyin yapılmasının gerekli ve çok önemli olduğunu düşünüyorum." 
     
     DUA İLE İLGİLİ YAPILMIŞ ARAŞTIRMALAR 
     Prof. Dr. Güler’in çalışmasında yer alan "Duanın tedavideki yeri" konulu araştırmada yer bazı veriler şöyle 
     -ABD’de çalışan Müslüman bir bilim adamı "Kuran ve Stres" konusunda bir araştırma yapmış ve hazırladığı tebliği 1984’de İstanbul’da yapılan İslam Tıp Kongresi’ne sunmuştu. Dr. Ahmet El-Kadi, bu tebliğinde Kuran’ın Arapça metnindeki kelimelerin ses özelliklerinin stresi azalttığını saptadıklarını anlattı. 
     -Dr. Elisabeth Targ Pasifik Tıp Merkezi, Psikososyal Onkoloji Araştırmaları Klinik Direktörü dua ve maneviyatın AIDS hastalarının iyileşmesi üzerine etkilerini araştırıyor ve Şifa duası yapılanların daha iyi olduklarını gözlemliyor. 
     -TIME-CNN, yaptığı bin 4 kişilik ankette katılımcıların yüzde 82’sinin ibadet ve duanın iyileştirici etkisi olduğunu belirttiler. 
     -Harvardlı Dr. Benson, inanmanın hastalıkların yüzde 60-90’ında iyileştirici etkisi olduğunu iddia ediyor. 
     -Dua ve maneviyatın insan sağlığı üzerindeki etkisini araştıran yaklaşık 1200 araştırmanın sonuçlarının özetlendiği, Handbook of Religion and Health adlı kitapta 
     "Tüm çalışmalar dindar insanların daha uzun ve sağlıklı yaşadığını gösteriyor. İbadetine düşkün ve düzenli olarak dua eden insanlar daha seyrek hasta oluyor. Dindar olmayan hastalar dindar olanlara göre üç katı daha uzun süre hastanede yatıyor. Herhangi bir dini aktiviteye katılmayan kalp hastalarının ameliyat sonrası ölüm riski dindar hastalara kıyasla 14 kat fazla. Düzenli olarak ibadet eden yaşlıların inme riski diğerlerinin yarısı kadar. Dindar insanların kalp hastalığı ve kanserden ölme ihtimali yüzde 40 daha az. 
     Dindarlar daha seyrek olarak depresyon yaşıyorlar, depresyona girince de daha çabuk düzeliyorlar. Güne dua etmekle başlamak, tansiyonun düşmesine yardımcı oluyor. Bilim adamları yaşları 25-45 arasında değişen ve kendilerini dindar kabul edip çok dua eden 155 kişiyi inceledi. Deneklerin kan basıncını 24 saati aşkın zaman diliminde ölçen bilim adamları tansiyon değerlerinin düşük" olduğu saptandı. 
     -Kansas eyaleti St. Look Hastanesi’nde Dr. William Harris ve arkadaşları kalp-akciğer hastası 990 hastayı iki gruba ayırmış ve bir gruba onların bilgisi ve haberi olmadan beş din adamı tarafından dua ettirmiştir. 4 hafta boyunca her gün dua edilen gruptaki hastaların iyileşme oranları, dua edilmeyen gruba kıyasla yüzde 11 daha iyi bulunmuştur. 
     -San Fransisco Hastanesi’nde 393 kalp hastası üzerinde çalışma yapıldı. Dua edilen 150 hastanın daha çabuk iyileştiği gözlendi. 
     -Harvard’lı bilim adamı Dr. Herbert Benson, son 30 yılını duanın insan fizyolojisi üzerindeki etkilerine adamış, tüm duaların stresi gideren, bedeni sakinleştiren ve iyileşmeyi hızlandıran etkisi olduğuna dikkat çekiyor. 
     İnsanların dua halindeyken yaşadıkları değişiklikleri beyin MR çekimleriyle izleyen Benson, dua esnasında beyinde kompleks bir aktivitenin gerçekleştiğini saptamış. 
     -ABD Maryland Üniversitesi’nde 23 değişik hastalıklı bir grup ile yapılan çalışmada dua edilen hastaların ağrılarının azaldığı ve daha çabuk iyileştiği saptanmıştır. 
     -Cornell Üniversitesi kalp cerrahlarından Dr. Mehmet Öz, geçen yıl kalp krizi geçirmiş stent takılacak 750 kişi üzerinde araştırma yaptık. Dua edenlerin hızla iyileştiğini gözlemledik. Ben de dua etmelerini tavsiye ediyorum demektedir. 
     
</TEXT>
</DOC>
