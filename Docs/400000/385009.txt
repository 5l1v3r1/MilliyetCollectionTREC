<DOC>
<DOCNO> 385009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/yazar/dundar.html </URL>
<DATE> 2005/10/08/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Avrupa da öğrenmeli 
</HEADLINE>
<TEXT>


Çok şükür, ite kalka nişanı yaptık. 
Gerçi damat tam yüzükler takılırken bir çiğlik yaptı 
"Nişanlanıyoruz, ama ucumuz açık. Sonunda nik h vaat etmiyorum. Hele kendine çekidüzen ver, seni alıp alamayacağıma o zaman karar veririm. Bir de aileme sormam lazım. Onlar istemezse olmaz. Olsa da evde öyle istediğin gibi serbest dolaşamazsın" dedi. 
Ama evde kalıp "baba" dayağı yemektense elde vaatk r bir yüzükle düğün kriterlerine hazırlanmak bize daha cazip geldi. 
Hem damadın ilk niyeti daha beter değil miydi 
"Nik hı boş ver. Gönlümde özel statün olsun, sana güçlü bağlarla bağlanayım, ayrı ev açayım, kapatmam ol". 

"AB'li yeni hayat"tan örnekler var manşetlerde 
Çöp dağları bitecek, ses sınırı gelecek, gıdalar paketlenecek, dolmuşlar kemerlenecek, yerlere tükürülmeyecek, hatta Hırant Dink'e mahk miyet türünden provokasyonlara geçit verilmeyecek, vs. 
Bazı Batılıların ise "Türkiyeli yeni hayat" konusunda farklı senaryosu var 
Çöpler dağ olacak, ses sınırı aşılacak, her köşe başına bir kokoreççi açılacak, "Avrupalılığa hakaret" artık suç sayılacak, vs... 
Öyle ya, evlilikte kimin kimi etkileyeceği belli olmaz 
Söz konusu olan "medeniyet aşılaması" değil ki, "medeniyetler buluşması"... 

Şaka bir yana, bu tarihi buluşma sayesinde, "hiçbir şey eskisi gibi olmayacak" ise bu Avrupa için de geçerli olmalı... 
Batılılar, bugüne dek, "kebap, dansöz, deniz, güneş, işkence"den ibaret sandıkları bir toplumu "sindirmeye" çalışacak. 
Bu süreçte yavaş yavaş onlar da Türkler üzerinden "öteki"yle tanışıp onunla birlikte yaşamaya alışacak. 
Türkiye'de gıdalar paketlenirken, umulan odur ki, ilişkinin karşı tarafı da bazı önyargılarını paketlemeye başlayacak. 
Mesela Hollanda'nın en iyi sözlüğü sayılan "Van Dale"de "Türk" sözcüğünün karşısında yazılı olan "Türk gibi pis olmak" nitelemesi oradan kaldırılacak. 
Viyana'da sergi salonunun duvarını Türk bayraklarıyla donatan sanatçıdan rahatsızlık duyulmayacak. 
Roma'da "Anneciğim Türkler geliyor" çığlıkları atılmayacak. 
Londra'da "Geceyarısı Ekspresi" gibi ırkçı filmler çekilmeyecek. 
Batı, Doğu'ya karşı beslediği önyargılardan vazgeçecek. 
Tek geçerli kültürel formun, kendi yaşam biçimi olmadığını kabullenecek. 
İnsanları, dinlerinden, renklerinden, milliyetlerinden ötürü potansiyel suçlu olarak damgalamamayı öğrenecek. 
Türklerin Shakespeare'i öğreten ders kitaplarına, İngilizler Yunus'tan dizeler içeren ders kitaplarıyla cevap verecek. 
Tamam, Türkler kurban bayramlarında Berlin sokaklarını kan gölüne çevirmeyecek, ama Almanya da inananlar için kesimhaneler kurmaya özen gösterecek. 
Medeniyetler böyle evlenecek. 

Her evlilik biraz kendinden vazgeçme halidir. 
Ama büsbütün başka birine dönüşmek... eşinin tıpatıp eşi olmak... 
İşte o, kişiyi de kişiliksizleştirir, ilişkiyi de... 
Burada "standartlaşma" evrensel hukuk normlarında, demokrasi standartlarında, insan hakları kazanımlarında olmalıdır. 
Onun dışındaki ilişki, karşılıklı saygıya dayalı bir tanışma ve kaynaşma sürecidir kültürel hegemonyaya teslimiyet değil... 



</TEXT>
</DOC>
