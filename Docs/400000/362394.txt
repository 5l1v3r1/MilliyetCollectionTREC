<DOC>
<DOCNO> 362394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko17.html </URL>
<DATE> 2005/07/19/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fransa bütçe açığını kapatmak için otoyolları özelleştiriyor 
</HEADLINE>
<TEXT>

     Fransa'da merkez sağ hükümet, bütçe açıklarını kapatmak için bazı otoyol idarelerini özelleştirme kararı aldı. 
     Maliye ve Ekonomi Bakanlığı, ülkenin güneyindeki Paris yakınlarındaki ve kuzeyde yer alan toplam üç otoyol idaresinin özelleştirileceğini açıkladı. 
     Bu özelleştirme programı çerçevesinde, 12 milyar avro gelir elde edilmesi bekleniyor. Özelleştirme ihalesine katılacak firmaların 22 Ağustos'a kadar tekliflerini yapmaları gerekiyor. 
     Ulusal gaz ve elektrik idareleri ile telecom şirketi, hükümetin 2005 yılında özelleştirme programına aldığı diğer kurumlar arasında yer alıyor. 
     Fransa'da bütçe açıklarının, gayri safi milli hasılaya oranla yüzde 3'ü geçmesi, avro kriterleri açısından Paris ve AB Komisyonu arasında sürekli sorun yaratıyor. 
     Hükümetin, bu konudaki çabalarına rağmen, 2005'te bütçe açıklarının gayri safi milli hasılaya oranının yüzde 4'ü geçmesi bekleniyor. 
     
</TEXT>
</DOC>
