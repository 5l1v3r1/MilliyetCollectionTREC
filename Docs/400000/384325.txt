<DOC>
<DOCNO> 384325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas21.html </URL>
<DATE> 2005/10/05/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Honda'dan köpek dostu otomobil tasarımı... 
</HEADLINE>
<TEXT>

     Japon otomobil devi Honda, kullanımı kolay ve konforlu araç yaratma çabaları çerçevesinde köpek dostu bir otomobil tasarladı. 
     Honda'nın ''Wonderful Openhearted Wagon-WOW'' Harika Sınırsız Vagon konsepti çerçevesinde tasarlanan ve kısa süre önce basına tanıtılan araçta, köpeklerin içine girebileceği ve sahiplerinin kolayca gözlerini üzerinde tutabilecekleri bir bölme bulunuyor. 
     Arka koltuk tarafındaysa daha büyük köpekler için aracın döşemesinden çıkan daha büyük bir bölme bulunuyor ve köpek özel bir kemerle yere bağlanabiliyor. 
     Özellikle hayvan sever sürücülerin, çarpışma sırasında köpeklerin dışarı fırlama riski uyarısı üzerine tasarlanan aracın, köpek sahibi sürücüler tarafından ilgiyle karşılanması bekleniyor. 
     Honda tasarımcılarının köpeklerin gözüyle tasarladıklarını söyledikleri ve deneme aşamasındaki otomobilin satışa sunulması için henüz erken olduğu belirtiliyor. 
     
</TEXT>
</DOC>
