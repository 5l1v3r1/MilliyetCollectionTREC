<DOC>
<DOCNO> 361445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur09.html </URL>
<DATE> 2005/07/15/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Hakkari'de milletvekili evinin yakınında patlama 3 yaralı 
</HEADLINE>
<TEXT>

     Behçet DALMAZ HAKKARİ, DHA 
     

      AKP Hakkari Milletvekili Fehmi Öztunç'un korubaşı olan kardeşi Hasan Öztunç'un evinin yakınında bir otomobilde bu sabah meydana gelen patlamada, 3 kişi yaralandı. 
     Olay saat 07.30'da, Hakkari kent merkezindeki Kıran Mahallesi'nde meydana geldi. AKP Milletvekili Fehmi Öztunç'un kardeşi, Jirki Aşireti'nin önde gelenlerinden Hasan Öztunç'un evine yaklaşık 50 metre, Hakkari Valiliği'ne 300 metre uzaklıktaki Sümbül Caddesi'nden geçen bir otomobilin bagajında büyük patlama oldu. Hacı Demir'e ait olduğu belirlenen 34 TU 9296 plakalı Toyoto marka otomobilin benzin deposu patlamayla birlikte alev aldı. Çıkan yangını çevreden yetişenler söndürdü. 
     Olay sırasında patlamanın meydana gelidği otomobilin direksiyonunda bulunan Hacı Demir ile yoldan geçen Sosyal Hizmetler İl Müdürlüğü'nde memur 40 yaşındaki Ramazan Gezer ile Sağlık Müdürlüğü'nde memur memur 35 yaşındaki Taner Akarsu yaralandı. Yaralılar Hakkari Devlet Hastanesi'nde tedavi altına alınırken, güvenlik güçleri, çevrede başka bombalar olabileceği olasılığına karşı geniş önlem aldı. 
     Olayla ilgili soruşturma başlatılırken Hakkari Cumhuriyet Başsavcısı Hasan Aydın'da patlamanın oludğu yerde incelemelerde bulundu. 
     
</TEXT>
</DOC>
