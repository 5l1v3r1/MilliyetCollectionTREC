<DOC>
<DOCNO> 386576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/yazar/akyol.html </URL>
<DATE> 2005/10/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sol ve Osmanlı 
</HEADLINE>
<TEXT>


ATTİL İlhan'ın cenaze namazına yetişemedim. Teşvikiye Camii'nin avlusuna girdiğimde namaz bitmek üzereydi. Fatiha'mı okudum. Bazıları cenazeyi alkışlamak istedi, başka bazıları buna engel oldu. Çünkü Attil İlhan vasiyet etmiş 
- Cenazemde alkış istemiyorum. 
Bunu niye önemsemiş, neden böyle bir vasiyet yapmıştı 
"Dersaadet'te Sabah Ezanları"nın Marksist yazarı İlhan, elbette Müslüman geleneğinde cenazeye Fatiha okunduğunu ve huşu içinde saygı gösterildiğini, alkış gibi şeylerin olmadığını biliyordu. 
Burada İlhan'ın bir kültürel tercihi söz konusudur 
İlhan savunduğu "ulusal kültür sentezi"nin tarih unsurunu "bin yıllık tarihimiz"den aldı 1930'lardaki kurultaylarda bu "bin yıllık tarih"i es geçen dil ve tarih tezlerini eleştirdi. 
Bu büyük, kapsayıcı sentez sebebiyle cenazesinde soldan sağa herkes vardı. 
Peki sol ve CHP böylesine, halkın tarihten gelen değerlerini kapsayan geniş bir kültür sentezine sahip mi 

BÜLENT Ecevit, CNN Türk'te Gürkan Zengin'in sorularını cevaplandırırken, 1970'lerde yüzde 42 oy alabilmiş "ortanın solu" hareketinin, Kemal Tahir ve Attil İlhan gibi, milli tarihimize büyük önem veren düşünür ve sanatçıların fikirlerinden çok yararlandığını söyledi. 
Hapishaneden çıktığında Ecevit'i ziyarete gittiğimde, kütüphanesinden Halil İnalcık'ın İngilizce Osmanlı tarihini ödünç alıp fotokopisini çekerek okumuştum. Altı çizili satırlar, kenarlara düşülmüş notlar... Ecevit'in Osmanlı tarihini nasıl incelediği ve hangi tarihi değerleri önemsediği belliydi. 
Tarih ufku, siyaset ve düşünceye de ufuk açtı tabii. 
Ecevit'in 1971'de basılan "Atatürk ve Devrimcilik" kitabından birkaç cümle 
"Örneğin bir şapka devrimi, hiç kuşkusuz yararlı, gerekli bir devrimdi. Ama köylüye ne getirmişti Ekonomik ve sosyal bakımdan ne getirmişti .." Sf. 76 
Ve Attil İlhan 
"Şapka devrimi, dil devrimi, böyle sululuk olmaz. Bunlar devrim mevrim değil, birtakım değişiklikler." Vatan, 10 Kasım 2004 
Kalıpları sorgulamak siyasette 'Ortanın Solu' hareketine, edebiyat ve düşüncede Attil İlhan'a yeni açılımlar kazandırdı büyük kitlelere ulaştılar. 
Peki, bugünkü CHP Malum, aynen bildiğiniz gibi. 

ATTİL İlhan edebiyat ve kültür alanındaki bu geniş vizyonuna rağmen, siyasi görüşlerinde,"antiemperyalizm"le özdeş saydığı 'Üçüncü Dünyacılık'tan kurtulamadı. Bu takıntı ile, "Galievci bir Gazi Paşa" şablonu yarattı, İnönü'ye haksız saldırılarda bulundu 1938 sonrasında "emperyalizm"e teslim edilmiş bir Türkiye resmi çizmek için komplo teorileri kurdu 
Rahmetli Metin Toker, mesela "Tımarhanelik Tarih Yazıları" başlıklı makalesi ile İlhan'ın bu kurgularının ne kadar yanlış olduğunu ortaya koydu. Milliyet, 27 Ocak 2002 
İlhan kendi "emperyalizm" teorisine göre Cumhuriyet tarihini kurgulamakla kalmadı bu yüzden Türkiye'nin geleceğini de Üçüncü Dünya'da aradı. AB'ye karşı Suriyeli, Iraklı federasyonlar düşündü 
Bu onun büyük sentezinin ve edebi kişiliğinin değerini asla düşürmez. Ama edebi değeri ve büyük sentezi de onu günümüz için bir siyaset teorisyeni haline getirmez. 
- 
KÜLTÜR BAKANI'NDAN AÇIKLAMA Kültür Bakanı Sayın Atilla Koç telefonla aradı ve şunları söyledi 
- Yazınız beni fevkalade üzdü. Hak etmediğim bir eleştiri... Ben kesinlikle sakal-ı şerifi getirtmedim, asla böyle bir talebim olmadı. Kutsala saygının da devlet yönetiminin de dabını bilirim. Kutunun içinde sakal-ı şerifin getirildiğini görünce başımdan kaynar sular döküldü, tepki gösterdim... 
Sakal-ı şerifin muhafaza edildiği kutular değiştirilecekmiş. Onu göstermek için sakal-ı şerifle birlikte getirilmiş, bu talimatı veren Kültür Müdürü hakkında, "çok başarılı bir müdür olduğu halde", soruşturma açılması için bakan talimat vermiş. 



</TEXT>
</DOC>
