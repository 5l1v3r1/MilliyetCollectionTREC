<DOC>
<DOCNO> 375144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo38.html </URL>
<DATE> 2005/09/02/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Türkiye 81-Sırbistan Karadağ 69 Avrupa Bayanlar Basketbol Şampiyonası 
</HEADLINE>
<TEXT>

     30. Avrupa Bayanlar Basketbol Şampiyonası B Grubu’nda mücadele eden Türkiye, ilk maçında Sırbistan Karadağ’ı 81-69 yendi. 
     Karşılaşma öncesinde B Grubu takımları için açılış seremonisi yapıldı. Basketbol Federasyonu Yönetim Kurulu Üyesi Atakan Karakaplan, katılımcı ülkelere hitaben hoşgeldiniz konuşması yaptı. 
     Karşılıklı sayılarla başlayan karşılaşmada ay-yıldızlılar, 4. 
     dakikada Esmeral’ın üçlüğü ile 9-7 öne geçti. Pota altından iyi sayılar üreten Türkiye, rakibinin öne geçmesine izin vermedi ve ilk periyodu 18-17 önde tamamladı. İkinci periyotta bayan milliler, hızlı hücumlarla sayılar üretti. Yasemin ve Serap’ın skorer oyunuyla farkı açan ay-yıldızlı ekip devreyi 41-33 önde kapadı. Üçüncü periyotta Sırbistan Karadağ, yakaladığı 12-0’lık seri ile skoru 45-41 lehine yaptı. Toparlanan ay-yıldızlılar, 25. dakikada Şaziye’nin üçlüğü ile yeniden öne geçmeyi başardı. 47-46 Nilay ve Esmeral’ın etkili oyunuyla rakibine üstünlük kuran bayan milliler, son periyoda 8 sayı önde girdi. 58-50 Son periyoda Türkiye iyi başladı ve 17-0’lık bir seri yakalayan ay-yıldızlılar skoru 34. dakikada 67-50’ye getirdi. Sırbistan Karadağ’ın farkı kapama çabaları sonuç vermedi. Karşılaşma boyunca İzmirli basketbolseverlerden büyük destek alan "Potanın perileri", gruptaki ilk maçını 81-69 kazandı. Diğer yandan İzmir’de yapılan B Grubu’ndaki diğer maçlarda Litvanya İspanya’yı 74-69, Rusya da Romanya’yı 92-60 yendi. Türkiye ikinci maçını yarın Rusya ile saat 20.30’da yapacak. Grupta yarın İspanya Romanya ile saat 16.00’da, Sırbistan Karadağ-Litvanya ile saat 18.15’de karşı karşıya gelecek. 
     
     
Salon Atatürk Hakemler Jeans Staudenmayer Almanya xx, Olegs Latisevs Litvanya xx Türkiye Nilay xxx 7, Esmeral xxx 10, Şaziye xxx 17, Nevriye xxx 13, Yasemin xxxx 21, Birsel xxx 2, Müjde xx, Şebnem xx 3, Aylin xx, Serap xx 6, Arzu xx, Korel xx 2. Sırbistan Karadağ Jelena xx 10, Stankoviç xx 11, Jokoviç xxx 12, Matiç xx 8, Perovanoviç xx 7, Matovic xx 14, Veselovski xx 7, Daboviç x, Manic x, Ajanoviç x, Vujoviç x 1. Periyot 18-17 Devre 41-33 Türkiye lehine 3. Periyot 58-50 
     
</TEXT>
</DOC>
