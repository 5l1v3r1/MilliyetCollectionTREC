<DOC>
<DOCNO> 396684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sondun35.html </URL>
<DATE> 2005/11/21/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Pakistan'da 5.5 büyüklüğünde deprem 
</HEADLINE>
<TEXT>

     Pakistan'ın kuzeyini 8 Ekim'de vuran depremden sonra artçı sarsıntılar sürerken, bugün Richter ölçeğine göre 5.5 büyüklüğünde bir artçı sarsıntı meydan geldiği bildirildi. 
     Merkezi kuzeybatıdaki Peşaver kentinde bulunan Ulusal Meteoroloji servisi yetkilisi Muhammed Arifullah, can ya da mal kaybına yol açmayan artçı sarsıntının yerel saatle 13.26'da olduğunu ve merkez üssünün, 8 Ekim'deki depremde olduğu gibi başkent İslamabad'ın 100 km kadar kuzeyinde olduğunu söyledi. 
     8 Ekim'deki depremin ardından ülkede 1340 artçı sarsıntı meydana geldiği, bugün meydana gelen sarsıntının ise 6 Kasım'dan bu yana kaydedilen en şiddetli sarsıntı olduğu belirtiliyor. 
     Depremde 73 binden fazla kişi hayatını kaybetmiş, 3 milyondan fazla kişi de evsiz kalmıştı. 
     Depremin yaralarını sarmak için 5.2 milyar dolarlık yardım yapılmasını uman Pakistan'ın Başbakanı Şevket Aziz, hafta sonunda düzenlenen bağış konferansında yapılan yardım taahhütlerinin 5.4 milyar dolara ulaştığını açıklamıştı. 
     
</TEXT>
</DOC>
