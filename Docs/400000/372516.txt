<DOC>
<DOCNO> 372516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonspo05.html </URL>
<DATE> 2005/08/24/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Beşiktaşlı futbolcular iddialı Vaduz'u farklı yeneceğiz... 
</HEADLINE>
<TEXT>

     Beşiktaş'lı futbolcular, rakipleri Vaduz'u kesinlikle küçümsemediklerini belirterek, maçı farklı kazanacakları iddiasında bulundular. 
     Beşiktaşlı futbolcular yarınki maçı rahat kazanacaklarından eminler. Deplasmanda elde edilen 1-0’lık skorun avantajına sığınmayacaklarını, amaçlarının farklı bir skor elde etmek olduğunu vurgulayan oyuncuların görüşleri şöyle 
     CORDOBA Benim için Vaduz ya da başka bir ekibe karşı oynamanın hiç farkı yok. İlk maçta bunu gösterdim. Deplasmanda rakibe epey pozisyon verdik. Umarım bu kez benzer zor durumlara düşmeyiz. Ciddiyetle mücadele etmeliyiz. 
AILTON Forma giydiğim iki lig maçında da golle tanıştım. Hep diyorum, ben zaten bunun için buradayım. Vaduz’u ilk maçta seyrettim. Zayıf ama güçleri ölçüsünde takım olarak iyi mücadele ediyorlar. Yarın rövanşta da enaz bir gol atmak istiyorum. 
OKAN BURUK İlk maçta attığım gole çok sevinmiştim. Ancak daha farklı kazanmamız gerekiyordu, bunu başaramadığımız için ise üzülüyorum. Bu amacımıza İstanbul’da ulaşacağımıza eminim. UEFA’da en azından yarı final oynamak istiyoruz. 
İBRAHİM TORAMAN Rakibimizi küçümsemek bizim için intihar olur. Ama onlara göre elbette çok güçlüyüz. Futbolda her türlü sürpriz var. Biz sahaya çıkıp taraftarımızın da desteği ile güzel bir maç ve farklı skor alarak turu geçeceğiz. 
KLEBERSON Benim için ilk maçtan daha zor olacak. Çünkü lig maçlarında takımın formasını giydim ve kısa sürede adapte oldum. Ancak arkadaşlarımın, benim yokluğumda ilk karılaşmada olduğu gibi turu getirecek skoru rahat alacaklarından eminim. Bir sonraki turda takımdaki yerimi alacağım. 
ALİ GÜNEŞ İnönü’deki atmosferde farklı oynayıp rakibi şaşırtacağız. Bunu yaparken hatasız oynayıp net bir skor ile turu geçeceğiz. Hedeflerimiz büyük, ama rakibize de saygı duyuyoruz. Tedbiri elden bırakmayacağız. 

     
</TEXT>
</DOC>
