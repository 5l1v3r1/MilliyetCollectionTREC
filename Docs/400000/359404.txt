<DOC>
<DOCNO> 359404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonspo21.html </URL>
<DATE> 2005/07/08/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Beşiktaş Aguierre ile anlaştı 
</HEADLINE>
<TEXT>

     Mehmet Çiftçi DHA 

Norveçli golcüsü John Carew'i Olympic Lyon'a sattıktan sonra golcü arayışına giren Beşiktaş, Avrupa liglerinde aradığını bulamayınca, rotayı Güney Amerika'ya çevirdi. 
     Siyah beyazlı kulüp, Güney Amerika'nın gelecekteki yıldızı olarak gösterilen Perulu futbolcu Wilmar Aguierre ile anlaştı. 
     Peru basınında yeralan haberlere göre, Beşiktaş, Alianza Lima'da forma giyen 22 yaşındaki ünlü santrafor Wilmer Aguirre ile anlaşma sağladı. Beşiktaş'ın bu futbolcu için Lima kulübüne 1 milyon dolar bonservis teklif ettiği, ancak kulübün 1.5 milyar dolar istemesi üzerine, iki kulübün 1 milyon 250 bin dolara anlaştıkları açıklandı. 
     Siyah beyazlı kulübün Wilmer Aguirre'ye vereceği ücret ise açıklanmadı. 
     
     Menajer doğruladı 

     Willmar'ın menajeri Guillermo Cuellar tarafından da doğrulanan haberde, ünlü golcünün bu hafta içinde İstanbul'a gelerek, Besiktaş ile sözleşme imzalayacağı belirtildi. 
     1983 doğumlu olan genç golcü 1.70 boyunda ve 71 kilo ağırlığında. 

     
</TEXT>
</DOC>
