<DOC>
<DOCNO> 375196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur51.html </URL>
<DATE> 2005/09/02/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Eski kocasını polise şikayet edince, öldürüldü... 
</HEADLINE>
<TEXT>

     Antalya'nın Alanya İlçesi'nde, geç saatte evine gelerek rahatsız ettiği gerekçesiyle boşandığı eşi tarafından polise şikayet edilen kişi, karakoldaki ifadesinin ardından tekrar evine gittiği kadını bıçaklayarak öldürdü. 
     Tuncay Ç. 42 , 5 yıl önce boşandığı eşi Yıldız Pak'ın 41 , Saray Mahallesi'nde çocuklarıyla birlikte yaşadığı eve gece geç saatte gitti. Yıldız Pak, geç saatte evine geldiği gerekçesiyle eski eşiyle tartıştı. Bunun üzerine karakola giden Yıldız Pak, eski eşinden kendisini rahatsız ettiği ve dövdüğü gerekçesiyle şikayetçi oldu. 
     Karakolda ifadesi alınan Tuncay Ç, ifadesinin ardından eski eşinin evine giderek yeniden Yıldız Pak'la tartışmaya başladı. İddiaya göre, tartışmanın büyümesi üzerine Yıldız Pak, bıçakla eski eşine saldırdı, Tuncay Ç' de başka bir bıçak alarak Yıldız Pak'ın çeşitli yerlerine sapladı. 
     Yıldız Pak, iki çocuğunun önünde, aldığı bıçak darbeleri sonucu yaşamını yitirdi. Polis yetkilileri, olayın ardından kaçan Tuncay Ç'nin yakalanması için çalışma başlattı. 
     
</TEXT>
</DOC>
