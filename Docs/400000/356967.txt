<DOC>
<DOCNO> 356967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun60.html </URL>
<DATE> 2005/06/30/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
BM, Irak'a komşu ülkelere ödenmesi istenen tazminatı düşük onayladı 
</HEADLINE>
<TEXT>

     BM Tazminat Komisyonu, Körfez savaşı sırasında çevre ve sağlık alanlarında zarara uğrayan Irak’a komşu ülkelere ödenmesi istenen 50 milyar dolardan 252 milyon dolarını onayladı. 
     Komisyonun Yönetim Konseyi, "son aşamada 252 milyon dolarlık bir ödeme" konusunda anlaştı. 
     Yönetim Konseyi Sekreteri Mücteba Kazazi, istenen miktarın yüzde 5’inin kabul edildiğini söyledi. 
     Kabul edilen miktarlar ülkelere göre şöyle dağıtıldı Ürdün 162 milyon dolar, Suudi Arabistan 46,1 milyon dolar, İran 27,8 milyon dolar ve Kuveyt 16,2 milyon dolar. 
     Öte yandan bu son tazminat kararında Türkiye ile Suriye’ye yer verilmedi. 
     BM Tazminat Komisyonu’na, kurulduğundan beri çok sayıda kişi ve kuruluş ile çeşitli devletlerden 354 milyar dolarlık tazminat talebi başvurusu yapıldı. Komisyon bu miktarın 52,5 milyar dolarını onaylarken, onaylanan tazminatın 19,2 milyarlık kısmı ödendi. 
     
</TEXT>
</DOC>
