<DOC>
<DOCNO> 364449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo28.html </URL>
<DATE> 2005/07/26/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Anorthosis Famagusta 3 -Trabzonspor 1 Maç sonucu 
</HEADLINE>
<TEXT>

     Trabzonspor, Şampiyonlar Ligi İkinci Ön Eleme Turu ilk maçında, Kıbrıs Rum Kesimi’nin Anorthosis Famagusta takımına deplasmanda 3-1 yenildi. 
     Karşılaşmaya süratli bir tempoda başlayan Trabzonspor özellikle sağ kanattan İbrahim Yattarı ile maçın başlarında rakip kalede çok pozisyon üretmesine rağmen bunlardan yararlanamadı. Ev sahibi Anorthosis Famagusta ise Yattara’yı durdurmakta zorlanan Samaras’ın yerine Haxhi’yi aldıktan sonra oyunda etkili olmaya başladı ve Nikolaou’nun ayağından kazandığı golle de devreyi 1-0 önde kapadı. 
     Oyunun 43. dakikasında rakibine yaptığı hareketten dolayı maçın Norveçli hakemi tarafından sarı kartla cezalandırılan Yattara bu olaydan 2 dakika sonra hakem düdük çaldıktan sonra topa vurunca ikinci sarı karttan kırmızı kart görerek oyun dışında kaldı ve takımını ikinci yarıda sahada 10 kişi bıraktı. 
     5. dakikada Mehmet Yılmaz’ın ceza yayı içerisinden attığı şutta 
     top az farkla auta çıktı. 
     7. dakikada Gökdeniz’in pasında topla ceza alanında buluşan Mehmet 
     Yılmaz topu, kaleci Georgallides’in üstünden aşırtmak isterken fazla kaldırınca meşinyuvarlak üsten auta çıktı. 
     13. dakikada Yattara rakip ceza alanına girdi ve sağ çaprazdan 
     topu 6 pas içerisine gönderdi. Top, kaleci ile defans oyuncuları arasında gitti-geldi ve Mehmet Yılmaz’ın önünde kaldı. Bu futbolcunun Gökdeniz’e çıkardığı meşin yuvarlağa Gökdeniz kötü vurunca takımı mutlak bir golden etti. 
     25. dakikada Tsitaishvili’nin ceza alanı sağ çaprazından attığı 
     sert şutta kaleci Jefferson’ın eliyle çeldiği top, Nikolaou’nun önünde kaldı. Bu futbolcunun sert şutunda top üst köşeden ağlarla buluştu. 
     1-0 
     Karşılaşmanın ilk yarısını ev sahibi Anorthosis Famagusta 1-0 önde kapadı. 
     
     İlk yarı sonucu Anorthosis Famagusta 1 -Trabzonspor 0 

     Karşılaşmanın ikinci devresinde, ilk yarının son dakikasında kırmızı kartla oyun dışında kalan Yattara’dan yoksun, 10 kişiyle sahada mücadele eden Trabzonspor rakip kaleye gitmekte zorlanırken, kalesinde de çok pozisyon vermeye başladı. Ancak Fatih’in oyuna girmesi ve skoru eşitlemesiyle oyuna ağırlığını koyan bordo-mavili ekip, ev sahibi takım Anorthosis Famagusta’nın art arda gelen 2 golüne engel olamayınca sahadan 3-1 mağlubiyetle ayrılan taraf oldu. 
     58. dakikada Tsitaishvili’nin ceza alanının sağ kanadından 
     ortaladığı topa uzak direk dibinde Kampantais çok kötü vurunca takımını mutlak bir golden etti. 
     67. dakikada Tsitaishvili’nin ceza yayının 1-2 metre dışından 
     attığı sert şutta kaleci Georgallides, topu 2 hamlede kontrol etti. 
     75. dakikada Szymkowiak’ın sağ taraftan kullandığı korner 
     atışından gelen topu iyi takip eden Fatih, yakın direkte topu kafayla ağlarla buluşturdu 1-1. 
     80. dakikada Fatih, Gökdeniz paslaşmasında topla son buluşan 
     Gökdeniz, kaleciyle karşı karşıya kaldığı pozisyonda topa sert vurdu. 
     Kaleci Georgallides topu güçlükle kornere çeldi. 
     82. dakikada ceza alanı sağ tarafından yapılan ortada topu iyi 
     takip eden Frousos, kafayla topu kaleci Jefferson’un solundan filelere gönderdi ve takımını tekrar 2-1 öne geçirdi. 
     89. dakikada Tsitaishvili ceza alanı çizgisi üzerinde Tayfun’dan 
     sıyrıldıktan sonra kaleci Jefferson ile karşı karşıya kaldığı pozisyonda topu düzgün bir vuruşla ağlara gönderdi ve maçın skorunu belirledi 3-1. 
     Trabzonspor, Şampiyonlar Ligi İkinci Ön Eleme Turu ilk maçında 3-1 yenildiği Kıbrıs Rum kesimi takımı Anorthosis Famagusta ile rövanş karşılaşmasını 3 Ağustos Çarşamba günü Trabzon’da yapacak. 
     
     KÜNYE 

     

Stat GSP Evagoras Hakemler Tommy Skjeerven xx, Magne Tosse xx, Geir Age Holen xx Norveç Anorthosis Famagusta Georgalidis xxx, Xenidis xxx, Katsavakis xxx, Poursaitidis xx, Haber xxx, Ketsbaia xx Dk. 54 Kinkladze xxx ,Nikolaou xxx, Samaras x Dk. 20 Haxhi xxx , Maragos xxx, Tsitaishvili xxx, Kampantais xx Dk. 79 Frousos xxx Trabzonspor Jefferson x, Emrah xx, Erdinç xx, Eller xx Dk. 81 Tayfun x , Celalettin xx Dk. 88 Lee , Yattara x, Szymkowiak xx,Hüseyin xx, Volkan xx, Gökdeniz xx, Mehmet Yılmaz x Dk. 65 Fatih xxx Goller Dk. 25 Nikolaou, Dk. 75 Fatih, Dk. 82 Frousos, Dk. 89 Tsitaishvili Sarı Kartlar Dk. 42 Kampantais, Dk. 43 Haxhi, Dk. 45 Maragos, Dk.71 Haber Anorthosis Famagusta Kırmızı Kart Dk. 45 Yattara Trabzonspor      
</TEXT>
</DOC>
