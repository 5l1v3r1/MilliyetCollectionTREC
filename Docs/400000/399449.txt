<DOC>
<DOCNO> 399449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/astro/index.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniayın enerjileri 
</HEADLINE>
<TEXT>


Yeniay akşam saatlerinde gerçekleşmekte. Enerjik, öğrenmeye ve maceraya açık bir tutum söz konusu. Bizi kısıtlayan unsurlar artık yok. Ancak bu arada aşırı risk almak, aşırı tehlike anlamına da geliyor. 
Koç'lar için olumlu düşüncelerini ortaya koyma zamanı. İyimser enerjileri sayesinde yabancılarla ilgili konularda yeni planlar yapabilmeli ancak acele etmekten kaçınmalılar. Boğa'lar ortaklaşa alanda ortaya çıkacak fırsatları kullanmalılar. Eşin parasal durumuyla ilgili güzel gelişmeler onları memnun ediyor. İkizler ortaklaşa projeler ve ilişkiler açısından rahat hareket edebilirler. Anlaşma sağlanabilecek yeni girişimler ve bu alanda yapacakları yenilikler onlara çok şey katabilir. Yengeç'ler çoktandır ihmal ettikleri konuların üzerinde durmalı ve gereken çabayı göstermeli. İş ortamında yenilikler denemek onları çok daha verimli kılabilir. Aslan'lar başarılı bir gün geçirebilirler. Kendilerini rahat ifade etmeleri yaratıcı konulardaki başarılarını destekliyor. Başak'lar enerjilerini yapıcı biçimde ortaya koyabilirler. Ellerindeki işleri bir an önce bitirmeli ve evlerine ait düşündükleri koşulları sağlamaya bakmalılar. 
Terazi'ler bugün sözleriyle etkileyici olabilecekler. İletişim dışında sosyal konular onlara hareket ve başarı getirebilecek. Kısa yolculuklar sıklaşabilir. Akrep'ler maddi konularda tutarlı hareket etmeli ve savurganlıktan kaçınmalı. Kendi birikimlerini korumaya yönelik düşünmek durumundalar. Acele kararları onları üzebilir. Yay'lar son derece dikkat çekici olacakları günlerindeler. Farklı planlar ve girişimler ön planda görünüyor. Kendilerine olan güvenleri onlara başarı getirecek. Oğlak'lar duygusal konulardan yana huzursuzlar. Geçmişe ait konular onların iyimserliğini yok etmemeli, tam tersine kendilerine güvenlerini kaybetmemeliler. Kova'lar iyimser düşünceleri sayesinde yeni projelerini ortaya koyabilirler ancak, dostların desteğine de açık olmalılar. Arkadaşlarla beraberlikleri ise onları mutlu ediyor. Balık'lar iş hayatında yeniliklere açık olacaklar. Bu sayede girişkenliklerini rahat kullanabilir ve olumlu gelişmelerin içinde yer alabilirler. 






</TEXT>
</DOC>
