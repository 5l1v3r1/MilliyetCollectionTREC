<DOC>
<DOCNO> 393426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko64.html </URL>
<DATE> 2005/11/09/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Carlyle MG Genel Müdürü Ofer Türkiye Hükümeti iyi işler başardı 
</HEADLINE>
<TEXT>

     Carlyle MG Limited Genel Müdürü ve Royal Caribbean Cruise Line ve Celebrity Cruises Holding şirketlerinin Yönetim Kurulu Üyesi Eyal Ofer, hükümetin vermiş olduğu mesajı sonuna kadar yerine getirdiğini ve izlediği yolun da Türkiye'yi üstün rekabet gücüne sahip bir hale getireceğini söyledi. 
     Galataport ihalesinde en yüksek teklifi veren konsorsiyumun ortağı İsrailli işadamı Sami Ofer'in oğlu olan Eyal Ofer, YASED tarafından düzenlenen ''Yabancı Yatırımların Yeni Gözdesi Fırsatlar Ülkesi Türkiye'' konulu konferans kapsamında düzenlenen, ''Değişen Türkiye Yabancı Yatırım Stratejisi ve Türkiye'nin Vizyonu'' konulu yuvarlak masa toplantısında yaptığı konuşmada, Başbakan Recep Tayyip Erdoğan ve hükümetin birkaç üyesi ile 3-4 yıl önce tanıştığını ifade ederek, ''Kendilerini dinledim. Başbakan'dan aynı güçlü mesajı duydum ve Türkiye'nin yeni bir ülke olacağı konusunda ikna oldum'' dedi. 
     Türkiye'nin eskiden ziyaret ettikleri ve ticaret yaptıkları bir yer olduğunu belirten Ofer, ''Ama aklımıza bir gün sermaye aktaracağımız hiç gelmezdi. Çünkü hesap yapmayı bile zorlaştıracak bir enflasyon vardı. Bu yüzden Başbakanı ve hükümetini kutlamak istiyorum. Milyarderler ülkesinde başa geldiler ama şimdi insanları yılda birkaç bin lira kazanıyor'' diye konuştu. 
     Eyal Ofer, yabancı sermaye ile değil, sermaye ile ilgilendiklerini çünkü dünyanın gitgide daha fazla küresel hale geldiğini söyledi. 
     Türkiye'de gerçekleştirilen devrimin benzersiz olduğunu, son derece kısa bir sürede son eski bir ekonomide çok büyük değişim yaşandığını kaydeden Ofer, ''Hükümet vermiş olduğu mesajı sonuna kadar yerine getirdi. İzlediği yol da Türkiye'yi üstün rekabet gücüne sahip bir hale getirecek'' dedi. 
     Türkiye'nin yabancı bankalar için çekici olmasının, böylesine temkinli kurumların bankacılık piyasasına girmek ve Türk bankaları ile ortaklık etmek istemelerinin, yabancı sermaye için ülkenin yeterince istikrarlı, güçlü ve açık geleceği olduğunu gösterdiğini vurgulayan Ofer, ''Başbakana sorum ya da önerim yok ama bir dileğim var Hükümetin politikalarının devam etmesini diliyorum'' şeklinde konuştu. 
     
     ANDERS IGEL 

     Telia Sonera Üst Yöneticisi CEO Anders Igel ise yatırım yapacakları ülkeyi seçerken öncelikle o ülkede iyi bir iş fırsatı görmek istediklerini belirterek, Türkiye'ye yatırım yaparken de bu fırsatı hem Türkiye'de hem de çevre ülkeler anlamında gördüklerini söyledi. 
     Igel, yatırım yaptıkları ülkenin güven ve istikrar ortamının, kurumsal yönetim yapısının, kuralların ve yönetmeliklerinin şeffaflığının şirketleri açısından kritik önem taşıdığını kaydetti. 
     Telia Sonera'nın faaliyette bulunduğunu ülkelerde Finlandiya ve İsveç'in Türkiye'nin AB üyelik müzakerelerine ve AB üyeliğine son derece olumlu baktığını vurgulayan Igel, ''Bu bizim şirketimiz açısından da son derece olumlu. Destekliyoruz'' dedi. 
     Türkiye'nin sağladığı büyük ilerleme sayesinde görünümün çok çekici olduğunu ifade eden Igel, her zaman güçlü bir yerel ortakla çalışmaya önem verdiklerini, çünkü kültürel bilgilerle iş bilgilerinin birleştirilmesinin başarıyı getireceğini söyledi. 
     Böyle güçlü ve iyi gelişen bir ülkeye öneri konusunda kendisinin yetersiz kalacağını dile getiren Igel, ''Başladığınız ilerlemeye devam edin. Aynı şeyi yapın, devam edin. Başka sihirli formül yok'' dedi. 
     Iger, konuşmasını şöyle bitirdi 
     ''Başbakan Erdoğan'a soru sormak yerine biz yabancı yatırımcılar kendimize şu soruyu sorabiliriz Biz sizler için bu yolda devam etmeniz ve Türkiye markasını daha çok tanıtmak ve AB'ye katılmanıza yardım etmek için neler yapabiliriz '' 
     
</TEXT>
</DOC>
