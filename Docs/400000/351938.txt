<DOC>
<DOCNO> 351938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur16.html </URL>
<DATE> 2005/06/14/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Trenin üzerinde elektrik çarptı 
</HEADLINE>
<TEXT>

     Şenol AYDIN DHA 

      GEBZE'de kaçak seyehat etmek için banliyo treninin üzerine çıkan 19 yaşındaki Yavuz Yelek, trenin Gebze İstasyonu’na girişinde elektrik akımına kapıldıktan sonra yere düşerek yaralandı. 
     Çayırova Tohum Sertifikasyon Test Müdürlüğü'nün işçilerini almak için sadece sabah saatlerinde trenlerin durduğu Fatih Tren İstasyonu'ndan, birkaç kilometre ilerdeki Gebze İstasyonu'na ücret vermeden gitmek isteyen Yavuz Yelek, vagonun üstüne çıktı. Bir durak sonrası olan Osmangazi Tren İstasyonu’na kadar trenin üzerinde gelen Yavuz Yelek, tren istasyona girdiği sırada elektrik akımına kapıldı. Vagonun üstünden 2 tren hattının arasına düşen Yelek, güvenlik görevlileri tarafından fark edildi. 
     Ambulansla Gebze Fatih Devlet Hastanesi'ne sevk edilen Yavuz Yelek, buradan Kocaeli Üniversitesi Eğitim ve Araştırma Hastanesi’ne sevk edildi. Karın, sağ bacak ve sol elinde ikinci derecede yanıklar bulunan Yavuz Yelek’in Beylikbağı Mahallesi'nde oturduğu ve Tuzla'da bir tersanede işçi olarak çalıştığı belirlendi. Yavuz Yelek'in işe gitmek için kaçak trene bindiği ve Gebze'den tekrar başka trene binerek işe gitmeyi planladığı ifade edildi. 
     
</TEXT>
</DOC>
