<DOC>
<DOCNO> 377901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonyas15.html </URL>
<DATE> 2005/09/12/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Dünyanın en büyük su aygırı nüfusü azalıyor... 
</HEADLINE>
<TEXT>

     Dünyanın en büyük su aygırı topluluğunu barındıran Demokratik Kongo Cumhuriyeti’ndeki su aygırı nüfusu azalıyor. 
     Doğal Hayatı Koruma Vakfı WWF tarafından yapılan açıklamada, Kongo’daki su aygırlarının askerler ve militanların yanı sıra kaçak avcılık yapanlarca öldürüldüğü, ayrıca 50 dolar değerine satıldığı belirtildi. 
     Demokratik Kongo Cumhuriyeti’ndeki Virunga Ulusal Parkı’nda 1974 sayımına göre 29 bin su aygırının bulunurken, WWF tarafından AB ve Kongo Doğal Hayatı Koruma Derneği’ne geçen ay gönderilen bir raporda Virunga’da yalnızca 887 su aygırının kaldığı kaydedildi. Raporda, bu rakamın 2 yıl önce 1309 olduğu hatırlatıldı. 
     Afrika kıtasında tatlı su alanlarında yaşayan su aygırları, 3 ton ağırlığına ulaşabiliyor. 
     
</TEXT>
</DOC>
