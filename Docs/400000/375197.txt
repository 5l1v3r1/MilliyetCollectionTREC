<DOC>
<DOCNO> 375197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur52.html </URL>
<DATE> 2005/09/02/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Fuhuş evinde fotoğraflı ve rambo bıçaklı şantaj .. 
</HEADLINE>
<TEXT>

     Fuhuş yapan kadınlarla kandırdıkları kişileri şantaj yaparak, zor kullanarak gasp eden bir şebeke ortaya çıkarıldı. 
     Ankara Emniyet Müdürlüğü Asayiş Şube Gasp Büro Amirliği ekipleri, C.E. adlı taksi sürücüsünün şikayetini değerlendirerek aralarında 4 telekızın yer aldığı 8 kişiyi gözaltına aldı. 
     Gözaltına alınan telekızların, müşteri olarak anlaştıkları kişileri, Siteler'deki bir eve getirdiği ve evde bulunan diğer kişilerin de söz konusu kişileri gasp ettiği belirlendi. Şebekenin, telekızlarla cinsel ilişkiye girmek için gelen kişilerin, fotoğraflarını çekerek şantaj yaptıkları ve bu kişileri bıçak zoruyla soydukları ortaya çıktı. 
     Gözaltına alınan kişilerden Mehmet K. ve Yıldırım D. adlı kişiler tutuklandı. Eve müşteri getiren ve telekız olarak çalıştığı bildirilen Z.İ. de tutuklanarak, Ulucanlar Merkez Kapalı Cezaevi'ne gönderildi. 
     Şebekeye mensup 5 kişi tutuksuz yargılanmak üzere serbest bırakılırken, şebeke ile birlikte ''rambo'' tabir edilen bir bıçak ile gasp edilen bir telefon ele geçirildi. 
     
</TEXT>
</DOC>
