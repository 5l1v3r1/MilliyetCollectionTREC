<DOC>
<DOCNO> 388533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/soneko11.html </URL>
<DATE> 2005/10/21/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
2005 yılı 3. dönem turizm geliri 8.8 milyar dolar... 
</HEADLINE>
<TEXT>

     Devlet İstatistik Enstitüsü DİE , Türkiye'nin 2005 yılı 3. dönem Temmuz-Ağustos-Eylül turizm gelirinin 8 milyar 818 milyon 209.9 bin dolar olarak gerçekleştiğini bildirdi. 
     Türkiye'nin toplam 8.8 milyar dolar olan turizm gelirinin 6 milyar 489 milyon 963.5 bin doları yabancılardan, geri kalan 2 milyar 328 milyon 246.5 bin doları da vatandaşlardan elde edildi. 
     DİE, Merkez Bankası ve Kültür ve Turizm Bakanlığı işbirliğinde gerçekleştirdiği, Çıkış Yapan Ziyaretçiler Anketi ile Giriş Yapan Vatandaşların Turizm Harcamaları ve Profili, 2005 yılı 3. dönem sonuçlarını açıkladı. 
     Türkiye'nin 2005 yılındaki 3. dönem toplam turizm gideri de 762 milyon 511.3 bin dolar olarak belirlendi. 
     Yabancıların turizm gelirinin yüzde 64.5'i kişisel harcamalardan, yüzde 35.5'i ise paket tur harcamalarından geldi. Vatandaş turizm gelirinin yüzde 98.7'si kişisel harcamalardan, yüzde 1.3'ü ise paket tur harcamalarından oluştu. 
     
</TEXT>
</DOC>
