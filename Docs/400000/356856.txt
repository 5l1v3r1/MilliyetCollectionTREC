<DOC>
<DOCNO> 356856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/siyaset/siy11.html </URL>
<DATE> 2005/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rumlarla ilişki normal olmalı' 
</HEADLINE>
<TEXT>


BRÜKSEL Mlliyet 


Müzakere çerçevesinde Türkiye'den "Kıbrıs Cumhuriyeti" de dahil olmak üzere tüm üye ülkelerle ilişkilerin normalleştirilmesi atfında bulunuluyor. 
Türk diplomatik kaynaklar, önceliğin adadaki sorunun çözümü olması gereğine vurgu yapıyorlar. "Kıbrıs" vurgusunu yorumlayan üst düzey bir diplomatik yetkili, "İlişkilerin normalleşmesi için önce adanın normalleşmesi gerekir" dedi. 
Konuyu değerlendiren yetkili, "Her şeyden önce Ada'da şu an yaşanan durumun normal olduğunu söylemek mümkün değil. Bu AB açısından da geçerli bir durum. Önce adanın normalleşmesi lazım. Adanın durumu normal mi ki, ilişki normal olsun " diye konuştu. 
AB yetkilileri, konunun süreçten çok sonuç üzerinde etkili olacağını dile getiriyorlar. 
Bu arada müzakerelere başlamak için şart olan Ankara Anlaşması'nı üye ülkelere genişleten protokolün imzalanmasının ardından hava ve deniz limanlarının Kıbrıs Rum bandıralı gemi ve uçaklara açılmasının Gümrük Birliği müzakere başlığı altında değerlendirilebileceği belirtiliyor. Bu sorunun aşılmasından önce Gümrük Birliği başlığının açılmasının mümkün olmayacağı da ifade ediliyor. 



</TEXT>
</DOC>
