<DOC>
<DOCNO> 389002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sondun33.html </URL>
<DATE> 2005/10/23/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
İtalya'da şiddetli yağışların bilançosu ağır 6 ölü 
</HEADLINE>
<TEXT>

     İtalya'da meydana gelen şiddetli yağışlarda 6 kişi öldü. 
     İtalyan polisine göre, Apulia bölgesinin başkenti Bari yakınında çöken köprüden uçuruma düşen bir araçta bulunan aynı aileden Mario Lobefaro ile kızı Francesca ve oğlu Nicola öldü. Kurtarma görevlilerinin Mario'nun eşi Angela ve diğer oğlu Michele'i arama çalışmalarını sürdürdüğü belirtildi. 
     Araçta bulunan biri 14 yaşında çocuk iki erkeğin ise kurtulduğu kaydedildi. 
     Bari'de ayrıca araçları sel sularına kapılan iki kişi boğularak öldü. 
     Sicilya adasının Catania bölgesinde de dün aracı sel sularına kapılan bir avcının cesedi bulundu. 
     Bugün ayrıca, güneydeki Taranto kentinden Milano kentine giden bir trenin 6 vagonunun, şiddetli yağışlar sonucu toprak kayması nedeniyle raydan çıktığı, kazada 20 kadar yolcunun yaralandığı belirtildi. 
     Sivil Savunma Kurumu görevlileri güneydoğudaki Bari ve Taranto'da birçok karayolu, ev ve fabrikanın yanı sıra sebze tarlaları ile zeytin ağaçlarının sular altında kaldığını söylediler. 
     Roma'dan Bari'ye giden Sivil Savunma Kurumu Başkanı Guido Bertolaso, sel baskınını ''sadece yüzyılda bir rastlanabilecek istisnai iklim olayı'' olarak değerlendirdi. 
     Bertolaso, gazetecilere, ''Dün gece sınırlı bir bölgeye sadece üç saatte, Apulia bölgesine bir yılda yağacak kadar yağmur yağdı'' dedi. 
     
</TEXT>
</DOC>
