<DOC>
<DOCNO> 359225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/yasam/axyas01.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci cezaevinde 
</HEADLINE>
<TEXT>


Haber kaynağını açıklamadığı için hapse mahk m edilen New York Times muhabiri Judith Miller, El Kaide üyelerinin de konduğu Alexandria Cezaevi'ne gönderildi. Miller, 'konuşmazsa', eylüle kadar hapis yatacak 

Yasemin Çongar 

New York Times muhabiri Judith Miller'ın haber kaynaklarının gizliliği ilkesinden fedak rlık etmemek uğruna cezaevine girmesi, ABD'de gazetecilerin federal yasalarca korunmadığına işaret eden ve benzeri daha önce yaşanmış bir olay. 
ABD'nin bir dizi eyaletinde gazetecilere kaynaklarını gizleme hakkı veren yasa hükümleri bulunmasına karşın, Anayasa'nın bu konuda güvence içermemesi ve federal hukukun da bugüne dek, 'mahkeme emriyle kaynakların açıklanmasından yana' işlemiş olması, Miller'ı korumasız bıraktı. ABD'de son 40 yılda, 9 gazeteci benzer nedenlerle cezaevine girdi. 

'Konuşturmak için' 
Federal Yargıç Thomas Hogan, Miller'ı tutuklatma kararını, 'yasaya karşı gelmesi' ile gerekçelendirerek, "Cezaevinde tutulması, umarım haber kaynaklarını açıklamaya ikna olmasını sağlar" dedi. 
Miller ise, cezaevine götürülmesi öncesinde, "Eğer gazeteciler kaynaklarına gizlilik güvencesi veremezlerse, gazetecilik yapamazlar ve özgür basın da var olamaz" dedi. Miller, tutumunu, 'vicdani sorumluluğa dayalı sivil itaatsizlik' olarak açıkladı. 

Time muhabiri açıkladı 
Büyük Jüri soruşturması, Valerie Plame adlı CIA görevlisinin adının bir hükümet yetkilisince basına sızdırılmasına ilişkin. 
Miller bu konuda hiç haber yazmamasına karşın, aynı bilgi kendisine de verildiğinden soruşturmanın parçası. Plame'in adını ilk olarak kaleme alan muhafazak r yazar Robert Novak'ın Büyük Jüri'ye kaynaklarını açıkladığından kuşkulanılıyor. 
Aynı konuda haber yapan Time dergisi muhabiri Matthew Cooper ise, kaynağından önceki gün telefonla aldığı "Adımı açıklayabilirsin" izni üzerine, Büyük Jüri önünde konuşmaya karar vererek tutuklanmaktan kurtuldu. 
Plame'in, Irak Savaşı'nı sert biçimde eleştiren emekli diplomat Joseph Wilson'ın eşi olması, adının Beyaz Saray'ca 'intikam için' basına sızdırıldığı iddiasına yol açmıştı. 

Musavi de o cezaevinde 
Yargıç Hogan, Miller'ın hapis süresini, 'Kaynakları konusunda konuşuncaya ya da Büyük Jüri'nin görev süresinin tamamlanacağı ekim ayına kadar" diye belirlendi. Miller, Connecticut'ta bir cezaevini tercih edeceğini bildirmesine karşın, Washington bölgesinde, 11 Eylül saldırılarına son anda katılamayan Zekeriya Musavi adlı El Kaide üyesinin de kaldığı Alexandria Cezaevi'ne gönderildi. 

Türkiye'de hapis yok 

Prof. Dr. Köksal Bayraktar, Miller davasını Türkiye'deki yasalar açısından değerlendirdi "Yeni Basın Kanunu'nun 12. maddesi haber kaynağı başlığını taşımakta ve yayın sahibi, sorumlu müdür ve eser sahibinin haber kaynaklarını açıklamaya ve yine kaynakla ilgili olarak tanıklık yapmaya zorlanamayacağını açıkça belirtmektedir. Maddenin gerekçesinde haber kaynağının gizliliğinin, basın özgürlüğü yönünden büyük önem taşıdığı belirtilmiştir.Yani kaynağın açıklanmaması basın özgürlüğünün önemli unsurudur ve Türkiye'de kaynak açıklamayana ceza yok. 


</TEXT>
</DOC>
