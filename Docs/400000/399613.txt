<DOC>
<DOCNO> 399613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/soneko11.html </URL>
<DATE> 2005/12/01/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Şener Gelir - gider perspektifi önceden ne ise şu anda da aynı 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Gelir ve gider perspektifi, bütçe gönderilmeden önce neyse şu anda da aynıdır'' dedi. 
     Şener, 3. eTR Kongresi ve eTR Ödülleri kapsamında düzenlenen toplantı öncesinde gazetecilerin sorularını yanıtladı. 
     Gazetecilerin, vergi düzenlemelerinin 2 milyar YTL kayba yol açacağı ve bunun için bir ek tedbir gerekip gerekmeyeceği yönündeki sorusu üzerine Şener, ''Hayır, bütçe gelir ve hesapları yapılırken bu indirim dikkate alınarak yapılmıştır. Bütçe dengeleri konusunda herhangi bir değişiklik söz konusu değildir'' dedi. 
     Vergi indirimlerinin bazı ürünlerde ÖTV artışını gündeme getirip getirmeyeceği yönündeki soruya karşılık da Şener, ''Gelir ve gider perspektifi, bütçe gönderilmeden önce neyse şu anda da aynıdır'' cevabını verdi. 
     Yargıtay Başsavcısı tarafından AK Parti için ihtar istendiğinin hatırlatılması üzerine ise Şener, konuyu incelemediğini, zaman zaman değişik partilere bu tür ihtarların geldiğini belirterek, ''yani düzeltme isteği anlamına gelir'' diye konuştu. 
     
</TEXT>
</DOC>
