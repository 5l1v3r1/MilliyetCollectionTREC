<DOC>
<DOCNO> 364028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun22.html </URL>
<DATE> 2005/07/25/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Göstericiler, hükümet binalarını ateşe verdi 
</HEADLINE>
<TEXT>

     Endonezya'nın Sumatra adasında yerel seçim sonuçlarını protesto eden binlerce gösterici, hükümet binalarını ateşe verdi. 
     Polis ve görgü tanıkları, adil olmadığı ve yolsuzluk yapıldığı gerekçesiyle seçim sonuçlarını protesto eden yaklaşık 4000 kişinin, Bintuhan sokaklarını gösteri alanına çevirdiğini söyledi. 
     Yetkililerin, protestocuların temsilcileriyle görüşmemesi üzerine gerginliğin arttığı ve göstericilerin, bir milletvekilinin eviyle birlikte seçim komisyonu tarafından kullanılan bir ofisi ve 3 hükümet binasını ateşe verdiği belirtildi. 
     Olaylarla ilgili olarak kimse gözaltına alınmazken, polis yetkilisi Sugeng Utomo, protestoculara kendileriyle görüşecek yetkililerin yerinde olmadığını söylediklerini, ancak bunun daha büyük bir kızgınlığa yol açtığını kaydetti. 
     Endonezya'da halk, geçen ay ilk kez, yerel yöneticileri doğrudan seçmek üzere sandık başına gitmişti. Sonuçların büyük bölümüne çeşitli gerekçelerle itiraz edilmişti. 
     
</TEXT>
</DOC>
