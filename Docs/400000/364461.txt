<DOC>
<DOCNO> 364461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur13.html </URL>
<DATE> 2005/07/26/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Mısır'daki saldırıların Türk tanığı O gece Türk yetkililere ulaşamadık 
</HEADLINE>
<TEXT>

     Yavuz SELİM MISIR, DHA 

      MISIR'ın tatil beldesi Şarm el Şeyh'te düzenlenen ve 88 kişinin ölümüne neden olan bombalı saldırıların Türk görgü tanığı Burak Topaloğlu, olayın meydana geldiği gece Mısır'da hiçbir Türk yetkiliye ulaşamadıklarını söyledi. 
     Arkadaşlarıyla birlikte 6 gün önce tatil için geldikleri Şarm el Şeyh'te bombalı saldırılara tanık olan tiyatrocu Burak Topaloğlu, olayın meydana geldiği gece Büyükelçilik ya da Başkonsolosluk'tan hiçbir Türk yetkiliye ulaşamadıklarını belirtti. Topaloğlu, Büyükelçilikten bize ulaşan olmadı. Bomba gecesi elçiliğe telefon ettik, ama açan kimse olmadı. Türk yetkililere ulaşamadık. Otelde İtalyanlar, Fransızlar ve İngilizler de vardı. Büyükelçilik görevlileri gelerek onları aldılar. Türklere sadece haber ajanslarından yardım geldi.'' dedi. Gazala Gardens Oteli'nde meydana gelen patlamalara 50 metre mesafede bulunan İber Palas Otel'deki odasından olayları izleyen Topaloğlu, Olay, bizim otelin önünde meydana geldi. Panik halindeydim, insanlar da panik halindeydi. Herkeste heyecan vardı. Otelin büyük kısmı çökmüştü.'' diye konuştu. Kaldıkları otelde bulunan Türklerin zarar görmediğini belirten Topaloğlu, Türklerin kaldığı 4 odadan, 3 tanesinin camları kırıldı. Yangın söndürme sistemleri hemen çalıştı.'' dedi. 
     Olayın ardından ailesiyle iki kez görüşme imkanı bulduğunu belirten Topaloğlu, olaydan herhangi bir fiziksel zarar görmediklerini, ancak moral olarak çöküntüye uğradıklarını ifade etti. 
     
</TEXT>
</DOC>
