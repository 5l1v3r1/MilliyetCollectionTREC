<DOC>
<DOCNO> 394120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonsiy16.html </URL>
<DATE> 2005/11/11/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Gül, AİHM'in türban kararını eleştirdi 
</HEADLINE>
<TEXT>

     Dışişleri Bakanı ve Başbakan Yardımcısı Gül, "Gelecek İçin Forum" bakanlar toplantısına katılmak üzere Bahreyn’e gitti. 
     Bir gazetecinin, Avrupa İnsan Hakları Mahkemesi’nin AİHM Türk öğrenci Leyla Şahin’in başvurusuyla ilgili aldığı kararın ardından türban konusunun gündemden kalktığı ve Türkiye’nin artık bu konuda adım atamayacağı yönünde yapılan yorumları hatırlatması üzerine, Gül şunları kaydetti 
     "İleride görürsünüz, yapılır mı, yapılmaz mı Bu bir turnusol kağıdı gibi kimin ayrımcılığı, kimin yasakçılığı savunduğu, kimin çağdaş olma yolunda çalıştığı görülmektedir. Çağdaşlık, demokrasi, şeffaflık, hesap verilebilirlilik, hukukun üstünlüğü, en bireysel hak ve özgürlüklerin teminat altına alınmasıdır. Bu olay turnusol kağıdı gibi herkesin görüşünü ortaya koyuyor. Hükümet yasakları kaldırmakta kararlıdır." Bu arada Milli Eğitim Bakanı Hüseyin Çelik, Esenboğa havaalanında gazetecilerin bu konuya ilişkin sorularını yanıtlamadı. 
     
</TEXT>
</DOC>
