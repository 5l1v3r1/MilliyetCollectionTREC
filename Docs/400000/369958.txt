<DOC>
<DOCNO> 369958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/soneko37.html </URL>
<DATE> 2005/08/15/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Giresun Ziraat Bankası Başkanı Fiyat üreticiyi memnun etmiştir 
</HEADLINE>
<TEXT>

     Giresun Ziraat Odası GZO Başkanı Özer Akbaşlı, 2005 ürünü fındık alım avans fiyatının üreticiyi memnun ettiğini belirtti. 
     Akbaşlı, yaptığı yazılı açıklamada, Fiskobirlik'in açıkladığı 2005 ürünü fındık alım avans fiyatının üreticinin yüzünü güldürecek rakamlarda olduğunu ifade etti. 
     Yeni ürün fındık fiyatının üreticiyi memnun edecek rakamlarda olması için ''Fındığım 7 Milyon'' kampanyası düzenlediklerini ve bu kampanyanın açıklanan fiyata etki ettiğini kaydeden Akbaşlı, şöyle devam etti 
     ''Şimdi tüm yorgunluğumuz açıklanan bu rakamlarla bertaraf oldu. Artık bahçelerde, davul-zurna ve kemençe eşliğinde horon teperek fındık toplayacağız. Fiskobirlik ile son 3 yıldır omuz omuza çalışmanın semeresi bu olmalıdır. Bu rakamların açıklanmasında, değerlendirilmesinde emeği geçen herkese sonsuz şükran ve minnetlerimizi sunarız. Bu fiyatı üreticilerimizle birlikte önümüzdeki günlerde çeşitli etkinliklerle kutlayacağız.'' 
     
</TEXT>
</DOC>
