<DOC>
<DOCNO> 395930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/guncel/gun04.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bölgemizden yatırımlar kaçar' 
</HEADLINE>
<TEXT>


Hakk ri'deki gergin olaylar, işadamlarını tedirgin etti. Güneydoğulu işadamları, Erdoğan ve bakanları bölgeye davet etti 

Diyarbakır DHA 

HAKK Rİ'nin Şemdinli ilçesinde başlayan ve daha sonra Yüksekova ile Hakk ri il merkezine sıçrayan olaylar, Güneydoğulu işadamlarını da tedirgin etti. Doğu, Güneydoğu Sanayici ve İşadamları Dernekleri Federasyonu DOGÜNSİFED Genel Başkanı Şeyhmus Akbaş, kendilerinin de tedirgin olduklarını belirtti. Akbaş, yatırımlarıyla bölge ve ülke kalkınmasında pay sahibi işadamlarının sesine kulak verilmesi gerektiğini söyledi. Akbaş şöyle konuştu 
"Şemdinli olayları ile ayyuka çıkan bu oyunlar, basit şiddet göstergeleri değildir. Bu olayı basit görmek ülkeye zarar verir. Yatırımın ve işadamının her zaman güvenli uygun yer aradığını bilmeyen yoktur. Bu koşullar altında bölgeye bırakın yatırım gelmesini, bölgedeki mevcut yatırımların gitmesinden bile söz edebiliriz. Bu olayların arkasında huzur ve barış istemeyen güçlerin olduğu kanaatindeyiz. Bu nedenle, başta Başbakan Erdoğan olmak üzere Bakanlar Kurulu'nu bölgemize davet ediyoruz." 
Akbaş, 3 Ekim'den sonraki süreçte, bölgenin Türkiye'nin bölünmez parçası olarak AB ile entegrasyonunun düşünülmesi gerekirken, bu tür olaylarla meşgul olunmasının kaygı verici olduğunu anlattı. 



</TEXT>
</DOC>
