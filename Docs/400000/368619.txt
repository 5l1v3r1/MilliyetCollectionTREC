<DOC>
<DOCNO> 368619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/son/soneko14.html </URL>
<DATE> 2005/08/10/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Yapı Kredi'nin, Fiskobirlik alacakları için açtığı dava reddedildi 
</HEADLINE>
<TEXT>

     Yapı ve Kredi Bankası'nın, Fiskobirlik alacakları nedeniyle Hazine Müsteşarlığı aleyhine açtığı davanın reddedildiği bildirildi. 
     Yapı ve Kredi Bankası'ndan Borsa'ya gönderilen açıklamada, Fındık Tarım Satış Kooperatifleri Birliği'ne Fiskobirlik kullandırılan kredilerden kaynaklanan alacağın tüm girişimlere rağmen ödenmemesi ve 4572 sayılı Yasa'nın geçici 1 E maddesi gereğince Hazine tarafından yapılması gereken işlemlerin yapılmaması nedeniyle Hazine aleyhine yasal prosedürün başlatılmasına karar verildiğinin daha önce bildirildiği anımsatıldı. 
     Bankaca, Hazine Müsteşarlığı aleyhine Ankara 7. İdare Mahkemesi'nin 2003 2175 E. sayılı dosyası ile açılan iptal davasının mahkemece, temyiz yolu açık olmak üzere reddedildiği belirtilen açıklamada, bahse konu mahkeme kararının yasal süresi içerisinde Danıştay nezdinde temyiz edileceği kaydedildi. 
     
</TEXT>
</DOC>
