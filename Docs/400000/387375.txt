<DOC>
<DOCNO> 387375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonspo13.html </URL>
<DATE> 2005/10/17/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Milli maçta coşan Tümer, lig maçlarında kayıp... 
</HEADLINE>
<TEXT>

     Milli formayla coşup, Beşiktaş'ta duran yıldız futbolcu Tümer Metin, Kayseri karşısında da kayıplardaydı. Tümer rakip kaleye sadece bir şut çekebildi. 
     
     70 dakika oynadı 

     Son üç milli maçta attığı üç golle Ay-Yıldızlılar'ın Play-Off oynama hakkı kazanmasında büyük rol oynayan Tümer, Beşiktaş maçlarında adete yokları oynuyor. Milli formayla başarılı sınavlar veren solak yıldız, Kayserispor maçında Kartal'a çok faydalı olamadı. 
     Mücadeleye 11'de başlayan Tümer, 70 dakika sahada kalırken, rakip kaleye sadece bir şut çekebildi ancak isabet sağlayamadı. Oyunda kaldığı sürede toplam 60 kez topla buluşmasına rağmen yeteri kadar etkili olamayan yıldız futbolcu, 36 isabetli pas verirken, bir kez dahi isabetli orta yapma başarısı gösteremedi. 11 top kazanan Tümer Metin, 19 kez de meşin yuvarlağı rakibe kaptırdı, Kartal'ın yıldızı toplam 2 dakika 34 saniye topla oynadı. 

     
</TEXT>
</DOC>
