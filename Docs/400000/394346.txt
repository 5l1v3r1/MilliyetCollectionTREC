<DOC>
<DOCNO> 394346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sondun26.html </URL>
<DATE> 2005/11/12/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Fransa'da şiddet olaylarına karşı yürüyüşler... 
</HEADLINE>
<TEXT>

     Fransa'da devam eden şiddet eylemlerine karşı yüzlerce Fransız, bugün çeşitli şehirlerde düzenlenen şiddeti telin yürüyüşlerine katıldı. 
     Polisten kaçan iki Müslüman gencin 27 Ekim'de kaza sonucu ölmesi üzerine olayların başladığı Paris'in kuzey banliyölerinden Stains'de düzenlenen yürüyüşe 350 kişi katıldı. 
     Yürüyüşe katılanların, ''Şiddete hayır, birlikte yaşayamaya evet'' yazılı pankartlar taşıdığı dikkat çekti. 
     Gösterinin sonunda konuşma yapan, Stains'in komünist Belediye Başkanı Michel Beaumale, İçişleri Bakanı Nicholas Sarkozy'yi eleştirerek, ''sokağa çıkma yasağı yerine yabancılara daha fazla güvenlik'' çağrısında bulundu. 
     Yine kuzeydeki Auby'de, aralarında çocukların da bulunduğu yaklaşık 400 kişi, olayları sessizce yürüyerek protesto etti. 
     Toulouse kentinde düzenlenen yürüyüşe ise yaklaşık 350 kişinin iştirak ettiği bildirildi. 
     Fransa'nın üçüncü büyük kenti Lyon'da da 18 yaşından küçük çocukların, yanında ebeveynleri olmadan hafta sonunda sokağa çıkmalarının yasaklandığı belirtildi. 
     
</TEXT>
</DOC>
