<DOC>
<DOCNO> 391644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/yazar/akyol.html </URL>
<DATE> 2005/11/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Belçika'da hukuk skandalı 
</HEADLINE>
<TEXT>


TERÖRİST Fehriye Erdal yargılanamıyor 
Belçika'nın hem adli mahkemeleri, hem Anayasa Mahkemesi Fehriye Erdal'ın yargılanmasını engelliyor 
Çünkü "Avrupa Terörizmle Mücadele Andlaşması"nın birinci maddesinde terörizm tarif edilirken "otomatik silah" diye bir terim geçiyor 
Mahkeme, Fehriye Erdal'ın cinayet silahını "otomatik silah" saymıyor 
Utanç içindeki Belçika hükümeti, Fehriye Erdal'ı Almanya'ya teslim etmek, orada yargılanmasını sağlamak istiyor Belçika Danıştay'ı bunu engelliyor 
Belçika hükümeti parlamentodan bir "adli yetki" kanunu geçiriyor 
"Terör eylemleri hangi silahla işlenirse işlensin, Belçika mahkemeleri tarafından yargılanır." 
Fehriye Erdal'ın avukatı Anayasa Mahkemesi'ne gidiyor. Anayasa Mahkemesi, "Bu kanun geçmişe yürümez" diye karar veriyor, Fehriye yine kurtuluyor 
Brüksel Üniversitesi Hukuk Fakültesi Öğretim Üyesi Prof. Ruşen Ergeç'in görüşü 
"Belçika Anayasa Mahkemesi'nin bu kararı yanlıştır. Çünkü ceza kanunları geriye yürümez ama prosedür usul kanunları geriye yürür Mahkeme, hukukun bu temel ilkesini ihlal etmiştir " 

OTOMATİK silah meselesi... Sabancı Ailesi'nin Belçikalı avukatı Schmitz, Belçika'nın en saygın hukuk uzmanlarından "bilirkişi raporu" alıyor 
"Fehriye Erdal'ın kullandığı silah, terör fiili işlemeye müsaittir Bu eylem terör eylemidir Belçika'da yargılanması gerekir " 
Fakat Belçika mahkemesi bu bilirkişi raporuna itibar etmiyor Bunun üzerine Av. Schmitz, "Belçika Harp Akademisi"ne başvuruyor. Akademide silahlar konusunda ders veren askeri uzmanlardan "bilirkişi raporu" istiyor. Onlar da rapor veriyor 
"Fehriye Erdal'ın kullandığı silah, bir terör eylemini gerçekleştirmek için otomatik silah kapasitesine sahiptir Terörizmle Mücadele Andlaşması kapsamına girer." 
Belçika mahkemesi bu askeri bilirkişi raporuna da itibar etmiyor 
Uluslararası saygınlığa sahip bir hukukçu olan Prof. Ruşen Ergeç'in görüşü 
"Mahkeme olaya iyi niyetle bakmıyor. Aşırı dar bir teknik yorumla ve bilirkişi raporlarını da dikkate almadan karar vermiştir " 

AİHM, yani Avrupa İnsan Hakları Mahkemesi bu konuda ne karar verecek 
Dosya geçtiğimiz hafta AİHM'ye intikal etti. Çünkü Av. Schmitz, Belçika Anayasa Mahkemesi'nin Fehriye Erdal lehine verdiği karara karşı geçen hafta AİHM'de dava açtı. 
Şimdi, "Fehriye yargılanamaz" diyen adli yargı kararı kesinleştikten sonra AİHM'de ikinci davayı açacak. 
AİHM ne karar verir 
Prof. Ruşen Ergeç diyor ki 
"AİHM'nin yerleşmiş bir içtihadı vardır Herkes yaşama hakkına sahiptir. Bu hakka karşı işlenen suçları ve suçluları soruşturmak, yargılamak ve cezalandırmak devletlerin yükümlülüğüdür AİHM'nin buna göre karar vermesi hukuki bir zorunluluktur." 
AİHM bu yerleşik içtihadını, Türkiye aleyhine PKK'lıların açtığı davalarda oluşturmuş. 
Prof. Ergeç, Belçika hükümetinin iyi niyetli olduğunu, özellikle Adalet Bakanı Bayan Laurette Onxelinex'ın yargı sürecini işletmek için çok çaba gösterdiğini ama yargı makamlarının "maalesef önyargılı davranarak hukuki sürecin işlemesini engellediğini" söylüyor. 
Terör suçu mahkeme kararıyla yargılanamıyor Skandaldır bu 
Şimdi ben başta Bin Ladin olmak üzere bütün azılı teröristlere bir çağrı çıkarıyorum 
"Fahriye Erdal'ın silahından çokça satın alın Bu silahlarla dünyanın istediğiniz yerinde insanları öldürtün ve katillerinizi Belçika'ya götürün Hiç korkmayın Mahkeme kararlarıyla sabittir ki, Belçika bir terörist cennetidir " 



</TEXT>
</DOC>
