<DOC>
<DOCNO> 389371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/magazin/mag02.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramazanda estetik patladı 
</HEADLINE>
<TEXT>


Ramazan ayında tatil yapmak 'zorunda kalan' dansöz, manken, şarkıcı ve gece kulübü çalışanları, 1 aylık molayı fırsat bilip estetik cerrahlara başvurdu 

GÜLAY FIRAT İstanbul 

Dansöz, manken, şarkıcı ve gece kulübü çalışanları, ramazan ayındaki 1 aylık arayı fırsat bilip estetik cerrahlara gitti. Ramazanda estetik yaptıranların tercihleri arasında ilk sırayı silikon, burun estetiği ile yağ aldırma operasyonları aldı. 

2 - 3 katına çıktı 
Hasta pörtföyünün yüzde 50'sinin şov dünyasından olduğunu söyleyen Estetik ve Plastik Cerrah Prof. Dr. Erol Kışlaoğlu, "Ramazanda estetik olan dansöz, şarkıcı ve genelev çalışanlarının sayısı 2 hatta 3 katına çıkıyor" dedi. 
Op. Dr. Nuri Soysal, Estetik Uzmanı Dr. Atilla Oymak ile Plastik ve Estetik Cerrahi Uzmanı Op. Dr. Nuri Battal, "Özellikle ramazanın ilk 2 haftası bu hastalardan büyük ilgi vardı" bilgisinde birleştiler. 
Plastik Cerrah Meryem Gülümser de işlerin 2'ye katlandığını vurgulayarak şöyle dedi "Diğer aylarda 8-10 ameliyat olurken, şu ana kadar 20 estetik operasyon gerçekleşti. Ameliyatların yüzde 90'ı gece kulübü çalışanlarıyla genelev kadınları." 

Estetik fiyatları 
Burun estetiği 1.5 - 7 bin YTL 
Yağ aldırma 1.5-4 bin YTL 
Silikon taktırma 2-5 bin dolar 
Karın gerdirme 4 bin YTL 
Yüz gerdirme 5-10 bin YTL 
Göğüs dikleştirme 5 bin YTL 
Gözkapağı 2-3 bin YTL 


</TEXT>
</DOC>
