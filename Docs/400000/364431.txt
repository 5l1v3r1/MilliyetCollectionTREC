<DOC>
<DOCNO> 364431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sonspo10.html </URL>
<DATE> 2005/07/26/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Fenerbahçe-Everton maçı için Olimpiyat Stadı hazır 
</HEADLINE>
<TEXT>

     Fenerbahçe Kulübü, İngiltere Premier Ligi takımlarından Everton ile 30 Temmuz Cumartesi günü Atatürk Olimpiyat Stadı'nda yapılacak özel maçı izlemeye gelecek kombine kart sahibi taraftarların stada rahatça girmeleri için otopark ve oturma planlarını açıkladı. 
     Buna göre, maç günü otomobilleriyle gelecek taraftarlar, otopark alanının 2 ve 4 numaralı bölümlerini kullanabilecekler. 
     Birinci Süper Lig'de 2005-2006 sezonu için Fenerbahçe kombine kart sahibi olan taraftarların Atatürk Olimpiyat Stadı'nda gireceği kapı ve turnikeler ise şu şekilde belirlendi 
     Maraton üst tribün kombine kart sahipleri C ve B kapısı batı tarafı alt tribününde 202-203-204-205-206-207 numaralı bloklara, sarı tribün kombine kart sahipleri C ve B kapısı batı tarafı alt tribününde 201 numaralı bloğa, lacivert tribün kombine kart sahipleri C ve B kapısı batı tarafı alt tribününde 208 numaralı bloğa, Telsim kombine kart sahipleri A kapısı batı tarafı en üst katta 901-902-903-904-905-910-911-912-913-914 numaralı bloklara, maraton alt tribün kombine kart sahipleri E kapısı batı orta tribününde 401-402-405-406-601-602 numaralı bloklara oturacaklar, ayrıca loca sahibi taraftarlar E kapısından girebilecekler. Taraftarların kombine kartlarını kapı görevlisine gösterip stada rahat bir şekilde girecekleri belirtilen açıklamada, yeni numaralı kombine kart sahibi taraftarların E kapısında 403-404 numaralı bloklara oturacakları, ayrıca, yeni numaralı kombine kartlarının henüz basılmamış olmasından dolayı, bu gruba ait biletlerin ücretsiz olarak 1907 Derneği'nden temin edilebileceği açıklandı. 
     
</TEXT>
</DOC>
