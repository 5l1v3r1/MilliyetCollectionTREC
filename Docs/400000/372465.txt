<DOC>
<DOCNO> 372465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/soneko24.html </URL>
<DATE> 2005/08/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Renault Clio Sport Concept, Frankfurt'ta sergilenecek... 
</HEADLINE>
<TEXT>

     Renault Clio Sport Concept, Eylül ayında Frankfurt'ta yapılacak otomobil fuarında sergilenecek. 
     Renault'tan yapılan açıklamada, otomobilin Clio III tasarımına hakim olan dinamizmin uzantısı olduğu belirtilerek, keskin hatları, güçlü karakteri, özgün iç mekanı ile seçkin ve sportif bir kişilik sergileyen bu konseptin, Renault Sport teknoloji birikimini somutlaştıran bir model olduğu kaydedildi. 
     Otomobilin aerodinamik yapısının uzun çalışmalar sonucunda geliştirildiği, teknolojik, görsel en önemli yeniliğin hava dağıtıcısının arka tampona eklenmiş olması olduğu ifade edilen açıklamada, bu tür bir donanımın standart olarak ancak üst gam seviyesindeki spor modellerde bulunduğu ifade edildi. 
     Hava dağıtıcısının hava akımlarını kanalize edip ve hızlandırdığı, oluşan vakum etkisiyle aracın arka tarafının yola tutunmasının sağlandığı aktarılan açıklamada, ''Renault Clıo Sport Concept, 2006 yılının ilk yarısında Avrupa'da satışa sunulacak seri modelin habercisi. Renault Sport Technologies mühendislerinin Sport Concept'i geliştirirken, performans, hız tutkusu ve sürüş keyfine adanmış sıradışı bir otomobil yaratma hedefleri bu sözcüklerle özetlenebilirdi'' denildi. 
     
</TEXT>
</DOC>
