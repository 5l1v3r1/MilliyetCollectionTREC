<DOC>
<DOCNO> 381761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/magazin/amag.html </URL>
<DATE> 2005/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dikkat dikkat... JR'ı baldızı Kristin vurdu' 
</HEADLINE>
<TEXT>


Türkiye'nin, 1950-2000 yılları arasında 'gözlerden kaçan' gerçeklerini gün ışığına çıkaran 'Kuzey Yanım Ayazım' adlı kitap, 1980'deki ilginç bir kamu hizmetine de değiniyor 

İSTANBUL Milliyet 

Martılara ev sahibi, denizcilere yol gösterici, kimi zaman zindan, kimi zaman korunak olan Kız Kulesi, son olarak gazeteci Figen Ünal Şen'in yeni kitabı 'Kuzey Yanım Ayazım'ın anlatıcısı oldu. 

Tek merak edilen... 
1950-2000 yılları arasında gelişen kimi komik, kimi trajik, kimi de politik olayları 4 yıllık araştırmayla gün ışığına çıkaran Şen, bulduklarını 'Kız Kulesi'nin yardımıyla edebi bir dille ortaya koydu. Kitaptan alıntıyla, 1980'de gelişen ve pek çoğumuzun bilmediği bir olaysa şöyle 
"Yıl 1980... Herkesin dilinde aynı soru, sahi JR'ı kim vurdu Ronald Reagan ABD'de başkan seçilmiş, kimin umurunda. Ya bu sabahtan itibaren bir doların tam 87 lira 95 kuruş olması, televizyonun açılış saatinin sekize alınması Kimse konuşmaz bunları JR'ı Sue Ellen mı, Pam mi vurdu " 
İşte bu ortamdayken o akşam, ABD'de yayımlanan bölümde JR'ı kimin vurduğu anlaşılır. Gölcük Belediyesi ise tam bir kamu hizmetine imza atarak hoparlörler ile tüm beldeye şu yayını yapar "Dikkat dikkat. Dallas dizisinde JR'ı baldızı Kristin vurdu. Vatandaşlarımızın dikkatine sunulur." 


</TEXT>
</DOC>
