<DOC>
<DOCNO> 387012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/ekonomi/aeko.html </URL>
<DATE> 2005/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ülkemi pazarlamakla mükellefim' 
</HEADLINE>
<TEXT>


Başbakan Erdoğan Yatırım için dünyanın tüm girişimcileriyle görüşürüm. Bakanlarıma da her yerde görüşmelerini tavsiye ederim. Çünkü ben ülkemi adeta pazarlamakla mükellefim 

ŞAKİR AYDIN İstanbul 

Başbakan Recep Tayyip Erdoğan, Galataport ihalesiyle ilgili eleştirilere sert tepki gösterdi. 
Erdoğan, "Dünyanın tüm girişimcileriyle görüşürüm. Bakan arkadaşlarıma da her yerde görüşmelerini tavsiye ederim. Çünkü ben ülkemi adeta pazarlamakla mükellefim" dedi. 
Başbakan Erdoğan, sekiz yıl önce İstanbul Belediye Başkanlığı döneminde temel atma törenine katıldığı İstanbul Cevahir Alışveriş Merkezi'nin dün açılışını yaptı. Açılışta konuşan Erdoğan, son bir hafta içinde piyasalardaki dalgalanmalara dikkat çekti. 
Erdoğan şöyle dedi 
"Köşeli konuşuyorsun diyorlar. Kusura bakmayın yine köşeli konuşacağım. Piyasalardaki dalgalanmanın üzerinde durmamız gerekiyor. Bize dışarıdan düşman gerekmez. Biz bize yetiyoruz. Manyas'ta kuş gribi olayı oldu. Nasıl abarttılar, nerelere tırmandırdılar Bilen de bilmeyen de konuştu. Türkiye'nin başbakanı konuşur inanmazsın, bakanı konuşur inanmazsın, ehliyet sahibi olanlar konuşur inanmazsın, ya sen neye inanacaksın allah aşkına " 

'Hep tu kaka diyorlar' 
Erdoğan, yabancı sermaye tartışmaları konusunda da şunları söyledi 
"Yahudi sermayesi gelir tu kaka Arap sermayesi gelir bu Müslümandır olmaz tu kaka, yeşildir Batılı sermaye gelir, niye geldi tu kaka Peki kardeşim bu ülke nasıl ayağa kalkacak Piyasalar bir anda altüst oldu. Bu ülkede sorumluluk almak isteyenlere sesleniyorum Sizler bu ülkede sorumluluk almaya değil, bekara karı boşamak mantığından hareketle trübünlere oynuyorsunuz." 

Milliyetçi afra tafra 
"Türk Telekom ihalesini birçok kişinin 'akıl almaz olay' olarak nitelendirdiğini ancak ihalenin hala sonuçlandırılamadığını belirten Başbakan Erdoğan, şöyle konuştu 
"Peki kim kaybediyor Türkiye kaybediyor. Bunun bir bedeli var. Bu bedel halkımın cebinden gidiyor. Bu milli bir meseledir. Milliyetçilik havasına girip de afra tafra atanlara sesleniyorum Milliyetçilik budur. Eğer parayı, bilgiyi, insanı iyi yönetemezseniz çökersiniz." 

Yusuf İslam'la tokalaştı, Ferhat Göçer'i dinledi Türkiye'de siyaset yapanların olup bitenden haberi olmadığını ifade eden Erdoğan, "Öyle siyaset olmaz. Siyaset, tüccarlığı bizzat yapmak değildir. Siyasetin tüccarlık mantığı farklıdır. Denetlemek bir düzenlemek bir ufuk ortaya koyabilmektir. Eğer bunu yapıyorsan sen de siyasetin tüccarlığını yapmış olursun." 
Konuşmaların ardından Başbakan Erdoğan, eşi Emine Erdoğan ile birlikte ardakadaşı Remzi Gür'e ait Ramsey de dahil bazı mağazaları dolaştı. Alışveriş merkezinde konser veren sanatçı Ferhat Göçer'i dinledi. Bu sırada merkezi gezen Yusuf İslam Cat Stevens ile tokalaşarak ayaküstü sohbet etti. 

'Galataport için neler konuşuldu, neler yazıldı' Galataport ihalesine de değinen Başbakan, bu konuda şunları söyledi 
"Bir Galataport olayında neler konuşuldu, neler yazıldı. Nedir Galataport olayı Çocukluğum orada geçti. TDİ'nin yıllık kazancı zirve yaptığı dönemlerde bile 5 milyon dolar oldu. Basit bir hesap yapalım TDİ bunu 50 yıllığına devam ettirmiş olsa, bırakın 5'i artı 5 daha koysak bile 500 milyon dolar yapar. İhaleyi kazanan firma, üçü Türk beş ortaklı ama sadece iki yabancı konuşuluyor. Bu iki yabancı da sahalarında dünyanın ilk üçü içindeler." 

İleri geri konuşuluyor 
Erdoğan, şöyle devam etti 
"İhalede verilen rakam yapılacak yatırımla beraber 5 milyar dolar. 500 milyon dolar nerede, 5 milyar dolar nerede Bunu görmüyorlar. 
Bu firmalar dünyanın zengin işadamlarını da getiriyor. Anlayan yeri gelir tenekeyi altın, anlamayan altını teneke yapar. Bu incelikleri göremeyenler ileri geri konuşuyorlar. Bunlar bizi yolumuzdan alıkoyamaz. Ülkeme yatırım için dünyanın tüm girişimcileriyle görüşürüm. Bakanlarıma da her yerde görüşmelerini tavsiye ederim. Çünkü ben ülkemi adeta pazarlamakla mükellefim." 

Cevahir'e hücum ESRA AKIN 
Avrupa'nın birinci, dünyanın ikinci büyük alışveriş merkezi olan İstanbul Cevahir, binlerce kişinin katıldığı törenle kapılarını açtı. 
İstanbul Cevahir, mağazaların çeşitliliği ve büyüklüğü açısından birçok ilke de imza atıyor. Büyük yabancı tekstil gruplarından Shaya alışveriş merkezinde 14 markasıyla yer alıyor. Yine daha önce Massimo Dutti ve Zara markalarıyla pazara giriş yapan İspanyol Inditex grubu Kiddy's Class markası dışında bütün markalarına mağaza açıyor. 
Türk markalarından da YKM 8 bin 200 metrekareyle en büyük mağazalardan biriyle merkezde yer alıyor. 
Merkezde 720 metrekare mağaza açan Park Bravo, Fizz, La Senza ve Nine West mağazalarının sahibi Kamil Özçoban, kiraların çok yüksek olduğuna dikkat çekerek, "İbrahim Bey önce bizden metrekare bazında 150 dolar istedi. Uzun süre tartıştık, ilk yıl için 60, ikinci yıl için 70 üçüncü yıl için de 80 dolara mukaveleleri imzaladık" dedi. 

Özaydınlı katıldı 
İstanbul Cevahir'in açılışına katılan ve buradaki Koçtaş mağazasını açan Koç Holding CEO'su Bülend Özaydınlı, yabancı sermayenin herhangi bir ülkeye gidişinin her ülke tarafından teşvik edilen, coşkuyla karşılanan bir olay olduğunu belirtti. Özaydınlı, "Bu akımın dışında kalmak için karşıt bir gerekçemizin olması lazım" dedi. 

Rakamlarla Cevahir 
Yapımı 16 yıl sürdü. 358 bin metrekare kapalı alana sahip merkez yatırımı 250 milyon doları buldu.İnşaatında 1 milyon metreküp hafriyat çıktı. 40 bin ton demir kullanıldı.320 mağaza, 86 yürüyen merdiven, 27 asansör, 2 bin 500 araçlık otoparkı var.Merkezin 2500 metrekarelik dev cam çatısı, dünyanın en büyük saatini taşıyor. Saat üzerinde bulunan rakamların her biri 3 metre uzunluğunda.Merkezinin ortasında 25 metre yükselebilen dev hidrolik sahne var.Cephesindeki 60 metrekarelik ekrandan haber ve reklamlar yansıtılıyor. 


</TEXT>
</DOC>
