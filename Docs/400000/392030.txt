<DOC>
<DOCNO> 392030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sontur17.html </URL>
<DATE> 2005/11/03/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bayramlaşma sırasında kalp krizi geçirdi 
</HEADLINE>
<TEXT>

     Konya Valiliği’nin düzenlediği bayramlaşma programında, AK Parti üyesi bir kişi, geçirdiği kalp krizi sonucu hayatını kaybetti. 
     Mevlana Kültür Merkezi’nde düzenlenen Bayramlaşma Programı’na Konya Valisi Ahmet Kayhan, Büyükşehir Belediye Başkanı Tahir Akyürek, Konya Emniyet Müdürü Salih Tuzcu, merkez ilçe belediye başkanları, siyasi parti temsilcileri, sivil toplum örgütü üyeleri ve gazeteciler katıldı. 
     Bayramlaşma başladığı sırada AK Parti Karatay İlçe Teşkilatı üyesi ve mahalle temsilcisi olduğu öğrenilen Hayrettin Özel 65 , fenalaşarak yere yığıldı. 
     Programa katılanların müdahale etmeye çalıştığı Özel, çağrılan ambulansla kaldırıldığı Konya Numune Hastanesi’nde kurtarılamadı. 
     Özel’in, kalp krizi nedeniyle öldüğü öğrenildi. 
     Programın sona ermesinin ardından Konya Valisi Ahmet Kayhan ve eşi Mürüvvet Kayhan, Sosyal Hizmetler İl Müdürlüğü’ne bağlı Çocuk Yuvası ve Yetiştirme Yurdu’nu ziyaret ederek, çocukların bayramını kutladı. 
     
</TEXT>
</DOC>
