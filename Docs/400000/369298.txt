<DOC>
<DOCNO> 369298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sonspo11.html </URL>
<DATE> 2005/08/12/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Falko Götz Yıldıray benim jokerim... 
</HEADLINE>
<TEXT>

     Almanya Birinci Futbol Ligi Bundesliga takımlarından Hertha BSC Berlin'de, teknik direktör Falko Götz, milli futbolcu Yıldıray Baştürk'e ihtiyacı olduğunu söyledi. 
     Falco Götz, sakatlığı süren Yıldıray ile ilgili olarak, ''Yıldıray'a ihtiyacım var. Mutlak biçimde kazanma iradesini simgeliyor. Yıldıray benim jokerim'' dedi. 
     Yıldıray'ı yarın sahalarında Eintracht Frankfurt'a karşı yapacakları karşılaşmada kısa bir süre oynatmayı düşündüğünü ifade eden Götz, ''Yıldıray topla o kadar iyi oynuyor ki, bu kısa süreli sakatlığı belli olmayacak bile. Ancak, sakatlığının tümüyle iyileşebilmesi için kendisini çok kısa sürede de zorlamak istemiyoruz'' diye konuştu. 
     Yıldıray da, karşılaşmada oynamasa bile yedeklerin arasında oturup takımına cesaret vereceğini belirterek, esprili bir biçimde, ''Hala ağrılarım var, ancak takımımın bana ihtiyacı bulunuyor. Göründüğü kadarıyla ben olmadan kazanamıyor'' dedi. 
     Şut çekerken hala ağrıları olduğunu kaydeden Yıldıray, Türk Milli Takımı'nın 17 Ağustos'da Bulgaristan ile yapacağı dostluk maçında da başından itibaren oynayabileceğini sanmadığını söyledi. 
     Yıldıray, hazırlık maçları sırasında sol dizinde lif kopması sonucu sakatlanmıştı. 

     
</TEXT>
</DOC>
