<DOC>
<DOCNO> 382426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/guncel/gun01.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu rapor çok konuşulacak 
</HEADLINE>
<TEXT>


ABD'li bir kuruluşun raporunda 'Zihinsel engellilere işkence gibi tedavi yöntemi uygulandığı' öne sürüldü 

İSTANBUL Milliyet 

Washington merkezli Uluslararası Zihinsel Engellilik ve Psikiyatride İnsan Hakları Kuruluşu MDRI , Türkiye'de iki yıl boyunca yaptığı çalışmalar sonucu hazırladığı raporu dün açıkladı. 
Araştırma Eylül 2003 - Temmuz 2005 tarihleri arasında, Ankara Saray ve Ayaş Rehabilitasyon Merkezi, Zeytinburnu Rehabilitasyon Merkezi ve Bakırköy Ruh ve Sinir Hastalıkları Hastanesi'nde yapıldı. Raporda bazı ihlaller şöyle sıralandı 
EKT, beyine elektrik akımı verilerek uygulanan ve başka tedavilere cevap vermeyen sınırlı durumlarda tedavi edici etkisi olduğu düşünülen bir psikiyatrik tedavi yöntemidir. Türkiye'de EKT, gereğinden fazla ya da bir ceza yöntemi olarak kullanılabilir hale gelmektedir.Dünya Sağlık Örgütü, anastezili bile olsa çocuklar üzerinde EKT uygulanmasını yasaklamasına rağmen, Türkiye'de 9 yaşında çocukların bile EKT uygulamasına tabi tutulabildiği belirlenmiştir. 


</TEXT>
</DOC>
