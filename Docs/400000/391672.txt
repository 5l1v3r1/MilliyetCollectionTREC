<DOC>
<DOCNO> 391672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sondun14.html </URL>
<DATE> 2005/11/02/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Avrupa Birliği'nden uyarı geliyor Reformlar çok yavaşladı 
</HEADLINE>
<TEXT>

     AB’nin, gelecek hafta yayınlanancak Yıllık İlerleme Raporu’nda Türkiye’nin eleştirileceği bildirildi. 
     The Guardian gazetesi, "Avrupa Komisyonu gelecek hafta Türkiye’ye insan hakları ile ifade ve din özgürlüğüne ilişkin reformlardaki ilerleme hızının, kabul edilmeyecek bir düzeye yavaşladığını söyleyecek" diye yazdı. 
     İngiliz The Guardian gazetesi, Avrupa Komisyonu’nun gelecek hafta yayınlanacak olan Yıllık İlerleme Raporu’nda Türkiye’de insan hakları ile ifade ve din özgürlüğü ile ilgili reformlardaki ilerleme hızının "kabul edilmeyecek" bir düzeye yavaşladığını söyleyeceğini yazdı. 
     Avrupa liderlerinin Türkiye ile üyelik müzakerelerinin başlamasını tarihi bir gelişme olarak karşılamalarından bir ay sonra Türkiye’nin reformları yoğunlaştırmadığı için eleştirileceğini kaydeden gazete, buna karşın İlerleme Raporunda Türkiye’nin son bir yılda bazı önemli reformları yaptığının da ifade edileceğini belirtti. 
     
     PAMUK DAVASI ÖZELLİKLE KAYGI YARATIYOR 
     The Guardian, Avrupa Komisyonu kaynaklarına dayanarak Komisyon’un Genişlemeden Sorumlu Üyesi Olli Rehn’in, Orhan Pamuk hakkında açılan davadan özellikle kaygılı olduğunu kaydetti. 
     İngiliz gazetesi, Komisyon’un aynı gün Katılım Öncesi Ortaklık Belgesini de KOB yayınlanacağını anımsatarak, belgede belirlenecek hedefler arasında iki yıl içinde işkenceye son verilmesinin ve din özgürlüğünün sağlanmasının da bulunduğunu kaydetti. 
     Hedeflerin kısa ve orta vadeli olduklarını ifade eden gazete, bu hedeflerin ayrıca, parlamentonun askeri politikalar üzerindeki gözetimini, askeri mahkemelerin sivilleri yargılamalarına son verilmesini ve yargının bağımsızlığının garanti edilmesini de içerdiğini bildirdi. 
     
</TEXT>
</DOC>
