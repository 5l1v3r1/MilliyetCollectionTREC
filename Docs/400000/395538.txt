<DOC>
<DOCNO> 395538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur07.html </URL>
<DATE> 2005/11/16/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Katili saçındaki kan lekesi ele verdi 
</HEADLINE>
<TEXT>

     Süleyman ELÇİN KONYA, DHA 

KONYA'da, birlikte yaşadığı Hatice Horoz'u 30 resmi nikah istediği için öldürdüğü ileri sürülen evli ve iki çocuk babası Saffet Er 32 , çıkarıldığı mahkemece tutuklandı. Gözaltına alındığında suçunu kabul etmeyen Saffet Er'i, Hatice Horoz'un saçına bulaşan kanı ele verdi. 
     Dün, Hatice Horoz, ailesiyle birlikte kaldığı evde 40 yerinden bıçaklanarak öldürüldü. Katil zanlısının, Horoz'un, resmi nikahlı eşini boşayıp kendisiyle evlenmesini istediği için tartıştığı Saffet Er olduğu iddia edildi. 
     Olaydan sonra ortadan kaybolan Saffet Er, aranırken, arkadaşlarını telefonla arayarak, borç para istediği öğrenildi. Polis, Er'in bir arkadaşı ile anlaşarak borç para verme bahanesi ile Selçuklu İlçesi, Vatan Caddesi, Belediye parkında randevu verdi. Parayı almak için parka gelen Saffet Er, yakalandı. Gözaltına alınan Er, ilk ifadesinde Onu ben öldürmedim. Kim öldürdüğünü de bilmiyorum'' dedi. Ancak, polis, ifadesinin alınması sırasında, Saffet Er'in saçındaki kan lekesini farketti. 
     Yapılan incelemede, Er'in saçındaki kan lekesinin öldürülen Hatice Horoz'a ait olduğu belirlendi. Horoz'u öldürdüğünü itiraf eden Saffet Er, çıkarıldığı mahkemece tutuklanarak, cezaevine gönderildi. 
     
</TEXT>
</DOC>
