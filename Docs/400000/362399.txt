<DOC>
<DOCNO> 362399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko22.html </URL>
<DATE> 2005/07/19/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Fiskobirlik, fındık rekoltesinin tamamına talip... 
</HEADLINE>
<TEXT>

     Fiskobirlik Genel Müdür Yardımcısı Levent Ağca, ''Bu yılki fındık rekoltesi ne olursa olsun Fiskobirlik üreticinin tüm fındığını almaya taliptir'' dedi. 
     Ağca, Fiskobirlik olarak açıklanacak bir fiyatın tüm kooperatiflerin görüşü alınarak belirlenebileceğini söyledi. 
     Bazı kurumlarca rekolte tahmini olarak piyasaya dağıtılan rakamların gülünç olduğunu ifade eden Ağca, şunları kaydetti 
     ''Kastamonu ili için 19 bin ton fındık rekoltesi belirlemişler. Böyle bir rakam hayalidir. Fiskobirlik ile ziraat odalarının yaptığı toplam rekolte tahmini 478 bin ton civarında iken 100 tonluk bir rakamın afaki olduğu ortadadır. Ancak, sonuç ne olursa olsun şu bilinmelidir ki bu yılki fındık rekoltesi ne olursa olsun Fiskobirlik üreticinin tüm fındığını almaya taliptir. Bunun için her türlü kaynağımız vardır ve hazırlıklarımızı tamamlamış bulunmaktayız.'' Ağca, rekolte karmaşasının altında yatan gerçeği herkes bildiğini de belirterek, ''Rekolte fazla gösterilerek fiyat düşürülmek istenmektedir. Ama piyasa kendini belirleyecek, Fiskobirlik'te üreticinin sigortası olma görevini sürdürecektir'' diye konuştu. 
     
</TEXT>
</DOC>
