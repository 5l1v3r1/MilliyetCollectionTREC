<DOC>
<DOCNO> 372570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sontur20.html </URL>
<DATE> 2005/08/24/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Kızgın boğa, kendisini döven sahibini öldürdü 
</HEADLINE>
<TEXT>

     Konya'nın Seydişehir İlçesi'nde, bir boğa, kendisini sopayla döven sahibini boynuz darbeleriyle öldürdü. 
     İlçeye bağlı Akçalar Beldesi Büyükcami Mahallesi'nde yalnız yaşayan Dursun Ali Güvercin 70 , ahırındaki kendine ait 3 yaşındaki Holstein cinsi boğayı, henüz bilenmeyen nedenle sopayla dövmeye başladı. Bunun üzerine boğa, boynuz darbeleriyle sahibinin boynunu ve çenesini kırarak ölümüne neden oldu. 
     Olayın ardından ahıra giren komşuları, Güvercin'in cesediyle karşılaştı. 
     Komşularının telefonla haber vermesi üzerine Konya'dan ve Seydişehir'den beldeye gelen Güvercin'in kızları, babalarının ölümüne neden olan azgın boğayı kesilmesi için Seydişehir'de bir kasaba sattı. 
     Güvercin'in cesedi, otopsi için Seydişehir Maden Devlet Hastanesi'ne kaldırıldı. 
     
</TEXT>
</DOC>
