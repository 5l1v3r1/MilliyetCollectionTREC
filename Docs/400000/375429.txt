<DOC>
<DOCNO> 375429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/son/sontur33.html </URL>
<DATE> 2005/09/03/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Eminönü'nde eşini sokakta rehin aldı 
</HEADLINE>
<TEXT>

     Eminönü’nde, eşini sokakta silahla rehin alan bir kişi, uzun süren ikna çabaları sonucu teslim oldu. 
     Alınan bilgiye göre, Y.Y, eşi A.Y’yi rehin alarak, Süleymaniye Caddesi üzerindeki bir çiçekçinin önünde kafasına tabanca dayayıp duvara yasladı. 
     Vatandaşların ihbarıyla olay yerine gelen polislerin ikna çabalarına rağmen direnen Y.Y, "Eşini çok sevdiğini, ancak kendisinden ayrıldığı için cezalandırmak amacıyla rehin aldığını" söyledi. 
     Bu arada Y.Y’nin babası, ağabeyi ve bir arkadaşı olay yerine geldi. 
     İstanbul Emniyet Müdür Yardımcısı Tayfur Erdal Ceren’in ikna çabaları sonucu Y.Y tabancasını bırakarak polise teslim oldu. 
     Yaklaşık 4 saat süren olayın ardından gözaltına alınan Y.Y ve eşi A.Y emniyete götürüldü. 
     
</TEXT>
</DOC>
