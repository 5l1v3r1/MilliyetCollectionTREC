<DOC>
<DOCNO> 375107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo01.html </URL>
<DATE> 2005/09/02/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Türkiye Slovenya ile yarı final maçı oynayacak... 
</HEADLINE>
<TEXT>

     "Efes Pilsen İstanbul World Cup 4" basketbol turnuvasının 3. gün ikinci maçında Rusya, Fransa’yı 73-69 yendi. Bu sonuçla grupta 2. sırayı alan Türkiye, Slovenya ile yarı final maçı oynama hakkını elde etti. 
     Abdi İpekçi Spor Salonu’nda oynanan maçın 1. periyodunu 22-16 geride kapayan Rusya, Fransa karşısında ikinci periyotta etkili oldu ve ilk yarıyı 37-34 önde tamamladı. Rusya, 3. periyodu 49-46 üstün sonuçlandırdığı maçı 73-69 kazanarak grup birincisi oldu. 
     Takımlar maçta şu kadrolarıyla mücadele etti 
     Rusya Anton Ponkrashov, J.R. Holden 16 , Fedor Likholitov 3 , Nikita Morgunov 2 , Petr Samoylenko, Victor Khryapa 13 , Zakhar Pashutin 2 , Sergey Monya 17 , Andrey Kirilenko 13 , Vladimir Dyachok, Aleksey Savrasenko 7 
     Fransa Mickael Gelabale 13 , Antoine Rigaudeau 3 , Mickael Pietrus 3, Tony Parker 10 , Alain Digbeu, Florent Pietrus 15 , Jerome Schimitt 4 , Boris Diaw 17 , Claude Marquis 4 , Sacha Giffa. 
     
     RAKİP SLOVENYA 
     Bugünkü maçların ardından A Grubu’nda iki galibiyet alan Rusya birinci olurken, bir galibiyeti bulunan Türkiye ikinci, maç kazanamayan Fransa da üçüncü oldu. B grubunda ise Slovenya iki galibiyetle liderliği elde etti. İtalya ikinci, Sırbistan-Karadağ üçüncü oldu. 
     Gruplarında ilk iki sırayı alan ekiplerin çapraz eşleşmeyle mücadele edeceği yarı final maçlarında yarın saat 18.30’da Rusya-İtalya, 20.45’te Türkiye-Slovenya maçları oynanacak. Saat 16.45’te ise Fransa ile Sırbistan-Karadağ 5’incilik maçında karşı 
     karşıya gelecek. 
     
</TEXT>
</DOC>
