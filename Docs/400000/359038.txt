<DOC>
<DOCNO> 359038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo05.html </URL>
<DATE> 2005/07/07/ </DATE>
<TIME> 08.55 </TIME>
<AUTHOR>  </AUTHOR>
<HEADLINE>
Chelsea’ye bir tokat daha 
</HEADLINE>
<TEXT>

     Yeni sezon öncesi henüz bir süperstarı kadrosuna dahil edemeyen ve talip olduğu her süperstarı için ret cevabı alan Chelsea, Steven Gerrard konusunda da büyük bir hayal kırıklığına uğradı Ünlü ekip, bu futbolcu için Liverpool’a tam 60 milyon dolar Yaklaşık 85 trilyon lira teklif etti ancak Kırmızı Beyazlılar’dan olumsuz yanıt alınca neye uğradığını şaşırdı. Gerrard ise yaptığı açıklamada bir ara takımdan ayrılmayı düşündüğünü ancak son sezonda yaşadığı büyük başarının kendisini kararından vazgeçirdiğini söyledi. 
     
     Robinho yine uyuyakaldı 

     Transferi yılan hikayesine dönen Brezilya Milli Takımı’nın genç yeteneği Robinho, ülkesinde yine gündemin birinci maddesi. Kulübü Santos’un yaptığı açıklamaya göre 2 gün önce antrenmanları katılması beklenen yıldız oyuncu h l görevini yerine getirmedi. Santos yetkilileri Robinho’ya ceza vermeyi düşünürken, futbolcunun menaceri yıldız oyuncunun sabah uyuyakaldığını söyledi...Bu arada Real Madrid, 25 milyon dolarlık teklifini 30 milyona çıkarmayı düşünüyor. 
     
     Adrian Mutu dünyaevine girdi 

     Dünyaca ünlü Rumen futbol yıldızı Adrian Mutu’nun, gizli bir törenle 2. kez dünyaevine girdiği bildirildi. İtalya Birinci Futbol Ligi La Liga lideri Juventus’ta top koşturan Rumen futbolcunun, romantik bir törenle Dominikli kız arkadaşı Consuelo Matos ile evlendiği belirtildi. Mutu, 2004 yılında Chelsea’de oynadığı sırada, İngiltere Futbol Federasyonu tarafından, kokain kullandığı gerekçesiyle 7 ay sahalardan men cezası almıştı. 
     
     Johansson Leicester’da 

     Geçen sene İngiltere Birinci Ligi’ne düşen ve lig şampiyonu olan Leicester City’de, İsveçli savunma oyuncusu Nils Eric Johansson ile sözleşme imzalandığı bildirildi. Premier Lig takımlarından Blackburn Rovers ile sözleşmesinin süresi biten 25 yaşındaki Johansson, konuyla ilgili olarak, Leicester City yetkilileri yaz başında benimle ilgilendiklerini söylediler. Ben de sözleşmem bitince gelip buradaki, Walkers Stadı’ndaki ortamı gördüm ve çok etkilendim'' diye konuştu. 

     
</TEXT>
</DOC>
