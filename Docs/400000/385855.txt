<DOC>
<DOCNO> 385855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur01.html </URL>
<DATE> 2005/10/11/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Düğünde rasgele ateş açıldı 11 yaralı 
</HEADLINE>
<TEXT>

     Adana’da, bir kişi, düğünde evinin damından pompalı tüfekle rasgele ateş etti, 11 kişi yaraladı. Düğün iptal edilirken, damat gözaltına alındı. 
     19 Mayıs Mahallesi 33. Sokak’ta düzenlenen Şehmuz Yıldız ile 
     Nebahat Ziyanak’ın düğünü sırasında, aynı sokakta oturan A.Ç. 45 , pompalı tüfeğiyle rasgele ateş açtı. 
     Davetlilerden 11 kişi, çeşitli yerlerinden saçmayla yaralandı. 
     Adana Devlet Hastanesi’ne kaldırılan ve başlarından yaralanan Asiye Yıldız 16 , Ferhat Sincar 8 ve Leyla Kavak’ın durumunun ağır olduğu bildirilirken, Nursel Kavak 30 , Dilan Kavak 11 , Zeycan Özen 30 , Birgül Konut 45 , Latife Biçen 18 , Hayrettin Sevin 20 , Ümmü Binici 32 , Saliha Songül 40 ayakta tedavi edildi. 
     Düğün iptal edilirken, damat Şehmuz ve kardeşi Ferdi Yıldız, gözaltına alındı. 
     Gelin Nebahat Ziyanak, AA muhabirine yaptığı açıklamada, A.Ç. ile aralarında husumet bulunmadığını, kendisini düğüne de davet etmediklerini belirtti. 
     Tüfeğini evin bahçesine atarak kaçan A.Ç’nin gözaltına alındığı bildirildi. 
     
</TEXT>
</DOC>
