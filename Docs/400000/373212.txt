<DOC>
<DOCNO> 373212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur62.html </URL>
<DATE> 2005/08/26/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Dünya şampiyonu folklorcular yurda döndü... 
</HEADLINE>
<TEXT>

     Polonya’daki Uluslararası Halk Dansları Yarışması’nda birinci olan Beylikdüzü Belediyesi Halk Dansları Topluluğu ekibi yurda döndü. 
     THY uçağıyla Viyana’dan gelen folklor ekibini Atatürk Havalimanı’nda, belediye çalışanları ve aileler sevgi gösterileriyle karşıladı. 
     Kafilede bulunan Beylikdüzü Belediye Başkanı Vehbi Orakçı, 22 ülkeden folklor ekiplerinin 6 gün boyunca ülkelerinin kültürel değerlerini tanıttığı yarışmada birinci olarak "Altın Balta" ödülünü kazandıklarını söyledi. 
     AB’ye uyum sürecinde Türk kültürünü Avrupa’ya tanıttıkları için büyük mutluluk duyduklarını kaydeden Orakçı, gelecek yıllarda da bu tür etkinliklere katılarak, Beylikdüzü’nün ve ülkenin tanıtımını en iyi şekilde yapmayı amaçladıklarını ifade etti. 
     
</TEXT>
</DOC>
