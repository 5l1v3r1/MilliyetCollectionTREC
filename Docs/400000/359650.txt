<DOC>
<DOCNO> 359650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonspo03.html </URL>
<DATE> 2005/07/09/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Necati Beni kimler istemedi ki 
</HEADLINE>
<TEXT>

     Olympiakos, Wolsburg ve Leverkusen’den teklif aldığını belirten Necati, G.Saray’da şampiyonluk yaşamak istediğim için kabul etmedim dedi. 
     Necati Ateş, Hollanda kampında özel açıklamalarda bulundu. Teknik direktör Eric Gerets’in yeni sezon öncesinde en çok güvendiği isimlerden biri olan genç oyuncu, Türkiye’nin en iyi forveti bizde. Hocamızın da dediği gibi herhalde rakiplerimiz bizi kıskanıyordur.'' ifadesini kullandı. Golcü futbolcu, takımın durumundan transfere, yeni teknik direktör Eric Gerets’ten, kendi hedeflerine kadar herşeyi açık bir yüreklilikle anlattı 
     Türkiye’nin en iyi forveti bizde, dedim. Çünkü teker teker baktığınızda gerçekten herkes ayrı kalite ve yetenekte... Hepimiz birbirimizi tamamlayan özelliklere sahibiz. Diğer takımları kıskandıracak kadar güçlü bir forvet hattımız var. Tabii ki rekabet bizi daha ileriye götürecektir. Ben ve arkadaşlarım bu takımın başarısı için buradayız.'' 
     
     En iyi transfer Hasan ’ 
     Eric Gerets işini layıkıyla yapan, disiplinli bir hoca. Kimseye pabuç bırakacak gibi gözükmüyor. Bir kere söylüyor ve yapıyor. O da bizler gibi hırslı biri. Onunla bu sezon çok başarılı olacağımıza inanıyorum. Transfer tabii ki şart. Bakıldığı zaman bu takıma takviye olmadan nereye kadar gideriz, bilemiyorum. Ama bence bu senenin en iyi transferi Hasan Şaş olacak. O ve Ayhan iyileşince takım büyük güç kazanacak. Volkan da geçen sene şans bulamamıştı, bu sene iyi çalışıyor. Hocamız hepimizi formda tutarsa bu yıl yeni arkadaşlarla birlikte daha iyi bir takım olabiliriz.'' 
     
     Felipe’yi beğeniyorum’ 
     Ya Felipe ya da Rui Costa gibi biri orta sahada verimli işler yapabilir. Ben Felipe’yi daha çok beğeniyorum. Bence Türkiye’ye gelen en iyi yabancılardan biriydi. Onun gibi bir futbolcuyla beraber oynamak isterdim.'' Bir 10 numara meselesidir sürüp gidiyor. Hoca son maçta beni o bölgede oynattı. Benim için farketmez. yıllarca orada oynadım. Benim için ne 10 numaranın ne de 25 numaranın hiçbir önemi yok. Sahada numaralar değil, oyuncu oynar. Ben oynarım. Hagi 10 numarayı giyiyordu. Hagi mi oynuyordu, yoksa 10 numara mı Eğer hocamız bana bu bölgede görev vermeye devam ederse elimden gelenin en iyisini yapmaya çalışırım ve dediğim gibi oynarım.'' 
     
     Hagi’yi unutmayacağım’ 
     2007 yılına kadar Galatasaray’la sözleşmem var. Bana teklifler olduğu doğru. Sezon sonunda Olympiakos, Wolfsburg ve Bayer Leverkusen’den resmi teklif aldım, ama kabul etmedim. Burada mutluyum. Şampiyonluk yaşamak istiyorum. Geçen sene olmadı, Fenerbahçe’yi yenerek Türkiye Kupası’nı kaldırmak mükemmeldi. Tadı damağımda kaldı. Hani güzel bir yemeğin tadı damağınızda kalır ya, işte aynen öyle oldu. Bu yıl şampiyonlukla o lezzeti bir daha tatmak istiyorum.'' Hagi’nin benim için anlamı büyük. Karakter olarak, insan olarak onun gibi biriyle çalıştığım için çok mutluyum. İnşallah bundan sonra çalıştığı kulüplerde başarılı olur ve yolu açık olur. Fatih hocayla çok az çalıştım. Milli Takım’ın başına gelmesine çok sevindim. Onu anlatmaya gerek yok, zaten herkes tanıyor. İnşallah hep beraber Dünya Kupası’na katılır, bu ülkeyi mutlu ederiz.'' 
     
</TEXT>
</DOC>
