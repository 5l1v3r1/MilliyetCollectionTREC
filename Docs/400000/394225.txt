<DOC>
<DOCNO> 394225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonyas10.html </URL>
<DATE> 2005/11/11/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Farelerde iştahı bastıran hormon bulundu 
</HEADLINE>
<TEXT>

     İngiltere'de Stanford üniversitesi bilimadamları, farelerde iştahı bastıran bir hormonun varlığını tespit ettiklerini açıkladı. 
     Sonuçları Science adlı tıp ve bilim dergisinde yer alan araştırma sırasında ortaya çıkartılan ''obestatin'' adlı hormonunun farelerde denendiği bildirildi. Hormonun verilmesinin ardından denek olarak kullanılan farelerin aldığı besin miktarının yarıya indiğini belirten bilimadamları, hayvanların ağırlığının da beşte bir oranında azaldığını açıkladı. 
     Obestatin hormonunu bulan Stanford Üniversitesi bilim ekibinin başkanı Aaron Hsueh, obestatin hormonunun biyolojik aktivitesini farelerde izlediklerini ve hormonun besin alımını sınırladığını tespit ettiklerini, ancak bunun insanlarda da denenmesi gerektiğini söyledi. 
     
</TEXT>
</DOC>
