<DOC>
<DOCNO> 396325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonsiy15.html </URL>
<DATE> 2005/11/19/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
CHP, Baykal'la devam... 
</HEADLINE>
<TEXT>

     CHP'nin 31. Olağan Kurultayı'nda yeniden genel başkan seçilen Antalya Milletvekili Deniz Baykal, 20 Temmuz 1938'de Antalya'da doğdu. 
     Ankara Üniversitesi Hukuk Fakültesi'ni bitirdikten sonra Siyasal Bilgiler Fakültesi'nde doktorasını tamamlayan Baykal, Amerika Birleşik Devletleri'nde, Colombia ile Berkeley üniversitelerinde 2 yıl çalışmalarına devam etti. 
     Baykal, 1973-1980 ve 12 Eylül'den sonra 1987-1999 yılları arasında parlamentoda milletvekiliği yaptı. Baykal, Maliye, Enerji ve Dışişleri bakanlıkları ile Başbakan Yardımcılığı görevlerinde bulundu. 
     Baykal, 12 Eylül askeri müdahalesinden sonra Çanakkale Zincirbozan Askeri Tesisleri'nde gözetim altında tutuldu. 
     CHP'de Grup Başkanvekilliği, Genel Sekreterlik ve Genel Başkanlık görevlerinde bulunan Baykal, evli ve iki çocuk babası. Baykal, İngilizce biliyor. 
     CHP Genel Başkanı Baykal'ın, siyaset bilimi alanında kitap ve makaleleri bulunuyor. 
     
</TEXT>
</DOC>
