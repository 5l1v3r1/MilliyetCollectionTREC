<DOC>
<DOCNO> 362545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas01.html </URL>
<DATE> 2005/07/19/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Tartışılan iddia ''Paul McCartney öldü, sahnedeki benzeri'' 
</HEADLINE>
<TEXT>

     Tempo dergisinin son sayısında Paul McCartney'in 41 yıl önce öldüğü, hala sahnede olan kişinin ise kazanın hemen ardından onun yerine geçirilen bir benzeri olduğu iddiasına yer verildi. 
     Tempo dergisinin bu haftaki sayısında internet dünyasında başlayıp dünyaya yayılan çok ilginç bir söylentiye yer verildi. 
     İddiaya göre, Live 8 konserindeki performansı ile dikkatleri bir kez daha üzerinde toplayan Beatles'ın efsane üyesi Paul McCarntey 1966 yılında bir otomobil kazasında öldü ama plak şirketi kendi satış kaygıları ile onun ölümünü duyurmamayı ve kamufle etmeyi seçti. İddiaya göre kaza gecesinden sonra vakit kaybetmeden Paul'un benzerleri yarışması düzenlendi. Yarışmayı kazanan William Campbell ne tesadüf ki şarkı söylemeyi de biliyordu bir dizi estetik ameliyat sonunda Paul McCartney'in yerine geçti. 
     Ancak grup üyeleri özellikle John Lennon bu olayın saklanması konusunda vicdani muhasebeye girişmişti ve ablümlerini ve şarkılarını fan'ların bu gerçeğe ulaşmalarını sağlayacak ipuçları bıraktı. 
     
     İpuçlarından seçmeler 

     Günümüzde hala 'Pau ise dead' Paul öldü sloganlı web siteleri ve bu sitelerde tartışılan ipuçları var. Beatles fan'ları buldukları ipuçlarını kendilerine göre yorumlarını bu web sitelerinde paylaşıyorlar. 
     Peki bu ipuçları neler... 
     Gerçekten böyle bir olaya işaret etme ihtimalleri var mı .. 
     Çoğu ipucu yoruma açık olmakla beraber tesadüf sonucu oluşma ihtimalleri de kuvvetli. 
     Aralarında en ünlüleri belki de Paul McCarntey'in ölümünden bir yıl sonra çıkan 'St. Peper's Lonely Heart Club Band' albümünde bulunuyor. Albümün kapağında McCarntey'in ölümü ve bildiğimiz haliyle The Beatles'ın sonu temsil ediliyor. 
     Takım elbiseler içindeki genç The Beatles kederli bakışlar atıyor mezara doğru. Albüm kapağındaki renkli kostümler içindeki Beatles fotoğrafında ise Paul'un başının üstünde bir el görünüyor. Sanki onu kutsamış gibi. Kapaktaki mezarın etrafında ise çiçeklerden yapılmış bir bas gitar var ve bas gitara uzaktan bakılınca 'Paul' yazısı beliriyor. 
     Ayrıca tellerin yerine çubuklar koyulmuş. Bu bas gitarın 4 telli olması gerekirken üzerinde sadece 3 çubuk var ve bu sadece üç Beatles kaldı anlamına geliyor. 
     'I'm So Tired' adlı şarkının sonundaki konuşma tersten çalındığında ise 'Paul is a dead man miss him miss him' Paul ölü bir adam, onu özlüyoruz mesajının çıktığı rivayet ediliyor. 
     The White albümünün kapağındaki yürüyen Paul'un ayaklarının çıplak olması bazı kişiler tarafından Doğu inanışlarına dayanılarak 'ölü adam figürü' olarak yorumlanıyor. 
     Beatles elemanlarının 'saçmalık' olarak nitelendirmesi ve Paul McCarntey'in "ölü" olmadığını basın toplantısı ile açıklaması bu iddialara inananlarda ne tür etkiler yaptı bilinmez. 
     The Beatles fanlarından bazıları hala sıkı sıkıya bu inançlara sarılmış olarak ipuçlarını takip ediyor. Tıpkı internet sitelerinde söyledikleri gibi 
     Böyle bir olayın olmadığını kanıtlayabilir misiniz 
     
</TEXT>
</DOC>
