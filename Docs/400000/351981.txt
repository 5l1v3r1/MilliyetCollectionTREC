<DOC>
<DOCNO> 351981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonyas07.html </URL>
<DATE> 2005/06/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Paris Hilton ''evinin kadını'' olacak 
</HEADLINE>
<TEXT>

     Skandallarıyla isminden söz ettiren Hilton, "Newsweek" dergisineverdiği röportajda geçmişine sünger çekmeye hazırlandığını duyurdu. 
     24 yaşındaki Hilton, bunun en geç 2 yıl içinde gerçekleşeceğini dile getirerek, televizyon şovu ve sosyetik davetlerin artık kendisini yorduğunu belirtti. 
     Nişanlısı Latsis ile evlendikten sonra mazbut bir ev kadını olarak çocuklarını büyüteceğini ifade eden Hilton, "Aptal sarışını oynamanın hoş olduğunu düşünüyordum. Kendimi televizyon şovunda bir iş kadını ve bir marka olarak görüyordum. Ama artık bunlardan hoşlanmıyorum" dedi. 
     Tüm bunların kendisine "acı vermeye" başladığını belirten Hilton, "Gördüğüm herkes fotoğraf çektirmek istiyor, beni birbirlerine gösteriyorlar. Bütün bunları yaptığıma bile inanamıyorum" sözleriyle önünde yeni bir sayfa açtığını açıkladı. 

     
</TEXT>
</DOC>
