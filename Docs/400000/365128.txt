<DOC>
<DOCNO> 365128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sonspo32.html </URL>
<DATE> 2005/07/28/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Genç Bayanlar Voleybol Şampiyonası’nda Türkiye, ABD'yi 3-1 yendi... 
</HEADLINE>
<TEXT>

     13. Dünya Genç Bayanlar Voleybol Şampiyonası’nda, Türkiye, A Grubu’ndaki 5. ve son maçında ABD’yi 3-1 yendi ve klasman maçlarına katılma hakkı elde etti. 
     Atatürk Spor Salonu’nda yapılan maça son derece iyi başlayan genç milliler, karşılaşmanın ilk setini açık farkla kazandı. İkinci sette yorgun bir görüntü çizen milli takım, ABD’nin hızlı ataklarına iyi manşetle karşılık veremeyince, bu seti 3 sayı farkla rakibine verdi. 
     Ancak çabuk toparlanan ay-yıldızlılar, son 2 sette de mücadeleyi bırakmadı ve maçı almasını bildi. 
     A Grubu’nda bugün yapılan diğer maçlarda, Japonya, Hırvatistan’ı, Brezilya ise Sırbistan-Karadağ’ı 3-1 yendi. 
     
     KLASMAN VE YARI FİNAL MAÇLARI 
     Şampiyonaya, 30 Temmuz Cumartesi günü İstanbul’da yapılacak klasman maçları ve Ankara’da yapılacak yarı final maçlarıyla devam edilecek. 
     Grubu’nda 7 puanla 4. sırada yer alan Türkiye, cumartesi günü İstanbul’da saat 19.00’da Rusya ile karşılaşacak. Diğer klasman maçı, saat 16.30’da Japonya ve Porto Riko arasında yapılacak. 
     Yarı finalde ise Ankara’da saat 16.30’da Brezilya ile İtalya, 19.00’da da Çin Halk Cumhuriyeti ile Sırbistan-Karadağ karşı karşıya 
     gelecek. 
     
</TEXT>
</DOC>
