<DOC>
<DOCNO> 370940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo12.html </URL>
<DATE> 2005/08/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Formula yarışlarında pilotlar ortalama 2 kilo kaybediyor 
</HEADLINE>
<TEXT>

     Dünyanın en büyük ve en pahalı spor organizasyonlarından biri olan Formula 1'de pilotlar yarışlar sırasında ortalama 2 kilo kaybediyor. 
     Pilotlar ayrıca sıcak bir pistte ortalama 1.5 litre sıvı kaybına uğruyor. 
     55 yıldır gerçekleştirilen Formula 1 yarışlarına ilişkin bazı ayrıntılar şöyle 
     -Formula 1 araçlarının ulaştığı en yüksek hız 375 kilometre ve bu hız ancak İtalya'nın Monza pistinde yapılabiliyor. 
     -Bir Grand Prix sırasında araçların fren diskleri ve pedalları bin derecelik ısıya ulaşabiliyor. 
     -Formula 1 araçları saatte 200 kilometre hıza ulaşma ve tekrar durma noktasına sadece 7 saniyede varabiliyor. 
     -Araçlar 200 kilometre hızdan durma noktasına 1.9 saniye içinde ulaşıyor. 
     
     EN YAŞLI ŞAMPİYON 
     -Yarışlar tarihinde en yaşlı şampiyon pilot 46 yaşında kupaya uzanan Arjantinli Juan Manuel Fangio oldu. 
     -En genç şampiyon pilot ise 25 yaşında şampiyonluğa ulaşan Brezilyalı Emerson Fittipaldi'ydi. 
     -Bugüne kadar yarış kazanan en genç pilot unvanını İspanyol Fernando Alonso, 22 yaşındayken elde etti. En yaşlı yarış kazanan pilot ise yaşında kazandığı yarışla İtalyan Luigi Fagioli oldu. 
     -İngiliz Stirling Moss, kariyerinde en çok yarış kazanan pilot olmasına karşın hiç şampiyonluk alamayarak bu alanda bir ilke imza attı. 
     -Yarışlarda tüm zamanların en genç pilotu ise 19 yaşında pilot koltuğuna geçen Yeni Zelandalı Mike Thackwell. 
     -Brezilya'nın efsane pilotu Ayrton Senna, 65 yarışa ilk sırada pole position başlama hakkını elde ederek, bu alanda bir rekor kırdı. Schumacher, 64 kez ilk sırada başlama hakkı ile ikinci sırada yer aldı. 
     
</TEXT>
</DOC>
