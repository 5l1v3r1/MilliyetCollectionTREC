<DOC>
<DOCNO> 373643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/ekonomi/eko11.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Petrol fiyatlarındaki artış Türkiye'yi etkiler' 
</HEADLINE>
<TEXT>



Uluslararası Enerji Ajansı IEA Baş ekonomisti Fatih Birol, uzun dönemde Türkiye'nin, etkin bir enerji tasarrufu sağlamak için mutlaka özel taşımacılıktan, toplu taşımacılığa geçmesi gerektiğini söyledi. 
Birol, Türkiye'nin, petrol fiyatlarındaki artıştan en çok etkilenecek ülkelerden birisi olduğunu ve petrol fiyatlarının eski düzeylerine gerilemeyeceğini belirterek, bunun için kısa ve uzun vadeli önlemler alması gerektiğini söyledi. 
Birol, Türkiye'nin, petrol artışından neden en çok etkilenecek ülkeler arasında bulunduğu konusunda ise şunları söyledi 
"Bunun birinci nedeni, Türkiye'nin petrol ihtiyacı çok ciddi bir şekilde ithalata bağlıdır. İkincisi ise gelişmekte olan bir ülke olarak, artan petrol faturası, Türkiye'nin cari işlemler dengesinde önemli oranda bir açık yaratabilir ve enflasyonist baskı oluşturabilir." 




</TEXT>
</DOC>
