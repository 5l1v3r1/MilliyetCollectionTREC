<DOC>
<DOCNO> 393476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo12.html </URL>
<DATE> 2005/11/09/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gaziantepspor'da futbolculara ceza... 
</HEADLINE>
<TEXT>

     Gaziantepspor'da, Ankaraspor maçında kırmızı kart gören Faruk Bayar ve Stelian Krita'ya 10'ar bin YTL para cezası verildi. 
     Gaziantepspor yönetimi, ceza yönetmeliği gereği, yapılan ikazlara rağmen profesyonelliğe aykırı davranışlarda bulunan ve sezon başından buyana ikişer kırmızı kart gören Krita ve Faruk'a 10'ar bin YTL para cezası vermeyi kararlaştırdı. 
     Halen izinde bulunan futbolculara cezaları, izin dönüşünde tebliğ edilecek. 
     Bu arada, milli maç nedeniyle lige verilen arada izne çıkan futbolcular, yarın Celal Doğan tesislerinde Beşiktaş maçının hazırlıklarına başlayacak. 
     Gaziantepspor, Beşiktaş maçı hazırlıklarını günde çift idman yaparak sürdürecek. Beşiktaş maçının ikinci ve son etap çalışmaları ise 14 Kasım'da başlayacak. 
     Milli maç nedeniyle milli takım kamplarına çağrılan yabancı futbolcular Lazarov, Tarek ve Abdel Fahmi ise Beşiktaş maçı hazırlıklarına gelecek hafta katılacak. 
     
</TEXT>
</DOC>
