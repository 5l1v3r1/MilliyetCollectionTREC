<DOC>
<DOCNO> 377607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/astro/index.html </URL>
<DATE> 2005/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciddi uğraşlar ağır basıyor 
</HEADLINE>
<TEXT>


Haftanın ilk gününde ciddi uğraşlar, sorumluluklar ağır basıyor. Akşam saatlerinde yanlış anlamaların üstesinden gelmek için daha fazla çalışmalıyız. Duygusal çatışmaların ilerlemesine engel olmalıyız. 
Koç'lar olumlu düşüncelerini rahat paylaşırken, yabancılarla ilgili konularla ilgilenebilecekler. Bu arada iş hayatına ait pozitif gelişmeler de öne çıkabilecek. Boğa'lar ortaklaşa alanda yeni fırsatlara açık olmalı ama fazla beklentiye girilmemeli. Beklenmedik seyahat olasılıkları da değerlendirilmeli. İkizler ilişkiler ve ortaklaşa girişimlerde rahatlar. Düşündükleri yeni projeler konusunda acele etmekten çok beklemeyi tercih etmeliler. Yengeç'ler ihmal ettikleri konular nedeni ile huzursuzluk yaşayabilir. Kararsızlıktan uzak kalmalı ve planlı olmaları gereken detaylar gözden kaçmamalı. Aslan'lar bugün akıcı enerjilere sahipler. Yaratıcı konularda yenilikler denerken, çocuklarla ilgili hoş gelişmeler yaşanabilir. Başak'lar yorucu şartların etkisi ile gergin bir gündeler. Bugün daha çok evlerine ait konularla ilgilenmek ve yeni planlar yapmak durumunda kalacaklar. 
Terazi 'ler sözleri ile dikkat çekerken, yakınlarla ilişkiler pozitif gelişmelere sahne. Bugün sosyal konularda başarılı olmaları onlara güven veriyor. Akrep'ler maddi konularda tutarlı hareket ettiklerinde kazançlı çıkacaklar. Kendi birikimlerini doğru şekilde değerlendirmeleri için fırsatlar kullanılmalı. Yay'lar son derece dikkat çekiyorlar. Yeni düşüncelere sahipler fakat, kararlılık da göstermek lazım. Duygularını rahat aktarmaları onların şansını artırıyor. 
Oğlak'lar duygusal konulardan yana huzursuzluk içindeler ancak, olaylara iyimser yaklaşarak kendilerini güvende hissedebilirler. Kova'lar için ileriye dönük planlar ve kararlar söz konusu. Bu konuların üzerinde bir kez daha düşünmeli ve acele etmemeliler. Balık'lar girişkenlikleri sayesinde iş hayatında dikkat çekebilirler. Amaçlarına yakın durmak doğru olabilir ama, ani kararlardan kaçınmak lazım. 


</TEXT>
</DOC>
