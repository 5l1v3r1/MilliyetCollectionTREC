<DOC>
<DOCNO> 369591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sontur36.html </URL>
<DATE> 2005/08/13/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
Benzin yola dökülünce şet şişe ile toplamaya çalıştılar... 
</HEADLINE>
<TEXT>

     Şanlıurfa’da, benzin yüklü bir tankerden sızarak yola dökülen benzin, vatandaşlar tarafından pet şişelerle toplanmaya çalışıldı. 
     Alınan bilgiye göre, Mersin’den Irak’a benzin taşıyan, Gaziantep - Şanlıurfa karayolunda seyreden Rıdvan Bozkurt yönetimindeki 27 AU 938 plakalı tankerin benzin sızdırdığını fark eden polis ekibi, aracı Akabe mevkiinde durdurdu. 
     Bu sırada, tankerden yola dökülen benzin, çevredeki bazı vatandaşlar tarafından pet şişelere doldurulmaya çalışıldı. 
     Vatandaşlar arasındaki benzin doldurma yarışı sırasında izdiham yaşanması üzerine güvenlik güçleri olaya müdahale etti. 
     Bu arada, olay yerine çağrılan itfaiye ekipleri yangın ihtimaline karşı çevrede önlem aldı, karayolu bir süre trafiğe kapatıldı. Bu nedenle karayolunda uzun kuyruklar oluştu. 
     Tankerdeki arızanın giderilmesinin ve yolun temizlenmesinin ardından trafik yeniden açıldı. 
     
</TEXT>
</DOC>
