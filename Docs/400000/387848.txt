<DOC>
<DOCNO> 387848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/spor/ymese.html </URL>
<DATE> 2005/10/19/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Siyah-beyaz bir hikaye 
</HEADLINE>
<TEXT>


Malmö maçı sonrasında bir söyleminde "Gidersek, beraberiz" mesajları veren Başkan Demirören'in h l o koltukta neden oturduğu merak ediliyor. Rıza gitti, ama sen kaldın başkan 

Liderlik, ya da başkanlık öyle sanıldığı gibi kolay değildir... Duruşunuzla, karizmanızla ve de söylemlerinizle örnek olmak zorundasınız. Ağzınızdan çıkacak her kelimeyi özenle seçmelisiniz. 
Dün "siyah" dediğinize, bugün "beyaz" diyorsanız, asla liderlik yapamazsınız. 
Tıpkı Sayın Yıldırım Demirören gibi 
Del Bosque'yi büyük umutlarla getirdi, kötü gidişe karşın "hep arkasındayım" dedi, köşeye sıkıştı, yolları ayırdı. 
Biz bu fotoğrafları çok gördük... 
Son kurban Rıza Çalımbay... 
Malmö galibiyeti sonrası sahaya inen, Rıza Çalımbay'a gözyaşları içinde sarılan ve tecrübeli hocayı istifadan çeviren yine başkandı. 
Hatta Samsunspor maçı öncesinde "istifayı" kafasına koyan Çalımbay'ı Çengelköy'deki evine çağırıp, "Ölünceye kadar beraberiz" diyen yine başkandı. 
Çalımbay, çark etti, sözünün arkasında duran sadece Gökhan Keskin oldu. Bastı istifayı, sessiz - sedasız kenara çekildi. 
Yiğidi öldüreceksiniz, ama hakkını da vereceksiniz. 
Gökhan Keskin gibi... 
Helal olsun ona... 
Peki, aynı duruşu, aynı tavrı neden Rıza Çalımbay göstermedi Beşiktaşlılığı ağır bastı, herhalde 
Burası da tartışılır 
Sözü uzatmadan dün "beyaz" dediğine, bugün "siyah" diyen Başkan Yıldırım Demirören'e rotayı çevirelim. 
Çalımbay istifa etti, ya da ettirildi. 
Malmö maçı sonrasında bir söyleminde, "Beraber gideriz" mesajları veren Başkan Demirören'in h l o koltukta neden oturduğu merak ediliyor. 
Rıza gitti, ama sen kaldın başkan 
Başkan, şimdi Avrupa'da yine günü kurtarmak adına hoca avına çıktı. 
Üstelik yanında bu işleri yapacak çok insanın olmasına karşın yine bu göreve kendisi soyundu 

Üst yapı bitmiş 
Peki, Beşiktaş'ı üst üste üç kez şampiyon yaparak tarihe geçen Gordon Milne'i getirmek de nereden çıktı 
Sevgili yöneticilerimiz, "Üst yapı için değil, tam tersine alt yapıya getirdik" gibisinden garip söylemlerle medyanın önüne çıktılar. 
Hangi altyapıdan dem vuruyorsunuz beyler 
Bırakın altyapıyı, üst yapı bitmiş , sizler hayal dünyasında geziyorsunuz 
Ohh ne güzel, işler kötü gitti mi, gönder hocayı, yeni bir isim getir, günü kurtar 
Böyle bir tutarsızlık olabilir mi 
Ne oldu yazılı ve görsel medyadaki "güven" söylemleriniz 
Beşiktaş kan kaybediyor, her geçen gün eriyor, sizler işinizi - gücünüzü bıraktınız, günü kurtarmanın hesaplarını yaptınız. "Aman seçim olmasın" korkusuyla hareket ettiniz, radikal kararları bir türlü uygulamaya koyamadınız. 
Hiçbir kuruma, hiçbir kişiye asla önyargılı yaklaşmadık, yaklaşmamız da asla etik olmazdı. 
Torbada birçok isim var, kim olacak, belli değil 
Bakın beyler, Beşiktaş'a bu tabloda kim gelirse gelsin başarıyı yakalayamaz. 
Neden mi 
Ortada bir başarısızlık varsa ki, var. Bu başarısızlıkta yönetim, teknik kadro kadar Ümraniye'deki futbolcu grubu da suçludur. 
Hadi sakatlıkları bir kenara bırakalım. 
Ya kartlara ne demeli 
Profesyonellik kavramında hiçbir futbolcu bu kadar basit kartlar görebilir mi Son söz Ümraniye'deki futbolcu arkadaşlara... Oturun, şapkanızı önünüze koyun, nerede hatalar yaptığınızı bir düşünün. 



</TEXT>
</DOC>
