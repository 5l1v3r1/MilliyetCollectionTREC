<DOC>
<DOCNO> 363216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/astro/index.html </URL>
<DATE> 2005/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan burcu başlıyor 
</HEADLINE>
<TEXT>


Bugün Aslan burcu başlarken, yöneticiler, otoriteler, kral konumundaki kişiler daha fazla dikkat çekebilir. Orijinal düşünceler var ancak otorite figürleri tarafından ezilebiliriz. Bu arada gerçekçi olmak ve üstlerle uyumlu geçinmek gerekebilir. 
Koç'lar ortaklaşa konularda başkalarından destek alabilirler. Yeni planlarını daha iyimser bir şekilde uygulamak için çaba göstermek de gerekiyor. Boğa'lar iş hayatında olası sorunlara ılımlı yaklaşabilmeli. Tamamlanması gereken konularda akılcı olmaları onları başarılı kılabilecek. İkizler yeni görüşlere karşı hevesli bir tutum içindeler. Birçok konuda şanslarını zorlamaktan kaçınmamalı. Yabancılarla işbirliği yapmaları gereken konular dikkat çekiyor. Yengeç'ler yakın ilişkilerinde ılımlı olmayı denemeli. Beklenmedik gelişmeler onların moralini bozmamalı. Duyguları konusunda açık olabilmeliler. Aslan'lar yakın ilişkilerden yana şanslı olacaklar. Ortaklaşa konular ve kendi yaratıcılıkları onlara pozitif yönde yarar getiriyor. Başak'lar işlerini iyi planlamalılar. Bugün iş hayatında başkalarının fikirlerine önem vermeleri de gerekiyor. 
Terazi'ler yaratıcılıkları ile öne çıkabilecekler. Fırsatlara açık olmaları onlara yeni şanslar getirebilir. Aşk hayatında ise hevesli görünüyorlar. Akrep'ler ev hayatına ait konularda huzursuzluk duyabilirler. Kendilerine zaman ayırmaları biraz rahatlamalarını sağlayabilir. Yay'lar kendilerini ifadede son derece başarılılar. Yakın çevrelerindeki hareket ve iletişim yoğunluğu onlara iyimserlik katıyor. Oğlak'lar maddi konularda şanslı bir gündeler. Bekledikleri paralarda olumlu gelişmeler yaşanırken, harcamalarını akılcı bir şekilde yapmalılar. Kova'lar oldukça etkileyici olacakları günlerindeler. Önemli adımlar ve başlangıçlar için fazlasıyla gayretli görünüyorlar. Balık'lar geçmişle alakalı konularla ilgilenmeli ancak etki altında kalmamaya dikkat etmeliler. Başkalarına fayda sağlayacak konuların içinde olmaktan memnunluk duyuyorlar. 
</TEXT>
</DOC>
