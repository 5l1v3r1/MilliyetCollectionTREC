<DOC>
<DOCNO> 380811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun28.html </URL>
<DATE> 2005/09/23/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Manchester'da bir kişi gözaltına alındı... 
</HEADLINE>
<TEXT>

     İngiltere'nin Manchester kentinde havaalanı yakınında şüpheli paket taşıyan bir kişi, terörle mücadele yasası gereği gözaltına alındı. 
     Manchester polisi yetkilileri, polisin, görevlilerle itişen kişiyi gözaltına almak için sersemletici silah kullandığını ve havaalanının geçici olarak kapatıldığını açıkladı. 
     Havaalanındaki iki terminalin boşaltıldığını, bomba imha ekibinin şüpheli paketi inceledikten sonra havaalanının yeniden açıldığı belirtildi. 
     İngiltere, başkent Londra'da 7 temmuzda 52 kişinin öldüğü bombalı saldırılardan ve 21 temmuzdaki bombalı saldırı girişimlerinden sonra yeni saldırılar düzenlenebileceği endişesiyle aldığı sıkı güvenlik önlemlerini sürdürüyor. 
     
</TEXT>
</DOC>
