<DOC>
<DOCNO> 356164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun16.html </URL>
<DATE> 2005/06/28/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Irak'ta 'kılıç' operasyonu... İlk kez bir Bosnalı öldürüldü 
</HEADLINE>
<TEXT>

     Irak'taki Amerikan askerleri ve yerel güvenlik güçleri tarafından, ülkenin batısında ''kılıç'' adı verilen yeni bir operasyon başlatıldı. 
     Bağdat'ın 200 kilometre kuzeybatısındaki Anbar eyaletinde bulunan Hadisa ve Hit kasabaları arasındaki bölgede direnişçileri hedef alan operasyona toplam 1000 civarında askeri güç katılıyor. 
     Kılıç operasyonunun son haftalarda bölgeye düzenlenen ''zıpkın'' ve ''hançer'' operasyonlarının ardından 3. büyük operasyon olduğu belirtiliyor. 
     Semava kentindeyse işsizlerin düzenlediği gösteride, polisin açtığı ateş sonucu 1 göstericinin öldüğü, 3'ünün yaralandığı bildirildi. 
     Öte yandan, Irak'taki saldırılarda ilk kez bir Bosnalının hayatını kaybettiği açıklandı. 
     Bosna Hersek Dışişleri Bakanlığı'ndan yapılan açıklamada, Amerikan firması Lloyd-Owen International için çalışan Lyubisa Aleksiç'in, 15 Haziran'da Bağdat'a 50 kilometre uzaklıktaki bir bölgede düzenlenen bombalı saldırıda hayatını kaybettiği belirtildi. 
     Aleksiç'in cenazesinin Basra'ya götürüldüğü, buradan Zenica'ya getirlemesinin beklendiği ifade edildi. 
     
</TEXT>
</DOC>
