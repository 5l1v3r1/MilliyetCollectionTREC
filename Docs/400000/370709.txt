<DOC>
<DOCNO> 370709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur42.html </URL>
<DATE> 2005/08/17/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Mersin'de cinayet... 
</HEADLINE>
<TEXT>

     Evini terk eden eşiyle barışmak için Mersin’e gelen polis memurunun, tartıştığı kayınbiraderi tarafından bıçaklanarak öldürüldüğü iddia edildi. 
     Alınan bilgiye göre, Aksaray Emniyet Müdürlüğü’nde görevli polis memuru İsmail Songül 39 , bir süre önce evi terk ederek, ailesinin Mersin’in Özgürlük Mahallesi’ndeki evine yerleşen eşi S.S. ile barışmak için kente geldi. 
     İsmail Songül ile eve dönmeye ikna edemediği eşi arasında tartışma çıktı. S.S’nin bu sırada eve gelen kardeşi M.K’nın, İsmail Songül’e saldırdığı ve Songül’ü kalbinden bıçakladığı iddia edildi. 
     İsmail Songül, kaldırıldığı Mersin Devlet Hastanesi’nde kurtarılamadı. 
     Olayın ardından kaçan M.K, yakalanarak gözaltına alındı. 
     Polis memurunun cenazesinin, toprağa verilmek üzere memleketi Gaziantep’e gönderildiği, olayla ilgili soruşturmanın sürdürüldüğü bildirildi. 
     
</TEXT>
</DOC>
