<DOC>
<DOCNO> 384819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/soneko54.html </URL>
<DATE> 2005/10/07/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 0.24 değer kazandı 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 0.24 değer kazandı. 
     İstanbul Menkul Kıymetler Borsası İMKB Bileşik Endeksi, haftalık bazda sadece 80.38 puan artarak 33,333.23 puandan 33,413.61 puana yükseldi. 
     24 ayar külçe altının gram satış fiyatı değişmezken, Cumhuriyet altınının satış fiyatı yüzde 0.36 oranında düştü. 
     Önceki hafta sonu 20.10 YTL olan 24 ayar külçe altının gram satış fiyatı değişmeyerek 20.40 YTL'de kaldı, 138.00 YTL olan Cumhuriyet altınının satış fiyatı 137.50 YTL'ye geriledi. 
     Kapanışta bugün, Amerikan Doları'nın satış fiyatı haftalık bazda bir değişim göstermezken, avronunki yüzde 0.62 yükselerek 1.6340 YTL'ye çıktı. 
     Yatırım fonlarına katılma belgeleri geçen hafta ortalama yüzde 0.47 oranında artış kaydetti. A tipi endeks haftalık bazda yüzde 0.77, B tipi endeks yüzde 0.38 yükseldi. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.25 ile yüzde 0.30 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.28 ve 1 aylık mevduatta yüzde 0.25 oldu. 
     Önceki hafta sonunda ortalama faizleri yüzde 15 dolayında olan haftalık reponun net getirisi de yüzde 0.22 olarak gerçekleşti. 
     
</TEXT>
</DOC>
