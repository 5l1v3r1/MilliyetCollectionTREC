<DOC>
<DOCNO> 387444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur42.html </URL>
<DATE> 2005/10/17/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Şişli'de kontrolden çıkan araç, emniyet şeridindeki trafik ekibine çarptı 
</HEADLINE>
<TEXT>

     Okmeydanı’nda aşırı hız nedeniyle kontrolden çıkan bir araç, emniyet şeridindeki trafik ekip otomobiline çarptı. Kazada, 3’ü polis 7 kişi yaralandı. 
     AA muhabirinin aldığı bilgiye göre, TEM Otoyolu’nda Levent’ten Edirne yönüne seyreden Erdal Mercan yönetimindeki 07 DJ 495 plakalı otomobil, kontrolden çıkarak içinde polis memurları Turan Sarıtaş, Adem Deveci ve Dursun Sevmez’in bulunduğu emniyet şeridindeki trafik ekip otomobiline arkadan çarptı. 
     Kazada yaralanan polis memurları Sarıtaş, Deveci ve Sevmez Okmeydanı Eğitim Hastanesi’ne kaldırılırken, Mercan ile aracında bulunan Adem Cenker, Ayhan Baynak ve Engin Kaya da Özel Levent Hastanesi’ne götürüldü. 
     Yaralılardan polis memuru Dursun Sevmez ile sivil otomobilin sürücüsü Erdal Mercan’ın durumunun ağır olduğu bildirildi. 
     
</TEXT>
</DOC>
