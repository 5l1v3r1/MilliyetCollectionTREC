<DOC>
<DOCNO> 396693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/soneko02.html </URL>
<DATE> 2005/11/21/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Türk ekonomisi Yunanistan'da manşet 
</HEADLINE>
<TEXT>

     TAKİ BERBERAKİS Atina 

Türkiye ekonomisindeki olumlu gelişmeler Yunan Elefteros Ttipos gazetesinde başyazı konusu oldu. 
     Yunanistan'ın en yüksek tirajlı gazetelerinden, hükümet yanlısı Elefteros Tipos, birinci sayfasının manşetinden verdiği başyazıda, Türk ekonomisi için Komşunun ekonomisinin büyüme hızı bizimkisinden sadece daha hızlı değil, kelimenin tam anlamıyla dolugizgin gidiyor'' ifadesini kullandı. 
     Atina’nın şimdiye kadar Türkiye’nin askeri alandaki üstünlüğüne odaklanmasını eleştiren yorumda Türk ekonomisine de dikkatimizi odaklamanın zamanı geldi. AB'ye üyelik rotası, Türkiye ekonomisindeki gelişmeyi daha da hızlandıracak'' denildi. Yazıda Türk ekonomisinin, sanayileşme, ihracat ve yabancı sermaye için çekici ortam yaratma konularında "Yunanistan'ı hem huzursuz edecek, hem de ona örnek olacak düzeyde olduğu'' belirtildi. "Türk ihraç ürünlerinin tüm Avrupa’ya yayıldığını, Türkiye'de yılda 9 milyon jean pantolon üretildiğini, Avrupa’da satılan her 3 televizyondan birinin Türk malı olduğunu" hatırlatan Elefteros Tipos, yazıyı şu ifadeyle noktalandı 
     Tüm bunlar bilgimize... Bize ders olsun.'' 
     
</TEXT>
</DOC>
