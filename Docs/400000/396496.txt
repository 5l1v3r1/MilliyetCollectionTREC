<DOC>
<DOCNO> 396496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sondun16.html </URL>
<DATE> 2005/11/20/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Schröder için veda töreni 
</HEADLINE>
<TEXT>

     Almanya'da başbakanlık görevini Angela Merkel'e devredecek Gerhard Schröder için, görev süresinin sona ermesi dolayısıyla Hannover'de resmi veda töreni düzenlendi. 
     Askeri bando tarafından çalınan, Frank Sinatra'nın ''My Way'' şarkısı esnasında Schröder'in gözlerinin dolduğu belirtildi. 
     Schröder'in eşi Doris Schröder Köpf'ün askeri bandodan, törende ''My Way'' şarkısını çalmasını istediği bildirildi. 
     Hannover belediye binasında düzenlenen veda törenine katılan 600 davetli arasında, Schröder'in annesi Erika Vosseler'in de bulunduğu bildirildi. 
     Alman Hıristiyan Demokrat Parti CDU Genel Başkanı Angela Merkel'in, başbakanlık görevine salı günü resmen başlaması öngörülüyor. 
     
</TEXT>
</DOC>
