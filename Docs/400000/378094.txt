<DOC>
<DOCNO> 378094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/son/sonsiy05.html </URL>
<DATE> 2005/09/13/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
RTÜK, TRT Yönetim Kurulu üye seçimini yarın yapacak 
</HEADLINE>
<TEXT>

     Radyo ve Televizyon Üst Kurulu RTÜK , TRT Yönetim Kurulu üye seçimini yarın yapacak. Üst kurul ilk etapta iki üye seçerek isimleri Bakanlar Kurulu’na gönderecek. 
     Edinilen bilgiye göre RTÜK, şu anda üç üyesi bulunan TRT Yönetim Kurulu’nun yönetim kadrosunu tamamlamak için yarın bir toplantı düzenleyecek. 
     RTÜK, daha önce Cumhurbaşkanı Ahmet Necdet Sezer tarafından veto edilen iki isim Naci Bostancı ve Ayla Erbakan nedeniyle ilk etapta iki isim belirleyecek. Böylece aday isimler dört kişi olacak. Bakanlar Kurulu 4 isim içinden 2 isim belirleyerek Cumhurbaşkanı Sezer’e sunacak. 
     Üst Kurul daha sonraki günlerde de kalan bir üye için yine iki isim belirleyecek ve isimleri Bakanlar Kurulu’na gönderecek. 
     RTÜK, TRT Yönetim Kurulu üyelerinin tamamlanmasının ardından TRT Genel Müdür seçimi için hazırlıklara başlayacak. 
     
</TEXT>
</DOC>
