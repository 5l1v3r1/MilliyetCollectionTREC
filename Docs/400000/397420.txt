<DOC>
<DOCNO> 397420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur18.html </URL>
<DATE> 2005/11/23/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Yargıtay Kusurlu eş tazminat alamaz 
</HEADLINE>
<TEXT>

     Yargıtay Hukuk Genel Kurulu, boşanmaya neden olaylarda kusurlu bulunan eşin, maddi ve manevi tazminat istemeye hakkı olmadığına karar verdi. 
     Küçükçekmece 1. Aile Mahkemesi, bir boşanma davasında, eşlerin boşanmasına karar vererek, kocanın kusurlu olduğu kabul etti ve kadına maddi, manevi tazminat ödenmesine hükmetti. 
     Yargıtay 2. Hukuk Dairesi, evlilik birliğinin sarsılmasında kadının da kusurlu olduğuna işaret ederek, kararı bozdu. 
     Yerel Mahkeme, maddi ve manevi tazminat kararında direnince dosya temyiz üzerine Yargıtay Hukuk Genel Kurulu’na geldi. 
     Hukuk Genel Kurulu’nun kararında, kocanın normalin üzerinde alkol aldığı, eşine ve ailesine kötü muamelede bulunduğu, kadının da eşinin tutuğu eve gitmediği, eşini ve annesini çalıştığı kurumlara şikayet ettiğine, bu nedenle iki tarafın da kusurlu olduğuna işaret etti. 
     743 sayılı Türk Medeni Kanunu’nun, "boşanmaya neden olan 
     olaylarda kabahatsiz karı veya kocaya maddi ve manevi tazminat talep etme hakkı" tanıdığı anımsatılan kararda, "O halde kusurlu davalının kadının maddi ve manevi tazminat talep etme hakkı bulunmamaktadır. Bu nedenle direnme kararı bozulmalıdır" denildi. 
     
</TEXT>
</DOC>
