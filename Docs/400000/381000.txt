<DOC>
<DOCNO> 381000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonyas02.html </URL>
<DATE> 2005/09/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Kate Moss'tan kokain özrü 
</HEADLINE>
<TEXT>

     Uyuşturucu kullandığını itiraf eden ünlü İngiliz manken Kate Moss, davranışı nedeniyle "hayal kırıklığına uğrattığı herkesten" özür diledi. 
     Açıklamasında, tüm davranışlarının sorumluluğunu üstlendiğini söyleyen Moss, "bazı kişisel sorunlarını daha fazla ciddiye alması ve onları çözmek için adım atması gerektiğini" kabul ettiğini söyledi. 
     Moss, "Ailemi, arkadaşlarımı, yardımcılarımı, iş çevremi ve diğerlerini kötü etkileyen davranışım nedeniyle, hayal kırıklığına uğrattığım herkesten özür diliyorum" dedi. 
     Daily Mirror gazetesi, 31 yaşındaki İngiliz mankenin, kokain çektiği iddia edilen fotoğrafını yayımlamış, uyuşturucu kullandığı haberleri üzerine ünlü mankenle çalışan firmalar, iş anlaşmalarını iptal etmeye başlamıştı. 
     İngiliz polisi de, Moss’un, uyuşturucu kullandığı yolunda basında yer alan iddialarla ilgili soruşturma başlatılacağını açıklamıştı. 
     
</TEXT>
</DOC>
