<DOC>
<DOCNO> 373217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur67.html </URL>
<DATE> 2005/08/26/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Yıldırım düşen evde yangın çıktı... 
</HEADLINE>
<TEXT>

     Kastamonu’nun Taşköprü İlçesi Beyköy’de yıldırım düşen evde yangın çıktı, 2 ev yandı. 
     AA muhabirinin aldığı bilgiye göre, Beyköy’de yıldırım düşen Yaşar Topçu’nun evinde yangın çıktı. Çevredeki evlerin ahşap olması nedeniyle büyüme tehlikesi gösteren ve Taşköprü, Şeker Fabrikası ve Kastamonu itfaiyelerince kontrol altına alınan yangında, Yaşar Topçu ile bitişiğindeki Osman Topçu’ya ait ev yandı. 
     Bu arada Kıranköy’de karayollarının refüj çalışmaları için açtığı kanaldan sağanak yağışla gelen su, Halil Özcan isimli kişinin evini bastı. 
     Evde 10 ton sarımsak, 20 ton buğday, 15 römork samanın su altında kaldığı ve kümes hayvanlarının telef olduğu bildirildi. 
     Öte yandan Uludere’nin taşması sonucu, Kastamonu’yu Sinop’a bağlayan karayolu kısa bir süre trafiğe kapandı. 
     
</TEXT>
</DOC>
