<DOC>
<DOCNO> 355502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/son/sonyas03.html </URL>
<DATE> 2005/06/25/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Deniz suyu dişlere iyi geliyor 
</HEADLINE>
<TEXT>

     Metin FERAH DHA 

      BOLU Ağız ve Diş Sağlığı Merkezi diş doktorlarından Ahmet İnceler, temiz deniz suyunun diş sağlığı açısından son derece faydalı olduğunu belirterek, Tatilciler yüzerlerken ağızlarını deniz suyuyla çalkalarlarsa dişlerinin sağlıklarını korumuş olurlar'' dedi. 
     Diş tedavisinde bazı vurukların çabuk iyileştirilmesi açısından hastalara tuzlu suyla gargara yaptırıldığını belirten Diş Doktoru İnceler, Tuzlu su, ağız mukozasında bulunan yara ve vurukların çabuk iyileşmesine yardımcı olur. Bu nedenle temiz deniz suyu, vücut sağlığının yanı sıra dişlerimiz için de son derece yararlıdır'' diye konuştu. 
     Sağlıklı insanın ağzında 7 bin çeşit mikrop bulunduğuna dikkat çeken İnceler, Tuzlu su, ağızda bulunan yara ve vurukların iyileşmesini sağladığı gibi, ağız mukozasında bulunan mikropların üremelerine de engel olur. Bu nedenle yazın deniz kenarında tatil yapanlar, yüzerlerken ağızlarını deniz suyuyla çalkalarlarsa, dişlerinin sağlıklarını da korumuş olurlar'' dedi. 
     Diş minesinin yüzde 90’ının cansız dokulardan oluştuğunu söyleyen İnceler, Özellikle B ve C vitamini içeren sebze ve meyvelerle gıda maddeleri, diş sağlığı açısından son derece faydalıdırlar. Elma, armut ve salatalık gibi sert lifli besinlerin ısırılarak yenmesi, diş temizliği açısından önemli'' diye konuştu. 
     
</TEXT>
</DOC>
