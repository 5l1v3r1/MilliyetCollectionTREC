<DOC>
<DOCNO> 395598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonyas16.html </URL>
<DATE> 2005/11/16/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
'Yılın kadını' Jennifer Aniston'dan yine çok konuşulacak pozlar... 
</HEADLINE>
<TEXT>

     GQ, her yıl aralık ayında geleneksel olarak yaptığı 'yılın erkeği' kapağından vazgeçerek bu kez 'yılın kadını' kapağıyla okuyucularıyla buluşacak. Derginin seçtiği isim ise, 2005'in en çok konuşulan kadınlarından Jennifer Aniston. Brad Pitt'i Angelina Jolie'ye kaptıran, ardından film setinde tanıştığı Vince Vaughan ile yeni bir ilişkiye adım atan Aniston, hayranlarını bir kez daha sevindirdi. Eylül ayında Vanity Fair dergisine verdiği pozlarla günlerce gündemde kalan ve derginin satışlarını katlayan seksi güzel, ekimde ise bu kez Elle dergisinde yine birbirinden iddialı fotoğraflarla yer aldı. Aniston, 2005'i GQ dergisine kapak olarak kapatıyor... 
     Dergiye konuşan 36 yaşındaki güzel yıldız, eski kocası Brad Pitt ile ilgili daha önce yaptığı açıklamaların tersine "Pitt'le varolmadım, ilişki süresince de öyleydi, şimdi de öyle' dedi. 
     Aniston'u kapağa taşıyan fotoğrafları çeken Peggy Sirota, seksi oyuncunun her zaman alışılmışın dışında pozlar vermekten hoşlandığını söyledi. 
     Girit asıllı oyuncunun basın sözcüsü Stephen Huvane ise derginin Aniston'u yılın kadını seçtiği seçmesini büyük bir onur olarak değerlendirdi. 
     
     BİR AYRILIK HİKAYESİ VE SEKSİ FOTOĞRAFLAR 

     Vanity Fair dergisinin Eylül sayısına kapak olan Jennifer Aniston, eski eşi Brad Pitt'i hala sevdiğini söylemiş ve şimdiye kadarki en seksi pozlarını vermişti. 
     Giritli güzel Jennifer Aniston'un Brad Pitt ile evliliği birçok kadını kıskançlıktan çatlatırken, güzel günler Mr. and Mrs. Smith'in setinde Angelina Jolie ve yakışıklı aktörün yakınlaşmasıyla sona ermişti. Ardından tüm dünyanın yoğun ilgi gösterdiği ayrılma, boşanma, tatil ve yeni aşk haberleri günlerce konuşuldu. 
     Film setinde samimi görüntüler veren dünyanın en güzel kadını Angelina Jolie ve en yakışıklı erkeği Brad Pitt, yeni bir aşka başlamış ve birlikte görüntülenmişlerdi. Tüm bunlar olurken Pitt'in eski eşinin depresyona girdiği, evden hiç dışarı çıkmadığı ve ilaç kullandığı haberleri yayıldı. 
     Ve haziran ayında Jennifer Aniston, yeni filmi için kamera karşısına geçerken tıpkı Pitt ve Jolie ikilisi gibi rol arkadaşı Vince Vaughn ile samimi görüntüler verdi. 
     'The Breakup' Ayrılış adlı filmde birlikte rol alan Aniston ve Vaughn ikilisi setteki samimiyetlerini set dışında da sürdürdü, tıpkı Angelina Jolie ve Brad Pitt gibi... 
     Ünlü güzel, 2005'in başında çektiği 'Friends With Money' şimdiye kadar ki en seksi sahnelerini çekmiş, İngiliz gazeteleri, Aniston'un seksapelliğiyle Ocak ayında ayrıldığı Brad Pitt'e neler kaybettiğini de gösterdiğini yazmıştı. İngiliz basını sanatçı için "Filmdeki seksiliğiyle Brad Pitt'e h l dünyanın en güzel kadını olduğunu gösterdi" diye yazmıştı. 
     Vaughn ile birlikteliğini çok kısa bir süre sonra saklamayan Aniston, yeni sevgilisiyle evinin bahçesinde öpüşürken paparazzilere görüntülenmekten de kurtulamadı. 
     
</TEXT>
</DOC>
