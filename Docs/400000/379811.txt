<DOC>
<DOCNO> 379811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/guncel/axgun02.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pişmanlığa pişmanım' 
</HEADLINE>
<TEXT>


Topluma Kazandırma Yasası başvurusu reddedilen Sakık, "Pişman olduğuma pişman ettiler" dedi 

GÖKÇER TAHİNCİOĞLU Ankara 

Ağırlaştırılmış müebbet hapis cezasına mahk m edilen Şemdin Sakık, dağdaki PKK'lıların devlete sığınmamasını, her türlü bilgiyi ve hizmeti vermesine rağmen kendisi ve kardeşinin Topluma Kazandırma Yasası'ndan yararlandırılmamasına bağladı. 
Örgütün lider kadrosunda bulunduğu için 'pişmanlık' düzenlemelerinden yararlandırılmayan Sakık, 1993'te Bingöl'de 33 erin katledilmesinden sorumlu tutulduğu haber-röportajlar konusunda Hürriyet'e mektup gönderdi. Bu konuda yargının hüküm vermediğini belirten Sakık, "Biri devletten, biri örgütten olmak üzere 2 idam cezası aldım. 18 yılımı heba ettiğim örgütün haini, sığındığım ve hizmet ettiğim devletin azgın teröristi oluverdim" dedi. 
"Mahkeme heyetine küfreden" örgüt militanlarına bile "cezada iyi hal indirimi" olarak uygulanan eski TCK'nın 59. maddesinden kendisinin yararlandırılmadığını kaydeden Sakık, şu ifadeleri kullandı 

'Avukat bile bulamadım' 
"Avukat bile bulamadım. Neden 5-6 yıldır PKK saflarından tek bir militan kaçıp devlete sığınmadı Bu sorunun cevabını ben vereyim. Çünkü, örgütü bırakıp gelen, pişmanlıklarını belirten ve güvenlik kuvvetlerine yardımcı olan Şemdin Sakık ve Arif Sakık'ı pişman olduklarına pişman ettiniz." 
Sakık'ın af isyanı, konuya ilişkin politikaların yeniden tartışılmasına neden oldu. Eski Başbakanlık İnsan Hakları Danışma Kurulu Başkanı, anayasa hukukçusu Prof. Dr. İbrahim Kaboğlu, "Bilgi isteyip buna göre affa karar vermek, hukuk devletinin gireceği bir pazarlık değildir. Böyle af olmaz" diye konuştu. 
Anayasa hukukçusu Prof. Dr. Zafer Üskül ise, "İtirafçıdan bilgi alacaksınız, bunun karşılığında suçunu affedeceksiniz. Bu istihbaratın satın alınması ve işlenmiş bir suçun yok sayılmasıdır. Bu yöntemle bir, iki kişinin yakalanması sorunu çözmüyor" diye konuştu. 


</TEXT>
</DOC>
