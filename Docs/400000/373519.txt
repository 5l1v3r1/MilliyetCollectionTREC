<DOC>
<DOCNO> 373519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/yasam/yas02.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliyet ailesi ekrana düştü 
</HEADLINE>
<TEXT>


İngilizler, Prenses Margaret, Prens Charles, 8. Edward ve 1. Elizabeth ile ilgili skandal filmleri peş peşe izleyecek 

DIŞ HABERLER SERVİSİ 

Kraliçe 2. Elizabeth'in Şubat 2002'de ölen kız kardeşi Prenses Margaret'in lezbiyen ve uyuşturu bağımlısı olarak tasvir edildiği filmin daha yayımlanmadan büyük tartışma kopardığı İngiltere'de, Kraliyet ailesi tam anlamıyla ekrana düştü. 
Channel 4 televizyonunda kasımda yayımlanacak TV filminde, uyuşturucu kullanırken görülen Margaret, ABD'nin Londra büyükelçisinin kızı Sharman Douglas ile de lezbiyen ilişki içinde yatağa giriyor. Prenses'in eşi Lord Snowdon, bu sahneye, "Sharman ilgimi çekmezdi, Margaret'in ilgisini çektiğini de sanmıyorum. Erkeksi bir kadındı" diyerek tepki gösterdi. Bu arada, ITV kanalının yıl sonuna doğru yayımlayacağı filmde de, Veliaht Prens Charles'ın eşi Camilla ile ilişkisi anlatılıyor. 

BBC bile katıldı 
Bir gazete, bu film için 'çok sıcak' yorumunu yaparken, aynı kanalda, başka bir filmde de, 8. Edward ile Amerikalı Wallis Simpson arasındaki fırtınalı aşk, en ince ayrıntısına kadar İngiliz toplumuna anlatılıyor. 
Özerk devlet televizyonu BBC kanalı da, çocuk sahibi olmadığı için 'Bakire kraliçe' lakabıyla anılan Kraliçe 1. Elizabeth'in aşklarını işleyeceği bir filmle, bu ilginç rekabete katıldı. 




</TEXT>
</DOC>
