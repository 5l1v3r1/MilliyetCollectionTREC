<DOC>
<DOCNO> 382398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas07.html </URL>
<DATE> 2005/09/28/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Üniversite mezunu çöpçü oldu 
</HEADLINE>
<TEXT>

     Kemal ATLAN DHA 

      ESKİŞEHİR’de üniversite mezunu 31 yaşındaki Selim Erkan iş bulamayınca çöpçülük yapmaya başladı. 
     Anadolu Üniversitesi İktisadi İdari Bilimler Fakültesi Muhasebe ve Finansman Bölümü’nden 2000 yılından mezun olan Selim Erkan, tüm aramalara rağmen iş bulamadı. 
     Yıllardır iş bulamadığı için evlenemeyen Selim Erkan, son çare olarak Eskişehir merkez Odunpazarı Belediyesi’nin temizlik işini üstlenen Ortem Şirketi'nde asgari ücretle işe başladı. 
     Elinde süpürgeyle sokakları temizleyen Selim Erkan, üniversiteyi bitirdikten sonra 4 yıl iş aradığını ancak bulamadığını belirtti. 10 aydır asgari ücretle çöpçülük yaptığını ifade eden Erkan, Mesleğimle ilgili iş bulamayınca işsizlikten kurtulmak için çareyi çöpçü olmakta buldum. Aldığım asgari ücretle okula giden 4 kardeşime katkıda bulunuyorum'' dedi. 
     
</TEXT>
</DOC>
