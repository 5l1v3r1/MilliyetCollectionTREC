<DOC>
<DOCNO> 364624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sondun12.html </URL>
<DATE> 2005/07/27/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
FT AB agresif bir Kıbrıs deklarasyonundan korkuyor 
</HEADLINE>
<TEXT>

     Türkiye’nin Ankara Antlaşmasını Rum Kesimi’ni de genişleten Ek Protokol’ü imzalarken "agresif" bir deklarasyonun yapmasının birçok AB devletini kaygılandırdığı belirtildi. Financial Times gazetesi, Türkiye’nin "agresif" bir deklarasyonla AB sürecinden raydan çıkartması tedirginliğinin yaşandığını yazdı. 
     Ekonomi gazetesi Financial Times, Başbakan Recep Tayyip Erdoğan’ın Londra ziyaretine ilişkin haberinde İngiltere’nin uzun bir süreden beri Türkiye’nin AB üyeliğini desteklediğini kaydetti. 
     Halen AB Dönem Başkanlığını yürüten İngiltere’nin üyelik müzakerelerinin öngörüldüğü gibi 3 Ekim’de başlayacağını açık bir biçimde dile getirdiğine dikkat çeken gazete, "Ancak Türkiye’nin Kıbrıs konusunda agresif bir deklarasyon yaparak süreci raydan çıkartması tedirginliği var" diye yazdı. 
     Türkiye’nin üyelik müzakerelerini başlatabilmesi için yerine getirmesi gereken bir tek koşul kaldığını belirten gazete, şöyle devam etti 
     "Ankara, AB ile var olan bir ortaklık anlaşmasını Kıbrıs’ı dahil ederek genişletmeli. Bu adım, tüm adayı, AB ile olan gümrük birliğine dahil edecek" diye yazdı. Gazete şu değerlendirmesini yaptı 
     "Türkiye’nin, Erdoğan’ın Blair ile görüşmesinin hemen ardından belki bu hafta gibi erken bir tarihte anlaşmaya ilişkin protokolü imzalaması bekleniyor. Ancak Ankara, protokole tek taraflı bir deklarasyon eklemekte ısrar ediyor. Bu, birçok AB devletini kaygılandırıyor." 
     
</TEXT>
</DOC>
