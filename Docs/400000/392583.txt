<DOC>
<DOCNO> 392583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo06.html </URL>
<DATE> 2005/11/06/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Arjantin Federasyonu Maradona'yı milli takımın başına getirebiliriz 
</HEADLINE>
<TEXT>

     Arjantin Futol Federasyonu Başkanı Julio Grondona 2006 Dünya Kupası'nın ardından ülkenin efsanevi futbolcusu Diego Armando Maradona'yı milli takımın başına getirebileceklerini söyledi. Maradona ile eski futbolcunun milli takımda gelecekte alacağı rolü konuşmak için bir araya gelen Grondona bu görüşme sonrası yaptığı açıklamada "Diego milli takım kadrosuna dahil edilecek. Şu an için hangi görevde takıma katılacağını söylemeye gerek yok. İhtiyacımız olan konularda yardımcı olacak" dedi. 
     
     Pekerman destek verdi 
     Maradona'nın yetkileri yüksek bir göreve getirilmesi halinde şu anda Arjantin'i çalıştıran Jose Pekerman'ın istifa edeceği söylentilerini de yalanlayan Grondona toplantıda yer alan Pekerman'ın Maradona'ya "Sen milli takımsın" dediğini belirtti. Grondona açıklamasında Maradona'nın takımdaki geleceğine yönelik olarak şunları söyledi "Her şey plana uygun giderse Maradona takımın başına geçecek. Bunu ondan fazla hak eden birisini düşünemiyorum. Onun için en iyi olanı yapmaya çalışıyoruz." 
     
</TEXT>
</DOC>
