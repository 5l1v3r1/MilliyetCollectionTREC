<DOC>
<DOCNO> 368462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonyas01.html </URL>
<DATE> 2005/08/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Tempo'dan özel dosya İSLAM'DA SEKS 
</HEADLINE>
<TEXT>

     Geçtiğimiz hafta 70 bin satış rakamı yakalayarak rakiplerinin önüne geçen haber dergisi TEMPO bu hafta da uzun süre konuşulacak bir konuya imza atıyor. Haşema ve 'rock dinleyen göbeği açık türbanlı kızlar' tartışmalarının ardından konuya tam anlamıyla damardan giriyor 
İSLAM'DA CİNSELLİK 

Yüzde 99'u Müslüman olan Türkiye toplumunun cinselliği "günah" ve "sevap"ların geleneksel gölgesinde yaşadığı düşünülürse, konu çok önemli ve derin bir anlam kazanıyor. Enis Tayman ve Füsun Saka, "İslam'da cinsellik" dosyasını hazırlarken, konunun önemli uzmanlarıyla görüşmüşler. Özellikle, "İslama göre cinsel hayat" adlı kitabıyla çok satanlar listesine giren Ali Rıza Demircan ve Din Hizmetleri Uzmanı Nevin Meriç'in değerlendirmeleri sansasyon yaratacak cinsten. 
İşte TEMPO'nun bu çok ses getirecek dosyasının önemli satırbaşları... 

İSLAMCILARDA CİNSELLİK PATLADI 

Son yıllarda gözlerden kaçmayan bir gerçeği İslamcı camiada söz sahibi olanlar da reddetmiyor İslamda cinsellik patladı. 
İnternet, chat, SMS, TV, DVD'nin çok yaygınlaştığı çağımızda, mesela türbanlı bir genç kızın düşük bel pantolonundan göbeği görülebiliyor. G-string giyiyorlar, MTV'yi, magazin programlarını seyrediyor, sevgilileriyle gizli gizli buluşuyor, flört ediyorlar. Renksiz ve iddiasız giyisilerden eser yok. Rengarenk türbanlar takıp, paraları ölçüsünde marka giysiler giyiyor, eşlerini, psikiyatrlara "erken boşalıyor" diye zorla götürebiliyorlar. 
Psikiyatr Sefa Saygılı, son yıllarda dindar kesimin büyük bir değişim içinde olduğunu söylüyor. Bunu "kadının uyanışı" olarak nitelendiren Saygılı'ya göre kadınlar medyada rastladıkları ne varsa eşlerinden talep ediyorlar. Dindarların kafasına taktığı en büyük problem ise cinsellik. İstanbul Müftülüğü Fetva Makamı'na gelen sorular da bunu doğruluyor. Yılda on bin kadın ve bir o kadar da erkeğin aradığı hatta gelen soruların yüzde 80'ini cinsel içerikli sorular oluşturuyor. Din Hizmetleri Uzmanı Nevin Meriç, gelen soruların birebir cinsel başlık taşımadığını ama detaylarda cinsellik olduğunu söylüyor. Hatta rüyalarda bile cinselliğin ayak izleri görülüyor. 
Günümüz gençliğinde, kadın erkek ilişkilerinde dini kılıflara daha az itibar edildiği görülüyor. Muta dinen yasak ama evlilik niyetiyle flört serbest. Tabii, temas yine yasak ama bunu takmayaların sayısı hiç de az değil. 
Yayıncı Elif Çakır, " Ne yazık ki TV'lerde bombardıman var ve sevgili bulma yaşı düştü. Sokaklara gidin, türbanlı kızlar da, başı açıklar da banklarda gizli gizli öpüşüyorlar. Çok ilginç kareler bunlar. Bunlar korkunç şeyler hatta çünkü bana göre bunun kapalı ya da açık olmakla alakası yok. 
... Kimse İslamcı diye İran kanallarını izlemiyor, beğeniler ortak olmaya başladı. Türbanlı kızlar, sanıldığı gibi paçalı donlar da giymiyor. Bir kadın örtülü ama çok bakımlı olabilir. Dayatma ile başını kapatan yok ve herkes çok bilinçli. Beraberlik için nikah gerekli ama bir yastıkta kocamak yok artık. Kadın beğenmezse ayrılıyor. Ailede eğitim iyi olsa, bunlar yaşanmaz." 
"PORNOGRAFİNİN DİNDARA YANSIMASI RENGARENK GİYİM" 
İstanbul Müftülüğü Din Hizmetleri Uzmanı Nevin Meriç ise, değişen kültürel yaşamın dindar kesimi de etkilediğini ve gelen soruların artmasının normal olduğunu söylüyor. 
Cinsellikle ilgili soruların, eşinin karakterindeki değişimden anal ilişkiye kadar olabildiğini söyleyen Meriç, porno izleyerek, dışarıdaki kadınlardan öğrenerek eşinden aynı taleplerde bulunan erkeklerin de olduğunu söylüyor. 
Meriç değerlendirmelerini şöyle sürdürüyor 
"Kıyafet renginin seçiminden, yaşam tarzına kadar bir değişim yaşanıyor. Mesela çok renkli kıyafet eğilimi çıktı. Hasan Bülent Kahraman, "herşeyimiz pornografi oldu" diyor, bu doğru ve bunun dindar kesime yansıması rengarenk giyim anlamında oldu. Bu bir değişim ama arkasında cinsellik var. Ayrıca göze çarpma isteği ve kendini karşı cinse gösterebilme isteği ki, içlerine giydikleri giyisiler de şatafatlı. Bana gelen sorular özelinde nikah öncesi cinsel ilişkiye olumlu bakılıyor diyebilirim. Ciddi anlamda sınırlar kaymış durumda. Dini nikah sorularının temelinde cinsel ilişki var. Erkek kadını çok fazla kullanıyor" 

İSLAM CİNSELLİĞE NASIL BAKIYOR 

Mastürbasyon Bu konuda hadis vardır ve caiz değil. 
Eşcinsel ilişki Haram. 
Yapay cinsel gereç kullanmak Cinsel yaşamlarını doğru bir yola kanalize ediyorsa, kullanılabilir. 
Fantezi kurma İnsanlar ihtiyaç hissediyorsa ve bunun nesnesi olarak eş kullanılmayacaksa, sağlıklı bir ilişki sürecekse olabilir. Düşüncelerden dolayı hesaba çekilmiyoruz, bu bizim kendimize saygımızla alakalı. 
Oral seks Karşılıklı istek önemli haram değil. 
Birden fazla eş Zaruretle alakalı. Öyle bir hak yok. 
Muta Haram. 
Evlilik dışı ilişki Haram. 
Anal ilişki Haram. 
Regl iken ilişki Haram. 
Doğum kontrolü Caiz ama kürtaj ve kısırlaştırma haram. 

NOT Bilgiler Nevin Meriç tarafından birebir soru cevapla elde edilmiştir. 

DİN VE FANTEZİLER... 

S.M Eşimin fantezileri çok yoğun ve bir kadın erkeğinin isteklerini yerine getirirse mutlu olur. Bireysel haklarımı ihlal etmedikçe fantezilerini gerçekleştirmesinden yanayım. G-string giymemi istiyor, bir de renkli iç çamaşırları. Çok şey değil aslında. 

NERİMAN Bakım yaptırmayı seviyorum. Ellerime ve ayaklarıma çok dikkat ederim. Her zaman kuaföre giderim. Üzerimde pardösü olabilir ama iç giysilerim gerçekten çok iyi markadır ve vücuduma özen gösteriyorum. Yani eşimin dışarıda bir şey aramasına engel olmak için onun tüm fantezilerine uyum sağlıyorum ama dinimizce yasak şeyleri yapmıyoruz. 
"KADIN İSTEMESE DE KOCASIYLA SEVİŞMELİ" 
İslama Göre Cinsel Hayat kitabının yazarı ve Süleymaniye Camii eski imam-hatiplerinden ilahiyatçı Ali Rıza Demircan, dindar camianın önemli kanaat önderlerinden biri olarak kabul ediliyor. 
Demircan'a göre İslam dini, ergenlik döneminden itibaren evlilik şartıyla cinsel ilişkiye izin veriyor. 
Ali Rıza Demircan'ın TEMPO'daki röportajında okuyabileceğiniz çarpıcı açıklamalarının 
ana başlıkları şöyle 


Cinsel hayat ibadet hayatının bir bölümüdür. 
Ergenlikle birlikte aktif cinsel hayat başlayabilir. 
Üreme organından tüm sevişme yöntemleri helal. 
İslam'da kadın, cinsel yönden daha koruma altında. 
Kadının kocasını tatmin etmesi Kuran'i bir hedeftir. 
Eşini reddeden kadın iyi müslüman sayılmaz. 
İslam'da evlilik hedefi dışında flört yasaklıdır. 
12 yaşındaki kızlar evlenebilir. 
İslamda evlilik hedefi en az üç çocuk sahibi olmaktır. 
Pornografik ürünlere bakmak küçük günahtır. 
Bekaret, kadının orijinalitesinin korunduğunun belgesidir. Erkek de bakir olmalıdır. 

     
</TEXT>
</DOC>
