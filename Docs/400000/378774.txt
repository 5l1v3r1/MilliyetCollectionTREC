<DOC>
<DOCNO> 378774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas01.html </URL>
<DATE> 2005/09/15/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Ünlü pop yıldızı Britney Spears’ın bir oğlu oldu... 
</HEADLINE>
<TEXT>

     Britney Spears'ın erken yaşta anne olma hayali gerçeğe dönüştü. Ünlü popçunun bir oğlu oldu. 
     US Weekly dergisinin internet sitesinde yer alan haberde, 23 yaşındaki ünlü yıldızın, Los Angeles kentindeki Santa Monica UCLA Tıp Merkezi'nin, sezaryen bölümünde bir erkek çocuk dünyaya getirdiği belirtildi. 
     
     İsmi açıklanmadı 

     Haberde Spears'ın dün erken saatlerde kocası dansçı Kevin Federline birlikte polis eşliğinde hastaneye geldiği kaydedildi. Hastane yetkilileri ise konuya ilişkin bir açıklama yapmadılar. Spears geçtiğimiz günlerde yaptığı açıklama ile bebeğine London Londra ismini koyacağını açıklamıştı. 
     
     Eşinin iki çocuğu var 

     Henüz 16 yaşındayken dünya çapında tanınan ve albümleri 60 milyondan fazla satan Spears, kendisiyle yapılan röportajlarda genç yaşta anne olmak arzusunda olduğunu birçok kez dile getirmişti. Spears ile geçen yıl eylül ayında evlenen 27 yaşındaki Federline'ın eski kız arkadaşı, aktris Shar Jackson'dan iki küçük çocuğu bulunuyor 
     
</TEXT>
</DOC>
