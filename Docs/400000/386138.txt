<DOC>
<DOCNO> 386138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sonspo33.html </URL>
<DATE> 2005/10/12/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Ve Türkiye baraj maçlarına kaldı 0-1 
</HEADLINE>
<TEXT>

     Türkiye, 2006 Dünya Kupası'na gitmek için eleme grubundaki son engel Arnavutluk'u 1-0 yenmeyi başardı ve play-off baraç maçlarına kaldı. Ay-yıldızlıların golünü 57. dakikada Tümer kaydetti. 
     Play-off'a kalmak için Arnavutluk'u mutlaka yenmesi gereken Türkiye, karşılaşmanın ilk yarısında istediği futbolu sahaya yansıtamadı. İlk yarı boyunca rakip kaleye 3 kez şut atabilen A Milliler, gol atmayı başaramazken, zaman zaman kalesinde tehlikeler yaşadı. Özellikle 40. dakikada topu elinden kaçıran Volkan'ın geriye gelerek Bogdani'nin ayağından meşin yuvarlağı almasıyla kalesinde ilk yarıdaki en büyük tehlikeyi yaşayan Türkiye, devreyi golsüz berabere tamamladı. 
     Grupta iddiası olmadığı için son maça rahat çıkan Arnavutluk, ilk yarıda özellikle sağ kanattan Dallku'nun geliştirdiği ataklarla rakip kalede pozisyon buldu. Tare ve Bogdani ile bu pozisyonları değerlendiremeyen evsahibi ekip, ilk yarıda gol atamazken, kalesinde de rakip takıma çok önemli gol pozisyonu vermedi. 
     12. dakikada ceza yayı üzerinden Yıldıray'ın sert şutunda, top üstten auta gitti. 
     16. dakikada sağdan ceza alanına giren Bogdani'nin çaprazdan vuruşunda, kaleci Volkan topu kornere attı. 
     18. dakikada Dallku'nun sağdan ortasında ceza alanı içinde Bogdani'nin kafa vuruşunda, meşin yuvarlak yandan auta gitti. 
     22. dakikada Dallku'nun sağdan ortasında arka direkte Tare'nin kafa vuruşunda, top üst ağlarda kaldı. 
     29. dakikada Tare'nin kafayla ceza alanı içindeki Haxhi indirdiği topa bu futbolcunun sert şutunda, savunmada son anda Haxhi'nin önüne yatan İbrahim Toraman'a çarpan top kornere gitti. 
     34. dakikada Selçuk'un ceza yayı üzerinden şutunda, top kaleci Lika'da kaldı. 
     40. dakikada Türkiye, kalesinde büyük bir gol tehlikesi atlattı. Haxhi'nin sağdan kullandığı korner atışında, kalesinden çıkan Volkan topu aldı ancak yere düştüğü anda meşin yuvarlağı elinden kaçırdı. Topu önünde bulan Bogdani'nin vuruşunda, geriye dönen Volkan meşin yuvarlağa sahip olarak, hatasını telafi etti ve büyük bir tehlikeyi önledi. 
     42. dakikada Hamit'in sağdan ortasında ön direkte Halil'in vuruşunda, yerden seken top kaleci Lika'da kaldı. 
     Karşılaşmanın ilk yarısı 0-0 berabere tamamlandı. 
     
     İKİNCİ YARI 

     Karşılaşmanın ikinci yarısına Yıldıray ve Okan’ın yerine Emre ve Nihat ile başlayan Türkiye, ilk dakikalardan itibaren rakip kalede baskı kurdu. 46. dakikada Halil ile önemli bir gol pozisyonunu değerlendiremeyen A Milli Takım, aradığı golü 58. dakikada Tümer ile buldu. Karşılaşmanın kalan dakikalarında temkinli oynayan Türkiye, Arnavutluk’u 1-0 yenip, play-off baraj maçı oynama hakkını elde etti. 
     Evsahibi ekip bu devrede ilk yarıdaki kadar etkili olamadı. İkinci yarıda Türkiye’nin baskısı karşısında kalesinde zor anlar yaşayan Arnavutluk, 58. dakikada Tümer’in golüne engel olamadı. Golden sonra zaman zaman rakip kalede etkili olan Arnavutluk, gol atmayı başaramadı ve maçtan 1-0 yenik ayrıldı. 
     46. dakikada Nihat’ın pasıyla ceza alanı içinde kaleciyle karşı 
     karşıya kalan Halil’in uygun durumdaki sert şutunda, top üstten auta gitti. 
     49. dakikada Nihat’ın ceza alanı dışından sert şutunda, top kaleci 
     Lika’da kaldı. 
     58. dakikada ceza alanı içinde Halil’in indirdiği topu kontrol 
     eden Tümer’in vuruşunda, meşin yuvarlak savunmadan döndü. Dönen topa bir kez daha vuran Tümer, A Milli Takımı 1-0 öne geçirdi. 
     63. dakikada Tümer’in soldan ortasında arka direkte Selçuk’un 
     vuruşunda, savunmaya çarpan top auta gitti. 
     70. dakikada Ümit’in ceza alanı dışından vuruşunda, top kaleci 
     Lika’da kaldı. 
     73. dakikada soldan ceza alanına giren Murati’nin yerden sert 
     ortasında arka direkte uygun durumda bulunan Jupi’nin vuruşunda, savunmaya çarpan top kornere çıktı. 
     74. dakikada sağdan Skela’nın kullandığı korner atışında altı 
     pasta Bogdani’nin kafa vuruşunda top üstten auta gitti. 
     78. dakikada soldan Ümit’in ortasında ceza alanı içinde Nihat’ın 
     kafa vuruşunda, top kaleci Lika’da kaldı. 
     89. dakikada ceza alanı dışından sağ çaprazda serbest atış 
     kullanan Tümer’in direkt kaleye gönderdiği topu, kaleci Lika’nın elinden kaçırdı, ancak meşin yuvarlağa sahip olan Hamit’in pasında Tümer’in yeniden ortaladığı topu savunma uzaklaştırdı. 
     Karşılaşma 1-0 Türkiye’nin üstünlüğüyle sona erdi. 
     

Stat Kemal Stafa Hakemler Arturo Dauden Ibanez xxx, Juan Carlos Youste Jimenez xxx, Jesus Calvo Guadamuro xxx İspanya Arnavutluk Lika x, Beqiri xx, Hasi xx, Aliaj xx, Cana xx, Dallku xx Dk. 64 Jupi x , Skela xx, Lala x, Haxhi x Dk. 50 Murati x , Bogdani xx, Tare xx Dk. 73 Kapllani x Türkiye Volkan x, Hamit xx, Alpay xxx, İbrahim Toraman xxx, Ümit xx, Hüseyin xx, Selçuk xx, Yıldıray x Dk. 46 Emre xx , Okan x Dk. 46 Nihat xx , Tümer xxx, Halil xx Dk. 90 Necati Gol Dk. 58 Tümer Sarı kartlar Dk. 25 Dallku, Dk. 32 Lala, Dk. 67 Murati Arnavutluk , Dk. 44 İbrahim Toraman, Dk. 62 Emre, Dk. 75 Hamit Türkiye      Puan Durumu 
     Türkiye, son maçında Arnavutluk’u deplasmanda 1-0 yenerek, grup lideri 25 puanlı Ukrayna’nın ardından 23 puanla grubu ikinci sırada tamamladı ve play-off baraj maçı oynama hakkını elde etti. 
     2. Grup’ta bugün oynanan diğer maçlarda, Yunanistan, Gürcistan’ı 1-0, Danimarka da deplasmanda Kazakistan’ın 2-1 yenmesine karşın, Türkiye’nin galibiyetiyle play-off şanslarını kaybettiler. 
     Play-off baraj maçlarında mücadele edecek 6 takım, 14 Ekim Cuma günü İsviçre’nin Zürih kentinde yapılacak kura çekimiyle eşleşecek. 12 ve 16 Kasım tarihlerinde çift maçlı eleminasyon sistemine göre yapılacak play-off baraj maçları sonunda rakiplerini eleyecek 3 takım Dünya Kupası vizesi alacak. 
     2. Grup’ta, son puan durumu şöyle oluştu 
     

TAKIMLAR O G B M A Y P 1-Ukrayna 12 7 4 1 18 7 25 2-Türkiye 12 6 5 1 23 9 23 3-Danimarka 12 6 4 2 24 12 22 4-Yunanistan 12 6 3 3 15 9 21 5-Arnavutluk 12 4 1 7 11 20 13 6-Gürcistan 12 2 4 6 14 25 10 7-Kazakistan 12 - 1 11 6 29 1      
</TEXT>
</DOC>
