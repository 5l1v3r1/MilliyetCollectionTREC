<DOC>
<DOCNO> 370805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/yasam/yas03.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyyubi'nin ardından Aslan Yürekli Richard 
</HEADLINE>
<TEXT>


Türkiye'de 'Tozkoparan' adıyla yayımlanan romanında, Selahaddin Eyyubi'nin hik yesini bugüne taşıyan Norveçli yazar Steen, kitabını Milliyet'e anlattı. Steen, Aslan Yürekli Richard'ı da kaleme alacak 

Filiz Aygündüz 

Norveçli Yazar Thorvald Steen, yeni romanı 'Tozkoparan'da, Amerika'nın Irak işgalinden sonra birlikte Şam'a giden Norveçli şair Erik, İngiliz gazeteci Cecilia ve Selahaddin Eyyubi'nin Doğu'da kesişen hik yelerini, 'aşk' ve 'bağışlayıcılık' üzerinden anlatıyor. Steen ile romanı üzerine konuştuk. 

11 Eylül'den sonra... 
Selahaddin Eyyubi'nin adını ilk kez 1996'da Filistinli yazar Izzet Ghazawi'den duyduğunuzu okudum. Daha sonra Amin Maalouf'un "Arapların Gözüyle Haçlı Seferleri" adlı kitabında Eyyubi ile yeniden karşılaşmışsınız. Eyyubi hakkında yazmaya nasıl karar verdiniz 
Selahaddin'in öyküsüyle 11 Eylül'den sonra daha çok ilgilenmeye başladım. Selahaddin'i tanıdıkça onun 1187'de Haçlılara karşı zafer kazanmasının Müslümanların birlik duygusunu güçlendirdiğini gördüm. 
Selahaddin Eyyubi'nin dikkatimi en çok çeken yönü ise Kudüs'ü ele geçirdikten sonra intikam peşinde koşmayıp Hıristiyanlar ve Yahudiler için kutsal olan yerleri kurtarmaya çalışmasıydı. Ayrıca kentte kalan Haçlıları kılıçtan geçirmedi. Halbuki hakkı vardı onlar Selahaddin'in insanlarını acımasızca katletmişlerdi. 

Bağışlama ve intikam 
'Tozkoparan'a da Eyyubi'nin bağışlayıcı özelliği h kim... 
Kendi açımdan Selahaddin'in intikam ve bağışlama istekleri arasındaki iç çatışmalarını yansıtmayı çok önemsedim. Selahaddin'in biyografisini yazan Bahaeddin de bu konularla ilgilenmişti. Selahaddin, büyüklük gösteren bir insan portresi çiziyordu. 
Dante ve Boccacio, ondan saygı ve sevgiyle söz etmiştir. Yaşadığınız zaman ve mensup olduğunuz din ne olursa olsun, bağışlamak, intikam peşinde koşmaktan çok daha zordur. 

Uluslararası arenada iyi tanınan bir yazarsınız. Bu kitapla dünyaya vermek istediğiniz özel bir mesaj var mı 
Romanlarımı mesaj verme amacıyla kullanma konusunda kuşkucuyum. 
Ama "Tozkoparan"ı intikam ve bağışlama temalarından hareketle yazdım. Aynı temaların izini Erik'in ve sevdiği kadının yaşamında da sürdüm. 

Romanınızda ABD'nin Irak işgali üzerine düzenlenen savaş karşıtı bir gösteriden söz ediyorsunuz. Gösteri CNN'de yayımlanıyor ve pankartların arasında Selahaddin Eyyubi'nin resmi olduğunu söylüyorsunuz. Sizce Ortadoğu, Eyyubi'yi doğru okuyabildi mi 
Son yıllarda Arap dünyasının dikkatini Selahaddin'in Haçlılara karşı kazandığı askeri başarılara yöneltmiş olmasını anlamak zor değil. 
Bu, son derece insani bir durum. 

Türk yazarları okuyorum 
Romanda Irak'ın işgali sırasında Bağdat Ulusal Kütüphanesi ile Arkeoloji Müzesi'nin yağmalanması çok çarpıcı bir dille anlatılıyor. 
Öte yandan Selahaddin Eyyubi, çok okuyan, edebiyatla ilgili bir lider olarak betimleniyor. 
Şu açık ki Batı'nın Bağdat'taki kültürel talanı, pek de protesto edilmeden devam ediyor. Selahaddin'in dinine çok bağlı bir insan olmasının yanı sıra meraklı ve bilgili bir entelektüel olduğu da bir gerçek. 

Türkiye'deki yazarların eserlerini takip ediyor musunuz 
Tabii ki, Yaşar Kemal, Orhan Pamuk, Mehmed Uzun, Ahmet Altan gibi yazarları severek okuyorum. 

Yeni projeleriniz neler 
Halen kendi yaşamımı anlatan bir roman üzerine çalışıyorum. Sonraki projem ise Aslan Yürekli Richard hakkında olacak. 


</TEXT>
</DOC>
