<DOC>
<DOCNO> 381129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun23.html </URL>
<DATE> 2005/09/24/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
AİHM, Eski Fazilet Partisi başvurusunu 13 Ekim'de görüşecek... 
</HEADLINE>
<TEXT>

     Avrupa İnsan Hakları Mahkemesi AİHM , Anayasa Mahkemesi tarafından 2001 yılında kapatılan Fazilet Partisi'nin dört milletvekillinin yaptığı şikayet başvurusunu 13 ekimde görüşecek. 
     AİHM'den yapılan açıklamada, eski Fazilet Parti Genel Başkanı Recai Kutan, milletvekilleri Merve Safa Kavakçı, Mehmet Sılay ve Nazlı Ilıcak'ın yaptıkları ayrı ayrı başvurular için ortak bir duruşma kararı alındığı bildirildi. 
     Başvuruda bulunanlar, ''partinin kapatılması kararıyla Avrupa İnsan Hakları Sözleşmesi'nin AİHS serbest seçimlerle ilgili 1. protokolünün 3. maddesini ihlal edildiğini'' ileri sürmüşlerdi. 
     Kutan, Sılay ve Ilıcak, ''AİHS'nin ifade özgürlüğüyle ilgili 10., örgütlenme hakkıyla ilgili 11. ve mal mülk hakkının korunmasıyla ilgili 1. protokolün 1. maddesinin ihlal edildiği'' görüşünü savunmuşlardı. 
     Kavakçı ve Kutan'ın yaptığı başvurularda, AİHS'nin din ve vicdan özgürlüğüyle ilgili 9., ayırımcılığın yasaklanmasıyla ilgili 14. maddelerinin de ihlal edildiği ileri sürülmüştü. 
     Kutan ayrıca, Anayasa Mahkemesi'nin kapatma kararıyla ''kendisine verilen yetki sınırını aştığını'' iddia ederek, AİHS'nin 17. maddesinin de ihlal edildiği görüşünü savunmuştu. 
     Anayasa mahkemesi, ''partinin laiklik ilkesine karşı faaliyetlerin merkezi'' olduğunu gerekçe göstererek 2001 yılında kapatma kararı almıştı. 
     
</TEXT>
</DOC>
