<DOC>
<DOCNO> 372100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sondun13.html </URL>
<DATE> 2005/08/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
IHT Merkel, Türk oylarını istemiyor 
</HEADLINE>
<TEXT>

     International Heral Tribune gazetesinde bugün çıkan bir haberde, Alman Hristiyan Demokrat Lider Angela Merkel’in, ülkedeki 300 bin Türk oyunu yok saydığı belirtildi. 
     Judy Dempsey imzalı haberde, "Her oyun önemli olduğu bir seçim sürecinde muhalif lider Angela Merkel, hükümetteki Sosyal Demokratlar’ın geleneksel destekçisi olan Türkler’in oylarını almak için hiçbirşey yapmıyor" denildi. 
     Almanya’da yaşayan 2,4 milyon Türk olduğu belirtilen haberde, Alman vatandaşlığına sahip 700 bin Türk’ün 300 bininin gelecek seçimlerde oy kullanacağı hatırlatıldı. 
     Haberde görüşüne başvurulan Forschungsgruppe Wahlen kamuoyu araştırma şirketi uzmanı Matthias Jung, Almanya’daki Türklerin, nüfusun geneline oranla binde 5’lik bir oy oranı olduğunu belirterek, Hristiyan Demokratların, Türklerin oyuna değmeyeceği görüşünde olduğu söyledi. 
     Jung, bir önceki seçimlerde Gerhard Schröder’in rakibi Edmund Stoiber’i binde 5’lik oy farkıyla malup ettiğini hatırlattı ve "Her oy önemlidir" diye konuştu. 
     Haberde, Angela Merkel’in amacının sadece Başbakan seçilebilmek değil, aynı zamanda Sosyal Demokratlarla bir koalisyona gitmek zorunda olmadan bir iktidar kurabilecek oranda oy almak olduğu kaydedildi. 
     Judy Dempsey’in haberinde, Türk kökenli genç siyasetçilerin, "Merkel kendini köşeye sıkıştırdı" yönündeki görüşlerine yer verildi ve Türk kökenli siyasetçilerin "Merkel’in Türkleri etkilemeye çalışması, Türkiye ile AB ilişkileri yönündeki siyasetini terketmesi anlamına gelir" dedikleri ifade edildi. 
     Avrupa Parlamentosu Yeşiller üyesi olan Cem Özdemir’in "Hristiyan Demokratlar, Türk seçmenleri etkilemeye çalışmamakla stratejik bir tercih yapıyorlar. Aldıkları her bir Türk oyu, onların siyasi tabanından iki ya ad üç oy kaybetmesi anlamına gelebilir" sözlerine yer verildi. 
     Türk-Alman Ticaret Odası yöneticisi Güley Yaşın da üyelerinin seçimlerde "Türkiye’nin AB üyeliğini destekleyenlere" oy vereceğini açıkladı. 
     Yaşın, Türkler’in Almanya’da 350 bin kişiye iş imkanı sağladığı ve Alman ekonomisinde Türkler’e ait 9 milyon dolarlık yatırım bulunduğunu hatırlattı. 
     Kendisine, Merkel ile konuşup bu durumu açıklayıp açıklamadığının sorulması üzerine de Yaşın, "Merkel"in konuşacak zamanı yoktu" diye konuştu. 
     Almanya Türk Vatandaşları Konseyi başkanı Yaşar Bilgin de seçimlerde istediktleri son şeyin "dugusal" oylarla karşılaşmak olduğunu söyledi. Bilgin, Merkel’in kardeş partisi Hristiyan Sosyal Birliği’nin göçmen ve terör konusundaki söylemlerinden rahatsız olduğu kaydetti. 
     Bavyera Eyaleti’nin İçişleri Bakanı Günthern Beckstein, bir süre önce, Almanya’daki camilerin izlenmesini, namazların ve vaazların istihbarat görevlililerince takip edilmesini istemişti. 
     
</TEXT>
</DOC>
