<DOC>
<DOCNO> 391996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/sonspo04.html </URL>
<DATE> 2005/11/03/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Cimbom'da futbolcular artık hakemle konuşmayacak 
</HEADLINE>
<TEXT>

     Diyarbakır maçının hazırlıkları gergin başlamıştı. Ancak takıma yönelik eleştiriler nedeniyle sıkıntılı olan futbolcular artık çok daha hırslı. Şampiyonluk hedefinden uzaklaşmak istemeyen ve Fenerbahçe ile arasındaki puan farkını kapamak isteyen Sarı-Kırmızılılar, yarınki Diyarbakır maçını başlangıç olarak değerlendiriyor. Kendi aralarında toplantı yapan futbolcular, eleştirelere kulak asmama ve sadece maçlara konsantre olma kararı aldı. Ayrıca futbolcular bundan sonra hakem ile ilgili de olumsuz bir görüş belirtmeyecek. 
     
     Taraftarlara da çağrı 
     Galatasaraylı futbolcular Ali Sami Yen’deki maçta, yönetime küsen taraftarın stada gelmesini ve kendilerine destek olmasını da bekliyor. Florya Metin Oktay Tesisleri’nde dün gerçekleştirilen idman öncesinde de futbolcularını sahanın ortasında toplayan teknik direktör Gerets’in, Siz bu ligin en iyi takımısınız. Eleştirilerden etkilenmeyecek kadar da profesyonelsiniz. Diyarbakır maçıyla ne kadar iyi bir takım olduğunuzu kanıtlamanızı bekliyorum'' dediği öğrenildi. 
     
</TEXT>
</DOC>
