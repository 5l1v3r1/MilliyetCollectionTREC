<DOC>
<DOCNO> 393321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun22.html </URL>
<DATE> 2005/11/09/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
FT Liberal İslam çözüm mü 
</HEADLINE>
<TEXT>

     Financial Times gazetesi, Batının, "radikal İslamla mücadele etmenin yolunun ılımlı İslam’ı desteklemekten geçtiği" yolundaki düşüncesinin başarısız olduğunu savundu. 
     Dünyanın önde gelen ekonomi gazetelerinden Financial Times gazetesinde yayınlanan, "Liberal İslam neden çözüm değil" başlıklı yazıda, sadece Fransa’da değil ama aynı zamanda Avrupa ve Amerika’daki resmi anlayışa göre pek çok siyasi liderin radikal İslamla mücadele etmenin yolunun ılımlı İslamı desteklemekten geçtiğine inandığı belirtildi. Makalede, ancak bu düşüncenin başarısızlığa doğru gittiğinin görüldüğü ifade edildi. 
     Gazete, Fransa’da yaklaşık 2 haftadır yaşanan olayları sağ görüşlülerin "göçmenler tarafından yaratıldı" sol görüşlüler tarafından da "göçmenlerin yaşadığı ayrımcılık nedeniyle yaşandı" şeklinde gördüklerini aktardı. 
     Yazıda, gerek sağ gerekse sol görüşlü kesimin konuyu ırk ve göçmenlik konusuna dayandırdığı, ancak açık olan unsurun "ırk ve dinin istikrarlı olmayan kategoriler" olduğunu belirtti. 
     
     ATATÜRK ÖRNEĞİ 
     Tarihe bakıldığında da ılımlı müslümanların toplumlarında entellektüel bir baskınlık kuramadığı belirtilen yazıda, "İmparatorlukların çözülmesi sırasında gücün Türkiye’de Mustafa Kemal Paşa, İran’da Rıza Şah ve Pakistan’da Eyüp Han gibi askeri açıdan güçlü kişilerle kazanıldığı" ifade edildi. 
     İslami libaralizmin, 19’uncu yüzyıldan sonraki en alt seviyede olduğu savunulan yazıda, bunun nedeninin ise İslamcıların artık daha fazla militan olmalarından değil, hükümetlerin daha da şahinleşmesinden kaynaklandığı belirtildi. 
     
</TEXT>
</DOC>
