<DOC>
<DOCNO> 357115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sontur26.html </URL>
<DATE> 2005/06/30/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
Muğla Valisi trafik kazası geçirdi 
</HEADLINE>
<TEXT>

     Muğla Valisi Hüseyin Aksoy, koruması ve şoförüyle Çine-Muğla karayolunun 15. kilometresinde makam aracıyla trafik kazası geçirdi. Aksoy, şoför ve korumanın sağlık durumlarının iyi olduğu bildirildi. 
     Alınan bilgiye göre, Sisam’daki 6. Türk-Yunan Turizm Forumu’na katılan ve Aydın’dan Muğla’ya dönen Vali Aksoy’un içinde bulunduğu Süleyman Araç 64 yönetimindeki 48 A 001 plakalı makam aracı, henüz belirlenemeyen bir nedenle direksiyon hakimiyitinin kaybolmasıyla takla attı. 
     Kazada, Vali Aksoy, koruma polisi İsmail Kanur 42 ve şoför, hafif şekilde yaralandı. Vücutlarında hafif sıyrıklar oluşan yaralılar, Muğla Devlet Hastanesi’ne getirildi. 
     Muğla Devlet Hastanesi Başhekimi Muzaffer Karayağız, AA muhabirine yaptığı açıklamada, Vali Hüseyin Aksoy’un, sol diz altındaki adalesinin içinde kanama ve alnında hafif sıyrığın olduğunu kaydetti. 
     Aksoy’un ve diğer yaralıların herhangi bir hayati tehlikesinin bulunmadığını belirten Başhekim Karayağız, "Vali Bey’in şuuru yerinde. Diğer kazazedelerin de. Gerekli tetkikler yapıldı. Röntgenler çekildi. Şu anda hala hastanemizde kontrol altında tutuluyorlar" dedi. 
     
</TEXT>
</DOC>
