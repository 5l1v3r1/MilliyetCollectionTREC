<DOC>
<DOCNO> 369832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/siyaset/siy01.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çözümünüzü söyleyin' 
</HEADLINE>
<TEXT>


Erdoğan, "Kandan, ölümden puan bekleyecek kadar siyasetteki ahlaki seviyeyi alçaltıyorlar. Bardağın boş tarafıyla uğraşmayın. Birkaç damla koyun" dedi 

ANKARA Milliyet 


Başbakan Recep Tayyip Erdoğan, Diyarbakır gezisini eleştiren muhalefete, "Kandan, ölümden oy bekleyecek kadar siyasetteki ahlaki seviyeyi alçaltıyorlar" diye yüklendi. 
AKP Genel Merkez Kadın Kolları Ş rası'na katılan Erdoğan, "Muhalefet, örgütlerini canlı tutamadığı için erken seçim istiyor. Halkımıza ihanet etmeyeceğiz. Muhalefete 5 yılda bir seçim nasıl yapılırmış, inşallah bunu göstereceğiz" diye konuştu. Erdoğan, "Ağızlarında, dillerinde hep şu var Terörden, kandan puan toplamak. Varsa bu konuda çözümünüz ortaya koyun. Bardağın boş tarafıyla uğraşmayın. Birkaç damla nasıl koyarız, ona bakın" dedi 

'Doluşa gelmeyiz' 
AKP'nin Türkiye'de değişmesi gerekenleri değiştirmek için var olduğunu söyleyen Erdoğan'ın, "Burada tavizimiz yok. Ama zamanlaması, mek nı, yeri çok önemli. Onun için kusura bakmayın pek doluşa dolduruşa gelmeye niyetimiz yok. 1000 düşünüp 1 uyguluyoruz. Onun için bizde istişare esastır. Bunu bu anlayışla yaparız. 'İstişare esastır' dediğimiz zaman sen de ona uymak zorundasın" sözleri türbana üstü kapalı mesaj olarak yorumlandı. Erdoğan, "Kadınlara kota uygulanması, kadının haklar konusundaki eşitlik mücadelesine saygısızlıktır" dedi. 

'Virüs sokmayın' 
Erdoğan kadınlara, "Bir ve beraber olacağız. Aramıza virüs sokmaya gayret edenlere asla izin vermeyeceğiz" diye konuştu. AKP'nin bir dünya markası olduğunu öne süren Erdoğan, dünyanın her tarafında doktora tezi olmaya başladıklarını söyledi. 




</TEXT>
</DOC>
