<DOC>
<DOCNO> 398579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun14.html </URL>
<DATE> 2005/11/28/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Brüksel'de soğuktan 2 kişinin ölmase şok yarattı... 
</HEADLINE>
<TEXT>

     Belçika'nın başkenti Brüksel'de, sabit ikameti olmayan ve sokaklarda barınan iki kişinin dün soğuktan ölmesi ülke basın ve kamuoyunda şok yarattı. 
     Gazetelerin çoğunluğunun manşetten verdiği haberde, ''yoksulluk, yalnızlık ve soğuktan'' ölen iki kişinin, ''refah düzeyi en yüksek ülkelerden birinin vatandaşları'' olduğu hatırlatıldı. 
     Belçika, istatistiklere göre, dünyada refah ve zenginlik düzeyi en yüksek ilk 10 ülke arasında yer buluyor. 
     ''Sabit İkameti Olmayan'' SDF olarak tanımlanan ve sokaklarda yaşayan insanlardan sadece başkent Brüksel'de 1200 kişi bulunduğunu belirten yetkililer, ölen kişilerden birinin cesedinin ''içi ısıtılan, ancak kapıları kapalı olan bir kilisenin kapısının önünde'', diğerinin ise ''bir hastanenin önünde'' bulunduğunu duyurdular. 
     Sosyal yardım kurumları, havaların soğuması üzerine SDF'lerden gelen barınma taleplerinin arttığını, bunların hepsinin karşılanamadığını bildirdiler. 
     Federal ve bölgesel hükümetler, aşırı soğuk nedeniyle ölümlerin engellenmesi için önlemler alınacağını bildirdiler. 
     
</TEXT>
</DOC>
