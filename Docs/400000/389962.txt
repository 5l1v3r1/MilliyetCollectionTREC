<DOC>
<DOCNO> 389962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas04.html </URL>
<DATE> 2005/10/26/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İdrar testisyle mesane kanseri erkenden tespit ediliyor 
</HEADLINE>
<TEXT>

     Basit bir idrar testinin, mesane kanserinin erkenden teşhis edilmesine yardımcı olduğu bildirildi. 
     İtalya’nın Forli bölgesindeki Morgagni-Pierantoni hastanesindeki bilimadamları, mesane ve idrar yollarıyla ilgili standart muayenelerle kanserin teşhis edilmesinin ardından, erkeklere yapılan idrar testlerinin yüzde 90’ında, kanserli hücrelerin bölünmesine neden olan telomerase enzimi bulunduğunu belirtti. 
     İdrar testinin sigara içenlere ve hastalığa yakalanma riski olan diğer kişilere de uygulanabileceğini belirten bilimadamları, testle, mesane kanserinin başlangıç safhasında da tespit edildiğini kaydetti. 
     American Medical Association dergisinde araştırmaları yayımlanan bilimadamları, ABD’de her yıl 12 bin kişinin öldürdüğü hastalığın, başlangıçta yakalanması durumunda, tedavisinin genellikle daha etkili olduğunu ifade ettiler. 
     Bilimadamları, 218 erkekte yaptıkları araştırmada çıkan yüksek doğruluk oranına rağmen, konuyla ilgili daha fazla araştırma yapılmasına ihtiyaç olduğunu belirtti. 
     İdrar testini, rutin izleme programlarında kullanılmasını önermediklerini söyleyen bilimadamları, içmeyenlere göre hastalığın üç kat daha fazla rastlandığı yüksek risk grubu sigara içenlerin, test için hedef grup olabileceğini kaydetti. 
     
</TEXT>
</DOC>
