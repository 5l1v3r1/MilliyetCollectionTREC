<DOC>
<DOCNO> 397855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yazar/asik.html </URL>
<DATE> 2005/11/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ulusal ayıp... 
</HEADLINE>
<TEXT>


'Prof. Halil İnalcık, Prof. Mümtaz Soysal değerli insanlardır ama Sayın İnalcık'ın Avrupa Birliği düşüncesine... Sayın Soysal'ın Kıbrıs konusundaki düşüncelerine katılmam. Daha doğrusu ulusalcı düşüncelere katılmam." 
Bu sözler adının başında "milli", yani "ulusal" sözcüğü bulunan Milli Eğitim Bakanlığı'nın tepesindeki zata yani Hüseyin Çelik'e ait... 
Çelik, bu itirafı geçtiğimiz salı günü Plan ve Bütçe Komisyonu'nda yaptı. CHP Denizli Milletvekili Mustafa Gazalcı, hazırladığı soru önergesinde kendisine şu soruları yöneltti 
- Ön adı Milli ulusal olan bir bakanlık görevini üstlendiğiniz halde, ulusalcı düşüncelere katılmamanız yadırgatıcı değil midir Katılmadığınız ulusalcı düşünceler nelerdir 
- Anayasa'da ve Milli Eğitim Temel Kanunu'nun birçok maddesinde milli sözcüğü geçmesine karşın sizin bu sözcüğün yüklediği anlama karşı çıkmanız doğru mudur 
- Gazi Mustafa Kemal Atatürk'ün, "Milli his ile dil arasındaki bağ çok kuvvetlidir" sözleriyle başlayan, Türk Dil Kurumu'nun sözlüğünde, "Ulusal milli", "Ulusallaştırma Millileştirme", "Ulusallaştırmak Ulusal bir nitelik vermek, millileştirmek", "Ulusallık Milliyet, millilik" olarak açıklanmıştır. Sizin burada katılmadığınız nedir 
Ben ulusalcı değilim diyenler ne olduklarını da söylemelidir... Mandacı mı, teslimiyetçi mi, ümmetçi mi, Amerikancı mı AB'ci mi Ne 

Milli Eğitim Bakanı Çelik, "Öğretmen maaşları düşük. Ben de üzgünüm ama kaynak yok" demiş. 
Bakanların seçim bölgelerinde kurulacak 15 yeni üniversite için kaynağı nereden buldular 
Haldun Ertem 

Picasso Emirgan'daki Sakıp Sabancı Müzesi'nde Picasso sergisi açıldı. İstanbul'a bir sanat kervanı daha geldi. Pazartesi hariç her gün ziyaret edebilirsiniz. 
Sabancı Holding Başkanı Güler Sabancı, açılışta gün boyu müzede bulundu. Müze Müdürü Nazan Ölçer'le birlikte davetlileri ağırladı. Güler Hanım, Sabancı Müzesi'nin hemen her etkinliğine katılıyor, sanatın ve kültürün gelişimi için samimi bir çaba harcıyor. 
İş dünyasından bir başka hanım.. Oya Eczacıbaşı, İstanbul Modern gibi olağanüstü bir kültür merkezini oluşturup İstanbul'a armağan etti... İnan ve Suna Kıraç, Beyoğlu'nda Pera Müzesi'ni yarattılar. Hoyratça yağmalanan ve pazarlanan kente yeni kişilik veren paha biçilmez armağanlardır bu yatırımlar. Sahiplerini yürekten kutluyoruz... 

Para konuşur fakat gerçeği söylemez... 
Herb Cohen 

Pablo Picasso'dan... - Bilgisayarlar yararsızdır. Onlar size sadece cevap verebilirler. 
- Her çocuk bir sanatçıdır. Mesele onun büyüyünce sanatçı kalabilmesini sağlamakta. 
- Hayal edebildiğiniz her şey gerçektir. 
- Güneşi bir sarı noktaya dönüştüren ressamlar vardır, gerçek sanatçı, hüner ve yetenekleriyle sarı bir noktayı güneşe dönüştürendir. 

Milli... Aydınlık dergisi, son sayısında Eğitim ve Savunma bakanlıkların, önünden "milli" sıfatlarının kaldırılacağını haber veriyor. Gerekçe Avrupa ülkelerinde "milli" sıfatlı bakanlık bulunmaması imiş. Bizde niye "milli" sıfatı var. Prof. Sina Akşin anlatıyor 
- Osmanlı'nın milli niteliği yoktu. Türkiye Cumhuriyeti milli olmayı amaçlıyordu. Savunma milli olmalıydı. Yurttaşların ümmetlikten çıkması ve millete dönüştürülmesi için de eğitimin milli olması gerekiyordu... 
Sina Akşin, 'milli' sıfatının kaldırılmasını "Bunlarda utanma kalmadı" diye eleştiriyor... 

Star TV Star TV'de FB - Milan maçını anlatan spiker kardeşim... Maç içinde istatistik bilgiler veriyorsun. Milan'ın 1963 yılında Galatasaray'ı, son yıllarda da Beşiktaş ve Fenerbahçe'yi İstanbul'da yendiğini anlatıyorsun. Ama nedense Galatasaray'ın şampiyonlar Ligi'nde Milan'la dört maç yaptığını, 2 galibiyet 1 yenilgi 1 beraberlik aldığını, 1999'da İstanbul'da Milan'ı 3 - 2 yenip grubun dibine oturttuğunu söylemiyorsun. Neden Milan'a yenilmeyi kader gibi takdim ediyorsun 

Üç aslan kükrüyor Amerika'da kitap vitrinlerine çıkan ilginç bir kitap var "Three Lions Roar A Novel of World Cup 2006" Yani "Üç Aslan Kükrüyor 2006 Dünya Kupası'nın Romanı"... Satışı iyi giden bu kitap diğer dillere de çevrilmeye başlandı. Bir kurgu roman bu... Finale gidecek takımlar tam belli olmadan yazılmış. Ancak hayli isabet kaydedilmiş kitapta finalde oynuyor görünen takımlar gerçekten de finaldeler. Bir istisna Türkiye... Kitapta Türk Milli Takımı da Dünya Kupası'nda oynuyor. Ayakta alkışlanıyor. Hem oyunu, hem de centilmenliği ile. 
Kitabın yazarı ABD'de yaşayan genç bir Türk Umut Öztürk... Türkiye'yi başarılı bir romanla finallere sokan Umut'u kutluyoruz. Türk yayıncıları da kitabı dilimize çevirmek için ellerini çabuk tutmaya davet ediyoruz. 



</TEXT>
</DOC>
