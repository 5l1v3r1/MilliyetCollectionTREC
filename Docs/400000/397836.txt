<DOC>
<DOCNO> 397836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/spor/ymese.html </URL>
<DATE> 2005/11/25/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Böylesini görmedim 
</HEADLINE>
<TEXT>



Beşiktaş, hem takım, hem de yönetimsel anlamda dibe vurmuş gidiyor Ümraniye S.O.S. veriyor... 
Akaretler'de de karanlık bulutlar dolaşıyor... Başkan önce "bıraktım", bir gün sonra arkadaşlarından gelen baskı üzerine "vazgeçtim" diyor. 
Yani Kartal'da herşey arapsaçı... 
Başkan'ın basın toplantısını izlemek üzere Akaretler'e uğradım... 
15'e yakın televizyon kamerası, canlı yayın ekipleri, muhabirler, yazarlar ve de foto muhabirleri... Oda tıkış tıkış, adım atacak yer yok... 
O da ne Başkan'ın oturuşuyla kalkışının arasında tam 52 saniye var... 
33 yıllık gazetecilik hayatımda bu kadar çabuk biten bir basın toplantısı ne gördüm, ne de duydum 
Kulübe girdiğimde görevlilerin "aman, soru yok" uyarıları karşısında ise küçük dilimi yuttum 
Beşiktaş'ta demokrasiden bahsediliyor Benim bildiğim demokraside sorular da vardır, yanıtlar da vardır. 
Başkan'ı bu kadar kızgın görmemiştim 
52 saniyelik toplantıdan benim kişisel anlamda çıkardığım tek birşey var. 
Savunacak birşeyleri yok. 
Ortada müthiş bir başarısızlık var. 
Ortada yönetimsel bir başarısızlık da var. 
Hem suçlayacaksınız, hem de bu suçlamalara açıklık getirmeyeceksiniz. 
Bu nasıl bir basın toplantısı 


</TEXT>
</DOC>
