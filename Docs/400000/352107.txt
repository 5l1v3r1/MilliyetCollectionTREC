<DOC>
<DOCNO> 352107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/yazar/gureli.html </URL>
<DATE> 2005/06/15/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Gecekondudan tersaneye 
</HEADLINE>
<TEXT>


Erdek biliniyor Marmara Bölgesi'nde tatilcilerin gözdesi bir ilçe. Tatlısu da aynı özellikleri taşıyan, doğal güzelliklere sahip köylerinden biri. Muhtar, Nihat Terzioğlu'nun verdiği bilgiye göre, köyün yerleşik nüfusu 1150. Yazları ise, nüfus 25 bini buluyor. Turistik belgeli 3 otel var. 
Babadan devraldığı muhtarlığı 11 yıldır sürdüren Terzioğlu, son 3 yıldır dertli mi dertli. Yalnız muhtar değil, köylüler de yakınıyor. Sadece köylüler değil, yazlıkçılar da şik yetçi. Hep bir olup, sorunlarını duyurmak için "miting" bile yapmışlar, ama nafile .. 
Sorun, bu doğal zenginliğin ortasına ruhsatsız, yani kaçak bir tersane yapılması girişimi. Kaçak gecekondudan kaçak tersaneye geçiş önemli bir gelişme olmalı .. 
Tersane olayının sahte imzadan Bandırmaspor'a 20 milyarlık bağışa kadar bazı milletvekili adlarının da karıştığı çetrefil ve uzun bir öyküsü var. Bunu bütün ayrıntılarıyla gazeteci Önder Balıkçı, Bandırma'daki Gerçek gazetesinde 7 günlük bir yazı dizisi halinde yazdı. Balıkesir Ekspres gazetesi, kaçak tersanede inşa edilmekte olan 4 teknenin fotoğrafını 15 gün önce yayımladı. 
Bu esrarengiz tersane öyküsünün özeti şöyle 
Tersane yapımı için çeşitli devlet birimlerinin izni gerekiyor. Başlangıçta "çekek" yeri olarak başvurulduğunda, görüşü sorulan Çevresel Etki Değerlendirme ÇED Genel Müdürlüğü çekek yeri için ÇED raporuna gerek olmadığını bildiriyor. Muhtarın itirazı üzerine ise, tersaneye onay vermediğini açıklıyor. 
Daha sonra Bayındırlık ve İsk n Bakanlığı Teknik Araştırma ve Uygulama Genel Müdürlüğü, ilk yazısındaki olumsuz görüşünü "Tekne imal yeri-çekek yeri olarak onaylanmamış olup tersane amaçlı onaylanmıştır" şeklinde değiştiriyor. 
Ama ÇED'in ve Demiryolları, Limanları, Hava Meydanları İnşaatı DLHİ Genel Müdürlüğü Bandırma 5. Bölge Müdürlüğü'nün onayı olmadığı için tersane ruhsatı alınamamasına rağmen, Tatlısu'daki çekek yeri kaçak tersane olmuş, tekne inşaatı harıl harıl devam ediyor. 
Muhtar durumu bir yazıyla Başbakan'a bildiriyor. Köyün avukatlığını üstlenen, aynı zamanda AKP Belediye Meclisi üyesi Ömer Faruk Can, son çare olarak Danıştay'a başvuruyor. 
Ve Tatlısu'nun köylüleri ile tatilcileri hukukun üstünlüğünü bekliyor. Tabii, yargı kararlarının uygulanması da ayrı konu. Bursa'daki Cargill ve Bergama'daki altın olayı ortada. 

Bir şiir 
Şiirleriyle tanıdığımız Tekin Gönenç, bu kez gezi izlenimlerini "Gizdüşümler" adıyla Cep-Varlık Yayınları kitaplaştırdı. Son şiiri de Gizdüşüm 
"el etme öyle aşk bu şakaya gelmez ben daha gözlerinin yarısındayım" 



</TEXT>
</DOC>
