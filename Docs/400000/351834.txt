<DOC>
<DOCNO> 351834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/soneko39.html </URL>
<DATE> 2005/06/14/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Vakıfbank, kredi faizlerini indirdi... 
</HEADLINE>
<TEXT>

     Vakıfbank, tüm bireysel kredi faiz oranlarında indirim yaptı. 
     Vakıfbank'tan yapılan açıklamaya göre, taksitli ihtiyaç kredisi faizi 36 ay vadeye kadar aylık 1.85'e indirilirken, konut kredisi faizi 25-240 ay vadede aylık yüzde 1.35'e, ''0'' kilometre otomobil kredisi de 48 ay vadeye kadar aylık 1.39'a düşürüldü. 
     Yeni düzenlemeye göre, taksitli ihtiyaç kredisi faiz oranı 1-36 ay vadede aylık yüzde 1.95'ten yüzde 1.85'e çekilirken, ''0'' kilometre otomobil kredisi faiz oranını da kaskosu banka tarafından yapılması durumunda 1-48 ay vadede aylık yüzde 1.59'dan yüzde 1.39'a, 60 ay vadede aylık yüzde 1.75'ten yüzde 1.50'ye olarak belirlendi. 
     2. el otomobil kredilerinde de benzeri bir indirime gidilerek, kaskosu banka tarafından yapılması durumunda 1-36 ay vadede aylık yüzde 1.59, 37-48 ay vadede aylık yüzde 1.60, 49-60 ay vadede de aylık yüzde 1.65 oranları uygulanmaya başlandı. 
     Konut kredilerinde ise daha önce tüm vadelerde aylık yüzde 1.49 olarak uygulanan faiz oranları, 25-240 ay vadede aylık 1.35'e, 1-24 ay vadelerde de aylık 1.39'a indirildi. 
     
</TEXT>
</DOC>
