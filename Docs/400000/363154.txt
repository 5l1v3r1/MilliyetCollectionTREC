<DOC>
<DOCNO> 363154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur17.html </URL>
<DATE> 2005/07/21/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
İşte taban puanları yükselen ve düşen fakülteler... 
</HEADLINE>
<TEXT>

     Tıp fakültelerinin taban puanları, 2004'te, 2003 yılına göre 1-6 puan arasında yükseldi. Devlet üniversiteleri hukuk fakültelerinin taban puanları düşerken, vakıf üniversiteleri hukuk fakültelerinin taban puanları arttı. 
     Öğrenci Seçme ve Yerleştirme Merkezi'nin ÖSYM adaylara gönderdiği 2005-Yükseköğretim Programları ve Kontenjanları Kılavuzu'nda yer alan üniversitelerin 2004 taban puanlarıyla 2004 kılavuzunda yer alan 2003 yılı taban puanları karşılaştırıldığında, bir önceki yıla göre sayısal türde öğrenci alan tıp fakültelerinin taban puanlarının 1-6 puan arasında yükseldiği görülüyor. 
     Tıp fakültelerinde en yüksek taban puan, 2004'te, İngilizce eğitim yapan Hacettepe Üniversitesi Tıp Fakültesi'nde, 370.275 ile gerçekleşti. Bu fakültenin Türkçe eğitim veren bölümü de yine diğer fakülteler arasında en yüksek puanla 368.135 öğrenci kabul etti. Vakıf üniversitelerinin burslu tıp fakültelerinin puanları da burssuz programlarına göre daha yüksek puanla öğrenci alıyor. 
     Devlet üniversitelerinin hukuk fakültelerinde ise taban puanlar geçen yıl bir önceki yıla göre 1-7 puan arasında düşerken, bazı vakıf üniversitelerinin hukuk fakültelerinin taban puanları yükseldi. Ankara Üniversitesi Hukuk Fakültesi'nin puanı 344.667'den 337.971'e, Galatasaray Üniversitesi Hukuk Fakültesi'nin puanı 359.181'den 358.716'ya, Gazi Üniversitesi Hukuk Fakültesi'nin puanı 34.775'den 333.994'e düştü. Buna karşın Bilkent Üniversitesi Hukuk Fakültesi'nin taban puanı 301.149'dan 303.996'ya, Başkent Üniversitesi Hukuk Fakültesi'nin puanı 292.581'e 302.913'e, İstanbul Bilgi Üniversitesi Hukuk Fakültesi'nin puanı 269.366'dan 289.668'e yükseldi. 
     Devlet üniversitelerin, sözel puanla öğrenci alan Türkçe Öğretmenliği bölümlerinin taban puanları ise 328 ile 345 arasında değişti. 
     Eşit Ağırlıklı puan türüyle öğrenci kabul eden sınıf öğretmenliği bölümlerinin taban puanları 303 ile 326, dil puan türüyle öğrenci alan İngilizce Öğretmenliği bölümlerinin taban puanları 359 ile 393 arasında değişirken, vakıf üniversitelerinin İngilizce öğretmenliği bölümlerinin taban puanları devlet üniversitelerine göre daha düşük. 
     Geçen yıla göre, devlet üniversitelerinin sayısal puan türüyle öğrenci alan diş hekimliği fakültesini tercih edecek adayların puanlarının 345-355, Eczacılık fakültelerini tercih edecek adayların puanlarının da 345-352 arasında olması gerekiyor. 
     Bu arada, Eczacılık fakültelerini tercih edecek adayların, eğitim-öğretim süresinin 2005-2006 akademik yılından itibaren 4 yıldan 5 yıla çıkarıldığını göz önünde bulundurmaları gerekiyor. 
     
     TIP FAKÜLTELERİ 
     2005 kılavuzunda yer alan bilgilere göre, üniversitelerin tıp fakültelerindeki puan dağılımı şöyle 
     Adnan Menderes 351.657, Afyon Kocatepe 350.037, Akdeniz 355.760, Ankara 363.344, Atatürk 349.714, Başkent 348.040 Burslu-361.003, Celal Bayar 352.651, Cumhuriyet 348.682, Çanakkale 356.677, Çukurova 357.325, Dicle 350.909, Dokuz Eylül 357.913, Ege 358.574, Erciyes 352.445, Fırat 349.169, Gazi 361.558, Gaziantep 352.385, Gaziosmanpaşa 352.909, Hacettepe Türkçe 368.135- İngilizce -370.275, Harran 348.997, İnönü İng. 351.261, Cerrahpaşa Türkçe 359.836- İngilizce 367.601, Kahramanmaraş Sütçü İmam 351.392, Karadeniz Teknik 350.404, Kırıkkale 351.177, Kocaeli 3.110, Maltepe 324.638, Marmara İng 359.327, Mersin 3.746, Ondokuz Mayıs 351.383, Osmangazi 354.210, Pamukkale 3.505, Selçuk 3.690, Süleyman Demirel 351.935, Trakya 350.048, Ufuk 342.215 burslu-352.395, Uludağ 356.428, Yeditepe 330.231, burslu-365.0, Van Yüzüncü Yıl 348.136, Karaelmas 349.069 
     
     HUKUK FAKÜLTELERİ 
     Hukuk fakültelerinin taban puanları da şöyle 
     Ankara 337.971, Bahçeşehir 271.398- burslu 331.929 , Başkent 302.913- burslu 339.894 , Bilkent 303.996 - burslu 355.7 , Çağ 278.509- burslu 318.481 , Çankaya 297.856- burslu 332.223 , Dicle 317.651, Dokuz Eylül 329.740, Erciyes 321.973, Galatasaray 358.716, Gazi 333.994, İstanbul 331.328, İstanbul Bilgi 289.668- burslu 346.634 , Kadir Has 284.621, İstanbul Kültür 270.564- burslu 323.041 , İstanbul Ticaret 287.433- burslu 326.044 , Kırıkkale 321.878, Kocaeli 323.354, Koç 321.397- başarı burslu 356.112- destek burslu 345.726, Maltepe 270.260-burslu 322.009, Marmara 327.304, Selçuk 322.077, Ufuk 290.076- burslu 324.973 Yeditepe 291.645-burslu 330.885, Akdeniz 325.528, Anadolu 326.728. 
     
</TEXT>
</DOC>
