<DOC>
<DOCNO> 397243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sondun10.html </URL>
<DATE> 2005/11/23/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
ABD ile İngiltere Irak petrollerini paylaşıyor 
</HEADLINE>
<TEXT>

     CNNTÜRK 

ABD ve İngiltere, Irak petrollerini paylaşmak için düğmeye bastı. Irak halkına ait 200 milyar dolarlık petrol geliri, İngiliz ve ABD şirketlerine aktarılacak. 
     Petrolün sosyal, ekonomik ve çevresel etkilerini araştıran İngiltere merkezli Platform’ adlı sivil toplum örgütünün çarpıcı raporu, Irak savaşının gerçek nedeni petrol mü’ tartışmasını yeniden alevlendireceğe benziyor. 
     Rapora göre, İngiltere ve ABD petrol gelirlerine adeta el koyan anlaşmaları Irak hükümetine dayatma çabası içinde. 
     İddiaya göre birçok Iraklı siyasetçi ve bürokrat bu konuda çoktan ayarlandı. ABD ve İngiltere petrol üretiminin dağıtımı’ adı verilen anlaşmaları 2006'dan itibaren yürürlüğe girmesini sağlamayı amaçlıyor. 
     30 yıl geçerli olacak bu anlaşmalarla petrol gelirinin büyük bölümü, İngiliz ve ABD şirketlerine aktarılacak. 
     Irak'ın elinden alınıp, uluslararası şirketlere gidecek para 30 yıl içinde 74 ile 200 milyar dolar arasında tahmin ediliyor. 
     Oysa rapora göre, gelirin tümünün Irak'ta kalması halinde Irak'ta kişi başına milli gelir 2 bin 100 dolardan 7 bin 400 dolara çıkacaktı. 
     Irak halkını açıkça uyaran rapor, eski bir sömürgeci tuzağına düşmeyin’ uyarısında bulunuyor. 
     Anlaşmalar, yabancı şirketlere petrol yataklarında sondaj yapma, işletme ve üretimden pay edinme hakkı tanıyor. 
     Ancak rapora göre, buralarda yatırım yapan bir şirket, toplam yatırım miktarının yüzde 42'si ile yüzde 162'sini geri alabilecek. Uluslararası teamüllere göre bu oranın aslında yüzde 12'yi geçmemesi gerekiyor. 
     Platform’ raporu, anlaşmaların halktan saklandığını, yargı denetiminden uzak tutulduğunu, uluslararası denetimden de kaçırıldığını savunuyor. 
     
     Irak petrolü 
     Irak'ın kanıtlanmış 115 milyar varil rezervi var . 
     Hükümet günlük 2 milyon varil üretimi 15 aralık seçimlerinden sonra 6 milyona çıkarmak istiyor. 
     Altyapı çalışmaları için 4 milyar dolara ihtiyaç var . 
     Irak yönetimi, bu sebeple petrol endüstrisini yabancı yatırıma açıyor. 
     Ülkede, güvenlik durumundan ötürü henüz yabancı şirket yok . 
     
</TEXT>
</DOC>
