<DOC>
<DOCNO> 393571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas23.html </URL>
<DATE> 2005/11/09/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
'En uzun uçak seferi' denemesi başladı 
</HEADLINE>
<TEXT>

     Dünyanın en uzun ticari seferini yapacak Boeing 777-200 LR model yolcu uçağı, Hong Kong'dan havalandı. 
     TSİ 16.30'da Hong Kong'dan havalanan uçak, Büyük Okyanus üzerinden 23 saat ve 21.500 km kat ettikten sonra Londra'nın Heathrow havaalanına ulaşmayı hedefliyor. 
     Guinness Rekorlar Kitabı'na girmeyi amaçlayan Boeing firmasının bu uçuşuna aralarında mürettebat, firma yetkilileri ve potansiyel müşterilerle gazetecilerin de bulunduğu 35 kişi katılıyor. 
     Boeing'in 777-200 ve 777-200 ER modellerinin yeni bir versiyonu olan 777-200 LR model iki motorlu uçak, Büyük Okyanus'u geçmesinin ardından ABD üzerinde uçtuktan sonra İngiltere'ye ulaşacak. 
     Boeing'in önemli bir pazarı olan Asya'daki müşterileri için bu uçuşu Hong Kong'dan başlattığını açıklayan firma yetkilileri, uçağın yedek yakıt depoları sayesinde ikmal yapmadan uzun uçuşlar yapabileceğini belirttiler. 
     En uzun uçuş rekoru, şu anda yine Boeing'in 747-400 modeli 1989'da Londra-Sidney 17 bin km arasında sefer yapan uçağına ait bulunuyor. 
     
</TEXT>
</DOC>
