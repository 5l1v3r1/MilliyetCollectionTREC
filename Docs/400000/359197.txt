<DOC>
<DOCNO> 359197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/siyaset/siy09.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hoca değil Tayyip Bey söylemiştir' 
</HEADLINE>
<TEXT>


Erdoğan'ın Erbakan'a yönelik 'arka bahçe' suçlaması, SP'lilerde kızgınlığa yol açtı. SP'liler, "Hocamız bunu iddia edenlere dava için talimat vermişti" dedi 

ABDULLAH KARAKUŞ Ankara 


Başbakan Recep Tayyip Erdoğan'ın eski lideri Necmettin Erbakan'ı kastederek, "İmam hatiplere 'arka bahçemiz' diyenlerle biz yolumuzu ayırdık" sözlerine Saadet Partisi'nden SP tepki geldi. SP Genel Başkan Yardımcısı Ertan Yülek, "Erbakan Hocamız 'imam hatipler arka bahçemiz' demedi. Eğer söylediyse bu lafı Tayyip Bey söylemiştir. Erbakan, bunu söylediğini iddia eden başka birine dava açılması talimatı verdi" dedi. SP'den Erdoğan'a yönelik tepkiler şöyle 
Ertan Yülek Genel Başkan Yardımcısı Tayyip Bey bu sözleriyle tabanına mesaj veriyor. Onun tabanından Hoca'ya dönüş var. İmam hatipliler ondan ayrılıyor, bize geliyor. Tabanı verdiği sözleri Tayyip Bey'in tutmadığını söylüyor. İmam hatiplileri hocaya karşı kışkırtıyor. AKP'nin birçok üst yöneticisi de imam hatip mezunu ama bu okullara sahip çıkmadılar. 
Cevat Ayhan Genel Başkan Yardımcısı Tayyip Bey, aslını ink r eden üslup içine girmiş. AKP 2 kimlikli. Halka farklı, egemen çevrelere farklı konuşuyor. İnandıklarını söylemiyorlar. AKP yöneticilerinin bastırılmış kimlikleri, konuşurken ortaya çıkıyor. Bu AKP'nin zafiyetir. İçerdeki ve dışardaki çevrelerin dümen suyuna kapılmış gidiyorlar. Ne diyelim, Allah akıl fikir versin diyelim. 


</TEXT>
</DOC>
