<DOC>
<DOCNO> 352966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonsiy18.html </URL>
<DATE> 2005/06/17/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Dışişleri Bakanı Gül'den kutlama... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak Türkmen Meclisi Yürütme Kurulu Başkanlığı’na seçilen Sadettin Ergeç ile yeni Yürütme Kurulu Üyesi Faruk Abdurrahman’ı kutladı. 
     Gül, 22 Nisan’da Kerkük’te başlayan Dördüncü Türkmen Kurultayı’nın sonuçlanmasının ardından gönderdiği tebrik mesajında, Ergeç’i yeni görevinden dolayı kutlayarak, şunları kaydetti 
     "Liderliğinizin, Türkmen toplumunun kendi içinde birliktelik ruhuyla hareket etmesi ve Irak halkını oluşturan diğer kesimlerle dayanışma içerisinde Irak’ı demokratik, istikrarlı ve müreffeh bir geleceğe taşıması bakımından önemli bir fırsat teşkil ettiğini düşünüyorum. 
     Türkiye, Iraklı Türkmen kardeşlerine önümüzdeki dönemde de destek olmayı sürdürecektir" Gül, Abdurahman’a gönderdiği mesajda da Irak Türkmen Cephesi ITC 
     Başkanlığı döneminde yürüttüğü başarılı çalışmaları, yeni görevinde de sürdüreceğine inandığını ifade etti. 
     Dördüncü Türkmen Kurultayı, Kerkük’te nisan ayında başlamış, ancak tüzüğün günün koşullarına uygun hale getirilebilmesi için ertelenerek 8 Haziran’da yeniden toplanmıştı. 
     Kurultayda 71 kişilik "Türkmen Meclisi", meclis tarafından da 9 kişilik Yürütme Kurulu belirlenmişti. 
     
</TEXT>
</DOC>
