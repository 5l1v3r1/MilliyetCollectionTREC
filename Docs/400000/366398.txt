<DOC>
<DOCNO> 366398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/soneko31.html </URL>
<DATE> 2005/08/02/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Erdemir için son teklifler 26 Eylül'de alınacak... 
</HEADLINE>
<TEXT>

     Genel Müdür Kerim Dervişoğlu'nun istifası ile gündeme gelen ERDEMİR'de yüzde 46.12'lik kamu payının blok satışı için çıkılan ihalede son teklifler 26 Eylül 2005'te alınacak. 
     ERDEMİR'de Mayıs ayında gazetelere verilen ilanlarla başlayan özelleştirme sürecinde son olarak ön yeterlilik alan firmalar belirlendi ve data room bilgi odası süreci başladı. 
     ERDEMİR özelleştirmesinde son teklif tarihi 26 Eylül 2005, ön yeterlilik için son başvuru tarihi ise 8 Temmuz 2005 olarak belirlenmiş ancak, daha sonra ön yeterlilik tarihi 14 Temmuz'a çekildi. 
     ERDEMİR'in yüzde 46.12'lik bölümünün blok satışına ilişkin ihale sürecinde, kazanan firma ERDEMİR'in yüzde 3.17'sine karşılık gelen Türkiye Kalkınma Bankası'na TKB ait hisseleri de aynı koşullarla satın alacak. 
     Ön yeterliliğin arandığı ihalede, başvuruda bulunmak isteyen katılımcıların 14 Temmuz 2005 tarihine kadar başvurusunu yaptı. 
     Ön yeterlilik alan katılımcılar için bilgi odası süreci başlarken, bunun 9 Eylül 2005 tarihine kadar devamı öngörülüyor. 
     ERDEMİR, Türkiye'nin tek entegre yassı çelik ve en büyük demir-çelik üreticisi olarak hizmet veriyor. 
     
     ERDEMİR İHALESİ İÇİN ÖN YETERLİLİK ALAN FİRMALAR 

     Öte yandan, Erdemir'in özelleştirilmesine yönelik ihalede ön yeterlilik alan firmalar da şöyle 

- Arcelor S.A. Lüksemburg , 
- Azovstal-Metinvest Ortak Girişim Grubu Ukrayna , 
- Corus Group PLC İngiltere , 
- Ereğli Ortak Girişim Grubu Kibar Holding A.Ş., Yıldırım Dış Ticaret A.Ş, Borusan Holding A.Ş, Tosçelik A.Ş, İÇDAŞ A.Ş, Tezcan Galvanizli Yapı A.Ş, Turkon Holding A.Ş, Murat Denizcilik ve Ticaret A.Ş, Yardımcılar Holding A.Ş, Diler Holding A.Ş. 
- Koç Holding A.Ş, 
- LebGoK-Oskol Ortak Girişim Grubu Rusya Federasyonu , 
- Mittal Steel Company N.V. İngiltere , 
- NLMK-Open Joint Stock Company Novolipetsk Iron and Stell 
Corporation Rusya Federasyonu , 
- Nurol-Limak-Özaltın-Alkol Pazarlama Ortak Girişim Grubu, 
- OYAK, 
- Posco Güney Kore , 
- Severstal Rusya , 
- Zorlu Holding A.Ş. 

     
</TEXT>
</DOC>
