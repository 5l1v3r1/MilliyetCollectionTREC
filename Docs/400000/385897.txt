<DOC>
<DOCNO> 385897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonyas09.html </URL>
<DATE> 2005/10/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Erkeklerin 25'i, kadınların 13'ü en az 25 partner değiştiriyor 
</HEADLINE>
<TEXT>

     ABD’de yapılan bir araştırma, Amerikalı erkeklerin yüzde 25’inin, kadınların ise yüzde 13’ünün hayatları boyunca 25’den fazla partner değiştirdiğini ortaya koydu. 
     Araştırma kuruluşu Zogby’nin haber sitesi MSNBC.com için yaptığı araştırmaya göre, Amerikalı erkeklerin yüzde 34’ü, kadınların ise yüzde 38’i, hayatları boyunca birlikte oldukları kişi sayısının 1 ila 5 arasında olduğunu belirtti. 
     Amerikan Ulusal Sağlık İstatistikleri Merkezi verilerine göre de 30-44 yaş aralığındaki Amerikalı erkeklerin hayatları boyunca 6 ila 8 
     partneri olurken, kadınlarda ise bu sayı 4’ü buluyor. 
     Zogby araştırması ayrıca, Amerikalıların cinsel hayatları konusunda tam anlamıyla tehlikeli bir kumar oynadıklarını gösterdi. 
     Buna göre, yeni biriyle tanışanların sadece yüzde 39’u partnerlerine HIV taşıyıp taşımadığını soruyor. 
     Araştırmanın sonuçlarına göre, Amerikalıların yüzde 73’ü tek eşli bir ilişki yaşarken, yüzde 66’sı alkollü iken korunmasız cinsel ilişkiye giriyor. 
     Yaşları 18 ila 70 arasında değişen 56 bin yetişkin kadın ve erkeğin katıldığı araştırmanın sonuçlarına göre, Amerikalıların yüzde 15’i cinsel ilişki karşılığında birilerine para ödüyor. 
     
</TEXT>
</DOC>
