<DOC>
<DOCNO> 366417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonsiy05.html </URL>
<DATE> 2005/08/02/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Makbule bebeğin durumu Meclis gündeminde... 
</HEADLINE>
<TEXT>

     CHP Bursa Milletvekili Kemal Demirel, menenjit aşısının neden zorunlu aşılar kapsamına alınmadığını sordu. 
     Demirel, Sağlık Bakanı Recep Akdağ’ın yanıtlaması istemiyle TBMM Başkanlığı’na sunduğu soru önergesinde, Makbule bebeğin menenjit sonrası kangren nedeniyle el ve ayaklarının kesilmesi haberinin herkesi çok üzdüğünü belirterek, bu tür olayların halkın sağlık sistemine olan güvenini zedelediğini, farklı açıklamalar yapılmasının da soru işareti oluşturduğunu belirtti. 
     Bu tür olaylarla karşılaşılmaması için yeni düzenlemelerin yapılması gerektiğini kaydeden Demirel, önergesinde şu sorulara yer verdi 
     "Menenjit aşısı olarak bilinen aşı konusunda ülkemizde uygulanan sistem nedir 
     Bu aşının zorunlu aşılar kapsamına alınmama sebepleri nelerdir 
     Bu aşının zorunlu aşılar kapsamına alınması ile ilgili olarak neler yapmayı planlıyorsunuz 
     Bu aşı yapılmadığı için ortaya çıkan hastalıklarla ilgili olarak halkımızın korunması amacıyla neler yapılmaktadır 
     "İsteğe bağlı ve ücretli olarak yapılan bu aşının etkileri konusunda halkımızın bilgilendirilmesi amacıyla neler yapılmaktadır 
     Menenjit sonrası kangren sebebiyle el ve ayakları kesilen Makbule bebeğin yaşamını sorunsuzca devam ettirebilmesi için neler yapmayı planlıyorsunuz " 
     
</TEXT>
</DOC>
