<DOC>
<DOCNO> 385587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sontur28.html </URL>
<DATE> 2005/10/10/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Oda başkanının fidye için kaçırılan oğlu kurtarıldı 
</HEADLINE>
<TEXT>

     Konya’nın Ereğli İlçesi Şoförler Odası Başkanı Celal Güven’in oğlunu kaçırarak 40 bin dolar fidye istediği öne sürülen 4 kişi, Mersin’de düzenlenen operasyonda yakalandı. 
     Mersin Emniyet Müdürlüğü’nden alınan bilgiye göre, bir süre önce Oda Başkanı Celal Güven’in oğlu Bülent Güven’i 31 kaçırarak Mersin’e getiren M.İ, K.İ, M.İ, Z.K, 40 bin dolar fidye istedi. 
     Başkan Celal Güven’in olayı polise bildirerek yardım istemesi üzerine, Kaçakçılık ve Organize Suçlar Şube Müdürlüğü ekipleri, Yeni Hal Kompleksi’ndeki bir binaya operasyon düzenledi. Operasyonda Bülent Güven kurtarıldı, zanlılar M.İ, K.İ, M.İ ve Z.K. gözaltına alındı. 
     Sorgulamaları tamamlanan 4 kişi, sevk edildikleri nöbetçi mahkemece tutuklanarak cezaevine gönderildi. 
     M.İ. ve K.İ’nin "eroin kaçakçılığı" suçundan İstanbul Emniyet Müdürlüğü’nce arandığının tespit edildiği bildirildi. 
     
</TEXT>
</DOC>
