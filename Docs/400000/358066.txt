<DOC>
<DOCNO> 358066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy03.html </URL>
<DATE> 2005/07/04/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
DYP'den 'YSK'ya seçim talimatı verildi' iddiası 
</HEADLINE>
<TEXT>

     DYP Genel Başkanı Mehmet Ağar, "erken seçim" ısrarını sürdürürken, bu konuda partisinden de sürpriz bir iddia geldi. 
     DYP Genel İdare Kurulu GİK üyesi Ertan Uygun, Başbakan Recep Tayyip Erdoğan’ın Yüksek Seçim Kurulu’na YSK "seçime hazır olun" talimatı verdiğini ileri sürdü. 
     Bu iddiasını ismini açıklamadığı AKP’li kaynaklara dayandıran Uygun, "AKP’li arkadaşlar ifade etti. Başbakan, YSK’ya seçime hazır olun talimatı vermiş. Yaklaşık 15-20 gün önce. Henüz erken seçim tartışmaları yokken. Belki bu, söz konusu tartışmaları tetiklemiş olabilir. Duyduğumu söylüyorum, herhangi bir yorum yapmıyorum" dedi. 
     
     25 EYLÜL 
     Uygun, bir de tarih vererek "Erken seçim 25 Eylül itibari ile her an olabilir" derken, şöyle devam etti 
     "TBMM İç Tüzüğü’nün değiştirilmesi ile seçim kararının her an çıkacağı da ortadadır. AKP, 3 Ekim’de başlayacak AB ile müzakere sürecinde daha da fazla yıpranacağını ve tek başına iktidarı geçin 2007’de baraj sorunu bile yaşama ihtimallerini gördükleri için erken seçime gitmekten kaçamayacaktır. Ayrıca, iç dinamik olarak millet seçim istedi mi bunun önünde kimse duramaz, duramamıştır da." 
     
</TEXT>
</DOC>
