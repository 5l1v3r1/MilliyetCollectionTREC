<DOC>
<DOCNO> 353974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun55.html </URL>
<DATE> 2005/06/21/ </DATE>
<TIME> 20.00 </TIME>
<AUTHOR>  </AUTHOR>
<HEADLINE>
Ortadoğu "Dörtlüsü", 23 Haziran'da Londra'da toplanıyor... 
</HEADLINE>
<TEXT>

     Ortadoğu "dörtlüsü"nün, bölgedeki barış süreci ve İsrail’in Gazze’den çekilme planı konularında görüşmek üzere, 23 Haziran’da İngiltere’nin başkenti Londra’da toplanacağı bildirildi. 
     Üst düzey bir İngiliz yetkili, BM, Rusya, AB ve ABD’den arabulucuların oluşturduğu Ortadoğu "dörtlüsü"nün, görüşmede 2003’de benimsenen "yol haritası"na ilişkin olarak görüşmesinin beklendiğini de kaydetti. 
     Yetkili, BM Genel Sekreteri Kofi Annan’ın, çarşamba günü Brüksel’de düzenlenecek Irak’ın geleceği konulu konferanstan sonra ertesi gün "dörtlü"nün kahvaltıda yapacağı toplantıya katılacağını açıkladı. 
     Toplantıda, ABD’yi Dışişleri Bakanı Condoleezza Rice, Rusya’yı Dışişleri Bakanı Sergey Lavrov ve AB’yi de AB Dış Politika Yüksek Temsilcisi Javier Solana’nın temsil edeceği belirtildi. 
     
</TEXT>
</DOC>
