<DOC>
<DOCNO> 371719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/astro/index.html </URL>
<DATE> 2005/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı kararlar 
</HEADLINE>
<TEXT>


Koç burcundaki Ay çabuk ve hızlı kararlara işaret etmekte. Hevesli bir gündeyiz. İlişkilerde abartıya kaçabiliriz. Öğle saatlerinde ilişkiler ve ortaklaşa konular son derece canlı olabilir. 
Koç'lar için oldukça dikkat toplayacakları bir gün. Yeni başlangıçlar yapmak ve hızlı kararlar almak onlara birçok konuda başarı getirecek. Boğa'lar bugün geçmişe ait konularda temkinli olmalı. Net düşünmemek kafa karışıklığı yaratabilir. İleriye dönük düşünceler sabır istiyor. İkizler kendilerine güvenerek hareket ediyorlar. Sosyal alanda pozitif paylaşımlar ve arkadaşlıklar onlara keyif veriyor. Yengeç'ler iş hayatında uzun zamandır bekledikleri şartlara kavuşuyor. Çabalarının karşılığını almak ve üstlerle ilişkilerindeki olumlu gelişmeler onları ileriye taşıyacak boyutlarda olacak. Aslan'lar farklı düşünceler içinde olacaklar. Bu yanlarını eğitimle ilgili konulara yöneltmekten yanalar. Düşündükleri seyahatler gündeme gelebilecek. Başak'lar ortaklaşa konularda tutarlı olmayı başarmalı. Eşin parasal durumuyla ilgili gelişmeler olumlu görünüyor ve onların yeni girişimler yapmasını sağlıyor. 
Terazi'ler ortaklıkla ilgili konularda hevesli ve girişimciler. Aceleci olmamak kaydı ile yeni anlaşmalardan fayda sağlamaları olası. Akrep'ler bugün iyimserler ve hızlı hareket ediyorlar. İş ortamında işbirliği aramaları ve programlı olmaları gerekecek Yay'lar son derece pozitifler. Sosyal hayattaki hareketlilik ve çocuklarla ilgili hoş gelişmeler onları heyecanlandırıyor. Oğlak'lar iş hayatına yönelik yeni konuların içindeler. Bu arada ailevi konular, her iki alanda da çabuk karar vermeleri gereken konuları öne çıkarıyor. Kova'lar eğitim konusunda başarılı olacakları kararlar alacaklar. Kardeşlerle ilişkiler biraz daha özen istiyor. Bugün sözlerine dikkat etmeliler. Balık'lar para konusunda acele karar vermemeli. Bu konuda düşünülerek atılan her adım onlara fayda getirecek. 


</TEXT>
</DOC>
