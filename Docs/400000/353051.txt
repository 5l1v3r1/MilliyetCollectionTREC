<DOC>
<DOCNO> 353051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur28.html </URL>
<DATE> 2005/06/17/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Van'da cuma namazı çıkışı eylem... 
</HEADLINE>
<TEXT>

     Van’da Cuma namazı sonrası Özbekistan’daki olayları protesto etmek amacıyla slogan atıp basın açıklaması yapmak isteyen yasadışı Hizb-ut Tahrir örgütünün üyesi 10 kişi gözaltına alındı. 
     Ulu Cami önünde Cuma namazı çıkışı toplanan ve kendilerini yasadışı Hizb-ut Tahrir örgütünün üyesi olarak tanıtan 10 kişi, Özbekistan’ın Andican kentinde meydana gelen olaylarla ilgili basın açıklaması okumak istedi. 
     Emniyet Müdürlüğü Güvenlik Şubesi ekiplerinin uyarısı üzerine dağılmayan ve basın açıklamasını okumakta direnen grup, tekbir getirerek çeşitli sloganlar attı. 
     Polisin müdahalesi sonucu yasadışı Hizb-ut Tahrir örgütü üyesi oldukları bildirilen 10 kişi gözaltına alınarak, 2 Nisan Polis Merkezi’ne götürüldü. 
     Yetkililer, olayla ilgili soruşturmanın sürdürüldüğünü kaydettiler. 
     
</TEXT>
</DOC>
