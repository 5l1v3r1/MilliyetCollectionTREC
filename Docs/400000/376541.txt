<DOC>
<DOCNO> 376541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sontur53.html </URL>
<DATE> 2005/09/07/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Alanya'da taksi şöförlerine biber gazı dağıtıldı... 
</HEADLINE>
<TEXT>

     Alanya’da taksi duraklarına biber gazı dağıtıldı. 
     Alanya Şoförler Odası Başkanı Veliddin Taşkıran, düzenlediği basın toplantısında, Alanya’da taksi şoförlerinin zor koşullarda çalıştığını ve özellikle gece mesaisinin yoğun olduğunu söyledi. 
     Taksicilerin kendilerini kötü niyetli kişilere karşı koruyabilmeleri için ilçede bulunan 64 durağa biber gazı dağıtıldığını belirten Taşkıran, kutusu 25 YTL olan biber gazının maliyetinin de oda tarafından karşılandığını bildirdi. 
     Taşkıran, "Alanya gece yaşamı oldukça hareketli bir yer. Zaman zaman taksicilere yönelik istenmeyen eylemler yaşanabiliyor. 
     Esnafımızın kendilerini koruması amacıyla bu yöntemi bulduk" dedi. 
     Veliddin Taşkıran, biber gazı dağıtılması konusunda İlçe Emniyet Müdürü’nün de görüşünü aldıklarını kaydetti. 
     
</TEXT>
</DOC>
