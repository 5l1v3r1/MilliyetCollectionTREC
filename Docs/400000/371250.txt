<DOC>
<DOCNO> 371250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo33.html </URL>
<DATE> 2005/08/19/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Türkiye Tekvandoda son gün 2 altın madalya kazandı... 
</HEADLINE>
<TEXT>

     İzmir’de devam eden 23. Dünya Üniversiteler Yaz Spor Oyunları’nda, Türkiye tekvando branşını bugün kazandığı 2 altın ile birlikte toplam 8 madalya ile tamamladı. 
     Bugün yapılan müsabakalarda 55 kilo bayanlarda mücadele eden Zeynep Murat ilk turda Rus rakibi Gumbatova Naila’yı 2-0, 2. turda da Cezayirli Fatiha Hamoudi’yi 5-0 yendi. 
     Murat, çeyrek finalde Çin Halk Cumhuriyeti’nden Lin Pink karşısında 3-1 yenikken, son anda atağa geçerek, rakibine 5-3’lük üstünlük sağladı ve yarı finale çıkmayı başardı. 
     Zeynep Murat yarı finalde İtalyan Federica Mastrantoni’yi 5-1, finalde de Tayvanlı Li Lan Changi’yi 10-9 yenerek, altın madalyayı kazandı. 
     84 kilo erkeklerde mücadele eden Bahri Tanrıkulu, ilk turda 
     Kanadalı Radomir Samardzic’i 4-1, 2. turda ise Benin’den Ludovic Amoussouguen’i 3-1 yendi. Çeyrek finalde Kübalı Yonhenry Rodriguez ile karşılaşan milli tekvandocu, 8-5 galip gelerek yarı finale yükseldi. 
     Yarı finalde Belarus Rasakhatski Ihar’ı 41, finalde ise İtalyan Mauro Sarmiento’yu 3-2 yenen Bahri Tanrıkulu da altın madalyaya uzanan bir başka Türk sporcusu oldu. 
     62 kilo erkeklerde ise Kıvanç Dinçsalman, ilk turda Güney Koreli 
     Hyung-Jin Park’a 6-4 yenilerek elendi. Dinçsalman 2003 yılında Güney Kore’nin Daegu kentinde yapılan Üniversite oyunlarında gümüş madalya almıştı. 
     Tekvando da Türkiye oyunları, 5 altın, 2 gümüş ve 1 bronz olmak üzere toplam 8 madalya ile kapadı. 
     
</TEXT>
</DOC>
