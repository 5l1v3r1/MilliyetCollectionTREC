<DOC>
<DOCNO> 375232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonyas12.html </URL>
<DATE> 2005/09/02/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
'Rock'ın Coke', çadırcılara kapılarını açtı 
</HEADLINE>
<TEXT>

     Coca-Cola'nın sponsorluğunda düzenlenen ''Rock'n Coke Festivali'', çadır kurmak isteyen kampçılara kapılarını açtı. 
     İstanbul Kültür ve Sanat Vakfı ile Pozitif Tanıtım'ın desteğiyle Hezarfen Havaalanı'nda kurulan müzik kasabasında yarın başlayacak festivali, 2 gün boyunca çadır kurarak izleyecek rockseverler, bu akşamdan itibaren çadırlarını kurmaya başladı. 
     Bu arada çadırların kurulmasında kampçılara, Yavuz Deniz İzci Grubu'ndan 100 özel eğitimli izci yardım ediyor. 
     Bu akşam alana yerleşen kampçılara, Burn Sahnesi'nde iki özel performans sergilenecek. R B, funk, hip-hop ve acid-jazz gibi eğlenceli ve hareketli türleri özgün doğaçlamalarla sunan ''Kangroove'' grubunun ardından, Hollandalı ''C'mon Kypski'' grubu sahne alacak. 
     Festivale katılacak sanatçılar ise şunlar 
     Yarın Rashit Hanin Elias, Pamela, Ceza, The Tears, Skin, Korn ve The Cure. 4 Eylül Pazar Manga, Replikas, Nacao Zumbi, Hot Hot Heat, Şebnem Ferah, Apocalyptica, The Offspring. 
     
</TEXT>
</DOC>
