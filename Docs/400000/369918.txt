<DOC>
<DOCNO> 369918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun38.html </URL>
<DATE> 2005/08/15/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Rum Polisi, İlios hava yolu şirketninin Lefkoşa bürolarında arama yaptı 
</HEADLINE>
<TEXT>

     Kıbrıs Rum kesiminde polis, dün Atina yakınlarında düşen uçağın bağlı olduğu İlios havayolu şirketinin Lefkoşa’daki bürolarında arama yaptı. 
     Hükümet sözcülerinden Marios Karoyan, Reuters’a açıklamasında, İletişim ve Çalışma Bakanı ile emniyet müdürünün suçlamaları üzerine, başsavcının, muhtemel bir soruşturmada işe yarayabilecek belgeleri ve delilleri toplamak için İlios’un bürolarının aranması talimatı verdiğini söyledi. 
     Başsavcı Petros Klerides de, arama talimatının verildiğini doğrulayarak, aramaların devam ettiğini söyledi. 
     Düşen uçağın 2003’te Londra-Larnaka seferi yaptığı sırada arızalanarak Yunanistan’ın Rodos adasına zorunlu iniş yaptığı 2004’te Varşova-Larnaka seferi sırasında uçakta ani basınç kaybı olduğu ve Larnaka’ya varışı sonrasında yolculardan bazılarının solunum sorunları nedeniyle hastaneye kaldırıldığı 2005’de ise uçağın klimasında arıza meydana geldiği belirtilmişti. 
     
</TEXT>
</DOC>
