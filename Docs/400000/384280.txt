<DOC>
<DOCNO> 384280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur05.html </URL>
<DATE> 2005/10/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Çağlayan'da bomba imalatı sırasında patlama Bir ölü 
</HEADLINE>
<TEXT>

     İstanbul Çağlayan'da dört katlı bir binanın bodrum katında patlama oldu. Bir kişinin hayatını kaybettiği patlamanın bomba imalatı sırasında meydana geldiği anlaşıldı. 
     Çağlayan Vatan Caddesi 80 numarada bulunan dört katlı binanın bodrum katında dün saat 22.00 sıralarında meydana gelen patlamada biri ağır olmak üzere, yedi kişi yaralandı. 
     Patlama sonrasında olay yerine çok sayıda itfaiye ekibi, ambulans ve polis sevk edildi. 
     İstanbul Emniyet Müdürü Celalettin Cerrah olayın bomba imalatı sırasında gerçekleştiğini açıkladı. 
     Vatandaşlara her zaman uyarılarda bulunduğunu hatırlatan Cerrah, "işyerlerini, evlerini kime kiraladıklarına dikkat etsinler. Şüphelendikleri kişileri ihbar edip, polisle işbirliği yapsınlar'' dedi. 
     Olayla ilgili soruşturma devam ediyor. 
     
</TEXT>
</DOC>
