<DOC>
<DOCNO> 353062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur39.html </URL>
<DATE> 2005/06/17/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Sıcaktan ölmek üzere olan civcivleri yollara attılar 
</HEADLINE>
<TEXT>

     Diyarbakır’da üst üste taşındıkları için havasızlıktan ölmek üzere olan çok sayıda civcivi ayıklayarak yol kenarına atan kişiler, kaçtı. 
     Merkeze bağlı Kuşlukbağı Köyü’nü ziyaret eden Dünya Bankası Türkiye Direktörü Andrew Vorkink’i izledikten sonra dönüşe geçen basın mensupları Diyarbakır-Silvan karayolu kenarına civciv atan kişilerle karşılaştı. 
     Basın mensuplarının, çoğu sağ olan ve susuzluktan can çekişen civcivleri görüntülemeye başlaması üzerine civcivleri yol kenarına atan kişiler olay yerinden hızla uzaklaştı. 
     Civcivleri toplayan gazetecileri gören Dünya Bankası Türkiye Direktörü Andrew Vorkink de aracında bulunan içme suyunu civcivlere verdi. Civcivler daha sonra yakınlardaki bir köylüye teslim edildi. 
     
</TEXT>
</DOC>
