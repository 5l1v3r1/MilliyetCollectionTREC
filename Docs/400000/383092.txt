<DOC>
<DOCNO> 383092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sondun28.html </URL>
<DATE> 2005/10/01/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Times Türkiye iki kültür arasında köprü gibi... 
</HEADLINE>
<TEXT>

     İngiliz Times gazetesi, Türkiye’nin köprü görevi gördüğünü belirtti ve bir şans verilmesi gerektiğini savundu. 
     İngiltere’nin önde gelen gazetelerinden Times, Türkiye’nin "iki kültür, iki kıta ve iki gelecek arasında bir köprü" olduğunu belirtti. Irak’ta silahlar altında bir rejim değişikliğine çalışıldığını kaydeden gazete, bunun Türkiye’de kansız bir biçimde aynen geçmişte Yunanistan, İspanya ve Portekiz’de yaşandığı gibi yaşandığını ifade etti. 
     İstanbul’un çok kültürlü yapısının altının çizildiği yazıda, müzakereler ile ilgili tartışmaların istanbul sokaklarında da kendini hissettirdiği ifade edildi. 
     
     "İSTANBUL’DA TAZE BİR KÜLTÜREL RÖNESANS VAR" 

     "İsa’nın doğumundan yedi yüzyıl önce kurulan Yunan şehri, daha sonra Bizans’ın Konstantinapolis’i ardından Müslümanlar’ın İstanbul’u oldu" ifadeleri yer alan yazıda İstanbul’da taze bir kültürel rönesansı yaşadığı aktarıldı. 
     "Şehrin bir zamanlar Hristiyan mahallesi olan Beyoğlu’nda" şimdi kafe kültürünan ve gece hayatının sembolü haline geldiği ifade edildi. 
     Nişantaşı’nın parıltılı Avrupa ve Amerikan butikleri ile kuşatıldığı aktarılan haberde, atmosferin ise 1990’ların Prag’ı gibi olduğu belirtildi. 
     Fransız sokağının minyatür bir Paris’in olduğu ifade edilen Ben Macintyre imzalı haberde, "Bir eli kornada araba kullanan taksi sürücüm bluetooth teknolojisi ile de cep telefonuma Türkçe melodiler yüklemeye çalışıyordu" ifadeleri yer aldı. 
     Macintyre, "Arka sokaklarda bir internet kafeye vardığımızda ise nargile içen insanların Arsenal hakkında konştuklarını ve internette sörf yaptıklarını gördüm" yazdı. 
     
     "KÜRT AYRIMCILIĞI KALKTI" 

     Geçmiş altı yıl boyunca Türk hükümetinin siyasi ve sivil yaşamada dair tabuları yıkan reformlar gerçekleştirdiği belirtilen haberde, "Kürt azınlığa karşı olan ayrımcılıklar ortadan kalktı. Kürtler şimdi kendi dillerinde eğitim alabiliyor, yayın yapabiliyor. Bugün Beyoğlu’nda bir gece klübünde Kürtçe şarkılar duymak mümkün. Birkaç yol önce olsaydı o şarkıcı tutuklanırdı" ifadesi yer aldı. 
     Türk ekonomisinin hala AB’den uzak olduğu ifade edilen habere Gayrı Safi Yurtiçi Hasıla’daki yüzde 9’luk bir büyüme kaydeden Türkiye’nin, dünyanın en büyük büyüme rakamlarından birine ulaştığının altı çizildi. 
     Haberde ayrıca enflasyonun 30 yıl aradan sonra tek haneleri rakamları düştüğü ve işsizlik oranının azalmaya başladığı da kaydedildi. 
     Bazı Türkiye karşıtlarının Türkler’in ucuz işgücü olacağını savunduğunu ifade eden gazete, Türkiye destekçilerinin ise Türkler’in genç ev enerjik bir işgücü oluşturacağını söylediğini belirtti. 
     
     "AVRUPA’DAKİ MÜSLÜMANLAR IRKÇILIK BASKISI ALTINDA" 

     Avrupa’da 20 milyondan az Müslümanın yaşadığı belirtilen haberde, bu kişilerin de artan ırkçılığın baskısı altında olduğu ifade edildi. 
     Gazete, "70 milyon Müslüman’ı AB’ye almak, demokratik, laik ve ılımli bir Müslüman ülkenin sadece uygun ya da barışçıl değil aynı zamanda da kazanılabilir olduğunun göstergesi olacaktır" yazdı. 
     
     "TÜRKLER HAYIR’I İHANET OLARAK ALGILAR" 

     Geçmişte üyelik için başvuran hiçbir ülkenin kriterleri yerine getirmede başarısızlığa uğramadığı hatırlatılan haberde, Türkiye’nin en büyük ve stratejik bakımdan en önemli aday olduğu ve ne zaman yeni kriterler öne sürülse başarıyla yerine getirildiği aktarıldı. 

ANKA 

     
</TEXT>
</DOC>
