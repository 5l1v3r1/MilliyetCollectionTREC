<DOC>
<DOCNO> 372437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun32.html </URL>
<DATE> 2005/08/24/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
Etiyopya'da 3 milyon kişi açlıkla karşı karşıya... 
</HEADLINE>
<TEXT>

     Etiyopya’da 3 milyondan fazla kişinin açlıkla karşı karşıya olduğu bildirildi. 
     Dünya Gıda Programı’nın açıklamasında, 3.3 milyon Etiyopyalı’nın hayatta kalmak için yardıma muhtaç olduğu belirtilerek, ülkenin bu yıl ki acil gıda yardımı ihtiyacının 600 bin kadar olduğu belirtildi. 
     Örgütün Etiyopya sorumlusu Muhammed Diab, durumun, 13 milyon kişinin açıklık çektiği 2003’teki kadar kötü olmamakla birlikte, açlık çekilen 40 noktanın tespit edildiğini söyledi. 
     BM Genel Sekreteri Kofi Annan da, Nijer’e yaptığı 2 günlük ziyaretin ardından yaptığı açıklamada, ülkede açlık çeken insanların kurtarılması için daha fazla yardım yapılması çağrısında bulundu. 
     Annan, bağışçıların şu ana kadar, BM’nin bu ülke için yaptığı yardım çağrısının sadece yarısını karşıladıklarına dikkat çekerek, "80 milyonluk yardım istedik, 40 milyon aldık" dedi. 
     Uluslararası toplumdan ivedi davranmalarını isteyen Annan, "Bu ölçekteki bir gıda krizi 21. yüzyılda kabul edilemez" diye konuştu. 
     Nijer’da, geçen yıl ki kıtlık ve çekirge istilası sonucunda 3.6 milyon kişinin açlıkla yüz yüze geldiği belirtiliyor. 
     
</TEXT>
</DOC>
