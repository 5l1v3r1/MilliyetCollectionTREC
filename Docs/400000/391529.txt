<DOC>
<DOCNO> 391529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sontur36.html </URL>
<DATE> 2005/11/01/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Bayram trafiği başladı 
</HEADLINE>
<TEXT>

     Ramazan Bayram tatili öncesinde Bolu Dağı’nda otoyol gişelerinde araç yoğunluğu başladı. 
     Bolu Valisi Ali Serindağ, bayram tatili nedeniyle Bolu Dağı’nda meydana gelebilecek araç yoğunluğu ilgili olarak her türlü tedbirin alındığını belirtti. Vali Serindağ, "Bayram tatili öncesinde Bolu Dağı güzergahında oluşabilecek araç yoğunluğunu azaltmak ve sürücülerin güvenli bir şekilde seyahat etmelerini sağlamak amacıyla her türlü önlemleri aldık. Bolu Dağı güzergahında trafik ekipleri tarafından oluşturulan kontrol noktalarından sürücüler, 24 saat yönlendirilecek" dedi. 
     Vali Serindağ, bayram tatilinin dönüş gününde hava şartlarının daha sert geçeceğini ifade ederek, "Bayram dönüşünde sürücülerin daha çok dikkatli olması gerek. Bolu Dağı’nda karayolları ekipleri gerekli önlemleri aldı" diye konuştu. 
     
</TEXT>
</DOC>
