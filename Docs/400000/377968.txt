<DOC>
<DOCNO> 377968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/13/yasam/yas02.html </URL>
<DATE> 2005/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afetzede köpekler için özel operasyon 
</HEADLINE>
<TEXT>


Teksaslı petrolcü Boone Pickens ile eşi, New Orleans'taki kasırganın aç ve kimsesiz bıraktığı köpekler için 50 bin dolarlık kurtarma operasyonu düzenledi. 80 köpek uçakla toplanıp başka kentlere taşındı 


ABD'NİN New Orleans kentini yerle bir eden Katrina Kasırgası sonrası afetzedelere yeterli yardım yapılmadığı yönündeki eleştiriler devam ederken, Teksaslı petrol zengini Boone Pickens ile eşi Madeleine, kentte açlıktan ölme tehlikesiyle karşı karşıya gelen köpekleri kurtarmak için 50 bin dolarlık 66 bin YTL bir operasyon düzenledi. 

Hedef 200 köpekti ama... 
PICKENS çifti, 'Hayvan Kurtarma Operasyonu' adı verilen operasyon için bir uçak kiralayarak New Orleans'tan toplanan köpekleri San Diego ve San Francisco kentlerine taşıttı. Pickens'lerin sözcüsü Jay Rosser, çiftin amacının 200 köpeği kurtarmak olduğunu ancak bürokratik işlemler yüzünden yalnızca 80 köpeğin uçakla taşınabildiğini söyledi. 

Kasırganın maliyeti 53 milyar YTL 

DIŞ HABERLER 
Dünyanın en büyük ikinci sigorta şirketi İsviçreli Swiss Re, New Orleans'ı vuran Katrina Kasırgası'nın yol açtığı hasarın maliyetinin daha önceki tahminlerin 2 katı yani 40 milyar dolar 53 milyar YTL olduğunu açıkladı. Katrina, en yüksek maliyetli kasırga unvanını aldı. 


</TEXT>
</DOC>
