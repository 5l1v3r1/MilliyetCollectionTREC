<DOC>
<DOCNO> 351932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur10.html </URL>
<DATE> 2005/06/14/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bar işleten baba-oğul öldürüldü 
</HEADLINE>
<TEXT>

     Mustafa İNSAN DHA 

      MERSİN'de bar işleten 46 yaşındaki Atilla Garipoğlu ile oğlu 18 yaşındaki Atilla Ahmet Garipoğlu, kimlikleri belirlenemeyen 2 kişinin silahlı saldırısı sonucu yaşamını yitirdi. 
     Olay, saat 03.00 sıralarında Nusratiye Mahallesi, Çakmak Caddesi üzerinde bulunan Mini Bar'da meydana geldi. Bar sahibi Atilla Garipoğlu ile oğlu Atilla Ahmet Garipoğlu, işyerine giren kimliği belirsiz kişilerce tabancayla kurşun yağmuruna tutuldu. Baba-oğul vücutlarına isabet eden kurşunlarla olay yerinde ölürken, 2 zanlı kaçtı. Silah seslerini duyan çevredekilerin ihbarıyla olay yerine gelen polis, yaptığı incelemede, cesetlerin yanında 7 boş kovan bulurken, işyerinin kapısının da cinayetin ardından baba-oğulun üzerine kapatıldığını belirledi. 
     Bu arada acı haberi duyarak olay yerine gelen baba-oğulun yakınları sinir krizleri geçirdi. Polis, olayla ilgili çok yönlü soruşturma başlatırken, cesetler otopsi yapılmak üzere Mersin Devlet Hastanesi morguna götürüldü. 
     
</TEXT>
</DOC>
