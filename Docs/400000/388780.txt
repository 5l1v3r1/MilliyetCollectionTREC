<DOC>
<DOCNO> 388780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sondun18.html </URL>
<DATE> 2005/10/22/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Pakistan'da ölü sayısı 53 bin 182 
</HEADLINE>
<TEXT>

     Pakistan'ı vuran 7,6 büyüklüğündeki depremde resmi rakamlara göre bin 182 kişinin öldüğü bildirildi. 
     Yardım operasyonlarından sorumlu General Faruk Ahmed Han, ölü sayısının bin 182'ye, yaralı sayısının 75 bin 146'ya çıktığını açıkladı. 
     Öte yandan yaklaşan kışın, yardım çalışmalarının önündeki en büyük engel olduğu belirtiliyor. 
     BM yetkilisi Jan Vandemoortele düzenlediği basın toplantısında, ''Zaman parayla satın alınamıyor. Hava şartları, bizim aleyhimizde, kış yaklaşıyor'' dedi. 
     ''Gün geçtikçe yıkımın büyüklüğünün daha da açık bir şekilde görüldüğünü'' belirten Vandemoortele, ''yardım operasyonlarında, ne tip olursa olsun, çok sayıda helikoptere ihtiyaç duyulduğunu'' söyledi. 
     Vandemoodtele, ''operasyonun genişletildiğini ve hızının artırıldığını belirterek, ''NATO helikopterleri bize yardım edecek, ancak daha fazlasına ihtiyacımız var'' diye konuştu. 
     BM yetkilisi, öncelikle çadır, su, ısıtma cizaları, battaniye ve özellikle dağlık bölgeler için tıbbi malzemeye ihtiyaç duyulduğunu ifade etti. 
     Dünya Gıda Programı yetkilisi German Valdavia da, ''6 ay boyunca her gün bir milyon kişiyi beslemek için gıda yardımının gerekli olduğunu'' söyledi. 
     BM Çocuklara Yardım Fonu UNİCEF yetkililerinden Bill Fellows ise, afet bölgesindeki durumu ''saatli bombaya'' benzeterek, bölgeye ''su arıtma sistemi gönderilmemesi halinde, ikinci bir insani felaketle karşı karşıya kalınabileceğini, bunun engellenebileceğini, ancak vaktin çabuk geçtiğini'' kaydetti. 
     Deprem bölgesinde 50 bin ila 200 bin çadıra daha ihtiyaç duyulduğu belirtiliyor. 
     
</TEXT>
</DOC>
