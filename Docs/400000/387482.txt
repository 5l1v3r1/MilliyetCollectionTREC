<DOC>
<DOCNO> 387482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/ekonomi/eko05.html </URL>
<DATE> 2005/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a 116 gökdelen daha 
</HEADLINE>
<TEXT>


1980'lerin ikinci yarısında başlayan ve sayısı 2 bin 108'i bulan gökdelen modası şimdi de konut projelerinde esiyor. İstanbul'daki 7 yeni projede 116 gökdelen yapılacak 

Tebernüş Kireççi 

İstanbul'da kent içinde konut yapılacak arsanın neredeyse yok denilecek kadar az olması nedeniyle yeni projelerdeki bina yükseklikleri giderek artıyor. Hepside birbirinden gösterişli ve lüks konut projeleri gökdelenleriyle de adlarından söz ettirecek. 
Uluslararası gökdelen bilgi bankası Emporis'e göre dünyada 12 katı ve 35 metreyi aşan binalar gökdelen olarak kabul ediliyor. Yine Emporis'in verilerine göre İstanbul'da inşaatı tamamlanmış 2 bin 108 gökdelen bulunuyor. Kentte yüksek bina yapımı 1980'li yılların ikinci yarısında ofis amaçlı kullanılan plazalar ile başlamıştı. 

Ağırlık Anadolu yakasında 
Şimdi ise İstanbul'da yapımı devam eden ve en geç 2009 yılına kadar bitirilecek yedi ayrı projede toplam 116 gökdelen inşa edilecek. Gökdelenlerin 19'u Avrupa Yakası'na, 97'si ise Anadolu Yakası'na yapılacak. Özellikle Ataşehir ve etrafı İstanbul'da gökdelenlerin yoğun olduğu bölgeye dönüşecek. 
En çok gökdelen bulunan proje 34 gökdelen ile Myworld. Myworld'de yer alan en yüksek bina 32 katlı. Proje Emlak GYO'nun arsasına Ağaoğlu İnşaat tarafından gerçekleştiriliyor. 
33 bloklu Kentplus ise ikinci sırada yer alıyor. 14 ve 17 katlı binaların bulunudğu Kentplus projesi Emay-İpek ortak girişim grubu taarfından yine Emlak GYO'nun arsasına yapılıyor. 14 ile 25 katlı binaların yer aldığı Uphillcourt'ta yine Emlak GYO'nun arsısında gerçekleştiriliyor. Dündar İnşaat tarafından Kozyatağı'na inşa edilen Incity projesinde ise 15 ve 23 katlı 11 blok bulunuyor. 

En yükseği 33 katlı 
Taş Yapı tarafından Maslak'a yapılan Mashattan projesinde ise 33 katlı 10 blok yer alıyor. Mashattan yeni projeler içerisinde en yüksek binalara sahip projeleri bünyesinde bulunduruyor. Soyak tarafından Halkalı'da gerçekleştirilen Olimpiakent'te ise 14 katlı 8 bina ve 15 katlı 1 bina bulunuyor. 
Orhan İnşaat ile Grand İnşaat tarafından Ataşehir'de yapılan bir diğer proje olan Ataşehir Residence 23 katlı 2 gökdelen bulunuyor. 

Hangi projede, kaç gökdelen var Mashattan 10Incity 11Ataşehir Residence 2Kentplus 33Myworld 34Olimpiakent 9Uphillcourt 17 

</TEXT>
</DOC>
