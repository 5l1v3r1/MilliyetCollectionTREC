<DOC>
<DOCNO> 351634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonyas08.html </URL>
<DATE> 2005/06/13/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Almanya Dünya Kupası'na hazırlanıyor 'Fahişe müşterileri için 10 kural' 
</HEADLINE>
<TEXT>

     BBC 

Berlin, Dünya Kupası'na her yönden hazırlanıyor. Gelecek yıl Almanya'da düzenlenecek olan organizasyonda fahişe sayısında artış olacağını hesaplayan Alman hükümeti, şehirde 100 bin bedava prezervatif dağıtmayı planlıyor. 
     Berlin'de oynanacak altı maç boyunca takımlarını desteklemek için gelecek erkeklere yine Alman Sağlık Bakanlığı tarafından hazırlanmış 'Fahişe müşterileri için 10 kural' broşürleri dağıtılacak. Broşürlerde müşterilerden fahişelere kibar davranmaları, kişisel hijyen konusunda dikkatli olmaları, her zaman prezervatif kullanmaları ve ne istedikleri konusunda net olmaları mesajı veriliyor. Etkinlik çerçevesinde ayrıca güvenli seksi vurgulamak amacıyla prezervatif kostümü giymiş bir kadın Olimpiyat Stadyumu'nda görevlendirilecek. 
     Dünya Kupası sırasında Berlin'de Almanya'nın diğer kentlerinden gelenlerle birlikte yaklaşık 40 bin hayat kadınının müşteri avına çıkacağı hesaplanıyor. 
     Kentte fahişelere yönelik artan talebi karşılamak için otomobille gelinen 'seks garajları' kurulması da gündemde. Stern dergisindeki habere göre 2001 yılında ya-sadışı fuhuşun önlenmesi ve seksin sokaklardan uzaklaştırılması amacıyla Köln kentinde benzer bir tesis kurulmuş, bunun için futbol sahası büyüklüğünde dev bir alan ayrılmıştı. 
     
</TEXT>
</DOC>
