<DOC>
<DOCNO> 369766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo18.html </URL>
<DATE> 2005/08/14/ </DATE>
<TIME> 21.40 </TIME>
<AUTHOR>  </AUTHOR>
<HEADLINE>
Ankaraspor 0 - Gençlerbirliği 0 Maç sonucu 
</HEADLINE>
<TEXT>

     Turkcell Süper Ligi'ndeki Ankaraspor- Gençlerbirliği karşılaşması, golsüz berabere sona erdi. 
     Ankaraspor, karşılaşmaya daha iyi başladı. İlk yarı boyunca topa daha fazla sahip olan Ankaraspor, çok önemli bir gol pozisyonu üretemedi. 
     Gençlerbirliği ise Tita'yı İsmail Güldüren'le Jaba'yı da Risp ile adam adama oynatarak, bu iki futbolcuya pozisyon vermezken, özellikle Sertan ve Isaac ile uzun toplarla gol aradı. 
     16. dakikada Ayman'ın uzun pasında ceza alanı içinde topla buluşan Sertan, meşin yuvarlağı kafayla ceza alanındaki Kerem'in önüne indirdi. Futbolcu topu ayağından biraz açınca, kaleci Jevriç topa müdahale etti. Boşta kalan topu Kerem yeniden Sertan'a aktardı. Bu futbolcunun vuruşunda, top yan ağlarda kaldı. 
     22. dakikada Erhan'ın sağ taraftan arka direğe yaptığı ortada Sertan, topun gelişine yarım vole vurdu. Kaleci Jevriç, topu iki hamlede önledi. 
     27. dakikada Kerem'in ceza alanına yaptığı ortada, Ankarasporlu Hasan'ın hatasıyla topu önünde bulan Sertan'ın şutunda, Jevriç meşin yuvarlağı kornere gönderdi. 
     Karşılaşmanın ilk yarısı golsüz eşitlikle sonuçlandı. 
     49. dakikada Isaac'ın pasıyla ceza alanının dışında topla buluşan Serkan, meşin yuvarlağı açınca, kaleci Jevriç tehlikeyi yatarak önlendi. 
     51. dakikada Ersen Martin'in ceza alanı dışından yaptığı plase vuruşta, kaleci Gökhan topu yumruklayarak kornere çeldi. 
     55. dakikada Ahmet'in ceza alanı dışından penaltı noktası üzerine yaptığı ortada, Erman topa bekletmeden vurdu. Kaleci Gökhan, meşin yuvarlağı yatarak kontrol etti. 
     71. dakikada Hasan'ın ceza alanı içine ortasında Ersen Martin, çok iyi yükselerek topu kafayla kaleye gönderdi. Ancak top kalecide kaldı. 
     82. dakikada Murat ile Jaba'nın duvar pasında ceza alanında boşta kalan topa kaleci Gökhan, Murat'dan önce ayaklarıyla dokunarak tehlikeyi önledi. 
     Karşılaşmanın bundan sonraki dakikalarında gol olmayınca, mücadele golsüz eşitlikle sonuçlandı. 
     

Stat 19 Mayıs Hakemler Metin Tokat x, Gökhan Memişoğlu xx, Mehmet Kısal xx Ankaraspor Jevriç xxx, Batak xxx, Ramazan x, Ahmet x, Hasan xx, Musa xxx, Mustafa Sarp x Dk. 46 Erman xx , Hürriyet xx, Murat xx, Tita x Dk. 46 Ersen Martin xx , Jaba xxx Gençlerbirliği Gökhan xx, Erkan xxx, İsmail xx, Risp xxx, Kerem xxx Dk. 76 Oliveria x , Erhan xxx, Sedat xx Dk. 60 Mehmet Nas x , Hasan x, Ayman x, Isaac x, Sertan x Dk.79 Mehmet Çakır Sarı Kartlar Dk. 9 Ramazan, Dk. 38 Jaba, Dk. 78 Ersen Martin Ankaraspor , Dk. 48 Hasan, Dk. 62 Kerem, Dk. 77 Erkan, Dk. 90 Mehmet Nas Gençlerbirliği      
</TEXT>
</DOC>
