<DOC>
<DOCNO> 351947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur25.html </URL>
<DATE> 2005/06/14/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Disko çıkışı dayak 
</HEADLINE>
<TEXT>

     Yaşar ANTER BODRUM Muğla , DHA 

MUĞLA'nın Bodrum İlçesi'nde diskoda eğlenip 5 bin 500 YTL hesap ödeyen bir grup, çıkışta güvenlik görevlilerinden dayak yediklerini öne sürerek savcılığa suçduyurusunda bulundu. 
     Bodrum'da emlakçılık yapan 28 yaşındaki Murat Yüce ile Bodrum eski Emniyet Müdürü Celal Oğuztan'ın turizmci oğlu 25 yaşındaki Ali Oğuztan, arkadaşları ile birlikte geçen cuma akşamı eğlenmek için Avrupa'nın en büyük diskosu kabul edilen Halikarnas Disko'ya gitti. Diskonun VIP listesinde adı bulunan Oğuztan ve beraberindeki arkadaşları yaklaşık 5 saat eğlenip 5 bin 500 YTL hesap ödedi. Gençler sabaha karşı 04.00 sıralarında buradan çıkarken diskonun fotoğrafçısına poz verip fotoğraf da çektirdi. 
     İddiaya göre gençler, diskonun kapısından çıkarken, bir grubun yumruklu ve tekmeli saldırıya uğradı. Bodrum Devlet Hastanesi'ne kaldırılanlardan Murat Yüce'nin burnunun 3 yerden kırıldığı, kafa, sırtı ve karnında darbeler olduğu ve mide kanaması geçirdiği, Ali Oğuztan'ın da sol ayağında çatlak olduğu belirlendi. Gençler savcılığa suçduyurusunda bulundu. 
     Emniyet Müdürlüğü ekipleri Halikarnas Disko'da görevli 8 güvenlik görevlisini ifadelerini aldıktan sonra serbest bıraktı. Soruşturma devam ederken Almanya'dan bir yıl önce Bodrum'a gelerek yerleşen Murat Yüce, Almanya ve Avrupa’da adını sık duyduğu Halikarnas Disko'ya ilk kez gittiğini belirterek, şöyle dedi 
     Diskoda eğlenip çıkarken fotoğraf da çektirdik. Kapıdan çıkarken, önce iki kişi, ardından daha fazla güvenlik görevlisi üstümüze geldi. Sürekli tekme ve yumruklarla vurmaya başladılar. Bu 15 dakika sürdü. Burnum kırıldı, vücudumun birçok yerinde darbelerden dolayı ezilmeler oluştu. Neden saldırdıklarını bilmiyorum. İçeride herhangi olumsuzluk, tartışma yaşamadık. Yüzlerce turistin önünde gerçekleşen bu olayın peşini bırakmayacağım, maddi ve manevi tazminat davası açarak sorumluların mutlaka yakalanıp cezalandırılmasını isteyeceğim.'' Emekli emniyet müdürünün oğlu olan turizmci Ali Oğuztan da turist arkadaşlarıyla birlikte sık sık diskoya gittiğini, bu nedenle VIP kartı bulunduğunu belirterek şunları söyledi 
     Eğlenip hesabı ödedikten sonra çıkışta nedenini anlayamadığımız saldırıya uğradık. Aldığım tekme darbeleri nedeniyle ayağım çatladı. Yıllardır buraya gelir gideriz, böyle bir olayla karşılaşmadık. H l şoktayım. Bizlerden birinin hatası olduysa, bunun karşılığı dayak olmamalıydı. Profesyonel olmayan, kış aylarında inşaatta çalışıp yaz aylarında diskolarda güvenlik görevlisi olarak çalışan, eğitimsiz insanlar, hem Bodrum hem de ülke turizminin adını bu hareketlerle lekeliyor. Bu nedenle maruz kaldığımız hareket ve dayak olayının ardından raporlarımızla birlikte savcılığa suç duyurusunda bulunduk. 100 bin YTL'lik maddi ve manevi tazminat davası da açacağız.'' 
     
     MÜDAHALE EDEN GÖREVLİLERİMİZE SALDIRDILAR'' 

     Halikarnas Disko Pazarlama ve Halkla İlişkiler Müdürü Yusuf Gökcan ise kavga olayının diskonun içinde yaşanmadığını ve buradaki güvenlik görevlileri ile ilgisi olmadığını savundu. Gökcan, Diskonun önünde iki gençle başka gruplar arasında çıkan kavgayı güvenlik görevlilerimiz önlemeye çalışırken, gençler bizim görevlilerimize de saldırmış ve çeşitli yerlerinden yaralanmış. Biz de onlardan şikayetçi olduk. Yıllardır Bodrum'da en iyi ve kaliteli hizmeti veren bir kuruluş olarak adımızın bu tür şiddet olaylarına karıştırılmak istenmesi bizleri çok üzdü. Çünkü bizim güvenlik görevlilerimiz profesyoneldir ve olaylarda soğukkanlılıkla nasıl müdahale edeceklerini bilir. Olayı yine de araştırıyoruz. Sorumluların içimizde olduğunu tespit edersek en ağır şekilde cezalandırırız. Turizmde bu tür olayları tasvip etmemiz mümkün değil.'' 
     
</TEXT>
</DOC>
