<DOC>
<DOCNO> 365819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/yasam/axyas02.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sen üzülme ağlamayacağım' 
</HEADLINE>
<TEXT>


Hakk ri'de şehit olan astsubay Şevket Kaygusuz'un eşi Mehtap, cenaze töreninde tabuta sarılarak, "Başımız her zaman dik kalacak" dedi 

ERHAN GÖGEM Kırıkkale DHA 

Hakk ri'de önceki gün PKK'lı teröristler tarafından bir otomobile konulan bombanın patlaması sonucu şehit olan Hakk ri Dağ ve Komando Tugayı'nda görevli iki astsubaydan Şevket Kaygusuz 30 , dün memleketi Kırıkkale'de gözyaşları arasında toprağa verildi. 
Şehit eşi Mehtap Kaygusuz, "5 yaşındaki kızımı babasının intikamını alması için yetiştireceğim. Başımız her zaman dik kalacak. Ağlamayacağım" dedi. 

Tabutuna sarıldı 
Törene Kırıkkale milletvekilleri Murat Yılmazer, Ramazan Can, Halil Tiryaki, askeri yetkililer, şehit astsubayın yakınları ile vatandaşlar katıldı. 2 aylık kızı Aybüke'yle cenazeye gelen şehit eşi Mehtap Kaygusuz, "Vatan için ne zamana kadar bu canlar feda edilecek " diye feryat etti. Cenaze törenine katılan baba Ekrem ile Nuriye Kaygusuz, sinir kirizleri geçirdi. Kaygusuz'un cenazesi, daha sonra kılınan cenaze namazının ardından şehitlik mezarlığında toprağa verildi. 
Aynı saldırıda şehit olan astsubay Burhan Baykan'ın cenazesi ise, dün memleketi Eskişehir'e getirildi. Baykan, bugün düzenlenecek törenin ardından Kanlıpınar Askeri Şehitliği'nde toprağa verilecek. 

Terhisine 18 gün kalmıştı 

Gümüşhane Torul Askerlik Şubesi'nde nöbet tutarken önceki gece PKK'lı teröristlerin kurşunlarına hedef olan Jandarma Er Doğan Kef 21 için de dün tören düzenlendi. Kef'in terhisine 18 gün kala şehit olduğu öğrenildi. 


</TEXT>
</DOC>
