<DOC>
<DOCNO> 364278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/spor/spo17.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig Avrupa'da tek 
</HEADLINE>
<TEXT>


51 Avrupa ülkesi içinde en az farklı şampiyon çıkaran ligimize karşılık, 12-13 yıllık tarihi olan Azerbaycan, Makedonya, Andora gibi ligler bile 5 şampiyonla tanıştı. 78 yıllık Yunan Ligi de 6 farklı şampiyon üretti 

UĞUR MELEKE 


1959 yılında kurulan Türkiye 1. Futbol Ligi'nin 47 yıllık tarihinde yalnızca 4 farklı takım şampiyonluk sevinci yaşayabildi. İstanbul temsilcileri Fenerbahçe 16, Galatasaray 15, Beşiktaş da 10 kez mutlu sona ulaşırken, Trabzonspor'un 6 süper lig birinciliği var. 
1965-1966 sezonuna kadar ligde ilk üç sırayı kimseye kaptırmayan İstanbul'un üç büyüklerine ilk darbeyi o yıl şampiyonayı üçüncü sırada tamamlayan Gençlerbirliği vurdu. 1968-1969'da ise Eskişehirspor, ligi ikinci sırada bitirerek İstanbul dışından bu başarıyı yakalayan ilk ekip oldu. Anadolu ihtilalinin son aşaması ise 1975-1976'da Trabzonspor'un lig şampiyonu olmasıyla yaşandı. 
Ahmet Suat Özyazıcı ve Özkan Sümer yönetiminde 9 sezon içinde 6 zafer elde eden Karadeniz'in Bordo - Mavili ekibini, son 21 yılda değişik bir şampiyon takip edemedi. Böylece Süper Lig, 47 yılda 4 değişik şampiyonla yetinmek zorunda kaldı. 

12 yılda 5 farklı şampiyon 
Oysa Avrupa'nın 51 ülkesinin ligleri incelendiğinde sadece 12-13 yıllık tarihi olan şampiyonalarda bile daha fazla farklı şampiyon olması dikkat çekici... 1992'de kurulan Azerbaycan, Makedonya, Galler, Kazakistan ve 1993'te kurulan Andorra ligleri 13 sezonda 5'er şampiyon çıkarırken, 1927'de start verilen Yunan ligi de sadece 6 değişik şampiyon üretti. 

Nottingham 3. ligde 
Futbolun mucidi İngilizlerin şimdiki adı Premier Lig olan futbol şampiyonasına 1889'da start verildi. İki dünya savaşı nedeniyle iki kez ara verilen şampiyonanın adı 1993'te Premier Lig olarak değiştirildi. 1889-2005 yılları arasında gerçekleştirilen 106 şampiyonada Liverpool, 18 zaferle başı çekiyor. Halen ülke futbolunun en güçlü temsilcileri olan Manchester United'ın 15, Arsenal'inse 13 şampiyonluğu var. 23 farklı şampiyon çıkaran İngiliz Ligi'nde 1978'de mutlu sona ulaşan Nottingham Forest, gelecek sezon 3. ligde mücadele edecek. 

Son siftah Deportivo'dan 
1928-1929 yılında kurulan İspanya La Liga, 2. dünya savaşı nedeniyle verilen 3 yıllık ara hariç, 77 sezondur aralıksız devam ediyor. Kıtada yüzyılın kulübü unvanını da kazanan Real Madrid, 29 şampiyonlukla başı çekerken, ezeli rakibi Barcelona'nın 17, Atletico Madrid'in 9 şampiyonluğu var. 9 farklı şampiyon çıkaran La Primera Liga'da son siftahı 1999-2000'de tarihinde ilk kez mutlu sona ulaşan Deportivo La Coruna yapmıştı. 

Genoa in, Bologna out 
1898'de kurulan ve aralıklarla 102 sezon oynanan İtalya Ligi'nde 16 farklı takım ipi göğüslemeyi başardı. Juventus 28, Milan 17, Inter 13 kez Serie A'nın en iyisi olurken, ilk 24 yılda 9 kez şampiyon olarak 3 büyükleri takip eden Genoa, bu sezon tekrar Serie A'ya çıkmanın mutluluğunu yaşıyor. 7 şampiyonluğu bulunan Bologna ise 2005-2006 sezonunu Serie B'de geçirecek. 

AVRUPA ŞAMPİYONLARI Lig Kuruluş En çok şampiyon olan Farklı şampiyon Arnavutluk 1930 S.K. Tirana 22 8 Andora 1993 Sante Coloma, Principat 3 5 Ermenistan 1992 Pyunik Erivan 4 6 Avusturya 1911 Rapid Viyana 31 16 Azerbaycan 1992 Neftchi Bakü 4 5 Beyaz Rusya 1992 Dinamo Minsk 7 6 Belçika 1896 Anderlecht 27 15 Bosna-Hersek 1994 Zeljeznicar, Celik Zenica 3 7 Bulgaristan 1924 CSKA Sofya 30 16 Hırvatistan 1912 Hajduk Split 8 7 Kıbrıs RK 1934 Omonia Nicosia 19 10 Çek C.-Çekos. 1925 Sparta Prag 19 13 Danimarka 1889 KB Kopenhag 15 17 İngiltere 1889 Liverpool 18 23 Estonya 1921 Sport Talinn 9 9 Faroe Adaları 1942 HB Torshavn 18 10 Finlandiya 1908 HJK Helsinki 21 23 Fransa 1932 St.Etienne 10 18 Gürcistan 1927 Dinamo Tiflis 12 33 Almanya 1902 Bayern Münih 19 28 Yunanistan 1927 Olympiakos 33 6 Macaristan 1901 Ferencvaros 28 13 İzlanda 1912 KR Rejkjavik 24 9 İrlanda Cum. 1921 Shamrock R. 15 17 İsrail 1949 Maccabi Tel-Aviv 18 13 İtalya 1898 Juventus 28 16 Kazakistan 1992 Irtysh Pavlodar 5 5 Letonya 1922 Skonto Riga 14 23 Litvanya 1922 Inkaras Kaunas 7 33 Lüksemburg 1910 Jeunesse D'Esch 27 14 Makedonya 1992 Vardar Skopje 5 5 Malta 1909 Sliema Wanderers 26 9 Moldova 1945 Zimbru Chisinau, D.Kishinyov 8 29 Hollanda 1897 Ajax Amsterdam 29 26 K.İrlanda 1890 Linfield FC 45 12 Norveç 1937 Rosenborg 19 14 Polonya 1921 Gornik Zabrze, Ruch Chorzow 14 17 Portekiz 1934 Benfica Lizbon 31 8 Romanya 1909 Steaua Bükreş 22 20 SSCB - Rusya 1936 Spartak Moskova 21 12 San Marino 1985 Domagnano, Tre Fiori 4 9 İskoçya 1891 G. Rangers 51 11 Slovakya 1939 Slovan Bratislava 8 7 Slovenya 1920 Maribor Branik 8 25 İspanya 1928 Real Madrid 29 9 İsveç 1925 Göteborg 17 18 İsviçre 1897 Grasshoppers 26 21 Ukrayna 1936 Dinamo Kiev 11 29 Galler 1992 Barry Town 7 5 Sırbistan 1923 Kızılyıldız 23 13 TÜRKİYE 1959 Fenerbahçe 16 4 


</TEXT>
</DOC>
