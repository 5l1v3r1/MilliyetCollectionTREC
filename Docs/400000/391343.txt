<DOC>
<DOCNO> 391343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun11.html </URL>
<DATE> 2005/11/01/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Ebu Garib'ten 500 tutuklu serbest bırakıldı 
</HEADLINE>
<TEXT>

     Irak'ın başkenti Bağdat yakınlarındaki Ebu Garib cezaevinden, 500 tutuklunun serbest bırakıldığı bildirildi. 
     Yetkililer, cezaevindeki tutukluların, Ramazan Bayramı dolayısıyla serbest bırakıldıklarını kaydettiler. 
     Irak İnsan Hakları Bakanlığı sözcüsü Hişam El Süheyli, geçen hafta yaptığı açıklamada, 500'den fazla tutuklunun Ramazan Bayramı dolayısıyla serbest bırakılacağını söylemişti. 
     Saldırı, işkence, adam kaçırma ve cinayete karışmadıkları belirlenen tutukluların serbest bırakıldığı belirtiliyor. 
     Amerikan ordusu, geçen ay başında Ebu Garib'deki 464 tutukluyu serbest bırakmıştı. Cezaevinde, geçen eylülden bu yana 1000 kadar tutuklu serbest bırakılmıştı. 
     Irak'ta uluslararası gücün denetimindeki cezaevlerinde yaklaşık 10 bin 500 tutuklu bulunuyor. 
     
</TEXT>
</DOC>
