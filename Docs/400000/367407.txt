<DOC>
<DOCNO> 367407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonspo38.html </URL>
<DATE> 2005/08/05/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Portekizli Figo, FC İnter ile 2 yıllık sözleşme imzaladı... 
</HEADLINE>
<TEXT>

     İtalya Birinci Futbol Ligi Serie A takımlarından FC İnter, Luis Figo’yu bugün resmen renklerine bağladı. 
     Siyah-mavili kulübün resmi internet sayfasında yapılan açıklamada, Portekizli yıldızın, kendisini 2 yıllığına FC İnter’e bağlayan anlaşmayı imzaladığı duyuruldu. Figo, FC İnter’in Milano yakınlarındaki tesislerinin bulunduğu Appiano Gentile’de basına tanıtılacağı açıklandı. 
     Açıklamada, Luis Figo’nun bugün sağlık kontrolünden geçtikten sonra, kendisini 2 yıllığına FC Interli yapan imzayı attığı kaydedildi. 
     Portekizli yıldız futbolcunun, FC İnter’den gelecek sezon için 3,4 milyon avro, bir sonraki sezon için ise 3,5 milyon avro alacağı bildirildi Dünyada ve Avrupa’da yılın futbolcusu seçilen Figo’nun, FC İnter formasıyla ilk kez sahaya 20 Ağustos’ta yapılacak FC Juventus maçında çıkması bekleniyor. 
     
</TEXT>
</DOC>
