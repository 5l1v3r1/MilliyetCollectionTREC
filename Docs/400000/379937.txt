<DOC>
<DOCNO> 379937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/soneko14.html </URL>
<DATE> 2005/09/20/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
GAP bölgesinden AB ülkelerine 263.6 milyon dolarlık ihracat yapıldı 
</HEADLINE>
<TEXT>

     GAP bölgesinden Avrupa Birliği AB üyesi ülkelere bu yılın 8 ayında yapılan ihracat, geçen yılın aynı dönemine göre yüzde 16 artarak 226 milyon 697 bin dolardan 263 milyon 636 bin dolara ulaştı. 
     Güneydoğu Anadolu İhracatçı Birlikleri GAİB verilerine göre, bölge illerinden Ocak-Ağustos 2005 döneminde, AB üyesi ülkelere 227 milyon 24 bin dolarlık tekstil ve hammaddeleri, 29 milyon 440 bin dolarlık kuru meyve ve mamulleri, 5 milyon 509 bin dolarlık hububat ve bakliyat ile 1 milyon 663 bin dolarlık canlı hayvan, su ürünleri ve mamulleri ihraç edildi. 
     Bölge illerinden, birlik üyesi ülkelere geçen yılın aynı döneminde, 190 milyon 34 bin dolarlık tekstil ve hammaddeleri, 31 milyon 509 bin dolarlık kuru meyve, 3 milyon 315 bin dolarlık hububat-bakliyat ve 1 milyon 839 bin dolarlık canlı hayvan, su ürünleri ve mamulleri dışsatımı yapılmıştı. 
     Ocak-Ağustos 2005 döneminde 1 milyar 165 milyon 964 dolar olarak gerçekleşen bölgenin toplam ihracatına, AB üyesi ülkelere yapılan dışsatımın katkısı ise yüzde 23 oldu. Bu oran geçen yılın aynı dönemi için yüzde 27 olarak gerçekleşmişti. 
     Yılın sekiz ayında 64 milyon 209 bin dolarla İtalya, 52 milyon 689 bin dolarla Almanya, 28 milyon 879 bin dolarla Polonya ve 23 milyon 262 bin dolarla İngiltere, bölge illerinden en fazla ihracat gerçekleştirilen ilk 4 ülke oldu. 
     
</TEXT>
</DOC>
