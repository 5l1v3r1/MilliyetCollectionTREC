<DOC>
<DOCNO> 373167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur14.html </URL>
<DATE> 2005/08/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Batman'da 3 PKK’lı öldürüldü, 1'i yakalandı 
</HEADLINE>
<TEXT>

     Batman'ın Beşiri İlçesi kırsal kesiminde güvenlik güçleriyle terör örgütü PKK militanları arasında çıkan ve halen devam eden çatışmada 3 terörist öldü, 1 terörist yakalandı. 
     Dün sabah saat 10.30 sıralarında güvenlik güçleriyle terör örgütü PKK militanları arasında çıkan çatışma sürüyor. Siirt'ten Diyarbakır kırsalına geçmekte olan 12 teröristin, 7 teröristle buluştukları anda güvenlik güçlerinin sıcak temas sağladığını belirten yetkililer, 19 kişiden oluşan gruba "Teslim Ol" çağrısının yapıldığını, çağrıya ateşle karşılık verilmesi sonucu çatışma çıktığını belirttiler. 
     Dün başlayan çatışmanın sürdüğünü bildiren yetkililer, şunları kaydettiler 
     "Bugün, bir terörist sağ olarak yakalandı. Teröristin verdiği ifadeye göre çatışmada şimdiye kadar 4 teröristin öldürüldüğü bildirildi. Ancak güvenlik güçlerimizin yaptığı arazi aramasında toplam 3 teröristin cesedine rastlandı." Batman'ın Beşiri İlçesi kırsal kesiminde güvenlik güçleriyle teröristler arasında çıkan ve devam eden çatışmada, dün de 1 terörist ölü ele geçirilmişti. 
     
</TEXT>
</DOC>
