<DOC>
<DOCNO> 377146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sontur38.html </URL>
<DATE> 2005/09/09/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Tunceli'de 2 günde 11 terörist ölü ele geçirildi 
</HEADLINE>
<TEXT>

     Tunceli'de, güvenlik güçleri ile teröristler arasında çıkan çatışmada, 1'i kadın 4 terörist ölü ele geçirildi. 
     Tunceli Valiliği'nden yapılan açıklamada, merkeze bağlı Çiçekli Köyü kırsalında, güvenlik güçleriyle teröristler arasında çıkan çatışmada, 1'i kadın 4 teröristin ölü olarak silahlarıyla birlikte ele geçirildiği belirtildi. 
     Bölgede operasyonun sürdürüldüğü bildirildi. 
     
     DÜN DE 7 TERÖRİST ÖLDÜRÜLMÜŞTÜ 

     Dün Tunceli ile Erzincan arasında bulunan Munzur Dağında kış hazırlığı yapan PKK’lı teröristlere, güvenlik güçleri operasyon yapmıştı. Çatışmada 7 terörist öldürülmüştü. 
     Munzur dağının ormanlık olmayan tepesine çıkan yaklaşık 30 kişilik PKK’lı terörist grubu, bölgede operasyonlarını sürdüren güvenlik güçleri tarafından fark edildi. Güvenlik güçleri tarafından sabah erken saatlerinden itibaren helikopterlerle teröristlerin bulunduğu bölgede özel harekat timleri ve komandolar indirilirken, kobra helikopterleri de belirlenen hedefleri bombaladı. 
     Munzur Dağının zirvesinde çembere alınan ve güvenlik güçleriyle çatışan teröristlerden şimdiye kadar 7’sinin öldürüldüğü bildirildi. 
     
</TEXT>
</DOC>
