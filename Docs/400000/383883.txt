<DOC>
<DOCNO> 383883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/soneko39.html </URL>
<DATE> 2005/10/04/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Türkiye'nin kamu net borç stoku 266 milyar YTL'ye indi 
</HEADLINE>
<TEXT>

     Türkiye'nin kamu net borç stoku, 2005 yılı Haziran sonu itibarıyla 265 milyar 951 milyon YTL'ye geriledi. 
     Hazine Müsteşarlığı, 2005 yılının ikinci çeyreğine ilişkin kamu net borç stokunu açıkladı. 
     Buna göre, kamu net borç stoku 2005 yılının birinci çeyreğinde Ocak-Şubat-Mart 274 milyar 941 milyon YTL iken ikinci çeyrekte Nisan-Mayıs-Haziran yüzde 3.3 oranında gerileyerek 265 milyar 951 milyon YTL'ye indi. 
     Bunun 60 milyar 263 milyon YTL'si net dış borç stoku, 205 milyar 688 milyon YTL'si de iç borç stokundan oluştu. 
     Türkiye'nin kamu net borç stoku 2004 yılı sonuna göre, 2005 yılının ilk altı ayında yüzde 19.8 oranında azaldı. 2004 yılı sonu itibarıyla 75 milyar 143 milyon YTL olan kamu dış borç stoku, 2005 yılının ilk çeyreğinde 70 milyar 973 milyon YTL'ye, ikinci dönemde de 60 milyar 263 milyon YTL'ye indi. 
     Kamunun net iç borç stoku ise yüzde 4.4 artarak 197 milyar 27 milyon YTL'den 2005 yılının ilk çeyreğinde 203 milyar 968 milyon YTL'ye ve ikinci çeyrekte de 205 milyar 688 milyon YTL'ye yükseldi. 
     
     BRÜT BORÇ STOKU 
     Aynı dönemde, brüt toplam kamu borç stoku 341 milyar 887 milyon YTL'den 339 milyar 528 milyon YTL'ye geriledi. 
     Toplam kamu borç stokunun 245 milyar 116 milyon YTL'si iç borç, 94 milyar 412 milyon YTL'si dış borçtan oluştu. 
     İç borcun 234 milyar 799 milyon YTL'si konsolide bütçe, 10 milyar 317 milyon YTL'si de diğer kamu borcundan oluştu. 
     Dış borcun 88 milyar 861 milyon YTL'si konsolide bütçe, 5 milyar 551 milyon YTL'si de diğer kamu borcunu içerdi. 
     
</TEXT>
</DOC>
