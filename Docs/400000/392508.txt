<DOC>
<DOCNO> 392508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/yasam/axyas01.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihinsel engelli çocuğa yuva yok 
</HEADLINE>
<TEXT>


VAHİDE YANIK DHA 

Malatya'daki şiddetle gündeme oturan çocuk yuvalarında kalan çocukların, bakıma muhtaç zihinsel engelli çocuklarla aynı ortamda yaşamını sürdürdüğü ve bu durumun normal çocukları saldırganlaştırdığı açıklandı. 
Antalya Zübeyde Hanım Çocuk Yuvası'nda kalan 230 çocuktan 49'u zihinsel engelli. Sosyal hizmet uzmanları, birçok ilde zihinsel engelli çocukların normal çocuklarla aynı ortamda barındırıldığını, sadece 8 ilde zihinsel engelli çocukların barınabileceği rehabilitasyon merkezi bulunduğunu açıkladı. Uzmanlar, zihinsel engelli çocuklara yuva şartlarında rehabilitasyon hizmetinin verilemediğini de vurguladı. 

'Saldırganlaşıyorlar' 
Gazi Üniversitesi Tıp Fakültesi Çocuk Psikiyatrisi Öğretim Üyesi Prof. Dr. Selahattin Şenol, "Zihinsel engelli çocuklar, davranışlarını kontrol edememeyebilir. Normal çocuk da kendini koruma içgüdüsüyle saldırganlaşır ya da taklit etme eğilimi gösterebilir ruh halinin sağlam kalması beklenemez" dedi. Uzmanlar da 3 yerine 2 vardiya çalışan personelin yüzde 85'inin antidepresan kullandığını ileri sürdü. 


</TEXT>
</DOC>
