<DOC>
<DOCNO> 351177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/guncel/gunz1.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Mayın, 90 yıl sonra patlatıldı 

ÇANAKKALE DHA 
Çanakkale Boğazı'nda Sarısığlar Mevkii'nde sportif dalış yapan dalgıçlar tarafından bulunan ve Nusrat Mayın Gemisi'nin 1. Dünya Savaşı sırasında Boğaz'a döşediği mayınlardan olduğu belirlenen mayın, Deniz Kuvvetleri Komutanlığı'nın Sualtı Savunma SAS Timi tarafından imha edildi. Patlama sırasında deniz suyu yüzeyden 50 metre yükseldi. 

Boğaz'da 1 yıllık çevreci eylemi 

İSTANBUL Milliyet 
Türkiye Çevre Kozası Türk Boğazları Gönüllüleri, Türk Boğazları ve Karadeniz'deki tehlikeli madde taşıma-cılığı sırasında meydana gelebilecek kazaların yol açacağı tehlikelere dikkati çekmek için, bugün teknelerle İstanbul Boğazı'na açılacak. Eylemin 1 yıl süreli olacağı, ardından da 6 ay sürecek bir imza kampanyası başlatılacağı belirtildi. 

İşadamına şantaja 5 tutuklama 

Denizli'de işadamı H.Ş.'ye fotoğraflarla şantaj yaparak, para aldıkları iddia edilen 5 kişi yakalandı. Ş. 45 , savcılığa verdiği dilekçede Z.K. 27 ile 1.5 yıl önce tanıştığını ve bir süre birlikte olduklarını, çekilen uygunsuz fotoğraflarla kendisine şantaj yapıldığını iddia etti. Polis, olaya karıştıkları belirlenen 5 kişiyi yakaladı. Zanlılar mahkemede tutuklandı. 

Gasp kurbanından umut kesildi 

GÖKHAN KARAKAŞ İstanbul 
Pendik'te çekiçli bir gaspçının saldırısı sonucu ağır yaralanan Marmara Üniversitesi öğrencisi Çağatay Can'ın 23 beyin ölümü gerçekleşti. Arkadaşlarının "Kendisini eğitime ada-mış biri" diye anlattıkları Can'ın bıraktı- ğı elektronik postalarla avunduklarını söylediler. Polis, küçük bir çocuğun verdiği eşkalden, gaspçıyı yakalamaya çalışıyor. 

Eğitim-Sen için Taksim'de protesto 

HALUK ATALAY İstanbul 
Taksim'de bir grup, Eğitim - Sen'in kapatılmasına yönelik yargı kararını protesto etti. Aralarında İstanbul Tabip Odası Başkanı Prof. Dr. Gencay Gürsoy, Ufuk Uras, Alaattin Dinçer'in de bulunduğu yaklaşık 300 kişi, Galatasaray Meydanı'na yürümek istedi. Taşkınlık yapılmayacağı ve slogan atılmayacağı sözü üzerine yürüyüşe izin verildi. 

Boğaziçi Üniversitesi mezunlarını bekliyor 

İSTANBUL Milliyet 
Boğaziçi Üniversitesi'nin geleneksel Mezunlar Günü, bu yıl da kutlanıyor. Güney Kampus'ta bugün düzenlenecek etkinlikler, 10 30'da başlayacak. Boğaziçi Üniversitesi Mezunlar Derneği'nin hazırladığı programda, basketbol ve hentbol maçları, mezunlarla akademis-yenlerin buluşması, Boğaziçi Dans Merkezi dansçılarının şovları yer alacak. 


</TEXT>
</DOC>
