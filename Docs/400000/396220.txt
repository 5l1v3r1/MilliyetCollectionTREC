<DOC>
<DOCNO> 396220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/guncel/gun15.html </URL>
<DATE> 2005/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
4 saatlik elektrik kesintisine dikkat 
</HEADLINE>
<TEXT>


İSTANBUL Milliyet 

Bakım ve onarım çalışmaları nedeniyle yarın İstanbul'un Anadolu ve Avrupa yakalarındaki pek çok semtte elektrik kesintisi uygulanacak. Boğaziçi Elektrik Dağıtım A.Ş.'den dün yapılan açıklamada, 20 Kasım Pazar günü Avcılar ve Çağlayan'daki bazı bölgelere günün belirli saatlerinde elektrik verilemeyeceği belirtildi. İstanbul Anadolu Yakası Elektrik Dağıtım A.Ş'den yapılan açıklamada da, Pendik, Ümraniye, Dudullu ve Bostancı'daki trafo merkezlerinde yapılacak bakım onarım çalışmaları nedeniyle, bu semtlerdeki birçok mahalle ve bölgede sabah saatlerinden itibaren elektrik kesintisi uygulanacağı bildirildi. Kesintinin 4 saati bulabileceği bildirildi. 



</TEXT>
</DOC>
