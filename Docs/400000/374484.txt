<DOC>
<DOCNO> 374484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonspo63.html </URL>
<DATE> 2005/08/31/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
Efes Pilsen İstanbul World Cup 4 Türkiye 74-Rusya 83 
</HEADLINE>
<TEXT>

     A Milli Erkek Basketbol Takımı, "Efes Pilsen İstanbul World Cup 4" basketbol turnuvasının ikinci gününde Rusya’ya 83-74 mağlup oldu. 
     Karşılaşmaya Mehmet’in sayılarıyla hızlı başlayan Türkiye, Kerem Tunçeri ile Kaya’nın kazandırdığı basketlere rağmen, Holden ve Kirilenko’yu tutamayınca ilk periyot 25-23 Rusya üstünlüğünde geçildi. 
     İkinci çeyreğe de iyi başlayan ve pota altında Mirsad ve Ermal ile bulduğu sayılarla ilk 3 dakikada 7-0’lık bir seri yakalayan Türkiye, öne geçerek 30-25 üstünlük yakaladı. Ancak bu oyununu sürdüremeyen ve Krilenko’yu savunmakta başarılı olamayan A Milli Takım karşısında Rusya, bu kez 13-0’lık bir seriyle karşılık vererek 17. dakikada farkı 8 sayıya yükseltti 38-30. Rusya devreyi de 43-39 galip kapadı. 
     Türkiye’nin yaptığı top kayıplarını iyi değerlendiren Rusya, Krilenko ve Likholitov ile oyundaki üstünlüğünü korurken, Hidayet, Kaya ve Ender’in çabalarına karşın son çeyreğe de 59-55 önde girdi. 
     Maçın son periyoduna, karşılaşmanın tamamında olduğu gibi yine Kirilenko ve Holden ikilisi damgasını vururken, A Milli Takım’da Mirsad’ın çabaları farkın kapanmasına yetmedi ve Rusya mücadeleyi 83-74 kazandı. 
     
     
Salon Abdi İpekçi Hakemler Zoran Sutrovic xx Sırbistan-Karadağ xxx, Recep Ankaralı xxx, Tolga Şahin xxx Türkiye Kerem Tunçeri xx 7, İbrahim x 2, Hidayet xx 10, Kaya xx 9, Mehmet x 13, Serkan xx 2, Kerem Gönlüm x, Mirsad xxx 18, Ermal xx 6, Ender xx 7, Cenk x, Fatih x Rusya Holden xxx 22, Pashutin xx 2, Khryapa x 4, Kirilenko xxxx 27, Savrasenko xx 8, Samoylenko xx 4, Monya xx 10, Likholitov xx 6, Morgunov x, Ponkrashov x 1. Periyot 23-25 Devre 39-43 3. Periyot 55-59 5 Fallu Çıkanlar 36.26 Monya, 37.22 Khryapa Rusya 
     
</TEXT>
</DOC>
