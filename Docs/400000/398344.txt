<DOC>
<DOCNO> 398344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/yasam/yas02.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Son delil monttan çıktı 
</HEADLINE>
<TEXT>


ELVAN EZBER İstanbul 

İstanbul Tıp Fakültesi Hastanesi Göğüs Hastalıkları Anabilim Dalı Başkanı Prof. Dr. Göksel Kalaycı'nın katil zanlısı olarak tutuklanan Yusuf Cevahir'in montunda barut izine rastlandı. 
İstanbul Tıp Fakültesi Hastanesi'nin otoparkında uğradığı silahlı saldırı sonucu öldürülen Prof. Dr. Kalaycı'nın cinayetiyle ilgili soruşturma kapsamında, Cevahir'in, polisin davetini dikkate almayıp emniyete gitmemesi, şüphelerin üzerinde toplanmasına neden olmuştu. Suçlamaları kabul etmeyen Cevahir'in cinayetten sonra bıyıklarını kesmesi ve bununla ilgili kamera görüntülerinin bulunması da bir başka delil olarak dosyaya girdi. 4 görgü tanığının da teşhis ettiği Cevahir'in, ortağı olduğu lunaparkta bulunan 5 mermi ile cinayette kullanılan mermilerin aynı silahtan çıktığı da 'tırnak izi' raporuyla tespit edildi. Ve son gelişme önceki gün yaşandı. 

Tabanca aranıyor 
Kriminal Polis Laboratuvarı, Cevahir'in montunun kol ve omuz kısmında barut izine rastladı. Uzmanlar, montu giyen kişinin tabancayla ateş açtığını ve silahtan çıkan tozun, giysiye sindiğini açıkladı. Cevahir'in üzerinde cinayet günü de aynı montun olduğu, tanıkların çizdirdikleri 'suçlu eşk l profiliyle doğrulandı. 


</TEXT>
</DOC>
