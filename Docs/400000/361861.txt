<DOC>
<DOCNO> 361861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/son/sondun04.html </URL>
<DATE> 2005/07/17/ </DATE>
<TIME> 08.20 </TIME>
<AUTHOR>  </AUTHOR>
<HEADLINE>
İsrail, Gazze'de geniş kapsamlı operasyona hazırlanıyor... 
</HEADLINE>
<TEXT>

     İsrail kuvvetlerinin, Gazze Şeridi’nde geniş kapsamlı bir operasyon hazırlığında olduğu ve operasyona ne zaman başlanacağına birkaç saat içinde karar verileceği bildirildi. 
     İsrail Savunma Bakan Yardımcısı Zeev Boim, İsrailli yerleşimcilere yönelik saldırıların ardından planlanan operasyonun geniş bir bölgeyi kapsayacağını söyledi ve "Artık kimse Ebu Mazen’e Filistin lideri Mahmud Abbas güvenmiyor. Kimse onun, terörizmin üstesinden gelebileceğine inanmıyor" dedi. 
     Boim, operasyon tarihinin, ABD Dışişleri Bakanı Condoleezza Rice’ın bölgeye planladığı ziyaretin ertesine sarkıtılıp sarkıtılmayacağının sorulması üzerine, her şeyin birkaç saat içinde belli olacağını, Kassam füzelerine daha fazla sabır gösteremeyeceklerini belirtti. 
     
</TEXT>
</DOC>
