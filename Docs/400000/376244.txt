<DOC>
<DOCNO> 376244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/ekonomi/eko11.html </URL>
<DATE> 2005/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TAV Tiflis Havalimanı'nı aldı, güzünü AB'ye dikti 
</HEADLINE>
<TEXT>


EKONOMİ SERVİSİ 

Gürcistan, daha önce Çelebi Holding liderliğindeki konsorsiyumla yapılan Tiflis Havalimanı inşaat ve işletme sözleşmesini feshederek, TAV'a verdi. 
TAV bir ay içinde devralıp işletmeye başlarken aynı anda yeni terminal binası inşaatına da başlayacak. Tiflis Havalimanı'nı 10 yıl süreyle işletecek olan TAV, ayrıca Batum'a da 15 milyon dolarlık bir havalimanı yatırımı yapacak. TAV bundan sonraki hedefinin AB sınırları içindeki bir şehrin havalimanının özelleştirmesini almak olarak açıklandı. İhalenin Çelebi'den alınmasının nedeni ise üç aylık finansman arama süresinin bitmesine rağmen istenilen şartları yerine getirememesi olarak açıklandı. Kontratta mutabık kalınmaması halinde görüşülecek ilk şirket TAV olarak belirlenmişti. Çelebi'den yapılan açıklamada, projeyi, konsorsiyumdaki finanstan sorumlu ortaklarının çekilmesiyle tek başlarına üstlendikleri belirtilmişti. 


</TEXT>
</DOC>
