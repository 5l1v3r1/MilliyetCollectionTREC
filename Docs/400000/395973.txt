<DOC>
<DOCNO> 395973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/spor/yyilmaz.html </URL>
<DATE> 2005/11/18/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Bu vadiye bu racon 
</HEADLINE>
<TEXT>


"Futbol erkek oyunu", manşetten kocaman puntolarla yazılmış bir başlık... Bu muhteşem başlığın biraz altında da yine aynı büyüklükte "Buyrun er meydanına" şeklinde tehditkar bir devam başlığı... İlk başlığın hemen altında fotomontaj marifetiyle üretilmiş 4 adet fotoğraf İsviçreli 4 oyuncu Alex Frei, Daniel Gygax, Ricardo Cabanas ve Raphael Wicky vücutları ve kıyafetleriyle "errrkek" bir gazetenin teknolojik düzeysizlikteki çığır açıcı kreasyonuyla kadınlaştırılmışlar. 
Kendi homo-fobik dünyasında canlandırdığı kurmaca bir delikanlılık masalını, tiraj ve çok para kazanmak için ucuz, hem de en pespayesinden ucuz bir popülizmle denkleştirip aslında kaybetmek, daha da kaybetmek değil mi bu Hal böyleyken, "sadece bir oyundur" diye içeride kendi inanmadıkları tiratları pazarlamaya kalkanlar, uluslararası arenada işler biraz da çatallanmışsa "belden aşağı vurmaktan" hiç çekinmiyorlarsa, beğenmedikleri birkaç hakem kararından ve etik yoksunu birkaç rakip futbolcunun nahoş hareketlerinden sonra rakibin Haçlı Ordusu kurduğunu iddia ediyorlarsa erdemli, doğru ve insani kazanımlardan zerrece nasiplenmedikleri ortadadır. 

'Şiddete hayır' mı 
Bu kadar fütursuzca yüceltilmiş bir erkeklik ve bununla irtibatlandırılan kahramanlık, yiğitlik söylemi ve dolayısıyla bütün negatif anlamlandırmaların odağına yerleştirilmiş erkek olmayan, öteki sayılan, dışlanmış, kötü, pis, hain vb. lanetlenmiş sıfatlara teşne bir kadınlık-kadınsılık aşağılaması. Ve ancak muhteşem bir ikiyüzlülük ve riya duygusuyla dillendirilebilecek olan "kadınlar da maçlara gelsin, küfür azalsın" lafları, hatta daha da ötesine geçilerek, "şiddetle, kör fanatizmle mücadele edelim" yapay kampanyaları. Bir yandan bize karşı bütün Avrupa ve mazlum-mağdur olan "biz", diğer yandan kendimizi onlara kabullendirmek için duyulan müthiş hırs. Kışkırtılan, pohpohlanan, ucuz demogojilerle beslenen bir şovenizm histerisi. Rakibi yani oyunu, mücadeleyi asıl anlamlı kılan ögeyi bu kadar aşağılayıp düşmanlaştırdıktan sonra, kendi liginde sosyal statü, eğitim gibi kriterlerin dışında hemen herkesi etkileyebilen futbol terörüyle mücadele edilmesinin gerektiğini savunmak için gerçekten de olağanüstü bir ikiyüzlülük yeteneği olması gerekiyor. 
Bir de "kaybederken bile kazanabilmek" diye bir şey var ki muhtemelen onların cinsel kimliklerle parsellenmiş düşünce dünyasında böyle soruların anlamı yok Tabii canım, kaybetmek mi Hiç de "erkekçe" bir sözcük değil bu Olmaz, hatalı soru... Biz yine de önümüzdeki maçlara bakalım, arkamıza hiç ama hiç bakmayalım 

Boca es mi religion, 
Maradona es mi dios, 
la Bombonera es mi iglesia 
Boca benim dinim, 
Maradona tanrım, 
la Bombonera da mabedimdir 
Boca Juniors Stadı la Bombonera girişinde yazan cümle 


Haberiniz var mı 

2004-2005 SEZONU KARNESİ 
En Sakin Haftalar 4. hafta 29 sarı kart , 32. hafta 30 sarı kart , 34. hafta 1 kırmızı, 23 sarı kart 
En Hareketli Hafta 23. hafta 8 kırmızı, 55 sarı kart 
Kırmızı Kart Gösterilmeyen Haftalar 4., 18. ve 32. haftalar 
En Fazla Sarı Kart Gösterilen Hafta 23. hafta 55 
En Az Sarı Kart Gösterilen Hafta 29. hafta 21 
Futbolcuları En Fazla Kırmızı Kart Gören Takım Beşiktaş 10 , Futbolcuları En Fazla Sarı Kart Gören Takım Samsun 86 
Futbolcuları En Az Sarı Kart Gören Takım Fenerbahçe 54 



Foto-jenerik 
Aziz Pierre, Alex yazılı forma giymiş oğluyla birlikte Fenerbahçe taraftarına veda ederken. .. 





Hastanelik mi edelim 
İsviçre'de seyirci ne gerekiyorsa yaptı. Onlar pislik yaptıysa gerekirse biz de yapalım. Sahaya odun atalım demiyorum tabii ki 
Milli Takımlar Sorumlusu Davut Dişli 

Sen de sus 
Adnan Aybaba Bizimkiler kendini hiç yırtmıyor, ama İsviçre kanatlardan sorti yaptı Amerikan uçakları gibi Ben şa... 
Gökmen Özdenak Ya sus be Adnan Sus bee 
Telegol, Star 

Yapar mıyım Abi 
Bu kez hata yapma Fatih. 
Turgay Şeren - Akşam 

Seviyede son nokta 
Bülent Yavuz İsviçreli oyuncu topu eliyle kesiyor, sonra da masum havasına bürünüyor Benim Luboşum da bunu yiyor 
İlker Yasin Kimin yiyor Bülent hocam 
Bülent Yavuz Luboşum, Luboşum... 
3. Devre, Kanal D 

Diyosun 6 
Aslında yerlisiyle yabancısıyla hepsi milli ama, son gelişmeler bir kere daha gösterdi ki, Fenerbahçe gerçekten çok büyük kulüp. 
Hulki İlgün - Fanatik 

Fener'in şansı da mı yok 
100 yılda bir yakalayacağın başarı da, Galatasaray'ın UEFA şampiyonluğu gibi şansa olur. 
Alaattin Metin- Akşam 

Duyduk, bağırma 
Kısa ve öz Aziz Yıldırım'a küfür etmekten bıktı taraftar.. Aziz Yıldırım'ı, takımının geçmesini istiyor taraftar.. Alo Duyuyor musunuz sevgili arkadaşlar 
Reha Muhtar - Sabah 

Unutmam Abi 
Fatih son sözüm şu cezası biten Emre zaten oynayacak. Ancak sen yarın Necati'yi, Yıldıray'ı, Hamit'i, Fatih Tekke ve Halil'i sakın unutma... 
Turgay Şeren - Akşam 

Suç senin ama 
Gökmen Özdenak Konuşup konuşup sözü en son bana veriyorsun sen de 
Sabri Ugan Gökmen Abi sen de hiç araya girmiyorsun, yani konuşmuyorsun abi 
Telegol, Star 



</TEXT>
</DOC>
