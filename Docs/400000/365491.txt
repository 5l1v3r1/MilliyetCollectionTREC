<DOC>
<DOCNO> 365491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur41.html </URL>
<DATE> 2005/07/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Eski milletvekilinin oğlu silahla göğsünden yaralandı 
</HEADLINE>
<TEXT>

     Eski milletvekili Ökkeş Şendiller’in oğlu, silahla göğsünden yaralandı. Mehmet Alpaslan Şendiller, kazaen kendini vurduğunu söyledi. 
     AA muhabirinin aldığı bilgiye göre, Çankaya Yıldız’da oturan Mehmet Alpaslan Şendiller 19 , öğle saatlerinde silahla göğsünden vuruldu. Olayın ardından Güven Hastanesi’ne kaldırılan Mehmet Alpaslan Şendiller ameliyata alındı. Hayati tehlikesi bulunmayan ve polise ifade veren Şendiller, silahla oynarken kaza ile kendini yaraladığını bildirdi. 
     İfadesinde, olay sırasında evde yalnız olduğunu belirten Şendiller, silahı Kahramanmaraş’ta arazide bulduğunu ve babasından gizlediğini bildirdi. 
     Olayın meydana geldiği evde Ankara Emniyet Müdürlüğü Cinayet Büro Amirliği ve Olay Yeri İnceleme Şube Müdürlüğü ekipleri inceleme yaptı. 
     Şendiller’in yaralanmasına yol açan silaha balistik inceleme yapılmak üzere el konuldu. 
     
</TEXT>
</DOC>
