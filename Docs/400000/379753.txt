<DOC>
<DOCNO> 379753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur16.html </URL>
<DATE> 2005/09/19/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
4.5 milyon yeşil karta iptal... 
</HEADLINE>
<TEXT>

     Ödeme gücü olmayan vatandaşların tedavi giderlerinin karşılanması amacıyla verilen 4 milyon 4 bin 367 yeşil kart, usülsüz veya mükerrer alındığı gerekçesiyle iptal edildi. 
     AA muhabirinin aldığı bilgiye göre, Sağlık Bakanlığı’nca, yeşil kartların sağlık karnesi şekline dönüştürülerek, kartlara T.C kimlik numarası yazılması ve "Otokopili Sistem"e geçilmesi uygulamasının başladığı 1 Mart’tan bu yana mükerrer veya ihtiyacı olmadığı halde yeşil kart alanlar belirlendi. 
     Buna göre, yeni sisteme geçmeden önce 12.5 milyon olan Yeşil Kart’lı sayısı, usulsüz verildiği tespit edilen 4 milyon 4 bin 367 kartın iptal edilmesi sonucu 8 milyon 656 bin 729’a düştü. Bu arada ihtiyacı olduğu belirlenen 1 milyon 796 bin 638 kişiye daha yeni Yeşil Kart verilmesi kararlaştırdı. Son verilenlerle birlikte Türkiye’de Yeşil Kartlı sayısı, 9 milyon 843 bin 271’e yükseldi. 
     
     İLLERE GÖRE YEŞİL KARTLI ORANLARI" 
     Bakanlığın 1 Eylül 2005 tarihi itibariyle Yeşil Kart kayıtlarının illere göre dağılım rakamları ile Devlet İstatistik Enstitüsü’nün DİE illere göre nüfus oranları karşılaştırıldığında, Doğu ve Güneydoğu Anadolu illerinin büyük çoğunluğunda nüfusun yarıya yakınının Yeşil Kart sahibi olduğu ortaya çıktı. 
     Buna göre, en fazla Yeşil Kart’lı vatandaş, Bingöl’de yaşıyor. 
     Rakamlar, Bingöl nüfusunun yüzde 56’sının Yeşil Kart’lı olduğunu ortaya koyuyor. 
     Yeşil Kart sayısı nüfusa oranlandığında Bingöl’ü yüzde 48 oranıyla Hakkari, yüzde 46.4 oranıyla Siirt, yüzde 45.7 oranıyla Batman, yüzde 45.4 oranıyla Van, yüzde 44.5 oranıyla Ağrı izliyor. Doğu ve Güneydoğu 
     Anadolu’daki diğer illerin Yeşil kartlı sayısının nüfusa oranları ise şöyle 
     "Adıyaman yüzde 40 , Kars-Kilis yüzde 32.9 , Muş-Diyarbakır yüzde 32.7 , Ardahan yüzde 32 , Mardin yüzde 31.8 , Bitlis yüzde 31.5 , Tunceli yüzde 29.6 , Iğdır ve Kahramanmaraş yüzde 28 , Şırnak 
     yüzde 26.8 " 
     
     "NÜFUSA ORANLA EN AZ YEŞİL KARTLI İSTANBUL’DA" 
     Sağlık Bakanlığı’nın rakamlarına göre, İstanbul’da 368 bin 930 kişi, Ankara’da 208 bin 73 kişi, İzmir’de ise 169 bin 693 kişi Yeşil Kart’tan yararlanıyor. Türkiye nüfusunun 7’de 1’ini barındıran İstanbul, yüzde 3.2 oranı ile Yeşil Kart’tan en az yararlanılan il olarak ortaya çıkıyor. 
     Ankara’da ise Yeşil Kart sahiplerinin nüfusa oranı yüzde 4, Bursa’da yüzde 4.2, Kocaeli’nde yüzde 4.9, İzmir’de yüzde 4.6, Çanakkale’de yüzde 6 olarak görülüyor. 
     Türkiye genelinde diğer illerdeki Yeşil Kart sahiplerinin nüfusa oranları şöyle 
     "Adana yüzde 15 , Afyonkarahisar yüzde 11 , Amasya yüzde 13 , Antalya yüzde 7 , Artvin yüzde 17 , Aydın yüzde 9 , Balıkesir yüzde 9.7 , Bilecik yüzde 5 , Bolu yüzde 5.7 , Burdur yüzde 11 , Çankırı yüzde 9.7 , Çorum yüzde 24 , Denizli yüzde 5.3 , Edirne yüzde 11.5 , Elazığ yüzde 23.1 , Erzincan yüzde 9.4 , Erzurum yüzde 28.8 , Eskişehir yüzde 6.26 , Gaziantep yüzde 15.2 , Giresun yüzde 17.9 , Gümüşhane yüzde 20.5 , Hatay yüzde 18.2 , Isparta yüzde 8.4 , Mersin yüzde 12.6 , Kastamonu yüzde 18 , Kayseri yüzde 12.2 , Kırklareli yüzde 6.8 , Kırşehir yüzde 20 , Konya yüzde 9.7 , 
     Kütahya yüzde 7.4 , Malatya yüzde 14.6 , Manisa yüzde 13.5 , Muğla yüzde 5.4 , Nevşehir yüzde 11.7 , Niğde yüzde 21 , Ordu yüzde 23.7 , Rize yüzde 8.2 , Sakarya yüzde 9.2 , Samsun yüzde 23 , Sinop 
     yüzde 15.3 , Sivas yüzde 19.8 , Tekirdağ yüzde 5.1 , Tokat yüzde 16.2 , Trabzon yüzde 12.3 , Şanlıurfa yüzde 23.2 , Uşak yüzde 6.9 , 
     Yozgat yüzde 18.5 , Zonguldak yüzde 7.7 , Aksaray yüzde 19.5 , Bayburt yüzde 23 , Karaman yüzde 16.6 , Kırıkkale yüzde 8.6 , Bartın yüzde 16.2 , Yalova yüzde 11 , Karabük yüzde 8.5 , Osmaniye yüzde 23.4 , Düzce yüzde 10.75 ." 
     
</TEXT>
</DOC>
