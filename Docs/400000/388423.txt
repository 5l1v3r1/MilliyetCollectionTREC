<DOC>
<DOCNO> 388423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/guncel/gun07.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hac parasını kızlara verdi 
</HEADLINE>
<TEXT>


Kadıköy Belediye Başkanı Selami Öztürk'ün annesi Fazile Öztürk, 3 bin 500 YTL'lik hac ücretinin 2 bin YTL'sini Baba Beni Okula Gönder kampanyasına bağışladı 

İSTANBUL Milliyet 

Kadıköy Belediye Başkanı Selami Öztürk'ün 73 yaşındaki annesi Fazile Öztürk, hac parasını "Baba Beni Okula Gönder" kampanyasına bağışladı. 
15 yıl önce hacca giden 5 çocuk annesi Öztürk, bu yıl hacca gitmek için müracaatını yaptı ve hak kazandı. Ancak 3 bin 500 YTL'lik hac ücretinin 2 bin YTL'sini gazetemizin kız çocuklarının okullaştırılması için başlattığı kampanyaya bağışladı. Geri kalan 1500 YTL'yi de üniversiteli bir kız öğrenciye burs vermek için ayırdı. Öztürk, "Hacca gitmiş kadar oldum. Kız çocuklarının okutulması en büyük ibadetlerden sayılır" dedi. 

'Kızlar okutulmazdı' 
İlkokul üçüncü sınıftan ayrılmak zorunda kaldığını anlatan Öztürk, "Eskiden kızlar okutulmazdı. Kömür tozunu yumurtayla bir tahtaya sıvayarak, yazı tahtası, badana yaptığımız kireçtaşını da tebeşir olarak kullanırdık. Okuma hevesi içimde kalmıştı. Bu yüzden 3 kızımı da okuttum" diye konuştu. 
Eşinin Köy Enstitüleri'nde öğretmenlik yaptığı dönemlerde birçok doğulu çocuğu okuttuğunu anlatan Öztürk, "Doğulu çocuklar çok zeki ve hevesli. Yeter ki, imk n verilsin" dedi. 
Öte yandan "Baba Beni Okula Gönder" kampanyası için Kanal D'de canlı yayımlanan programda, Muş Bulanık'a 16 derslikli bir okul ile kendi adına 100 kıza burs sözü veren Selami Öztürk, Kadıköy Belediyesi'nde Milliyet İcra Kurulu Üyesi Tijen Mergen'le protokol imzaladı. 

Bağışçı listesi 78 

BURS HESABI Zülfü Kurtay, Gülten Tanyer, Pervin Cankara, Nurettin Saatçı, Çetin Pehlivan, Görkem Yanık, A. Ercüment Erman, TED Ankara Veli yahoogrup.com, TÜKD-İzmir, Erdem Atamer, Orhan Nuri Hassürücü, Şefika-Yurdagül Altay, Necati-Zübeyde Akkurt, Reşat Oruç, Neşet Gündoğdu, Özen Pazarcı, Yaşar Ergin-Ahmet Şefik Ergin, Fatma Ayhan Uysal, Feyza Kabarcan, Mahfuz Deniz, Mahmut Gülerman 
KIZ YURDU HESABI Ayla Birgül, Nurten Hacıosmanoğlu, Fatma Ayhan Uysal, Şehit Er Ersin, Mustafa Yatman, Aydan Erbuğ, Nurdan Özbecetek, B.Cem Girgin, Turan Coşkun, Halil Ürkmez, Mustafa Yılmaz, Emin Cankara, Hüsrev Ersavaş, Turgay Tuncay Özbakır, Muhsin Yabancı, Fatma Peker 
Not Eğitim gönüllülerinin listesi devam edecek. 


</TEXT>
</DOC>
