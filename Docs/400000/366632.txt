<DOC>
<DOCNO> 366632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun03.html </URL>
<DATE> 2005/08/03/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
Toronto'da alev alan uçağa yıldırım düşmüş olabileceği bildirildi... 
</HEADLINE>
<TEXT>

     Kanada’nın Toronto kentindeki Pearson Uluslararası Havaalanı’nda alev alan uçağa yıldırım düşmüş olabileceği bildirildi. 
     CTV televizyonunun görgü tanıklarına dayanarak verdiği haberde, uçağa yıldırım düşmüş olabileceği belirtildi. 
     Polis yetkilileri, Fransa’nın başkenti Paris’ten havalanan Fransız havayolları Air France’a ait A340 tipi uçağın, fırtınalı havada iniş pistine inmeye çalışırken kayarak alev aldığını kaydettiler. Uçakta 200’den yolcu bulunduğunun tahmin edildiğini belirten yetkililer, 
     kazada can kaybı veya yaralanmalar meydana geldiğine ilişkin henüz bir açıklamada bulunmadılar. Kazanın olduğu sırada pistte görevli bir polis memuru, yaralanan bazı yolcuların yürüyerek uçaktan çıktıklarını ve uçağın pilotunun hastaneye kaldırıldığını gördüğünü söyledi. Kazanın meydana geldiği yerden canlı yayın yapan AM 680 adlı haber kanalıysa uçakta 2 patlama meydana geldiğini duyurdu. 
     
</TEXT>
</DOC>
