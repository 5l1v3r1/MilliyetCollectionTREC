<DOC>
<DOCNO> 378941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/soneko14.html </URL>
<DATE> 2005/09/16/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
BDDK ile Bulgaristan Merkez Bankası arasında anlaşma imzalandı 
</HEADLINE>
<TEXT>

     Bankacılık Düzenleme ve Denetleme Kurumu BDDK ile Bulgaristan Merkez Bankası arasında anlaşma imzalandı. 
     BDDK'dan yapılan açıklamada, söz konusu ikili anlaşmanın 13 Eylül tarihinde Sofya'da imzalandığı belirtildi. 
     Açıklamada, Bankalar Kanunu'nun, yabancı ülkelerin denetim mercileri ile bankacılık alanında işbirliği ve bilgi alışverişinde bulunulabilmesine imkan sağladığı hatırlatıldı. Açıklamada şöyle denildi 
     ''Finansal sistemin istikrarının sağlanması ortak hedefi doğrultusunda Bulgaristan Merkez Bankası ve BDDK arasında, ülkelerinde bulunan bankaların ve finans kuruluşlarının yurtdışı faaliyetlerine ilişkin doğru bilgiye ulaşabilmek, sınır ötesi denetim ve gözetim alanında işbirliğini kolaylaştıracak bir kurumsal çerçeve oluşturmak ve kurumsal tecrübeler ile teknolojilerin karşılıklı eğitim olanakları aracılığıyla paylaşımını sağlamak amacıyla hazırlanan ikili anlaşma Sofya'da imzalanmıştır.'' 
     
</TEXT>
</DOC>
