<DOC>
<DOCNO> 364029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sondun23.html </URL>
<DATE> 2005/07/25/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Filipinler'de karışıklık sürüyor... 
</HEADLINE>
<TEXT>

     Filipinler'de muhalif milletvekilleri, yolsuzluk ve seçimde hile yapmakla suçlanan Devlet Başkanı Gloria Arroyo'nun azlini istedi. 
     Devlet Başkanı Arroyo'nun azli için muhalif milletvekillerince verilen önergenin 235 sandalyeli meclisin üçte biri olan 79 milletvekili tarafından kabul edilmesinden sonra, azil işlemini başlatacak Senato'da üçte iki çoğunluğun onayı gerekiyor. 
     Muhalif milletvekilleri azil önergesinde, Arroyo'nun geçen yıl Mayıs'ta yapılan seçimlerde oy sayma işlemi sırasında bir seçim komisyonu yetkilisiyle anlaştığı iddialarını ve kendisine, oğluna ve kayınbiraderine yönelik yolsuzluk suçlamalarını dile getirdiler. 
     Milletvekillerinin verdiği meclis önergesinden sonra Devlet Başkanı Arroyo da her yıl yaptığı geleneksel konuşmasında, kendisine yönelik suçlamaları reddederek, muhalif milletvekilleriyle mücadele edeceği mesajını verdi. 
     Hükümetin icraatı için anayasa değişikliğinin gerekli olduğunu savunan Arroyo, ülkenin yeni binyıla ayak uydurmak için bu değişikliklere gereksinimi olduğunu söyledi. 
     
</TEXT>
</DOC>
