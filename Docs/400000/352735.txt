<DOC>
<DOCNO> 352735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas16.html </URL>
<DATE> 2005/06/16/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
'Katili' idam edildikten 16 yıl sonra hayatta olduğu ortaya çıktı 
</HEADLINE>
<TEXT>

     Çin'de, öldürüldüğü iddia edilen bir Çinli kadının hayatta olduğu, ''katilinin'' idam cezası infaz edildikten 16 yıl sonra ortaya çıktı. 
     Resmi Şinhua haber ajansı, Şi Şiaorong adlı Çinli kadını öldürdüğü gerekçesiyle Nisan 1987'de tutuklanan Teng Şingşan'ın, cinayeti işlediğini itiraf ettiğini ve 1989'da idam edildiğini bildirdi. 
     Teng'in, işkence sonucu cinayeti işlediğini kabul edip etmediğinin bilinmediğini kaydeden ajans, ancak 16 yıl sonra ortaya çıkan Şi'nin polise giderek, ''eş olarak satıldığı için ortalarda görünmediğini'' bildirdiği kaydedildi. 
     Polisin, kasap olan Teng'in, sevgilisi Şi'yi parasını çaldığı için öldürdüğü sonucuna vardığı belirtilen haberde, şimdi uyuşturucu kaçakçılığı yaptığı için hapiste bulunan Şi'nin ise Teng'i tanımadığının belirlendiği bildirildi. 
     Haberde, Şi'nin, doğduğu yer Guizhou bölgesine 1993'te döndüğünü Teng'in ailesinin bir yıl sonra öğrendiği belirtildi. 
     
</TEXT>
</DOC>
