<DOC>
<DOCNO> 398051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sontur48.html </URL>
<DATE> 2005/11/25/ </DATE>
<TIME> 21.55 </TIME>
<AUTHOR>  </AUTHOR>
<HEADLINE>
Kadınlar, meşalelerini 'Şiddet' için yaktı 
</HEADLINE>
<TEXT>

     Adana'da kadın kuruşları, ''kadına yönelik şiddeti'' kınamak için meşalelerle yürüyüş yaptı. 
     ''Kadınlara karşı şiddete duyarlılığı artırma ve bu şiddeti kınama günü'' nedeniyle İnönü Parkı'nda toplanan kadın kuruluşları üyesi grup, daha sonra ellerinde meşalelerle Kültür Sokağı'na kadar slogan atıp davullar çalarak yürüdü. 
     Burada kadın grupları adına konuşan Yasemin Tuğcu, kadınların şiddete ve cinsel tacize maruz kaldığını söyledi. Tuğcu, çağdaş şartlarda hala okula gidemeyen genç kızlar bulunduğunu belirterek, ''Bizler, kamu reformu yasasıyla, ayrımcılığı artıran, iş güvenliğimizi elimizden alan kanunlara boyun eğmeyeceğiz. Bundan böyle, bekaret kontrolünün suç sayılmasını, sosyal güvenlik, parasız sağlık hizmetlerin verilmesini istiyoruz'' dedi. 
     Kadınlara şiddet uygulayanların en ağır şekilde cezalandırılması gerektiğini belirten Tuğcu, haklarını her zaman savunacaklarını söyledi. 
     Konuşmanın ardından kadınlar, türküler söyleyerek halay çekti. 
     
</TEXT>
</DOC>
