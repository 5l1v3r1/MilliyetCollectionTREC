<DOC>
<DOCNO> 397095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonspo44.html </URL>
<DATE> 2005/11/22/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Fenerbahçe - BC Kalev 86-64 
</HEADLINE>
<TEXT>

     Fenerbahçe Erkek Basketbol Takımı, FIBA Avrupa Kupası maçında Estonya'nın BC Kalev takımını 86-64 yendi. Karşılaşmaya oldukça hızlı başlayan Fenerbahçe, savunmada başarılı olurken, Mrsic'in 3 sayılık basketleriyle 3. dakika dolmadan maçta rakibine 11-2 üstünlük sağladı. Yaptığı hızlı hücumlarda Mrsic'e uygun şut seçimleri yaratan Fenerbahçe, bu oyuncunun yüksek isabet yüzdesiyle 5. dakikada 16 sayılık farkı 20-4 yakaladı. İyi oyununu sürdüren Fenerbahçe'de, Mrsic'e, Violette de skorerliğiyle eklenince, 9. dakikada fark 21 sayıya 31-10 çıktı. Mrsic'in 14 sayı bulduğu 1. periyot, 31-12 Fenerbahçe'nin üstünlüğü ile tamamlandı. 
     İkinci periyoda Mrsic'i kenarda tutarak başlayan Fenerbahçe, yedek oyuncularına şans verince, oyunda bocalamaya başlayıp 4, 5 dakika sayı bulamadı ve farkın 10 sayıya inmesine 31-21 engel olamadı. Kısa sürede önce savunmasında toparlanan, Semih, Erdal ve Mrsic ile de sayılar bulan sarı-lacivertliler, rakibine oyunda yeniden üstünlük sağlayarak 17. dakikada bir kez daha 21 sayı farka 44-23 ulaştı. Fenerbahçe ilk yarıyı 47-29 önde tamamladı. 
     Fenerbahçe ikinci yarıda Violette ile üst üste sayılar bularak rahat bir oyun sergiledi. 23. dakikada 25 58-33 , 28. dakikada 30 sayı 66-36 farklı üstünlük yakalayan sarı-lacivertliler, son bölümünde yabancısız oynadığı 3. periyodu 70-42 üstün bitirdi. 
     Son periyodun ilk 5 dakikasında yabancılarına yer vermeden oynamaya devam eden ve genç oyuncularına deneyim kazandıran Fenerbahçe, 35. dakikayı 76-51 önde geçti. Fenerbahçe, rahat bir oyun sergilediği maçta zayıf rakibini 86-64 yendi. 
     
     
Salon Abdi İpekçi Hakemler Raul Chaves xxx İspanya , Markus Grievink xxx Almanya , Omer Esteron xxx İsrail Fenerbahçe Hakan xx 7, Mrsic xxx 20, Stevenson xx 6, Kambala x 4, Violette xxx 16, Barış xx 7, Semih xx 11, Erdal xx 11, Rasim x 1, Levent x 3, Serkan x, Zeki x BC Kalev Gonzalez x 3, Frier xxx 15, Perry xx 9, Armpalu xx 4, Parn xx 6, Gert Dorbek x 3, Keerles xx 4 , Niidas xx 7, Erik Dorbek xx 8, Kaljula x 5, Vares x, Karl-Peeter Dorbek x 1. Periyot 31-12 İlk yarı 47-29 Fenerbahçe lehine 3. Periyot 70-42 
     
</TEXT>
</DOC>
