<DOC>
<DOCNO> 382289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonsiy14.html </URL>
<DATE> 2005/09/28/ </DATE>
<TIME> 13.10 </TIME>
<AUTHOR>  </AUTHOR>
<HEADLINE>
Türkiye, İsveç radyosunun kararına karşı girişimde bulunuyor 
</HEADLINE>
<TEXT>

     Dışişleri Bakanlığı Sözcüsü Namık Tan, İsveç radyosunun 15 Ocak 2006 tarihi itibariyle Türkçe yayınlarını sona erdirme kararına karşı Türkiye’nin girişimde bulunduğunu söyledi. 
     Tan, haftalık basın toplantısında konuya ilişkin bir soru üzerine, Türkiye’nin Stockholm Büyükelçiliği’nin İsveç Dışişleri Bakanlığı nezdinde girişim yaptığını kaydetti. 
     Sözcü, şöyle devam etti 
     "Dışişleri Bakanlığı yetkilisi, anılan radyonun yönetim kurulu üyelerinin verdiği bilgilere atfen, radyonun bağımsız bir kuruluş olduğunu vurgulamış ve her yıl yayın politikalarını gözden geçirdiklerini, bu yıl da aralarında Türkçeyle İspanyolcanın bulunduğu bazı dillerdeki yayınlarına son verme kararı aldıklarını, Türklerin İsveç’te yaşayan birçok gruptan daha önce ülkeye yerleştiklerini, bu nedenle de diğer bazı gruplara göre İsveç toplumuna daha iyi entegre olduklarını, radyonun yayın politikasını belirlerken İsveç’e daha sonra gelen gruplara öncelik verdiklerini cevaben ifade etmiştir. 
     Konuyla ilgili girişimlerimizi sürdürmekteyiz." 
     
</TEXT>
</DOC>
