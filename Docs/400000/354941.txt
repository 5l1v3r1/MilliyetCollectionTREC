<DOC>
<DOCNO> 354941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/guncel/axgun02.html </URL>
<DATE> 2005/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Nesin övünce aydınların sabrı taştı 
</HEADLINE>
<TEXT>


Aziz Nesin'in oğlu Ali Nesin, sanat galerisi sahibi Nevzat Metin, şair Nihat Behram ile oyuncu Demir Karahan'ın buluştuğu yemekte, AKP tartışması yüzünden yumruklaşmanın eşiğinden dönüldü 

İSTANBUL Milliyet 

Aziz Nesin'in oğlu Ali Nesin, sanat galerisi sahibi Nevzat Metin, şair Nihat Behram ile oyuncu Demir Karahan'ın buluştuğu yemekte AKP tartışması yaşandı. Nesin yemekte, AKP'nin çıkardığı uyum yasalarını devrim olarak niteleyip övdü. Nevzat Metin de, AKP'nin, Aziz Nesin'in kurtulduğu ancak 37 aydının ölümüyle sonuçlanan Madımak Oteli'ni yakanların uzantısı olduğunu iddia etti. Bunun üzerine sesler yükseldi, tansiyonu yüksek tartışma Ali Nesin'in masaya para atıp gitmesiyle son buldu. 
Metin, tartışmayla ilgili Habertürk internet sitesinde yer alan iddialar üzerine yaklaşık 6 ay önce yaşanan olaylı akşam yemeğini Milliyet'e anlattı. Demir Karahan'ın Aziz Nesin'in "Yeşil Renkli Namus Gazı" adlı oyununu sergilemek için kendisinden aracı olmasını istediğini, bunun üzerine Ali Nesin'i arayarak randevu ayarladığını belirten Metin, şöyle devam etti 
"Moda'daki Koço Restoran'da buluştuk. Yanımızda Nihat Behram da vardı. Demir büyük heyecanla bu oyunu oynayacağını söyledi. Hoş sohbet güzel devam etti. Derken, konu bugünkü siyasal duruma geldi. Ali Bey, 'Bunlar devrim yasalarıdır' diyerek bugünkü siyasal iktidarı övmeye başladı. Biz dinliyoruz şaşkınlıkla. Mümkün olduğu kadar sakin davranmaya çalışıyoruz. Nihat bir ara konuşmaya başladı, ben yine yumuşatmaya başladım ortamı. Derken, Behram'la ikimizin sabrı taştı. 
Ben de bunların devrim olmadığını, bu ülkenin ulusal değerlerinin yok olduğunu söyledim. O h l anlatmaya devam etti ve ben sonunda dayanamadım, dedim ki, 'Bunlar 37 tane aydınımızı yakan katillerin devamı, Aziz Nesin'i yakan.. Bir babanın oğlu nasıl böyle konuşuyor Böyle tezleri savunabiliyor ' Tartışma çıktı. Böyle bir ortam içinde çok ciddi olarak gerildim tabii. 'Ne oldu, dövecek misin beni yoksa ' dedi. 

Bu masada yerin yok 
'Hayır dövmeyeceğim ama senin bu masada yerin yok' dedim. 40 milyon attı. Ben de parayı kapıcımın çocuğuna verdim, 'Aziz Nesin'in kitaplarını al, oku' diye. Konuşmada Tayyip Erdoğan'ın ismi geçmedi. Bugünkü siyasal iktidarın başından bugüne kadarki uygulamalarını övdü, biz de ona karşı çıktık. Bir daha görüşmedik. Oyun da iptal oldu." 

Hakaret edince kalktım 
Ali Nesin de Nevzat Metin'in hakaret etmesi üzerine masadan kalktığını söyledi. Tayyip Erdoğan'ı savunmadığını, uyum yasalarını övdüğünü kaydeden Nesin, "Ben durup dururken masadan kalkmadım. Nevzat Bey hakaret ettiği için masadan kalktım. Ben hiçbir yorum yapmak istemiyorum" diye konuştu. 


</TEXT>
</DOC>
