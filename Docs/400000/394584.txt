<DOC>
<DOCNO> 394584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonspo20.html </URL>
<DATE> 2005/11/13/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Org. Büykanıt'tan Fener-Milan değerlendirmesi Fener, 3-4 gol atar 
</HEADLINE>
<TEXT>

     Kara Kuvvetleri Komutanı Org.Yaşar Büyükanıt, Fenerbahçe'nin Avrupa Şampiyonlar ligi'ndeki rakibi Milan'ı kesinlikle yeneceğini düşündüğünü ifade ederek, ''İddialı konuşuyorum. Fenerbahçe bu maçta 3-4 gol atar'' dedi. 
     Yaşar Büyükanıt, Türkiye Artistik Cimnastik Birinciliği'ni izlemek için geldiği Cemal Alpman Cimnastik Salonu'nda AA muhabirine yaptığı açıklamada, Fenerbahçe'nin iyi bir takım olduğunu ve gönül verdiği ekibin Şampiyonlar Ligi'nde devam edebilmesinin bu maça bağlı olduğunu bildirdi. 
     Büyükanıt, ''İtalya'daki maçı da beleş verdik. Son dakikalarda yapılan hatalar rakibe maçı hediye etmemize neden oldu. Ancak Şükrü Saraçoğlu Stadı'ndaki mücadele kesinlikle böyle olmayacak. Milan'ı İstanbul'da kesinlikle yeneriz'' diye konuştu. 
     Büyükanıt, Fenerbahçe'de tüm futbolcuların iyi olduğunu, sarı-lacivertli renklere gönül vermiş herkesin bu futbolculardan Milan maçında çok şey beklediğinin de altını çizdi. 
     
     TUNCAY ÇALIŞIRSA AVRUPA'NIN EN İYİSİ OLUR 
     Fenerbahçe futbolcuları arasında Tuncay'ın kendi gözünde ayrı bir yeri olduğu da belirten Büyükanıt, ''Kendi çalışması ve çabasıyla çıtasını yükseltirse, yakın zamanda Avrupa'nın en iyi futbolcusu olur'' diye konuştu. 
     
</TEXT>
</DOC>
