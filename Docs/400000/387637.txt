<DOC>
<DOCNO> 387637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/soneko23.html </URL>
<DATE> 2005/10/18/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
İş Bankası, Euromoney'nin listesinde... 
</HEADLINE>
<TEXT>

     İş Bankası'nın, finans dergisi Euromoney'nin 2004 sonu öz kaynak büyüklüklerine göre gelişmekte olan piyasalardaki en büyük 200 bankanın açıkladığı listede, Türk bankaları arasında 1. sırayı aldığı bildirildi. 
     İş Bankası'ndan yapılan açıklamada, bankanın, dünya sıralamasında ise 14. olduğu kaydedildi. 
     Açıklamada, 2004 sonu itibariyle 5 milyar 704 milyon dolar tutarındaki öz kaynak büyüklüğü ile bu sıralamada bulunan İş Bankası'nın, Temmuz ayında The Banker dergisinin ana sermaye büyüklüklerine göre yaptığı ''Dünyanın En Büyük 1000 Bankası'' sıralamasında da 110. sıraya yükseldiği, Türkiye'deki bankalar arasında da yine ilk sırayı aldığı hatırlatıldı. 
     Açıklamada, ''İş Bankası, uluslararası yayın kuruluşlarının derecelendirmelerine yansıyan başarıları ile artık yalnızca Türkiye'de değil, dünyada da önemli bir bölgesel güç olma yolunda ilerlediğini bir kez daha kanıtlamıştır'' denildi. 
     
</TEXT>
</DOC>
