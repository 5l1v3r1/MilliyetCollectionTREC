<DOC>
<DOCNO> 388739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yasam/axyas01.html </URL>
<DATE> 2005/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
1 hafta sonra doktorsuzlar 
</HEADLINE>
<TEXT>


Sağlık Bakanlığı'nın 45 gün için Hakk ri'ye gönderdiği Dr. Engin Tutkun'un görev süresinin 1 hafta sonra dolacak olması böbrek hastalarını endişelendirdi Başka doktor gönderilmezse ölebiliriz 

AA 

Milliyet'in bir süredir gündemde tuttuğu 'doktor açığı sorunu' Hakk ri'de h l çözülemedi. Sağlık sorunlarının gündemden düşmediği Hakk ri'de, Sağlık Bakanlığı'nca 45 günlüğüne geçici olarak görevlendirilen diyaliz uzmanının da 1 hafta sonra gidecek olması, hastaları tedirgin etti. Daha önce diyaliz makinesi ve uzman doktor olmaması nedeniyle ölümlerin meydana geldiği Hakk ri'deki hastalar kalıcı doktor istiyor. 

1 hafta sonra 
Devlet Hastanesi'nde diyaliz ünitesinde tedavi gören hastalar, Sağlık Bakanlığı'nın rotasyon sistemi ile 45 günlüğüne kente gönderdiği Dr. Engin Tutkun'un 1 hafta sonra görev süresinin dolacak olması nedeniyle zor günler geçiriyor. 
Tekrar doktorsuz kalmaktan korkan 13 diyaliz hastası, yeni bir doktor gelmeden Tutkun'un gidecek olmasının kendilerini zora sokacağını belirterek, bakanlıktan 1 hafta içinde yeni bir doktor gönderilmesi talebinde bulundu. 

'Fakirler Van'a göç edemiyor' 
29 Ekim'de görev süresi bitecek Tutkun da bölgeye kalıcı bir doktor gönderilmesinin şart olduğunu belirterek, "Diyaliz hekimliği şu anda uzmanlık branşında olmadığı için mecburi hizmet kapsamına girmiyor. Bu nedenle ya buraya kalıcı bir doktor gelecek ya da bu tür rotasyonlarla bu sorunun üstesinden gelinmeye çalışılacak" dedi. 
Diyaliz ünitesinde tedavi gören 8 hastanın yıllardır yaşanan doktor sıkıntısı nedeniyle Van'a taşındığını belirten, 5 yıldır diyaliz makinesine bağlı olan Ahmet Şahinoğlu da, diyaliz hastalarının daha sağlıklı tedavi olabilmek için Van'a göç ettiğini belirtti. Maddi durumu kötü olduğundan Hakk ri'de kaldığını ifade eden Şahinoğlu, Tutkun'un yerine başka doktor gönderilmemesi durumunda hayatlarını kaybedebileceklerini söyledi. 


</TEXT>
</DOC>
