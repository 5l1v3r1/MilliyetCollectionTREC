<DOC>
<DOCNO> 373406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo30.html </URL>
<DATE> 2005/08/27/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Appiah seyirciye hayran kaldı... 
</HEADLINE>
<TEXT>

     Fenerbahçe’nin yeni transferi Stephen Appiah, sarı-lacivertli taraftarlara hayran kaldı. 
     Appiah, böyle bir seyirci görmediğini ifade ederek, "Seyirci çok fantastikti" dedi. 
     Ganalı futbolcu maçın ilk 20 dakikasında iyi oynamadıklarını, ancak daha sonra iyi mücadele edip güzel bir galibiyet aldıklarını sözlerine ekledi. 
     Mehmet Yozgatlı ise Anelka’nın attığı golden sonra kendisine koşması ile ilgili olarak, "Maçtan önce ona gol atacağını söylemiştim, o da yanıma geldi. Fenerbahçe’de aile ortamı var, birbirimizi çok seviyoruz" şeklinde konuştu. 
     Bu arada maçın hakemi Bülent Demirlek de maçtan sonra yaptığı açıklamada, "Bugün Futbol Federasyonu ve Merkez Hakem Kurulu’nun İstanbul ve Ankara’da başlattığı bir uygulama var. Artık bize araba veriyorlar. Hakemlere verilen önemin ve güvenin ifadesidir bu. 
     Kendilerine teşekkür ediyoruz. Bizler de görevimizi en iyi şekilde yaparak, güvenlerini boşa çıkarmayacağız" diye konuştu. 
     
</TEXT>
</DOC>
