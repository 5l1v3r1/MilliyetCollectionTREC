<DOC>
<DOCNO> 355830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sondun43.html </URL>
<DATE> 2005/06/27/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Sırbistan-Karadağ Dışişleri Bakanı'na Kosova'da yumurtalı saldırı... 
</HEADLINE>
<TEXT>

     Kosova’ya gayri resmi ziyaret için gelen Sırbistan-Karadağ Dışişleri Bakanı Vuk Draşkoviç’e Priştine’de yumurtalı saldırı düzenlendi. 
     BM Kosova Geçici Yönetim Misyonu UNMİK Başkan Yardımcısı Laurence G. Rossin’le görüşen Draşkoviç’in konvoyuna, son dönemde "Kaderimizi kendimiz belirleyelim" hareketi olarak faaliyet gösteren Kosova Eylem Şebekesi KAN üyeleri tarafından yumurta atıldı. 
     Yumurtalı eylemden sonra biri gazeteci beş kişi tutuklandı. 
     UNMİK binası, Kosova Polis Hizmetleri KPH özel timi tarafından kordon altına alınarak, güvenlik önlemleri artırıldı. 
     KAN’a göre Draşkoviç, Kosova’da 3 bin kişinin kaybından ve 15 bin kişinin ölümünden sorumlu tutuluyor. 
     Çetniklerin yuvası olarak bilinen Ravna Gora’da Sırbistan Yenilenme Hareketi’ni SPO 1989 yılında kuran Draşkoviç, o dönemde Kosova’daki bağımsızlık gösterilerine "Türk Bayrağını taşıyacak eller kesilecektir" sözleriyle tepki göstermişti. 
     Draşkoviç, 1999’daki savaştan sonra Kosova’ya gelen ilk Sırbistan Karadağ Dışişleri Bakanı oldu. 
     Priştine yakınlarındaki Graçanitsa Manstırı’nda bu akşam düzenlenecek dini ayine Draşkoviç’in yanı sıra Sırp Ortodoks Kilisesi Patriği Pavle’nin katılacağı bildirildi. 
     Draşkoviç, Kosova’ya bağımsızlık verilmesini, "Balkanların kanser hastalığına yakalanması" olarak yorumlamıştı. 
     
</TEXT>
</DOC>
