<DOC>
<DOCNO> 392254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sonyas08.html </URL>
<DATE> 2005/11/04/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Erkek arkadaşının penisini zamklayarak intikam alan kadın suçlu bulundu 
</HEADLINE>
<TEXT>

     ABD’nin Pennsylvania Eyaleti’nde, intikam almak için, eski erkek arkadaşının penisini süper yapıştırıcıyla karnına zamklayan bir kadın suçlu bulundu. 
     Wetsmoreland bölgesinde yaşanan olayda, Gail O’Toole adlı kadın, eski erkek arkadaşı Ken Slaby’yi evine davet etti. Ken Slaby’nin bir başka kadınla arkadaşlığına çok sinirlenen Gail O’Toole, eski sevgilisi uyurken, penisini karnına, testislerini de bacaklarına zamkladı. 
     O’Toole, acı içinde uyandığında Slaby’yi evinden attı. Slaby, o durumda, 1,5 km kadar yürüyerek polisten yardım istemek zorunda kaldı. Slaby’yi ilk gören polis memuru, 23 yıllık meslek hayatımda böyle bir şeye rastlamadım’ dedi. Slaby, uzun süre dermatolojik tedavi görmek zorunda kaldı. Mahkeme, Gail O’Toole’u suçlu bulurken ne tür ceza verileceği konusunda henüz karar alınmadı. 
     
</TEXT>
</DOC>
