<DOC>
<DOCNO> 356378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur35.html </URL>
<DATE> 2005/06/28/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Köpekler, çobanı parçaladı 
</HEADLINE>
<TEXT>

     Tekirdağ’ın Şarköy İlçesi’nde, çobanlık yaparak geçimini sağlayan yaşlı adamın, köpekler tarafından parçalanmış cesedi bulundu. 
     Alınan bilgiye göre, Osman Dinar 67 , 10 gün önce, Yeniköy Köyü’nde Yusuf Keskin’e ait keçilere çobanlık yapmaya başladı. Keskin, sabah keçilerinin bulunduğu ağıla gittiğinde, Dinar’ın cesediyle karşılaştı. 
     Yusuf Keskin’in, durumu güvenlik güçlerine bildirmesinin üzerine olay yerine gelen ekipler, yaptıkları incelemede, Dinar’ın boğazında ve vücudunun değişik yerlerinde köpeklere ait diş izlerine rastladı. 
     Dinar’ın cesedi, ölüm nedeninin belirlenmesi için İstanbul Adli Tıp Kurumu’na gönderildi. 
     Bu arada, ağılda bulunan 10 köpek, Şarköy Belediye ekiplerince etkisiz hale getirilerek, incelenmek üzere Belediye Veteriner Hekimliği’ne götürüldü. 
     
</TEXT>
</DOC>
