<DOC>
<DOCNO> 391977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/soneko22.html </URL>
<DATE> 2005/11/03/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Konut kredilerinin tüketici kredilerindeki payı yüzde 40'a yükseldi 
</HEADLINE>
<TEXT>

     Tüketici kredileri, 28 Ekim tarihi itibarıyla geçen yıl sonuna göre yüzde 96 oranında artış göstererek 25 milyar 342.4 milyon YTL'ye çıktı. 
     Tüketici kredileri 2004 yılı sonu itibarıyla 12 milyar 924.6 milyon YTL idi. 
     Merkez Bankası verilerine göre, bu yıl Ekim ayı sonu itibariyle tüketici kredileri içinde konut kredilerinin payı yaklaşık yüzde 40'a yükseldi. Konut krediler 28 Ekim 2005 tarihi itibarı ile 9 milyar 997.6 milyon YTL'ye yükseldi. Konut kredileri 2004 yılı sonu itibarı ile 2 milyar 641.2 milyon YTL düzeyindeydi. Böylece konut kredilerinde 10 ayda kaydedilen artış oranı yüzde 278.5'e ulaştı. 
     Bu sürede taşıt kredileri yüzde 30 artarak 5 milyar 615.4 milyon YTL'ye, diğer krediler de yüzde 63 oranında yükselerek 9 milyar 729.5 milyon YTL'ye çıktı. 
     Söz konusu krediler 2004 yılı sonu itibarı ile sırasıyla 4 milyar 321.8 milyon YTL ve 5 milyar 961.6 milyon YTL olmuştu. 
     
     KREDİ KARTI KULLANIMI 
     Bireysel kredi kartı kullanımı ise geçen yıl sonuna göre yüzde 15.3 oranında artarak 28 Ekim itibariyle 15 milyar 851.4 milyon YTL'ye çıktı. 
     Kredi kartı kullanımı 31 Aralık 2004 tarihinde 13 milyar 752.9 milyon YTL olmuştu. 
     Bu yılın 10 ayında tasfiye olacak tüketici kredileri ve bireysel kredi kartları toplamı da yüzde 108.4 oranında artarak, 681.7 milyon YTL'den 1 milyar 420.8 YTL'ye çıktı. 
     
</TEXT>
</DOC>
