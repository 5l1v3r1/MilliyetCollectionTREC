<DOC>
<DOCNO> 371122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sondun12.html </URL>
<DATE> 2005/08/19/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Amerika'da cezaevinde isyan 1 ölü, 50 yaralı 
</HEADLINE>
<TEXT>

     ABD'nin California eyaletindeki bir cezaevinde çıkan isyanda bir mahkum öldü, 20'si gardiyan 50 kişi yaralandı. 
     Cezaevi yetkilileri, San Diego yakınlarındaki Calipatria Eyalet Hapishanesi'ndeki isyanın, bir gardiyanın, silah sakladığından şüphelendiği bir mahkumu aramaya çalışması sırasında saldırıya uğramasıyla başladığını belirtti. 
     Cezaevi sözcüsü Ray Madden, cezaevinin avlusunda başlayan isyanın 45 dakika sonra kontrol altına alındığını, ancak bundan 20 dakika sonra bir başka grubun avluda gardiyanlara saldırdığını söyledi. 
     Bir kule muhafızının isyancılara açtığı ateşte bir mahkumun öldüğü, yaralı mahkumlardan 5'inin cezaevinin dışındaki hastanelere kaldırıldığı belirtildi. Gardiyanlardan 16'sının da hastanelerde tedavi gördüğü kaydedildi. 
     Calipatria Eyalet Hapishanesi'nde 4 binden fazla mahkum bulunuyor. 
     
</TEXT>
</DOC>
