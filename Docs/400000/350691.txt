<DOC>
<DOCNO> 350691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko36.html </URL>
<DATE> 2005/06/10/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Hollandalıların üçte ikisi avroyu istemiyor... 
</HEADLINE>
<TEXT>

     Hollandalıların yaklaşık üçte ikisinin, uygulamaya konulmasından bu yana yaklaşık üç yıl geçmesine rağmen, hala avroyu benimsemediği ve karşı olduğu bildirildi. 
     Ülkenin en büyük gazetesi De Telegraaf'ın, 12 bine yakın kişiyi kapsayan okuyucu anketine göre, halkın yüzde 72'si avronun yürürlükte olmasına karşı çıkarken, yüzde 27'si ödeme birimi olarak avronun kalmasına evet dedi. Katılanların yüzde 60'ını, 25-44 yaş arası grubun oluşturduğu anketi yanıtlayanların yüzde 85'i, avronun yürürlüğe girmesinden bu yana, günlük harcamalarında kısıtlamaya gitmek zorunda kaldığını bildirdi. 
     Halkın yalnızca yüzde 9'u harcama düzeyini avro ile birlikte aynen sürdürdüğünü belirtirken, ancak 5 bir çoğunluk, avro ile birlikte gelirinde iyileşme olduğunu ifade etti. 
     Anketi yanıtlayanların yüzde 83'üne göre, hükümet, yıllarca avro konusunda halka yalan söyledi. 
     Ankete katılanlara, gelecek seçimlerde, herhangi bir partinin eski para birimi olan florinin geri gelmesini istemesi halinde oy verip vermeyeceklerin yönündeki bir soruya karşılık, yüzde 52 bir çoğunluk, siyasi görüşleri ve hangi parti olduğunu dikkate almaksızın destekleyeceklerini dile getirdiler. 
     
</TEXT>
</DOC>
