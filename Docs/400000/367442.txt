<DOC>
<DOCNO> 367442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur36.html </URL>
<DATE> 2005/08/05/ </DATE>
<TIME> 17.45 </TIME>
<AUTHOR>  </AUTHOR>
<HEADLINE>
Bebekleri mecburiyet öldürdü .. 
</HEADLINE>
<TEXT>

     Sağlık Bakanlığı tarafından oluşturulan Bilimsel Kurul, Erciyes Üniversitesi Tıp Fakültesi Gevher Nesibe Hastanesi Prematüre Servisi’nde 3 Ağustos’ta meydana gelen bebek ölümleriyle ilgili inceleme raporunu açıkladı. 
     Sağlık Bakanlığı’nca açıklanan inceleme raporu sonuçlarına göre, Total Paranteral Nutrisyon TPN uygulanan hastalarda kullanılmakta olan solüsyonların 6’sından kültür alındığı ve 5’inde gram-nagatif basil üremesinin saptandığı bildirildi. Söz konusu üremelerin olası kaynağı ise şu şekilde açıklandı 
     "Sevk edilmesi mümkün olmayan kritik bebeklerin servise mecburen kabul edildiği ve bölgedeki tek referans hastanesi niteliğinde olan Erciyes Üniversitesi Tıp Fakültesi Hastanesi’nin çevre illerden yoğun bir hasta akışıyla karşı karşıya olduğu, bu nedenle serviste bir küvözde birden fazla bebek yatırıldı. Maximum yatak kapasitesi 52 olan Yenidoğan servislerinin son iki gündür 87 hastaya bakım vermek zorunda kaldığı, gece ve gündüz 20 bebeğe bir hemşire düşecek şekilde hizmet verilmiştir. Yaklaşık 10 metrekarelik odalarda 6 veya daha fazla bebeğin kotlarda birarada tedavi edilmiştir." Yapılan inceleme sonucuna dayanılarak, salgının GSBL- pozitif K. pneumoniae’ye bağlı olduğu ve Prematüre servisinde TPN’lere eklenen lipid solüsyonunda meydana gelen Kontaminasyon’dan kaynaklandığı saptandı. 
     Buna göre, 38 bebekten 9’unda saat 1.00’den itibaren apne, abdominal distansiyon, hipotansiyon, dolaşım bozukluğu ve hiportermi gibi ağır sepsis düşündüren klinik bulguların ortaya çıkmasıyla birlikte 6 bebeğin 12 saat içerisinde kaybedildiği bildirildi. 
     
</TEXT>
</DOC>
