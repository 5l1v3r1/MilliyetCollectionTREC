<DOC>
<DOCNO> 369794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sontur23.html </URL>
<DATE> 2005/08/14/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
9 aylık hamile kadın cinayet kurbanı... 
</HEADLINE>
<TEXT>

     Kartal'da, hamile bir kadın, bir inşaatın içinde öldürülmüş olarak bulundu. 
     Alınan bilgiye göre, Hürriyet Mahallesi Olimpiyat Caddesi'ndeki Akyılmaz Yapı Kooperatifi'nin bekçisi, inşaatın bodrum katında bir kadının cesedini buldu. 
     Olay yerine gelen polis ekiplerinin yaptığı inceleme sonucunda cesedin 9 aylık hamile olduğu belirtilen Kemaliye Altun'a 35 ait olduğu anlaşıldı. Altun'un başının arkasında sert bir cisimle vurularak öldürüldüğü belirlendi. 
     Altun'un cesedini teşhis eden eşi Enver Altun ve yakınları, sinir krizi geçirdi. Ambulansla Kartal Dr. Lütfi Kırdar Eğitim ve Araştırma Hastanesi'ne kaldırılan Kemaliye Altun'un cesedi, daha sonra Adli Tıp Kurumu morguna gönderildi. 
     Polis, 7 çocuğu olduğu belirtilen Altun'un eşi Enver Altun'u, ifadesine başvurmak üzere Kartal İlçe Emniyet Müdürlüğü Asayiş Büro Amirliği'ne götürdü. 
     Kemaliye Altun'un dün akşam saatlerinde Kurtköy Hilalşehir Hayati Üstün Caddesi Çakmak Sokak'taki evlerinden, doğacak çocuğu için alışveriş yapmak amacıyla çıktığı ve gece eve dönmemesi üzerine eşinin Pendik İlçe Jandarma Komutanlığı'na kayıp başvurusunda bulunduğu öğrenildi. 
     Polis yetkilileri, Kemaliye Altun'un üzerinde cüzdan ya da para bulunmadığını ifade ederek, cinayetin hırsızlık amacıyla işlenmiş olabileceği ihtimali üzerinde durulduğunu bildirdiler. 
     
</TEXT>
</DOC>
