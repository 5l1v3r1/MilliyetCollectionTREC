<DOC>
<DOCNO> 393840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonspo26.html </URL>
<DATE> 2005/11/10/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Fenerbahçe idmanında Aurelio korkuttu 
</HEADLINE>
<TEXT>

     Turkcell Süper Ligi'nin 13. haftasında Vestel Manisaspor ile karşılaşacak Fenerbahçe, hazırlıklarını bugün çift antrenmanla sürdürdü. 
     Samandıra Tesisleri'nde sabah kondisyon çalışması yapan sarı-lacivertliler, öğleden sonra ise topla çalıştılar. Akşam antrenmanında, ısınma çalışmalarının ardından futbolcular yarı sahada çift kale maç yaptı. Antrenör Roland Koch, çalışmanın son bölümünde, takımlara belli sürede hücum şansı tanıdığı, tek pasla dar alanda çift kale maç yaptırdı. 
     Çift kale maçta Aurelio hafif bir sakatlık geçirdi, ancak antrenmana devam etti. 
     Milli takımlarda bulunan futbolcuların yer almadığı antrenmanda, Zafer takımdan ayrı, koşu yaptı. 
     Sarı-lacivertliler, Vestel Manisaspor maçının hazırlıklarını yarın çift antrenmanla sürdürecek. 
     
</TEXT>
</DOC>
