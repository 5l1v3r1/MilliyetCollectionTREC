<DOC>
<DOCNO> 350671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko15.html </URL>
<DATE> 2005/06/10/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Mayıs ayında en yüksek reel getiriyi mevduat faizi sağladı... 
</HEADLINE>
<TEXT>

     Finansal yatırım araçları arasında Mayıs ayında, aylık bazda en fazla reel getiriyi mevduat faizi sağladı. 
     Devlet İstatistik Enstitüsü DİE , seçilmiş finansal yatırım araçlarının Mayıs ayı itibarıyla gerçekleşen reel getiri oranlarını açıkladı. 
     Buna göre, mevduat faizi brüt ile birlikte külçe altın ve dolar da bir önceki aya göre reel getiri sağlarken, borsa endeksi ve avro yatırımcılarını üzdü. 
     Mayıs ayında mevduat faizi brüt yüzde 1.22, dolar ve külçe altın yüzde 0.40'ar oranında reel getiri sağlarken, avroda yüzde 1.50, borsada da yüzde 0.50 getiri kaybı oldu. 
     
     YILLIK GETİRİ 
     Mayıs ayı itibariyle son bir yıla bakıldığında ise borsa endeksi ile mevduat faizine yatırım yapanlar reel bazda kazanırken, avro, dolar ve altına yatırım yapanlar zarar etti. 
     Söz konusu dönemde, borsa endeksi yüzde 37.23, mevduat faizi brüt yüzde 15.07 oranında yıllık bazda getiri sağlarken, avroda yüzde 9.27, dolarda yüzde 14.20, külçe altında yüzde 5.29 reel getiri kaybı oldu. 
     
</TEXT>
</DOC>
