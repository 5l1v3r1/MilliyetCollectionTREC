<DOC>
<DOCNO> 380040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur15.html </URL>
<DATE> 2005/09/20/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İlköğretim öğrencisine tecavüz iddiası 
</HEADLINE>
<TEXT>

     
     Ertan KORKMAZ MANİSA, DHA 
     
MANİSA’da ilköğretim okulu öğrencisi 13 yaşındaki Ö.N.’nin annesi M.Y. polise başvurarak kızının okuldan kaçırılıp zorla alıkonulduğunu ve tecavüze uğradığını iddia etti. Olaya karıştıkları ileri sürülen 17 yaşındaki M.S. ve 16 yaşındaki A.A. gözaltına alındı. Zanlılar çıkarıldıkları mahkemece tutuksuz yargılanmak üzere serbest bırakılırken, olayla ilgili 16 yaşındaki A.Ç.'nin arandığı belirtildi. 
     Manisa 8 Eylül İlköğretim Okulu Öğrencisi 13 yaşındaki Ö.N., iddiaya göre yaklaşık 7 ay önce aynı okuldan arkadaşı A.Ç. tarafından kandırılarak okul yakınlarındaki boş araziye götürüldü. Ö.N., kendisini jiletle tehdit eden A.Ç.'nin tecavüzüne uğradı. 
     Daha sonra aynı okuldan A.A. da Ö.N.'yi zorla okul yakınlarındaki boş araziye götürerek bıçak tehdidiyle tecavüz etti. Olayın ardından A.A. değişik zamanlarda Ö.N.'yle zorla ilişki kurdu. Ö.N.'nin eşinden boşanmış annesi M.Y.’nin polise verdiği ifadeye göre, geçen cuma günü meydana gelen olayda, A.A. ve onun arkadaşı M.S. tarafından zorla bağ evine götürüldü. İki zanlı genç kıza tecavüz etti. 
     Polis ekiplerinin, annesi M.Y.’nin şikayeti üzerine bulduğu Ö.N., ifadesinde önce A.Ç.’nin daha sonrada aynı okuldan tanıdığı A.A’nın kendisine tecavüz ettiğini söyledi. Ö.N., son olarak da A.A. ve tanımadığı M.S. tarafından motosikletle zorla bağ evine götürüldüğünü ve tecavüze uğradığını iddia etti. 
     Ö.N.'nin ifadesi doğrultusunda polis tarafından gözaltına alınan A.A. ve M.S., sevk edildikledi adliyede çıkarıldıkları nöbetçi mahkeme tarafından tutuksuz yargılanmak üzere serbest bırakıldı. Olaya karıştığı öne sürülen A.Ç.'nin yakalanması için çalışmaların sürdürüldüğü belirtildi. 
     
</TEXT>
</DOC>
