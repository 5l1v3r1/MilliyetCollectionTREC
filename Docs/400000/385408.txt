<DOC>
<DOCNO> 385408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/yazar/ulagay.html </URL>
<DATE> 2005/10/10/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Kuş gribi Küresel felaket mi 
</HEADLINE>
<TEXT>


Artık daha fazla kaçamayacağım bu konudan, çünkü kuş gribi gerçeği maalesef ülkemize de sıçradı. Bazı konular vardır, önemini hissedersiniz ama mecbur kalmadıkça değinmek istemezsiniz, çünkü fazlasıyla iç kapayıcı ve ürkütücüdür. Dış basını izlediğim için epeydir farkında olduğum ama kaçınmaya çalıştığım bir konuydu kuş gribi. 
Sürekli okuduğum dergilerden biri olan Foreign Affairs'in Temmuz Ağustos 2005 sayısında ilk üç makalenin kuş gribine avian flu ayrıldığını görünce, olayın başka bir boyuta sıçramak üzere olduğunu düşünmeye başladım. Çoğunlukla uluslararası ilişkilerle, siyasetle ve ekonomiyle ilgili değerlendirmelere yer veren derginin bu konuya bu kadar yer ayırması hayra alamet değildi. 
Önceki akşam, Balıkesir'in Manyas ilçesinde 2 bin hindinin kuş gribi nedeniyle öldüğü haberini duyunca bu konudan daha fazla kaçamayacağım anladım ve önce Foreign Affairs'teki yazıları okudum. Okudukça içim karardı. Küresel boyutta bir felaketle karşı karşıya kalabilirdik. 

Felaket yakın mı 
Bilim adamlarını korkutan olasılık, şimdilik yalnızca kuşları ve kümes hayvanlarını etkileyen ve bu hayvanlarla doğrudan temas halindeki insanlara geçebilen yen A tipi H5N1 grip virüsünün değişime uğrayarak insandan insana geçebilir hale gelmesiydi. Sonuçları yeni açıklanan bilimsel araştırmalar, 1918 yılında İspanya'dan yayılan ve farklı tahminlere göre 50 - 100 milyon insanın ölümüne yol açan grip salgınının da kuşlardan yayıldığını ortaya koymuştu. İlk kez 1997'de Asya'da ortaya çıkan, A tipi virüsten kaynaklanan kuş gribinin de insanlara sıçrayabildiği ve Asya'da bu gribe yakalanan 116 kişiden 60'ının hayatını kaybettiği biliniyor. 

360 milyon ölü 
ABD yetkililerinin yaptıkları tahminlere göre benzer bir olgunun bugün yaşanması halinde 180 - 360 milyon insanın hayatını kaybetmesi mümkün. En kötü senaryonun gerçekleşmesi halinde yalnızca ABD'de 80 milyon kişinin A tipi virüsten kaynaklanan kuş gribine yakalanabileceği ve bunlardan 16 milyonunun hayatını kaybedebileceği tahmin ediliyor. ABD'nin böyle bir olayla karşılaşması halinde uğrayacağı maddi zararın ise 500 milyar dolara yaklaşması bekleniyor. 
Başkan Bush, böyle bir olasılığın gerçekleşmesine karşı alınacak önlemleri tartışmak üzere geçen hafta geniş kapsamlı bir toplantı düzenledi. Grip aşısı üreten firmalarla grip virüslerine karşı etkili olduğu bilinen antivirütik ilaçları üreten firmaların üst düzey yetkililerinin de katıldığı bu toplantıda, ABD'nin altı ay içinde 600 milyon doz grip aşısı üretecek kapasiteye erişmesi için gereken önlemlerin alınmasına karar verildi. Ayrıca Tamiflu ve Relenza gibi antivirütik ilaçları üreten firmaların da üretim kapasitelerini artıracak önlemleri almaları istendi. 

Küresel felaket 
Pandemi diye tanımlanabilecek olan böyle bir salgının ortaya çıkması halinde bu eyalnızca 14'ünü böyle bir grip salgınına karşı aşılamak mümkün. 
Söz konusu aşıları üretme kapasitesi ise dünya nüfusunun 12'sinin yaşadığı 9 ülkede ABD, Almanya, Avustralya, Fransa, Hollanda, İtalya, İngiltere, Japonya ve Kanada toplanmış durumda. Bu tablo dünya nüfusunun çok büyük bölümünün bu olanaktan yararlanamayacağını ortaya koyuyor. Ayrıca gribe yakalananlara hizmet verecek hastane kapasitesinin ve sağlık personelinin de, ABD dahil hiçbir ülkede yeterli olmadığı biliniyor. 
Öte yandan küreselleşmenin hemen her alanı etkilediği günümüzün dünyasında böyle bir salgının ekonomik maliyetini hesaplamak olanaksız. Ancak salgına karşı önlem almak amacıyla alınacak sınır ötesi mal ve insan hareketlerini kısıtlayıcı önlemlerin küresel ekonomide büyük darboğazlara ve kayıplara yol açması kaçınılmaz görünüyor. Türkiye'nin de böyle bir felaketten en az etkilenmek için gerekli önlemleri şimdiden alması gerekiyor. 



</TEXT>
</DOC>
