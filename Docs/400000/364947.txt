<DOC>
<DOCNO> 364947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/yasam/yas09.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiye gecikme duyurusu asıldı 
</HEADLINE>
<TEXT>



Bülent Adalı'yla gittiği Mısır'daki patlamalarda yaşamını yitiren Safiye Güler Yavuz'un cenaze töreninin, cenazenin Mısır'daki yetkililerden alınması sırasında yaşanan gecikme nedeniyle ertelendiği camiye asılan yazıyla duyuruldu. Yavuz'un aile yakınları da Mısır'da cenaze teslimi sırasında çıkarılan zorluklardan yakındı. 

'İzin alınamamış' 
Yavuz'un teyzesi Kevser Opşin de yeğeninin cenazesinin Adalı ile birlikte dün getirilmesinin planlandığını belirterek şunları söyledi "Maddi sıkıntıdan çok cenazeyi bir an önce alamamanın sıkıntısını yaşıyoruz. Canımız o yönde yanıyor. Bizim çocuğumuz da bugün gelecekti yarım saat geç kalmışlar izin almak için. Dolayısıyla birgün sarktı. Elçilikten imza alınması gerekiyormuş o imzayı alamadıkları için cenazeyi getirememişler. İşlemlerde çok zorluk çıkardıklarını söylediler ama ne tür işlemler onu bilmiyoruz. Bir sonraki uçağı bekliyoruz." 



</TEXT>
</DOC>
