<DOC>
<DOCNO> 384964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/guncel/gun12.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollardan Türkiye'ye destek 
</HEADLINE>
<TEXT>


MEHMET ÇİFTÇİ İspanya DHA 

AB'nin Türkiye ile tam üyelik müzakerelerine başlama kararı İspanyol aydınlarınca olumlu karşılandı. İspanya'da yayımlanan Cronica gazetesine bir makale gönderen aydınlar, Türkiye'nin AB'ye girişine tam destek verirken, birlik içindeki Türkiye karşıtlarına da Türkiye'yi istememelerinin gerçek nedenlerini açıklaması çağrısında bulundu. İspanyol aydınlara göre, AB'ye girmiş bir Türkiye'de iş göçü tamamen ters işleyecek. Türkler Avrupa'ya iş için değil, Avrupalılar Türkiye'ye iş bulmaya gelecekler. 
İspanyol aydınları, Türkiye'nin üyeliğini istemeyenlerin nedenlerini de 4 başlıkta topladı 
Türkiye bir Avrupa ülkesi değil. Türkiye, Avrupa değerlerini paylaşmıyor. Türk işçileri Avrupa'yı kuşatacaklar. Müslüman bir ülke demokrasi değerlerini hazmedemez. 



</TEXT>
</DOC>
