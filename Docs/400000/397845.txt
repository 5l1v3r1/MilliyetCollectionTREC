<DOC>
<DOCNO> 397845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/yasam/yas05.html </URL>
<DATE> 2005/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız işadamı Dinar'da bulundu 
</HEADLINE>
<TEXT>


Üç gün önce Bakırköy'deki Galleria Alışveriş Merkezi'nden kaçırılan Fransız işadamı Tortel'i polis dün akşam Afyonkarahisar'in Dinar Tren İstasyonu'nda buldu. Tortel, kendi imk nlarıyla kurtulduğunu söyledi 

AFYONKARAHİSAR DHA 

İstanbul'da Galleria Alışveriş Merkezi'nden 3 gün önce kaçırılan Fransız işadamı Pierre Tortel 58 , dün Afyonkarahisar'ın Dinar ilçesinde ortaya çıktı. Polisin, Dinar Tren İstasyonu'nda otururken bulduğu Tortel ifadesinde, kendi imk nlarıyla kurtulduğunu söyledi. 
Fransız işadamı dün İstanbul'daki arkadaşı Cebbar Kılıçoğlu'nu arayarak kendisini kaçıranların elinden kurtulduğunu ve Dinar'da olduğunu söyledi. İstanbul'daki tanıdıklarının polise haber vermesi üzerine yetkililer, Dinar Emniyet Müdürlüğü'nü uyardı. Polis, bulunduğu yeri tam olarak belirtemeyen işadamını arama çalışmaları başlatıldı. 
İşadamını önce otogarda arayan polis, bulamayınca bu kez tren istasyonuna gitti. Polisler, Tortel'i garda bir bankta otururken buldu. 
Az İngilizce bilen Tortel, Dinar Emniyet Müdürlüğü'ne götürüldü. İlçede Fransızca bilen kimse olmadığı için Tortel ile iletişim kurmak için Sandıklı'dan Fransızca tercüman getirildi. 
Kendi imkanlarıyla kurtulduğunu, İstanbul, İzmir, Denizli ve Isparta illerinde dolaştırıldığını belirten Tortel, başka bilgisi olmadığını söyledi ve konsolosluk yetkilileri ile görüşmek istedi. Tortel'in bu isteği Ankara'daki Fransız Büyükelçiliği'ne de iletildi. 

Susturuculu silah 

Karakolda DHA'nın sorularını yanıtlayan Tortel, "Alışveriş merkezinde tuvalete gittim. Yanıma yaklaşan 2 kişi, namlusuna susturucu takılmış bir silahla beni dışarı çıkardılar ve bir taksiye bindirdiler. Bir trene bindik. Denizli'ye gittik. Oradan Isparta'ya geçtik. Tuvalete gideceğimi söyleyip ellerinden kurtuldum. Otobüse binip Dinar'a geldim" diye konuştu. 


</TEXT>
</DOC>
