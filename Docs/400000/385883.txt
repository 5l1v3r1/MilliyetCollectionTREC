<DOC>
<DOCNO> 385883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sontur29.html </URL>
<DATE> 2005/10/11/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Elinde mayın patlayan çocuk ağır yaralandı 
</HEADLINE>
<TEXT>

     Ağrı’nın Doğubayazıt İlçesi’nde bir çocuk, hayvan otlattığı sırada bulduğu mayının elinde patlaması sonucu ağır yaralandı. 
     AA muhabirinin edindiği bilgiye göre, Telçeker Köyü kırsalında babası Ali Sarıhan ile hayvan otlatan Okan Sarıhan 11 , daha önce teröristlerce döşenen mayın buldu. 
     Elinde bir süre oynadığı mayının patlaması sonucu ağır yaralanan Sarıhan, Ağrı Devlet Hastanesi’ne kaldırıldı. 
     Baba Sarıhan, AA muhabirine, hayvan otlattıkları sırada oğlu Sarıhan’ın bulduğu metal ile mayın olduğunu bilmeden oynadığını söyledi. Mayının patlaması sonucu oğlunu ağır yaralı olarak hastaneye götürdüğünü anlatan Sarıhan, oğlu Okan’ın durumunun ağır olması nedeniyle Erzurum’a sevk edileceğini kaydetti. 
     
</TEXT>
</DOC>
