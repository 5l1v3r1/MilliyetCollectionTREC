<DOC>
<DOCNO> 390689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/soneko03.html </URL>
<DATE> 2005/10/29/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Uluslararası borsalarda dolar değer kaybetti... 
</HEADLINE>
<TEXT>

     Uluslararası piyasalarda geçen hafta ABD Doları, Japon Yeni dışında farklı paralar karşısında değer kaybederken, altın fiyatları düştü. 
     Tokyo Borsası'nda ABD Doları, Japon Yeni karşısında haftaya düşüş eğilimi içinde 114.16 yenden işlem gördü. ABD Doları, Japon Yeni karşısında haftayı düşüş eğilimi içinde buna karşın pazartesi gününe göre artarak 115.36 yenden kapattı. 
     ABD Doları'nın uluslararası döviz borsalarında önemli para birimleri karşısında hafta başı ve sonu kapanış değerleri şöyle oldu 
     
     
PARA BİRİMİ CUMA PAZARTESİ Japon Yeni 115.46 114.88 İsviçre Frangı 1.2763 1.2909 Kanada Doları 1.1768 1.1800 
     Londra döviz piyasasında pazartesi 1.2035 dolarda kapanan avro, cuma kapanışta 1.2104 dolara çıktı. 
     Aynı borsada haftaya 1.7543 dolarda giren İngiliz Sterlini ise cuma kapanışta 1.7783 dolara yükseldi. 
     
     ALTIN FİYATLARI 
     Altının ons fiyatı Hong Kong Borsası dışında geriledi. Bazı borsalarda altının ons fiyatının pazartesi ve cuma kapanış saatlerindeki fiyatları şöyle 
     
     
BORSA CUMA PAZARTESİ Londra 470.30 474.30 Zürih 473.35 474.55 Hong Kong 474.05 472.45 
     Londra Borsası'nda pazartesi 7.84 dolarda kapanan gümüşün ons fiyatı da cuma kapanışta 7.80 dolara düştü. 
     
     MENKUL KIYMET PİYASALARI 
     ABD Başkanı george Bush'un Ocak ayında emekliye ayrılacak ABD Merkez Bankası Alan Greenspan'ın yerine Beyaz Saray'daki Ekonomik Danışmanlar Kurulu Başkanı Ben Bernanke'nin aday gösterildiğini açıklaması ardından işlem hacmi bakımından dünyanın en büyük borsası konumunda olan New York'ta endeksler haftaya yükseliş eğilimi içinde başladı. Endekslerin yükselmesinin bir başka nedeni olarak ilaç yapımcısı firmaların güçlü çeyrek gelirleri ile düşük petrol fiyatları gösterildi. 
     Dow Jones Endeksi pazartesi günü 169.78 puan artarak 10,385.00 puana, teknoloji endeksi 33.62 puan yükselerek 2,115.83 puana çıktı. Dow Jones Endeksi'ndeki bu yükseliş 21 Nisan tarihinden bu yana bir günde yaşanılan en yüksek artış oldu. 
     ABD ekonomisinin son çeyrekte öngörülenden daha fazla büyümesi dün kapanışta endekslerin büyük oranda büyümesine neden oldu. Dow Jones Endeksi Cuma günü kapanışta 172.82 puan artarak 10,402.77 puana çıkarken yine 21 Nisan tarihinden bu yana bir günde yaşanılan en büyük büyüme oldu. Nasdaq Endeksi 26.07 puan artarak 2,089.88 puana çıktı. 
     Tokyo Borsası'nda Nikkei Endeksi haftaya düşüş eğilimi içersinde 13,400.29 puandan girdi.Cuma günü kapanışta da düşüş eğilimi sürdüren Nikkei Endeksi haftayı 13,346.54 puandan kapattı. 
     
</TEXT>
</DOC>
