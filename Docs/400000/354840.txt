<DOC>
<DOCNO> 354840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sontur16.html </URL>
<DATE> 2005/06/23/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Trafik kazası İstanbul'u felç etti 
</HEADLINE>
<TEXT>

     Fatih Sultan Mehmet Köprüsü'nde yarım saat arayla meydana gelen iki kaza İstanbul trafiğini felç etti. 
     TEM Otoyolu'ndaki İlk kaza sabah 07.00 sıralarında köprünün Anadolu yakasından Avrupa Yakasına çıkışında meydana geldi. 
     İnşaat malzemesi 'Ytong' yüklü kamyonun yan yatması sonucu köprüde trafik durdu. Kamyon sürücüsü Alaaddin Erler, önündeki taksiye çarpmamak için direksiyonu kırınca aracın yan yattığını söyledi. 
     Olay yerine gelen çekici kamyonu kaldırırken itfaiye ekipleri de yoldaki kamyona ait parçaları su tutarak temizledi. 
     
     Zincirleme trafik kazası da meydana geldi 

     Yarım saat arayla meydana gelen ikinci kaza ise, yine Fatih Sultan Mehmet Köprüsü üzerinde oldu.. İkinci kaza Avrupa yakasından Anadolu yakasına geçişte, gişelerde meydana geldi. 
     Freni patlayan sebze-meyve sandığı yüklü kamyon, önce önündeki taksiye daha sonra da bir otomobile çarptı. Bir motosikletin de karıştığı kazada,. elinden yaralanan motosiklet sürücüsü İstinye Devlet Hastanesine kaldırıldı. 
     Kaza yapan araçların kaldırılmasının ardından yol saat 10.00 sıralarında tekrar trafiğe açıldı. 
     
</TEXT>
</DOC>
