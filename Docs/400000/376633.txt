<DOC>
<DOCNO> 376633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/yazar/heper.html </URL>
<DATE> 2005/09/08/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Çalışmadan para alanlar 
</HEADLINE>
<TEXT>


Ben doğru bildiğini söyleyen bir tipim. 
Aydın Bey bu vasfım dolayısıyla bana "Potçu Doğan" der. 
Yeni Kültür Bakanı Atilla Koç için yazacaklarım da bu açıdan ele alınmalı. 
Yani ben, Devlet Tiyatroları için Bakan'ın yaptıklarını bir vatandaş olarak onaylıyorum, dersem bu, Bakan'ın her türlü icraatını tasvip ediyorum anlamı taşımaz. 

BAKAN Koç ne yaptı 
Lemi Bilgin'i Devlet Tiyatroları Genel Müdürlüğü görevinden aldı. 
Yerine Mine Acar'ı atadı. 
Kıyamet bunun üzerine koptu. 
Devlet Tiyatroları'ndan istifalar oldu. 
Zaman gazetesi manşetten verdiği haberde şöyle dedi 
"Devlet Tiyatroları Genel Müdürü Lemi Bilgin'in, kurumu yaklaşık 1.3 trilyon lira zarara uğrattığı gerekçesiyle görevden alındığı ortaya çıktı. Teftiş Kurulu'nun hazırladığı raporu gören Cumhurbaşkanı Sezer de Bilgin'in görevden alınmasını isteyen kararnameyi bekletmeden imzaladı." 
Bu konuda Cumhurbaşkanlığı'nın bir açıklaması olmadı. 
Gazete, "Bakanlık eski Genel Müdür hakkında savcılığa suç duyurusunda bulunmaya hazırlanıyor" diyor. Öyleyse bu haberin doğruluğu veya yanlışlığı adliyede saptanacak demektir. 

Bakan Atilla Koç'un ithamları var. İsim vermeden bazı sanatçıları suçluyor. 
Peki akla önceki bakanlar gelmiyor mu Onlar bu suçlama konularını bilmiyorlar mı idi Bile bile sustularsa onlar da suçlu sayılmaz mı 
Bakan ithamlarını şöyle sürdürüyor 
"Bazı sanatçıların 6 yıldır sahneye çıkmadığını söylediğimde, bana 15 yıldır Devlet Tiyatroları'nda sahneye çıkmayanlar olduğu söylendi. Sahneye çıkmayıp, buna rağmen teşvik ikramiyeleri alanlar olduğunu anlattılar. Bu isimlerin çoğu tanınmış isimler. Ayrıca bunlar arasında dizilerden haftalık olarak 30 milyar lira alanlar da var. Gerçek bir olayı da söyleyeyim Bizde 110 kilo ağırlığında olan bir balerin var. Ben ne yapayım Bu kişinin balerin değil balet olduğu anlaşıldı ." 

Bakan'ın söyledikleri yenir yutulur gibi değil. 
Gerçekten hiç sahneye çıkmadığı halde yıllardır devletten maaş alan sanatçılar var mı Son yıl içinde sahneye çıkmayanların yüzde 35.75 oranında olduğu söylenmektedir. Ya diğer yıllar 
Bu gibiler varsa, yeni idare, daha doğrusu yeni Genel Müdür hiç gecikmeden bunları isim isim liste halinde derhal açıklamalı. 
Kim yetkili ise, çalışmadan devletten para alanların işine hemen son vermeli, bugüne kadar verilen paraları onlardan geri almalı... 
Devlet Tiyatrosu sanatçılarının dokunulmazlığı varmış izlenimi silinmeli. 
Bu, işi hakkıyla yapanların yararına da olacak. 

Ayaklarıyla oynayanlar Bodrum'da en önemli sorun ne şu, ne bu... 
Bana göre Bodrum'da en önemli sorun bazı esnafın çıplak ayaklarını kucaklarına alıp, parmaklarıyla oynaması. Yerli yabancı turistler önlerinden akarken dahi bunların bu iğrençliğe devam etmeleri... Bodrum'da hava sıcak, ama ne yapalım, kurunun yanın da yaş da yanar. Esnafa hiç olmazsa "spor çorabı" mecburiyeti getirilemez mi 

6-7 EYLÜL 
Ben o günü yaşadım 6-7 Eylül'ü ben de yaşadım. Çocukluktan gençliğe geçiş yaşındaydım. Önce bizim işkembeci Vangel'in önüne geldik. Dükk nı yerle bir edilmişti. O yıkıntıların önünde oturuyordu, başı iki elinin arasında, rengi sapsarıydı, o dev gibi adam adeta küçülmüştü. 
Bugün gibi hatırlıyorum. Biri bağırıyordu "O da g vurdur, onun dükk nı şurada, haydi ben göstereyim..." Bu adam rakip dükk nın sahibiydi. 
Sonra Kumkapı'ya geldik. Orada bir kilisenin çanı sökülüyordu. Çan güçlükle yerinden çıkarıldı. Caddeye atıldığı zaman büyük bir alkış koptu. 
Beyoğlu'na çıktık. Tahrip edilmeyen dükk n kalmamış gibiydi. Yerler mallarla doluydu. Adım atarken bu mallar nedeniyle zorluk çekiyorduk. 
Bir top kumaş bir kişi tarafından açılıyor. Diğer bir kişi elindeki bıçakla bu top kumaşı ikiye bölüyordu, yani yırtıp parçalıyordu. 
Geç saatte Galata Köprüsü'nden dönüşe geçtik. 
Köprü üstünde biri hem akordeon çalıyor, hem hızlı hızlı yürüyor. Çaldığı bizim bildiğimiz bir parça değil. Adam giyimi kuşamı ile hiç müzisyene benzemiyor. Belli ki akordeonu tahrip edilen bir vitrinden almış, götürüyor. Ve çaldığı anlaşılmasın diye sözde çalıyor. 
Polis köprü üzerinde tedbir almış. Akordeonlu adam da köprü altına benzerlerinin yanına alınıyor. 
Vangel'e çok acımıştım. Bulgar asıllıydı. Bir torunu Vasil bizim okulda okudu. Doktor oldu. Bir torunu dükk nda çalışıyordu. 
Ben çocukken hasta oldukça onun çorbasından içer, iyileşirdim... 

BÖLÜNÜYORUZ 
Boş lafı bırakın Geçen hafta bu köşenin başlığı "Sıra Güneydoğu'ya geldi" idi. 
Doğru tahmin etmişim. Hafta içindeki olaylar o başlığımızı maalesef doğruladı. Hem sokak çatışmaları doğruladı, hem salon çalışmaları. Önceki gün Ankara'daki Sürmeli Otel'de bir araya gelen, kendilerine "Kürt grupları" adını verenlerin çoğu, Kürtlerin bağımsız devlet kurup Türkiye'den ayrılmasını aleni istemediler mi 
3 Ekim'in arifesinde bölünme isteği ilginç değil mi Bu yoksa AB'ye mesaj mı 
Oysa Kürt kökenlilerle kimsenin sorunu yok. 
Onlar da bu ülkenin asıl vatandaşı. Herkes gibi. 
Onlar da bunu biliyorlar. 
Geri kalmışlıkta Güneydoğu, Kastamonu'dan, Zonguldak'tan, Çorum'dan farklı değil. Hatta birçok Güneydoğu ilimiz yaşanır olma bakımından Orta Anadolu'daki bazı illerden çok daha iyi. Bunu gezip gördüm, imrendim. 
Yine de bu köşede ilk kez "Güneydoğu vergisi" ortaya atıldı. Ekonomik canlanma bir an önce, hızla sağlansın diye. 
Öyleyse istenen ne Kara Kuvvetleri Komutanı Org. Yaşar Büyükanıt'ın demek istediği gibi, bazı çocuklarımıza "Filistin metodu"nun kullandırılması neye yarar Burası o çocukların ülkesi değil mi Muhalefetse demokrasilerde meşru partilerle yapılır. Taşla değil. 
Taşlı muhalefeti kimden gelirse gelsin onaylamak mümkün değil ki... 
Türkiye'yi bölmeye kimsenin gücünün yetmediğine ve yetmeyeceğine göre, bunu bilerek hareket etmek yetmiş milyonun yararına değil mi 



</TEXT>
</DOC>
