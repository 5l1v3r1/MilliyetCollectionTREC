<DOC>
<DOCNO> 393974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/ygokberk.html </URL>
<DATE> 2005/11/11/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Tartışamıyoruz ki 
</HEADLINE>
<TEXT>


Takıldığım yabancıların sayısı değil. Artması eksilmesi de değil. 
Tartışılması ise hiç değil. 
Nasıl olsa bir yerlerde buluşulur. 
Önemli de değil. 
İlk defa da gündeme gelmiyor bu konu. 
80'li yıllarda Galatasaray basketbolunun patronu Faruk Süren, "5 yabancıyla oynayıp, şampiyon olurum" demişti, "Önemli olan oynayanın kim olduğu değil, şampiyonun kim olduğu". 
3 yabancılı bir 5'le şampiyon olmuştu da. 
Üçünden biri hakiki yabancıydı. 
Paul Dawkins, Türk'tü mesela. 
90'lı yılların ikinci yarısını domine eden Galatasaray Futbol Takımı'nın Avrupa'daki beklenen başarısı gecikince de tartışıldı bu konu. 
Daha sonra da ara sıra gündeme getirdiler yorumcular yabancı sınırlamasını. 
Sonuncusu farklıydı ama... 
Schalke-Fenerbahçe maçından sonra aniden ikiye ayrıldı futbol kamuoyu... 
Tartışmanın şekli de hoş değil, içeriği de, filanı falanı da... 
Fenerbahçeli taraftarların ve medyadaki Fenerbahçeli taraftar yorumcuların, başkanlarının söylediğini gözü kapalı hemen onaylaması... 
Diğerlerinin taraftarlarının ve taraftar yorumcularının da gözü kapalı hemen karşı çıkması. 
İşte buna takıldım. 
Hele entegrasyon, globalleşme, 2014 ve Avrupa Birliği diye başlamaları yok mu söze... 
Tartışmanın tarzı ve tartışanların çok çabuk bir şekilde taraf olmaları AB'nin ruhuna aykırı. 
Bu tartışma herkesin kendi fikrini seslendirdiği bir platformda yapılmıyor. 
Herkes sahibinin sesi. 
Hele hele tartışmanın yabancı sayısının artmasına hayır diyenlerin Türk futboluna zarar verdiği şeklinde başlaması. 
Haklı olan tarafın bile inandırıcılığını yok ediyor, haklıyken haksız duruma düşürüyor. 
Yoksa... 
Türk futbolcusunun fiyatı taksi plakası gibi... 
450 milyar mı ne şu anda... 
Yuh yani. 
Sırf fiyatların dengelenmesi için bile yabancı sayısının hiç olmazsa belli bir dönem için serbest bırakılması yeterli sebep ya. 
Ve... 
Kısıtlama kalkarsa... 
Artık 5-10 bin dolarlık Hintli, Bangladeşli niyetim bu ülkeleri aşağılamak değil sağ bekleri, sol bekleri seyretmeye hazır olun. 
Ve de... 
Hani bir ülkeden santrfor çıkmayabilir, hani 10 numara da çıkmayabilir. 
Hani liberonun önde oynayanı da çıkmayabilir... 
Hani bekin sol ayaklısı da çıkmayabilir. 
Ama sağ bek de çıkmazsa... 
Şimdi Cafu mafu diyeceksiniz biliyorum... 
O bek değil zaten, forvet... 
Onu boşverin. 

Demirel, Yiğiter, Pivot 

Basketbol Federasyonu'nun başı, federasyonun başına geldiğinden beri bana hep patronlar altından sopa gösterdi. 
Tabi adamları vasıtasıyla... 
Kendi cesaret edemedi. 
Bir dost yemeğinde aniden "Kabahat bende, patronlarına söyleyip, kovdurmadım bunları" demişti, "Çatal-bıçak kadar değerleri var gözümde". 
Galiba biftek yiyordu. 
Eskiden bu kadar da yoktu demiştim bende, hiç olmazsa et yerken işine yarıyoruz. 
Basketbol medyasına böyle bakıyordu. 
Üstelik böyle bir gücü de yoktu... 
Yerse yapıyordu... 
Yemiyordu tabii. 
Tuhaf biri o... 
Kendi adamları basketbol yazmıyorsa ve konuşmuyorsa, basketbolun yazılmasından ve konuşulmasından en çok rahatsızlık duyan kişi o... 
Bayılıyor "icraatın içinden"lere... 
CNN Türk'ün beş senelik Pivot'u bitince ne o, ne adamlarından biri, ne de federasyondan biri bile "bi alo" demedi... 
Umurlarında değildi ki. 
Birinden daha kurtulmuşlardı. 
Zil takıp oynuyorlardı. 

Bu aralar bizim Yiğiter'e Uluğ sarmışlar. 
NTV'de ligi yorumlamaya başladı ya... 
Lig de, federasyonun başının babasının ligi ya... 
Yiğiter'i seversiniz sevmezsiniz, beğenirsiniz beğenmezsiniz, iyidir veya kötüdür. 
Ama her ne olursa olsun sporun ve basketbolun bir olmazsa olmazıdır o. 
Okuyan, yazan, düşünen, tartışan, kendini geliştiren, dünyayı takip eden bir yorumcudur Yiğiter. 
NTV onu alarak iyi iş yaptı. 
Federasyoncuların hoşuna gitmedi ama. 
Adamları değil ya... 
Adam ya... 
Şimdi ona sarıyorlar. 
Dün ben, bugün Yiğiter, yarın bir başkası. 
Ahh Demirel, ahh. 

BİLGİN'DEN 
Onla bir telefon konuşması... 
-Seni özledim. 
-Bilgin'im ben, Bilgin. 
- 
-Karıştırdın herhalde. 
Onla bir başka telefon konuşması... 
-Ne gıcıksın Ben . 
-Yine naaptım 
-Özel bir şey yapmana gerek yok ki ... 
- 
-Gıcıksın. 

THY 2005 

Ankara'ya 09.30 uçağı ile gittik... 
Dönüşüm 19.30... 
Baktım yetişemeyeceğim THY'nin 444'lü hattını aradım. 
-Yetişemiyorum. 21.00 de uçabilir miyim 
-12 saat önce değiştirmeniz gerekirdi. 
-12 saat önce biletimi almamıştım ki... 
- 

30 ceza ödemeyi kabul edince... 
-19.00'da alanda olup bileti almanız lazım... 
-19.00'da alanda olabilsem, 19.30'da uçardım zaten. 
- 
20.00 gibi alanda olabildim. 
Allah'tan uçakta yer vardı da... 
Uçabildim. 

Ercan ve ben 

Ercan Güven ne diyorsa doğrudur... 
Evet onla Fatih Terim'e, röportaja giderken, yanımda laptop yoktu, teyp de yoktu, hatta kağıt ve kalemde... 
Niye olsundu ki... 
Ercan'da hepsinden ikişer tane vardı. 
Biliyordum. 
Ercan müthiş adam, onunla bir ikili olduk ve çok mutluyum... 
Her şeyi o yapıyor. Soruları soran o, teypteki röportajı çözen de o, laptopuna yazan da o, Milliyet'e gönderen de o. 
Ben sadece okuyorum. 
Onunla bir iş için Ankara'ya gittik. 
İkimizi yanyana görmeliydiniz. 
Rus olsak polit-büro üyesi gibiydi Ercan diyeceğim ama... 
Rus değiliz. 
Milliyet'in neme lazım diyip, yanıma verdiği avukatıydı sanki. 
Ya da federasyonun beni izlemekle görevli müşahidi. 
Veya Ziraat Bankası müfettişi... 
Sinek kaydı tıraşlı sıhhatli bir yüz, krem rengi bir pardösü, içinde siyah şık bir takım, içinde krem rengi kolalı yakalı şık bir gömlek, siyah çorap ve siyah ayakkabı... 
Ben de bildiğiniz gibi... 
Sanki röportaja gitmiyorduk onunla da... 
Röportajın konuğu oydu. 
Yine de hava alanında çoraplarına kadar aranan da oydu. 
Ben değil. 
TV'nin gücü işte... 
Onunla iyi bir ikiliyiz. Diğer ikililerden varsa farkımız birbirimizden de farklı olmamız. 
Ama... 
Yıllardır birbirimizle sık sık konuşuyoruz, paylaşıyoruz, anlatıyoruz, dinliyoruz... 
Onu bilmem ama... 
Ben, ondan çok şey kapıyorum... 
İyi ki varsın Ercan... 
Laptopunla, teyplerinle, kağıtlarınla, kalemlerinle. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 





</TEXT>
</DOC>
