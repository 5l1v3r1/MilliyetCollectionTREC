<DOC>
<DOCNO> 379838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/spor/spo02.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Samandıra pür neşe 
</HEADLINE>
<TEXT>



Kayserispor maçının hazırlıklarına ara vermeden başlayan Fenerbahçe'de derbi galibiyeti nedeniyle futbolcuların bir hayli keyifli olduğu gözlendi. Beşiktaş maçında görev alanlar düz koşu yaparken, çift kalede yenik takım oyuncuları, galip gelenleri tesislere kadar sırtında taşıdı. Hafif sakatlıkları bulunan Alex ve Tuncay tedavi gördü. 

Daum'dan yakın takip 

Teknik Direktör Christoph Daum, Şampiyonlar Ligi'ndeki rakipleri Schalke 04'ün maçını izlemek üzere bugün Almanya'ya gidecek. Tecrübeli çalıştırıcı, yarın akşam saat 20.00'de Nürnberg Frankenstadion'da yapılacak Nürnberg-Schalke 04 maçını seyredecek. Alman teknik adam, perşembe sabahı İstanbul'a dönerek akşam yapılacak idmana yetişecek. 

Anelka istemiş 

Anelka'nın penaltı pozisyonundan sonra yedek kaldığı için morali bozuk olan Nobre'den atışı kullanmasını istediği belirtildi. Oyuna girer girmez penaltıyı atan ve kaçıran Brezilyalı yıldıza arkadaşları maç sonunda moral verdi. Soyunma odasında tüm takım Nobre'ye sarılarak, "Hiç üzülme, galibiyeti sana armağan ediyoruz" sözleriyle destek çıktı. 


</TEXT>
</DOC>
