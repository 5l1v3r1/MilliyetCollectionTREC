<DOC>
<DOCNO> 395005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/spor/yyilmaz.html </URL>
<DATE> 2005/11/15/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Lütfen Brütüs 
</HEADLINE>
<TEXT>


Zalim Yorumcu CAN DARK 
Molası bol heyecanı bıçkın ligimize, ulusal maçlar dolayısıyla bir hafta ara verdik. Grubunda ikinci olup baraj maçları oynayan Türkiye barajın ilk maçında İsviçre'ye 2-0 yenildi ve Dünya Kupası'na gitme şansını zora soktu. "İsviçre Alpleri'nin hemen ardında Almanya var, direkt ordan gidelim" diyen Fatih Terim'e İsviçreliler bu galibiyetle "Biz, coğrafik özelliklerimizi senden iyi biliyoruz" cevabını vermiş oldular. 
Medyatik linç ve derin operasyonlar konusunda oldukça başarılı bir sicili olan bu diyarlarda, takımını ikinci durumda bıraktığı için yerlere vurulan Ersun Yanal'ın gönderilip, aynı takımı ikincilikte tuttuğu için imparatorluk payesi katmerlendirilen Fatih Terim'in istihdam edilmesi hiç de şaşırtıcı değil aslında. İşini bitirip vize sorununu halletmiş olan 
Ukrayna'yı üstelik de iyi falan oynamadan Tümer'in yarattığı golle, hiçbir iddiası kalmamış Arnavutluk'u Tümer'in düşe kalka golüyle devirip , daha önce daha fazla gol fırsatı yakaladığı ve berabere -hem de deplasmanda- kaldığı Danimarka'yla yine berabere kalan Türkiye, İsviçre'ye 2-0 yenildi. Diğer maçlarından tek farkı bu kez Tümer'in de durmasıydı. Defans yine garip pozisyonlar verdi, kanatlar yine uçamazken rakibi uçurdu ancak bu sefer Türkiye yenildi, çünkü Tümer olağan dinlenme günlerine girmiş bulunuyordu. İmparator ise sadece şunu diyebilir "Sen de mi Brütüs ". 

Maça değil savaşa 
Bu arada maçtan önce ve maç sırasında çirkin tavırlar gösteren İsviçreli kimi futbolcu va taraftarlar sayesinde bu memlekette fair-play ve sportmenliğin kaç kuruşluk değeri olduğunu da öğrenmiş bulunuyoruz bir kez daha. İmparator "pislik yapmak onlara yakışıyor" diye buyurmuş. Davut Dişli dişlerini göstererek, "Bize bu yapılanları bizden daha iyi kimse yapamaz ama biz yapmayacağız" demiş. Anlayan anlamıştır bu mesajı. Yarın akşam nelerin "yapılmayacağını" hep beraber izleriz Saracoğlu'nda. Zirve noktası ise yine Teke-Tek delikanlı Altaylı'dan "Hiçkimse 'Biz onlara insanlık dersi verelim' gibi abuk sabuk laflar etmesin. Bir ders verilmesi gerekiyorsa bu insanlık dersi değil, 'Pislik öyle yapılmaz, böyle yapılır' dersi olmalı." Kendi ligimizde "Lütfen" kampanyası çok başarılı olduğu için uluslararası maçlarda "Davranın yiğitlerim" kampanyası düzenlemiş seviye zirvesi, büyük kanaat önderi TEBRİK ediyoruz seni. 

Hiçbir kuvvet beni bu stadda 25 bin kişi olduğuna inandıramaz Dida'yı bir kere bile duyamadım. 
Galatasaray mağlubiyeti sonrası Milan Takım Kaptanı Maldini 


Haberiniz var mı 

2004-2005 SEZONU KARNESİ 
En Fazla Galip Gelen Takım Fenerbahçe 26 , En Az Galip Gelen Takım A.Sebatspor 3 , En Fazla Berabere Kalan Takımlar İstanbulspor, Konyaspor 12 , 
En Az Berabere Kalan Takım Fenerbahçe 2 , En Fazla Yenilen Takım A.Sebatspor 21 , En Az Yenilen Takım Beşiktaş, Trabzonspor 5 , En Fazla Gol Atan Takım Fenerbahçe 77 , En Az Gol Atan Takım Diyarbakırspor 31 , En Fazla Gol Yiyen Takım A.Sebatspor 78 , En Az Gol Yiyen Takım Fenerbahçe 24 . 

Maçın Kare Ası 

Birçok köşe yazarı tarafından çantada keklik ilan edilen İsviçre maçlarının ilk randevusundan şen gittik yaslı döndük. Yarın oynanacak karşılaşma da ölüm kalım mücadelesine çevrilmeye çalışılıyor şimdilerde... Yukarıda diyeceğimizi dedik zaten, tekrar etmeye gerek yok. Sizin için İsviçre-Türkiye maçının Kare As'ını yaptık 
Necil Ülgen Baraja takılırsan ... - Fanatik Bizler 70'li yıllarda, çocukluğumuz ambargo içinde geçerken, keçiboynuzundan yapılan çikolatalara alışmıştık ama 2000'li yıllardaki yeni nesle, böyle keçiboynuzu gibi futbol seyrettirmek ne kadar yakışıyor bir önceki kupanın 3.'süne .. 2-0 biten maçtan sonra İstanbul'da barajı geçer miyiz, geçmez miyiz bilemem. Resultante İmportante Önemli olan sonuçtur ama biraz da İsviçre çikolatası yiyelim lütfen 
Ahmet Çakar Bern skandalı - Sabah Dün geceki kepazeliğin adı olsa olsa "Bern skandalı" olur. İsviçre biraz şanslı olsa İstanbul'a Ayasofya Müzesi'ni gezmeye gelirdi. Şimdi 2-0'lık bir galibiyetle yarı turist olarak geliyorlar. İşimiz öyle zor ki, anlatılacak gibi değil. 
Mehmet Demirkol Teknik yetersizlik - Milliyet Dün ilk yarıdaki oyun sonunda fark yemeden soyunma odasına gittiğimizde Frei'a bir teşekkür borçluyduk. Çok etkili olmayan oyunundan dolayı değil. İrlanda karşısında kaçırdığı son dakika golü nedeniyle. Eğer onu atsa, muhtemelen dün akşam bu oyunla, Stade de Suisse'de değil, Stade de France'da Fransa karşısında olacaktık çünkü. Tanrı korusun 
Gökmen Özdenak İsmimiz var cismimiz yok - Star TÜRKİYE'DE spor sayfalarına baktığınız zaman oyuncularımız sanki dünya piyasasında adı olan yıldızlar gibi büyük işler başarmışcasına aşırı şekilde övülüyor. İşte en büyük sıkıntımız bu. Böyle şişirilmiş oyunculardan sahada ne beklersiniz 



Randevu aldım Abi 
Hıncal sen de unutkanlık başladı galiba. En kısa zamanda bir doktora git... 
Turgay Şeren - Akşam 

Umut fakirin ekmeği 
Önümüzde futbol tarihimize, yine altın harflerle yazacağımıza inandığım çifte İsviçre maçları var. Hiç, ama hiç umursamıyorum. Göreceksiniz, çoğunluğu yine Fenerbahçeliler'den oluşan milli takımımız hem İsviçre'de, hem de Saracoğlu'nda rakibini dize getirip, darmadağın ederek yenecek. 
Hulki İlgün - Fanatik 

Gençlik Parkı'na nasıl gideriz 
Takımı ve Ankara'yı çok iyi tanıyorum. 
Rıza Çalımbay 

Biz de kan görsek 
Sinan şu çeneyi kırabilsen. 
Orhan Ayhan - Show TV 

Hollywood'tan gelmiş 
Magnin biraz artist galiba. 
İlker Yasin - İsviçre-Türkiye Maçı, Kanal D 

Schalke mağlubiyeti de unutuldu 
Türkiye'de Fenerbahçe Kulübü Başkanı Aziz Yıldırım'ın konuşmaları, Başbakan, hatta Cumhurbaşkanı'nın konuşmalarından daha etkili oluyor. Altı yabancı sınırının kaldırılmasını istedi, bir anda gündem değişti. 
Alaattin Metin - Akşam 

Niye Vizesi mi yokmuş 
Frei gibi bir adam bile bizim kalemizin dibine geliyor. 
İlker Yasin - İsviçre-Türkiye Maçı, Kanal D 

Yürürken su da içemiyorlarmış 
Beşiktaş'ın defansında zaaf var. Bu kadar kısa sürede oraya bir antrenörün eli değmez. Belki çok iyi niyetli çocuklar oynuyor, ama ne adamı ne de topu paylaşmayı bilmiyorlar. Topa bakarken adamı, adama bakarken topu unutuyorlar. 
Vedat Okyar - Hürriyet 

Diyosun 5 
Ben, bu yüzyılın yaklaşık 75 yılında varım. Ve Fenerbahçe'nin bu erişilmez büyüklüğünü hayatım boyunca yaşadım, halen de yaşıyorum. Ayrıca 30 milyon Türk insanı boşuna mı Fenerbahçeli kardeşler 
Hulki İlgün - Fanatik 



</TEXT>
</DOC>
