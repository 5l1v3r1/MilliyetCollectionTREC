<DOC>
<DOCNO> 390885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonspo12.html </URL>
<DATE> 2005/10/30/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Samsunspor 1 - Kayseri Erciyesspor 1 maç sonucu 
</HEADLINE>
<TEXT>

     Turkcell Süper Ligi’nde Samsunspor ile Kayseri Erciyesspor karşılaşması 1-1 sona erdi. 
     Oyuna ev sahibi ekip hızlı başladı. 1. dakikada Ali Akdeniz, sağ taraftan ceza alanına girdi. Rafael'in önüne bıraktığı topa, bu futbolcu vurmakta gecikince, tehlikeyi defans uzaklaştırdı. 
     8. dakikada ani gelişen Samsunspor atağında Serkan Aykut'un gönderdiği topa ceza alanının içindeki Kais hamle yapmakta gecikince, kaleci topa hakim oldu. 
     11. dakikada ev sahibi ekip 1-0 öne geçti. Kais'in derinleme pasında ceza alanı içinde topla buluşan Rafael vurdu. Kaleciye çarpan top boşta kaldı. Defanstan önce yetişen Serkan Aykut, meşin yuvarlağı boş kaleye gördererek Samsunspor'u 1-0 öne geçirdi. 
     22. dakikada Rafael'in pasında ceza alanının içinde topla buluşan Serkan Aykut'un vuruşunda meşin yuvarlak kalecide kaldı. 
     26. dakikada sol taraftan Timuçin'in gönderdiği topu Victor Agali, kafayla kaleye gönderdi. Top kalecide kaldı. 
     36. dakikada Celil'in sol taraftan kale sahasına paralel gönderdiği topa arka direkte Rafael iyi yükseldi. Vuruşunda top yandan auta çıktı. 
     42. dakikada Emre, cezaalanına girmeden sert vurdu. Kaleci Ali Uyanık sağ tarafa uzanarak kaleye giden topu tokatladı. 
     45. dakikada konuk ekibin bereberlik golü geldi. Sağ taraftan ceza alanının köşesine yakın bir noktadan kazanılan serbest vuruşu Serge Die kullandı. Bu futbolcunun yerden vuruşunda top kimseye çarpmadan doğrudan kaleye gidince durum 1-1 oldu. Golün ardından sevinç gösterisi sırasında centilmenlik dışı harekette bulunduğu gerekçesiyle Serge Die, hakem Orhan Erdemir tarafından kırmızı kartla cezalandırıldı. 
     Karşılaşmanın ilk yarısı 1-1 sona erdi. 
     
     İKİNCİ YARI 

     52. dakikada ev sahibi ekip bir penaltı atışından yararlanamadı. 
     Bu dakikada kalecinin ceza alanı içinde Serkan Aykut’a müdahalesini Orhan Erdemir, penaltı olarak değerlendirdi. Atışı kullanan Serkan Aykut’un vuruşunda, sağ tarafına gelen topu kaleci Fadhel çelmeyi başardı. 
     74. dakikada ceza alanı içinde meydana gelen karambolde defanstan 
     seken topa Celil sert vurdu. Meşin yuvarlak kalecide kaldı. 
     79. dakikada Celil’in sağ taraftan kale sahasına paralel 
     gönderdiği topa Rafael yükseldi. Kafa vuruşunda top kalecide kaldı. 
     Karşılaşmanın kalan bölümlerinde tarafların çabaları gol getirmeyince Samsunspor ile Kayseri Erciyesspor 1-1 berabere kaldı. 
     

Stat 19 Mayıs. Hakemler Orhan Erdemir xxx, Mesut Doğukan xx, Erdem Bayık xxx. Samsunspor Ali Uyanık xx, Ayari xx, Kais xx, Serkan Aykut xx Dk. 63 Caner xx , Ali Akdeniz xxx, Adnan xx Dk. 79 Musa x , Rafael xxx, Kenan xx, Petkov xxx, Marciel xxx Dk. 79 Muhammet xx , Celil xxx. Kayseri Erciyesspor Fadhel xxx, Ömer Ateş xx, Emre xxx, Serge Die xx, Timuçin xx Dk. 44 Mutlu xx , Bouazizi xxx, Gökhan xxx, Cenk xx Dk. 57 Ömer Közen xx , Victor Agali xx, Cem xx, Devran xx Dk. 80 İlkem x . Goller Dk. 11 Serkan Aykut, Dk. 45 Serge Die. Sarı Kartlar Dk. 45 Petkov, Dk. 89 Kenan Samsunspor , Dk. 12 Ömer Ateş, Dk. 54 Cenk, Dk. 90 Mutlu Kayseri Erciyesspor . Kırmızı Kartlar Dk. 45 Serge Die, Dk. 73 Ömer Ateş Kayseri Erciyesspor .      
</TEXT>
</DOC>
