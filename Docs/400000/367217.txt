<DOC>
<DOCNO> 367217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/siyaset/asiy.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni komuta kademesi 
</HEADLINE>
<TEXT>


Gelecek 7 yıl boyunca Genelkurmay başkanları yaş haddi nedeniyle muhtemelen 2'şer yıl görev yapacak. 2012'de Genelkurmay Başkanı olması muhtemel isim de, gelecek yıl orgeneralliğe terfi edecekler arasından çıkacak 

Barkın Şık - Ankara 


Yüksek Askeri Ş ra YAŞ çalışmalarının ardından Türk Silahlı Kuvvetleri'nin TSK 2012'ye kadar komuta kademesi şekillendi. Gelecek 7 yıl boyunca Genelkurmay başkanları yaş haddi nedeniyle 2'şer yıl görev yapacak. 
2012'de Genelkurmay Başkanı olması muhtemel isim de, gelecek yıl korgenerallikten orgeneralliğe terfi edecekler arasından çıkacak. 
Teamüllere göre, Genelkurmay Başkanı Orgeneral Hilmi Özkök'ün gelecek yıl emekliye ayrılmasının ardından bu göreve Kara Kuvvetleri Komutanı Orgeneral Yaşar Büyükanıt gelecek. 1 Eylül 1940 doğumlu Büyükanıt, 67 olan yaş haddi nedeniyle bu görevi 2 yıl sürdürecek ve 2008'de emekli olacak. 
TSK'da yaş haddinden emeklilik için 30 Ağustos'un milat kabul edilmesi ve bu tarihten 2 gün sonra doğmuş olması, Büyükanıt'a Genelkurmay Başkanlığı'nın kapısını açıyor. 

Başbuğ devralacak 
Büyükanıt'ın ardından Genelkurmay Başkanlığı'na, kendisinden Kara Kuvvetleri Komutanlığı'nı devralacak Orgeneral İlker Başbuğ gelecek. 1943 doğumlu Başbuğ da, 2008 - 2010 arasında Genelkurmay Başkanlığı görevini yürütecek. 
Başbuğ'un ardından bu yılki Ş ra'da, Genelkurmay 2. Başkanlığı'na getirilen Işık Koşaner Genelkurmay Başkanı olacak. Bu yıl orgeneralliğinin 2. senesine giren Koşaner, 2008'de Kara Kuvvetleri Komutanlığı'nı, ardından Başbuğ'dan Genelkurmay Başkanlığı'nı devralacak. 1945 doğumlu Koşaner de bu görevi 2 yıl boyunca sürdürecek. 
Koşener, görevini gelecek yıl korgenerallikten orgeneralliğe terfi edecek bir isme bırakacak. Yani, 2012'deki Genelkurmay başkanı gelecek ağustosta gerçekleştirilecek YAŞ'ta belirlenecek. Bu yıl terfi eden Oramiral Metin Ataç ve Orgeneral Aydoğan Babaoğlu, 2007 - 2009'un kuvvet komutanları olacak. Ataç Deniz Kuvvetleri, Babaoğlu da Hava Kuvvetleri'nin başına geçecek. 

'Şerhli' ihraç 
YAŞ, irticai faaliyetlere de karıştığı tespit edilen ve en yükseği üsteğmen rütbeli 11 Türk Silahlı Kuvvetleri personelinin orduyla ilişiğini kesti. Söz konusu personelden 3'ünün subay, 8'inin astsubay olduğu öğrenildi. Ş ra'da Başbakan Recep Tayyip Erdoğan ve Milli Savunma Bakanı Vecdi Gönül, alınan kararlara yargı yolunun kapalı olması nedeniyle "şerh" düşürek imza koydu ve şerh gerekçelerini Ş ra üyelerine anlattı. 

Yükselenler 

KARA KUVVETLERİ KOMUTANLIĞI 
Korgeneralliğe Yükselen Tümgeneraller 
Bekir Kalyoncu, Hilmi Akın Zorlu, Servet Yörük, Yalçın Ataman, Eyüp Kaptan. 
Tümgeneralliğe Yükselen Tuğgeneraller 
Salih Zeki Çolak, Ümit Dündar, Hüsmen Akdeniz, İsmail Serdar Savaş, Ahmet Yavuz, Hakkı Yılmaz Çiyan, Salim Erkal Bektaş, Yaşar Güler, Nazım Altıntaş, Ali Erdinç, Orhan Akbaş, Kenan Koçak. 
Tuğgeneralliğe Yükselen Albaylar 
Fahri Kır, İlhan Talu, Mustafa Serdar Ekizoğlu, İsmail Metin Temel, Ahmet Baki Erdoğan, Fahri Erenel, Taner Düvenci, Abdullah Barutçu, Turgay Bakkal, Ergüder Toptaş, Mustafa Bakıcı, Ercan Okan, Ömer Esenyel, Nurettin Işık, Haluk Cumali Çetinkaya, İsmail Çevikbaş, Sadık Çelikörs, Mehmet Faruk Şengün, İshak Ceylan, Namık Kemal Çalışkan, Tuncer Aka, Enver Topuz, Hüseyin Birhan, Kadir Akçizmeci. 

DENİZ KUVVETLERİ KOMUTANLIĞI 
Koramiralliğe Yükselen Tümamiraller 
Ahmet Feyyaz Öğütçü, Emin Murat Bilgel. 
Tümamiralliğe Yükselen Tuğamiraller 
Mustafa Baha Eren, Abdullah Can Erenoğlu, Hüseyin Yalçın Kavukçuoğlu. 
Tuğamiralliğe Yükselen Albaylar 
Ali Semih Çetin, Abdullah Gavremoğlu, Soner Polat, Erhan Akporay, Mustafa Karasabun, İsmail Dikmen, Naci Tayfun Tansan. 

HAVA KUVVETLERİ KOMUTANLIĞI 
Korgeneralliğe Yükselen Tümgeneraller 
Süleyman Şevket Dingiloğlu, Rasim Arslan. 
Tümgeneralliğe Yükselen Tuğgeneraller 
Orhan Uğurluoğlu, Fuat Özakdağ, Rıdvan Ulugüler, Özden Bayram Argüz. 
Tuğgeneralliğe Yükselen Albaylar 
İsmail Taş, Tayfur Fikret Erbilgin, Mehmet Bürhan Özbayram, Yalçın Ergül, Kazım Öndül, Haluk Terzi, Muammer Akpınar, Aziz Atlanel. 

JANDARMA GENEL KOMUTANLIĞI 
Tümgeneralliğe Yükselen Tuğgeneraller 
Halil Helvacıoğlu, Hüseyin Güçlü. 
Tuğgeneralliğe Yükselen Albaylar 
Harun Ocaklı, Ata Kalkan, Ali Aydın, Erhan Güder. 

ASKERİ YARGITAY 
Tuğgeneralliğe Yükseltilen Albay 
Ahmet Alkış. 

ASKERİ YÜKSEK İDARE MAHKEMESİ 
Tuğgeneralliğe Yükseltilen Albay 
Turgut Arıbal. 

GÜLHANE ASKERİ TIP AKADEMİSİ 
Tuğgeneralliğe Yükselen Albaylar 
Sadettin Çetiner, Yusuf Ziya Yergök. 

Görev süreleri 1 yıl uzatılanlar 

KARA KUVVETLERİ KOMUTANLIĞI 
Korgeneraller 
Atilla Işık, Hasan Iğsız. 
Tümgeneraller 
Nejat Bek, Muharrem Karaduman, Abdullah Atay, Kemal Ay, Salih Güloğlu. 
Tuğgeneraller 
Ahmet Aydın İnağ, Tayyar Elmas, Abdullah Recep, Süleyman Altınbaş, Münir Erten, Abdullah Kılıçarslan, Atilla Gürdere, Nihat Reşat Ödün, Fahri Işıldak, Hüseyin Çetinkaya, Ali Vahit Kubilay. 

DENİZ KUVVETLERİ KOMUTANLIĞI 
Tuğamiraller 
Mehmet Ali Çınar, Hasan Ömer Akdağlı, Ahmet Aksoy, Ahmet Şenol, Nazım Çubukçu. 

HAVA KUVVETLERİ KOMUTANLIĞI 
Tümgeneraller 
Korcan Pulatsü, Ömer İnak, Erol Özgil. 
Tuğgeneraller 
Ahmet Dinçyürek, Kürşat Atılgan, Semih Birdoğan, Mehmet Bali. 

JANDARMA GENEL KOMUTANLIĞI 
Korgeneraller 
Mehmet Çavdaroğlu. 
Tümgeneraller 
Abdulkadir Eryılmaz. 
Tuğgeneraller 
Kadir Ali Esener. 

GÜLHANE ASKERİ TIP AKADEMİSİ 
Tuğgeneraller 
Mehmet Zeki Bayraktar, Ergün Demiralp. 

Deniz Kuvvetleri'ne Ora. Karahanoğlu 

Deniz Kuvvetleri Komutanlığı'na atanan Oramiral Yener Karahanoğlu, 1946'da Erzurum'da doğdu. 1964'te Deniz Harp Okulu'ndan asteğmen olarak mezun oldu, Deniz Harp Okulu'nda ilave 2 yıl öğrenim görerek 1966'da donanmaya katıldı. 1978'de Deniz Harp Akademisi'nden mezun olan Karahanoğlu, 1990'da tuğamiralliğe terfi etti, 2003'te oramiral oldu. Fatma Aytaç Karahanoğlu ile evli olan Karahanoğlu'nun 2 çocuğu var. 

Hava Kuvvetlerine Org. Cömert 

Hava Kuvvetleri Komutanlığı'na atanan Orgeneral Faruk Cömert, 1946'da Samsun Vezirköprü'de doğdu. 1965'te Hava Harp Okulu'ndan, 1966'da Uçuş Okulu'ndan mezun oldu. 1976'da Hava Harp Akademisi'ni bitiren Cömert, 2003'te orgeneral oldu. Özay Şefika Cömert ile evli ve 2 çocuğu bulunan Cömert, İngilizce biliyor. 

Genelkurmay İkinci Başkanı Org. Koşaner 

Genelkurmay 2. Başkanlığı'na getirilen Orgeneral Işık Koşaner 1945'te İzmir'de doğdu. 1965'te Kara Harp Okulu'ndan, 1966'da Piyade Okulu'ndan, 1978'de Harp Akademisi'nden mezun oldu. 1992'de tuğgeneralliğe, 1996'da tümgeneralliğe terfi etti. 2000'de korgeneral oldu. Geçen yıl orgeneralliğe terfi ederek Ege Ordu Komutanlığı'na atandı. Nurdan Koşaner ile evli ve 2 çocuk babası Koşaner iyi derecede İngilizce biliyor, Galatasaraylı. 

33 general ve amirale terfi 

ANKARA Milliyet 

YAŞ'ta 33 general ve amiral bir üst rütbeye, 47 albay da general ve amiralliğe yükseldi. 35 general ve amiralin görev süreleri 1 yıl uzatıldı. 
Ş ra, D. K. Komutanı Oramiral Özden Örnek, H.K. Komutanı Orgeneral İbrahim Fırtına ile 1. Ordu Komutanı Orgeneral Hurşit Tolon'un 30 Ağustos itibarıyla emekliliğe sevk edilmesini kararlaştırdı. D.K. Komutanlığı'na Donanma Komutanı Oramiral Yener Karahanoğlu, H. K. Komutanlığı'na Harp Akademileri Komutanı Orgeneral Cömert atandı. Genelkurmay 2. Başkanı Orgeneral Başbuğ 1. Ordu Komutanlığı'na getirildi. Ege Ordu Komutanı Orgeneral Sebahattin Işık Koşaner Genelkurmay 2. Başkanı, K.K. Kurmay Başkanı Orgeneral Fethi Remzi Tuncel de Ege Ordu Komutanı oldu. 

Emekliye sevkedilenler 
Oramiralliğe yükselen Kuzey Deniz Saha Komutanı Koramiral Muzaffer Metin Ataç, Donanma Komutanı oldu. Orgeneralliğe yükselen Genelkurmay Başkanlığı Plan Prensipler Başkanı Hava Korgeneral Aydoğan Babaoğlu Harp Akademileri Komutanlığı'na getirildi. Terfi eden Korgeneral Ergin Saygun da K.K. Kurmay Başkanı oldu. Jandarma Genel Komutanlığı'nda Jandarma Genel Komutanlığı Kurmay Başkanı Korgeneral Mehmet Çavdaroğlu'nun görev süresi 1 yıl uzatıldı. 
Kara Kuvvetleri'nde korgeneraller Atilla Işık ve Hasan Iğsız'ın görev süreleri 1 yıl uzatıldı. Emekliye sevk edilen korgeneraller ve kuvvetleri şöyle 
Kara Kuvvetleri Korgeneraller Ömer Keçecigil, Engin Alan, Hayrettin Uzun ve Zafer Özkan. 
Deniz Kuvvetleri Koramiraller Şükrü Taner Ezgü ve Lütfü Sancar. 
Hava Kuvvetleri Korgeneraller İsmail Özalp ve Erdoğan Karakuş. 

Orgeneral olan 3 komutan 
Darüşşafaka mezunu FB'li 

Terfi ederek Kara Kuvvetleri Komutanlığı Kurmay Başkanlığı'na atanan Ergin Saygun, 1946 İstanbul doğumlu. Darüşşafaka Lisesi'nin ardından girdiği Kara Harp Okulu'ndan 1966'da mezun olan Saygun, 1978'de Kara Harp Akademisi'ni bitirdi. 2001'de korgeneralliğe terfi etti. 3. Kolordu Komutanlığı ve Brüksel'de Türk Askeri Temsil Heyeti Başkanlığı görevlerinde bulundu. Nermin Saygun ile evli ve 2 çocuk babası. TSK bünyesinde en çok yurtdışı görevde bulunan isimler arasında yer alan Saygun, aynı zamanda kara pilotu. Klasik müzik ve Türk Sanat Müziği'ne ilgi duyuyor, Fenerbahçeli. 

Akademilere Org. Babaoğlu 

Harp Akademileri Komutanlığı'na atanan Orgeneral Aydoğan Babaoğlu, 1944'te Samsun'un Havza'da doğdu. 1964'te Hava Harp Okulu'ndan, 1976'da Hava Harp Akademisi'nden mezun olan Babaoğlu, 1999'da korgeneralliğe yükseldi. Ayşe Dilek Babaoğlu ile evli ve 2 çocuk babası Babaoğlu İngilizce biliyor. 

Donanma'ya Ora. Ataç 

Terfi ederek Donanma Komutanı olan Muzaffer Metin Ataç, 1946'da İstanbul'da doğdu. 1965'te Deniz Harp Okulu'ndan mezun oldu, ilave 2 yıl öğrenim görerek 1967'de donanmaya katıldı. 1976'da Deniz Harp Akademisi'nden mezun oldu. 2000'de koramiral olan Ataç, Işın Ataç ile evli. 1 çocuğu bulunan Ataç, İngilizce biliyor. 

Yıldızı parlayanlar 

Süleymaniye baskını sonrası ABD'lilerle yapılan görüşmelerde aktif rol oynayan Tümgeneral Bekir Kalyoncu, Afganistan Uluslararası Güvenlik Yardım Kuvveti'nin 2. dönem komutasını yürüten Tümgeneral Hilmi Akın Zorlu, Özel Kuvvetler Komutanı Tümgeneral Servet Yörük, Tümgeneral Yalçın Ataman ile İzmir İstihkam Okulu ve Eğitim Merkezi Komutanı Tümgeneral Eyüp Kaptan korgeneralliğe yükseldi. Deniz Kuvvetleri'nde Harp Filo Komutanı Tümamiral Ahmet Feyyaz Öğütçü ile Donanma Komutanlığı Kurmay Başkanı Tümamiral Emin Murat Bilgel koramiral oldu. 


</TEXT>
</DOC>
