<DOC>
<DOCNO> 353834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/guncel/axgun02.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürülen MKP'li kaymakam kızı çıktı 
</HEADLINE>
<TEXT>


Tunceli'deki operasyonda öldürülen MKP üyesi Okan Ünsal'ın babasının emekli başkomiser, eşi Berna Ünsal'ın ise kaymakam kızı olduğu öğrenildi 

ANKARA Milliyet 

Tunceli'nin Ovacık ilçesi kırsalında 17 Haziran'da güvenlik güçleriyle girdikleri çatışmada ölen yasadışı MKP Maoist Komünist Parti örgütü üyesi 17 teröristten üçü dün Ankara'da toprağa verildi. Karşıyaka Mezarlığı morguna getirilen Okan Ünsal ile eşi Berna Ünsal ve Kenan Çakıcı'nın cenazeleri, burada ailelerine teslim edildi. 

ODTÜ mezunu 
Okan ve Berna Ünsal Karşıyaka Mezarlığı'na gömülürken, Çakıcı ise Cebeci Asri Mezarlığı'na defnedildi. Berna Ünsal'ın ODTÜ'de Endüstri Mühendisliği Bölümü'nden mezun olduğu ve daha önce, 'yasadışı örgütün sair efradı olmak' suçundan 15 yıl hapis cezasına çarptırıldığı belirtildi. 
Okan Ünsal'ın ise yasadışı TKPM - L örgütünün Ankara Bölge Sorumlusu olmak suçundan 22 yıl hapse mahk m edildiği ortaya çıktı. Berna Ünsal'ın, Bayrampaşa Cezaevi'nde Wernicke Korsakoff hastalığına yakalandığı ve Cumhurbaşkanı Ahmet Necdet Sezer tarafından 2001'de affedildiği, eşi Okan Ünsal'ın ise 2003'te yine Sezer'in özel affı ile cezaevinden serbest kaldığı öğrenildi. 
Berna Ünsal'ın babasının eski bir kaymakam, Okan Ünsal'ın da babasının emekli başkomiser olduğu belirtildi. 


</TEXT>
</DOC>
