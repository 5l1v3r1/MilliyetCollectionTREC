<DOC>
<DOCNO> 369950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/soneko29.html </URL>
<DATE> 2005/08/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
KTÜ Öğretim Üyesi Prof.Dr. Ulusoy Fiskobirlik'i kutluyorum 
</HEADLINE>
<TEXT>

     Karadeniz Teknik Üniversitesi KTÜ İktisadi ve İdari Bilimler Fakültesi Öğretim Üyesi Prof. Dr. Ahmet Ulusoy, açıklanan yeni fındık fiyatları nedeniyle Fiskobirlik'i kutladığını söyledi. 
     Ulusoy, yeni fiyatların, hem iç piyasada hem de dış piyasada üreticiler lehine seyredeceğini vurguladı. 
     Ulusoy, şöyle devam etti 
     ''İhracatımızın 2 milyar doların üzerine çıkması hiç de hayalci bir hedef olmayacaktır. Yıllardır açıklanan destekleme fiyatları ile ihracat fiyatlarını yan yana koyduğumuzda paralel seyrettikleri gerçeği görülecektir. Dolayısıyla verilen bu fiyat ihracat fiyatlarının da artmasına ve toplam ihracat gelirlerinin 2 milyar doların üzerine çıkmasına neden olacaktır. Yüksek olarak kabul edilebilecek bu fiyat ihracatçıları biraz tedirgin etmiş olabilir, fiyatları çok düşürdüğümüz 2000'li yılların başında fındık ihracat gelirlerimizin 600 milyon doları aşmadığını dikkate alırsak, fındığın talep esnekliğinin düşük olduğu gerçeğine ulaşmış oluruz.'' Ulusoy, fındığın fiyatını düşük tutmanın bir kazanç sağlamadığını, dolayısıyla fındık fiyatının düşük tutmanın ülkeye fazla bir getiri sağlamayacağını kaydetti. 
     
</TEXT>
</DOC>
