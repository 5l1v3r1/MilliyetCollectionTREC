<DOC>
<DOCNO> 388011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo13.html </URL>
<DATE> 2005/10/19/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Necati Ateş, eşi ile barıştı 
</HEADLINE>
<TEXT>

     
     Kadir ÇETİNÇALI İSTANBUL, DHA 
     
GALATASARAY ve A Milli Takım'ın başarılı golcüsü Necati Ateş, bir süredir ayrı yaşadığı ve boşanmanın eşiğine geldiği eşi Zeynep Ateş ile barıştı. Yuvada huzuru bulan golcü futbolcu, geçen sezonun sonunda yapılan hatalardan ders aldıklarını belirterek, bu sezon mutlaka şampiyon olacaklarını ve milli takımında Dünya Şampiyonası'na katılacağını söyledi. 
     Galatasaraylı yıldız oyuncu Necati Ateş, özel yaşamında önemli bir sıkıntıyı geride bıraktı. Bir süredir ayrı yaşayan ve boşanmanın eşiğine gelen Ateş çifti, yakınlarının da araya girmesiyle barıştı. Özel yaşamındaki önemli sıkıntıyı geride bırakan golcü futbolcu Necati Ateş, Doğan Haber Ajansı’na yaptığı açıklamada bundan sonra daha istikrarlı olacağı müjdesini verdi. 
     Ligde çok iyi seri yakaladıklarını ifade eden Necati, 9 maçta 8 galibiyet 1 beraberlik alarak lige iyi başladık. Her maça 3 puan için çıkıyoruz. Bu hafta biraz kötü oynamamıza rağmen son dakika golü ile galip gelmesine bildik'' dedi. Galatasaray'da çok golcü oyuncunun bir arada olmasının avantaj olduğu kaydeden Necati, Golü kimin attığı önemli değil'' diyerek şunları söyledi 
     Kayseri'de Hakan abi gemisini kurtaran kaptan oldu. Hakan Şükür zaten Türkiye’de bir çok ilke atmış, tartışılmaz bir oyuncu. Önümüzdeki haftalarda Ümit, Hasan Kabze veya ben atarım. Sonuçta takım oyunu oynuyoruz. Kimin attığından çok önemli olan 3 puan almamız''. 
     Eleştirilerin kendisini hiç etkilemediğini belirten golcü futbolcu, Ben sahada elimden geleni yapıyorum. Hocam ile aramda hiç bir problem yok. Galatasaray’a geleli 2 sezon oldu. Bu süre içinde 60-65 maç oynadım ve 35-40 civarında gol attım. Kimin ne dediğine değil, işime bakıyorum'' dedi. 
     Samsunspor maçında Hasan Şaş ile tartışmasının büyütüldüğünü söyleyen Ateş, Futbolda böyle şeyler oluyor. İlk defa biz tartışmadık. Zaten daha sonra kucaklaşarak barıştık'' ifadelerini kullandı. 
     Eric Gerets'in kendilerini çok iyi motive ettiğini vurgulayan Necati Ateş, Hocamız da sahada oynayan futbolcular kadar maçı yaşıyor. Bizlerde hocamızın isteklerini yerine getirmeye çalışıyoruz. Bize çok iyi hava verdi. Bunu devem ettirmemiz lazım'' dedi. 
     Geçen sezon son haftalarda kaybedilen şampiyonluğa bu sezon ulaşacaklarını söyleyen Necati, Geçen sezon son 3 haftada yaptığımız hatalarla şampiyonluğu verdik. Bu sezonda şampiyonlukta Fenerbahçe ile yarışıyoruz. Ancak daha 9. haftadayız, gelecekte çok şey değişebilir. Ama bu sezon şampiyon olacağımıza inanıyorum'' diye konuştu. 
     Sasa İliç ve Heinz’ın çok kaliteli futbolcular olduğunu vurgulayan Necati, İkisi de iyi futbolcu, fakat başka bir ülkeye geliyorlar. Bunun sıkıntısını çekiyorlar. Biz gitmediğimi için bilmiyoruz ama giden arkadşlar onları çok iyi anlıyorlar. Zamanla daha iyi olacaklarına inanıyorum'' dedi. 
     Necati, Rıza Çalımbay’ın Beşiktaş’tan ayrılmasına üzüldüğünü belirterek, büyük takımların böyle durumlarda kan değişikliğine gitmesini normal karşıladığını söyledi. 
     
     ALMANYA'YA GİDECEĞİZ 
     Milli futbolcu, Türkiye’nin İsviçre’yi eleyerek 2006’da Almanya’da olacağını ve bu turnuvada başarıları ile bir kez daha dünya spor komuouyanda kendilerinden söz ettireceklerini söyledi. 
     Son olarak taraftarlara mesaj gönderen Necati Ateş, "Kulübe bizlere ve başkana sahip çıksınlar. Bunun sonunda başarı gelecektir'' diyerek sözlerini tamamladı. 
     
</TEXT>
</DOC>
