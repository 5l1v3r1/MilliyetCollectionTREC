<DOC>
<DOCNO> 398411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/son/soneko14.html </URL>
<DATE> 2005/11/27/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
TAI'den TSK'ya bakım, onarım ve revizyon desteği... 
</HEADLINE>
<TEXT>

     Türk Havacılık ve Uzay Sanayii A.Ş. TAI , Türk Silahlı Kuvvetlerin'nin hava platformları ile bunlara ait motor sistem ünitelerinin ve destek sistemlerinin bakım onarım ve revizyon çalışmalarında etkin rol üstlenecek. 
     Türk Silahlı Kuvvetlerinin silah sistemleri ve yer destek teçhizatının bakım onarım ve revizyonu ile yapısal ömür uzatma gibi katkıların sağlanması amacı ile TAİ'nin etkin bir program uygulamaya aldığı öğrenildi. 
     Bu doğrultuda Türk Silahlı Kuvvetlerinin hava platformları ile bunlara ait başta motor olmak üzere tüm sistem ünitelerinin ve destek sistemlerinin, bakım, onarım revizyonu ve kalibrasyonu TAİ tarafından yapılacak. 
     Halihazırda iki adet C-130 uçağının planlı bakım, bir adet C-130 uçağının yapısal onarımı ve S-70 helikopterlerinin ünite bakımlarını tamamlayan TAİ'nin, J-85 ve J-69 motor revizyon işlemlerini de tesislerinde sürdürdüğü öğrenildi. 
     TAI, Türk Silahlı Kuvveteri'nin 5 Ana Bakım Merkezi Komutanlığı ve Hava İkmal ve Bakım Merkezi Komutanlıkları kabiliyetlerini değerlendirmede, program yönetimi, malzeme tedarik desteği, kalite güvence desteği sayesinde sorumluluk yaklaşımı, düşük yönetim maliyetleri, müşteriye sunulan ofset kredilendirme fırsatı gibi çalışmalarda önemli rol üstlenecek. 
     
</TEXT>
</DOC>
