<DOC>
<DOCNO> 395225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur15.html </URL>
<DATE> 2005/11/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Resmi nikah isteyen eşini boğazını keserek öldürdü 
</HEADLINE>
<TEXT>

     
     Kerem PULGAT-Süleyman ELÇİN KONYA, DHA 
     
7 KONYA’nın hurdacılık yapan 32 yaşındaki Saffet Er, resmi nikah isteyen birlikte yaşadığı 30 yaşındaki Hatice Horoz'u göğsünden 5 kez bıçakladıktan sonra boğazını keserek öldürdü. 
     Başka bir kadınla resmi nikahlı olan Saffet Er, 2 yıl önce Hatice Horoz ile imam nikahı yaparak evlendi. Horoz’a da Selçuklu İlçesi’nde ayrı ev tutan Er, 1 yıl sonra resmi nikahsız birlikte yaşadığı kadını döverek sokağa attı. Hatice Horoz, geçen yıl doğan ve Muhammed adını verdiği çocuğu ile birlikte merkez Karatay İlçesi Gazi Osman Paşa Mahallesi Yapraklı Sokak'ta bulunan baba evine döndü. Anne ve babası ile birlikte yaşamaya başlayan Hatice Horoz, iddiaya göre eşi tarafından sürekli taciz edildi. Komşularının ifadesine göre, İsmail Er, sürekli Hatice Horoz'un yanına gelip, Çocuğumu bana ver. Onun senin yanında durmasını istemiyorum. Çocuğumu alamazsam seni öldürürüm'' diyerek tehdit etti. 
     Bugün öğle saatlerinde yeniden Hatice Horoz'un evine gelerek 1 yaşındaki oğlu Muhammed’i isteyen Saffet Er, olumsuz yanıt aldı. Hatice Horoz, Çocuğumu sana vermem. Eğer istiyorsan resmi nikahlı eşini boşar bana resmi nikah yaparsın. Yoksa ne birlikte yaşarız ne de çocuğumu sana veririm'' dedi. Tartışma kadının anne ve babasının evde olmaması nedeniyle kısa sürede büyüdü. Saffet Er, daha sonra mutfaktan aldığı ekmek bıçağı ile dövdüğü Hatice Horoz’u evin içinde kovaladı. Saffet Er, kapıdan çıkıp kaçmaya çalışan Horoz'u kapının eşiğinde yakalayarak yere yatırdıktan sonra göğsünden 5 kez bıçakladı, ardından boğazını kesti. Er, kaçtı. 
     Komşuları tarafından çağırılan 112 Hızır Acil Servis ambulansı gelmeden Hatice Horoz öldü. Horoz'un cesedi savcının incelemesinin ardından otopsi yapılmak üzere Konya Numune Hastanesi Morgu’na kaldırdı. Polis, cinayetle ilgili Saffet Er’i 2 saat sonra yakalayarak gözaltına aldı. 
     
</TEXT>
</DOC>
