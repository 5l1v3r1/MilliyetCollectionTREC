<DOC>
<DOCNO> 377721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun46.html </URL>
<DATE> 2005/09/12/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
FEMA Başkanı Brown istifa etti... 
</HEADLINE>
<TEXT>

     ABD’de, Katrina kasırgasının neden olduğu felakete hızla tepki verilememesi nedeniyle eleştirilen ABD Federal Acil Yönetim Ajansı FEMA Başkanı Michael Brown istifa etti. 
     Associated Press ajansının haberine göre, Brown, ajansın ve Başkan’ın iyiliği için" istifa ettiğini açıkladı.Brown’un, medyanın kendisi yerine yapılmakta olan iyi işlere odaklanmasını söylediği belirtildi. 
     Kasırga felaketine karşılık verilmesinde gecikilmesinden sorumlu tutulanlardan biri olan Brown, Cuma günü Washington’a geri çağrılmıştı. 
     Amerikan basınında, Brown’ın daha önceki işinden de kovulduğu ve Katrina kasırgasını olduğundan daha hafife aldığı için sonucun bu şekilde olduğu haberleri yer almıştı. 
     
</TEXT>
</DOC>
