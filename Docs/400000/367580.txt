<DOC>
<DOCNO> 367580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sondun09.html </URL>
<DATE> 2005/08/06/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
NYT Irak'ta ABD konvoylarına yönelik bombalar İran'dan... 
</HEADLINE>
<TEXT>

     New York Times gazetesi, Irak'ta Amerikan ve Irak askeri konvoylarına karşı kullanılan bombaların bazılarının İran'dan getirildiğini yazdı. 
     Gazete, askeri ve istihbarat yetkililerine dayanarak verdiği haberde, yol kenarına gizlenerek yerleştirilen bu bombaların, Iraklı direnişçiler de üretmeyi öğrenince daha da yaygınlaşacağını belirtti. 
     Bu bombaların üretiminin, İranlı Şiiler ile Iraklı Sünniler arasında alışılmamış yeni bir işbirliği olduğunu yazan New York Times, bu patlayıcıların özellikle zırhlıları imha etmek için ve daha çok top mermisi ve füzelerden imal edildiğini bildirdi. 
     Gazete, bu yeni silahların Irak'ta iki ay önce ortaya çıktığını ve geçen hafta Irak'ın kuzeydoğusunda İran'dan gelen önemli miktarda bu tip patlayıcının ele geçtiğini yazdı. 
     Habere göre, Pentagon ve istihbarat birimlerinin yetkilileri, bu patlayıcıların Irak-İran sınırındaki İran yanlısı Hizbullah militanları veya İran devrim muhafızları tarafından Irak'a sokulmuş olabileceğini belirttiler. 
     
</TEXT>
</DOC>
