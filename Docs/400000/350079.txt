<DOC>
<DOCNO> 350079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur01.html </URL>
<DATE> 2005/06/08/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
İzmir'de şüpheli çanta fünye ile patlatıldı... 
</HEADLINE>
<TEXT>

     İzmir’in Konak İlçesi’nde şüpheli çanta, fünye patlatılarak imha edildi. Çantanın yanında 4 adet molotof kokteyli ve 1 benzin bidonu da ele geçirildi. 
     AA muhabirinin aldığı bilgiye göre, devriye gezen güvenlik güçlerini gören şüpheli 1 kişi, elindeki malzeme ve çantayı bırakarak PTT sokağında kaçarak izini kaybettirdi. 
     Olay yerinde güvenlik önlemi alan polis, bomba imha uzmanlarının gelmesini beklediler. Uzman ekipler, kaldırımda bulunan 4 adet molotof kokteyli ve 1 benzin bidonunu alırken, kaldırımdaki şüpheli çanta, özel giysili uzmanlar tarafından fünye yerleştirilerek patlatıldı. 
     Çantada 2 adet poşu çıktı. 
     Kaldırımda bulunan molotof kokteylleri ve benzin bidonu, incelenmek üzere Terörle Mücadele Şube Müdürlüğü’ne götürüldü. 
     Olayla ilgili soruşturmanın sürdürüldüğü kaydedildi. 
     
</TEXT>
</DOC>
