<DOC>
<DOCNO> 377780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonsiy09.html </URL>
<DATE> 2005/09/12/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Anayasa Mahkemesi üyesi Akyalçın, Uyuşmazlık Mahkemesi Bşk. oldu 
</HEADLINE>
<TEXT>

     Uyuşmazlık Mahkemesi Başkanlığı’na, Anayasa Mahkemesi asıl üyesi Ahmet Akyalçın seçildi. 
     Tülay Tuğcu’nun Anayasa Mahkemesi Başkanlığı’na seçilmesi nedeniyle boşalan Uyuşmazlık Mahkemesi Başkanlığı için seçim yapıldı. 
     Seçim sonucunda, Anayasa Mahkemesi Asıl Üyesi Ahmet Akyalçın, Uyuşmazlık Mahkemesi Başkanlığı’na seçildi. Akyalçın, 4 yıl süreyle görev yapacak. 
     Ahmet Akyalçın, 1949’da Afyon’da doğdu. İlk, orta ve lise öğrenimini Afyon’da yapan Akyalçın, 1972’de Ankara Hukuk Fakültesi’nden mezun oldu. 
     Malatya Pötürge Cumhuriyet Savcılığı, Aydın Bozdoğan Cumhuriyet Savcılığı, Kayseri Pınarbaşı Cumhuriyet Savcılığı, Adalet Bakanlığı Adalet Müfettişliği, Çeşme Cumhuriyet Başsavcılığı, Bandırma Cumhuriyet Başsavcılığı, İzmir Asliye Ceza Hakimliği, Adalet Bakanlığı Müsteşar Yardımcılığı görevlerinde bulunan Akyalçın, 1997’de Yargıtay üyeliğine seçildi. 
     Anayasa Mahkemesi asıl üyeliğine 2000’de seçilen Akyalçın, evli ve 2 çocuk babası. 
     
</TEXT>
</DOC>
