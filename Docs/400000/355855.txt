<DOC>
<DOCNO> 355855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/soneko19.html </URL>
<DATE> 2005/06/27/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hazine yarın iki ihale birden düzenleyecek... 
</HEADLINE>
<TEXT>

     Hazine Müsteşarlığı yarın biri bono, diğeri tahvil olmak üzere iki ihale düzenleyecek. 
     Hazine yarın, 280 gün vadeli Yeni Türk Lirası cinsinden iskontolu Hazine Bonosu ihalesi yapacak. 
     29 Haziran 2005'de ihraç edilecek kağıtların geri ödemesi 5 Nisan 2006'da gerçekleştirilecek. 
     Hazine'nin yapacağı diğer ihale ise 6 ayda bir değişken faiz ödemeli YTL cinsinden Devlet Tahvili ihalesi. 
     Yine 29 Haziran 2005'de ihraç edilecek bu kağıtların geri ödemesi de 17 Şubat 2010 tarihinde yapılacak. 
     Bu arada söz konusu tahvil, TRT170210T15 tanımlı senedin yeniden ihracı olacak. Tahvilin 24 Ağustos 2005 tarihinde yapılacak kupon ödemesi ise 23 Şubat 2005 ihraç tarihli 6 ay vadeli referans bono ihalesi sonucunda yüzde 10.02 yüzde 8.52 1.50 olarak belirlendi. 
     Öte yandan Hazine Çarşamba günü, 3 milyar 166 milyon YTL'si piyasaya, 113 milyon YTL'si de kamu kurumlarına yapılan satışların geri ödemesi ve tamamı YTL cinsinden olmak üzere, toplam 3 milyar 279 milyon YTL iç borç ödemesi yapacak. 
     
</TEXT>
</DOC>
