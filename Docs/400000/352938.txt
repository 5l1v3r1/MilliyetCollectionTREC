<DOC>
<DOCNO> 352938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/soneko38.html </URL>
<DATE> 2005/06/17/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Karaarslan için Maliye'de tören... 
</HEADLINE>
<TEXT>

     Vefat eden Maliye Bakanlığı Personel Genel Müdürü Ali Karaarslan 52 için, Maliye Bakanlığı önünde tören düzenlendi. 
     Maliye Bakanlığı Müsteşarı Hasan Basri Aktan, burada yaptığı konuşmada, daha önce Ankara Defterdarlığı da yapan Karaarslan'ın ölümünden duyduğu üzüntüyü dile getirdi. 
     Aktan, ''başta Maliye Bakanımız olmak üzere, bakanlığımız adına ailesine, dostlarına, bütün mesai arkadaşlarına sabırlar diliyorum. Ali Karaarslan'ın yaptığı hizmetleri ve bıraktığı izleri her zaman iyilikle anacağız ve hiç bir zaman unutmayacağız'' dedi. 
     Törene, Gelir İdaresi Başkan Vekili Osman Arıoğlu, bazı milletvekilleri, Maliye Bakanlığı personeli ve ailesi katıldı. 
     Karaarslan'ın cenazesi, Kocatepe Camii'nde ikindi vakti kılınacak cenaze namazının ardından, Karşıyaka Mezarlığı'nda toprağa verilecek. 
     
</TEXT>
</DOC>
