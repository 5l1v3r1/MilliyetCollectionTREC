<DOC>
<DOCNO> 394398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sontur09.html </URL>
<DATE> 2005/11/12/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Düğün magandası, 5'i çocuk 6 kişiyi yaraladı 
</HEADLINE>
<TEXT>

     
     Adil ÖNAL BİNGÖL, DHA 
     
BİNGÖL'ün Karlıova İlçesi'ne bağlı Yiğitler Köyü'nde yapılan bir düğünde av tüfeğiyle havaya ateş edilmesi sonucu, 5'i çocuk, 6 kişi yaralandı. 
     Karlıova'nın Yiğitler Köyü'nde yapılan bir düğünde coşkuyla av tüfeğine sarılan bir kişi dehşet saçtı. Kimliği henüz belirlenemeyen 1 kişi, bugün saat 15.00 sıralarında av tüfeğiyle rastgele havaya ateş açtı. Bu sırada düğünü damlardan izlemekte olan 10 yaşındaki M.Y.A, 3 yaşındaki A.A, 5 yaşındaki İ.K, 10 yaşındaki B.A, 10 yaşındaki V.B. ve 28 yaşındaki Abdullah Öz av tüfeğinden çıkan saçmalarla çeşitli yerlerinden yaralandı. 
     Bingöl Devlet Hastanesi'ne kaldırılan yaralılar, tedavi altına alınırken havaya ateş açan kişinin yakalanmasına çalışıldığı bildirildi. 
     Olayla ilgili soruşturma sürdürülüyor. 
     
</TEXT>
</DOC>
