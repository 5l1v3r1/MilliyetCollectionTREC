<DOC>
<DOCNO> 398289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/ekonomi/aeko.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmet'in, 879 milyon dolar borcu kaldı 
</HEADLINE>
<TEXT>


Çukurova'nın, dün TMSF'ye yaptığı 947 milyon dolarlık ödemeden sonra, 87 milyon doları TMSF'ye 792 milyon doları YKB'ye olmak üzere toplam 879 milyon dolar borcu kaldı 

EKONOMİ SERVİSİ 

Çukurova Grubu'nun Yapı Kredi Bankası'nın YKB satışından sonra hem bu bankaya hem de TMSF'ye yaptığı ödeme, önceki gün de Tasarruf Mevduatı Sigorta Fonu'na TMSF yaptığı 947 milyon dolarlık yeni ödeme sonrasında toplam 879 milyon dolar borcu kaldı. Karamehmet'in bu borcunun 87 milyon dolarlık kısmı TMSF'ye, 792 milyon dolarlık kısmı ise Yapı Kredi'ye olan borçlardan oluşuyor. 
Çukurova Grubu'nun 6.2 milyon dolarlık toplam borcu, ikinci protokol ile erken ödeme planı çerçevesinde 4.2 milyar dolar olarak hesaplanmıştı. Bunun 2.1 milyar dolarlık kısmı, Pamukbank'tan kullandıkları kaynakların karşılığı olarak Tasarruf Mevduatı Sigorta Fonu'na TMSF , 2 milyar 25 milyon doları da Yapı Kredi Bankası'na borçlarından kaynaklanıyordu. 
Çukurova Grubu'nun, TMSF'ye 2.1 milyar dolarlık borcu ile ilgili gelişmeler şöyle oldu 
Grubun patronu Karamehmet, önceki gün yaptığı 947 milyon dolarlık ödeme öncesinde, TMSF'ye YKB satışından sağladığı kaynakla 320 milyon dolar da dahil toplam 1 milyar 35 milyon dolar ödeme yaptı. 
Önceki gün de Rus telekom şirketi Alfa ile Turkcell'de yüzde 13 oranında hisse devrini de içeren finansman anlaşmasından sağladığı kaynakla 947 milyon dolar daha ödedi. Böylece TMSF'ye toplam 1 milyar 982 milyon dolar ödemiş oldu. TMSF Başkanı Ahmet Ertürk, grubun TMSF'ye 87 milyon dolar borcu kaldığını açıkladı. 

YKB'ye borç büyük 
Çukurova Grubu, hem bu bankaya borcunu ödemek hem de Mehmet Emin Karamehmet'e bankacılık yasağı getirildiğinden, Yapı Kredi'den çıkmak zorunda olduğundan, bu bankadaki yüzde 57.42'lik hissesini sattı. Buradan sağladığı 1.4 milyar doların 930 milyon dolarını YKB'ye borçlarına karşılık geri ödedi. 
Böylece 2 milyar 25 milyon doları ana para, 80.7 milyon doları faiz olmak üzere toplam 2 milyar 105.7 milyon dolara çıkan borcu 1 milyar 175.7 milyon dolara indi. Bu borçtan ödemeler, iştirak satışı gelirleri ve 304 milyon dolarlık 'erken ödeme iskontosu' yapıldıktan sonra grubun Yapı Kredi'ye borcu 792 milyon dolara indi. 

İştirak satışları 
Grubun YKB'ye kalan borçları konusunda taraflar arasında ödeme anlaşması yapılmış durumda. Yapı Kredi'nin satılacak iştiraklerinden sağlanacak gelirden de Çukurova'nın yüzde 57.42'lik payına düşen gelir, borçlarından düşülecek. Bu miktarın ne kadar olacağı, satışlardan sonra ortaya çıkacak. Grup kalanı ise nakit olarak ödeyecek. 

YKB'nin Turkcell hisseleri Alfa'nın M. Emin Karamehmet, önce ortağı TeliaSonera ile Turkcell'de TeliaSonera'yı hakim duruma getiren bir anlaşma yaptı. Ancak bu anlaşma Rus telekom şirketi Alfa'nın 'daha cazip' teklifi ile bozuldu. Grup, Alfa ile 3.3 milyar dolarlık bir finansman paketi anlaşması yaptı. Bu 3.3 milyar doların 1.6 milyar dolarlık kısmı, yüzde 13.2 oranında 'Turkcell hisse senedine çevrilebilir' tahvil şeklinde, kalanı ise kredi şeklinde kullanılıyor. 

Rehin kalktı 
Karamehmet, bu paketi devreye sokmuş durumda. TMSF'ye yapılan ödeme ile bu kuruma rehinli olan yüzde 10.7 oranındaki Turkcell hisseleri 87 milyon dolarlık borca karşılık gelen kısmı hariç serbest kalmış oldu. YKB'ye yapılan ödeme sonucu da bu bankaya grubun borçları karşılığında rehinli olan yüzde 16.5 oranındaki hissenin yaklaşık yüzde 10'luk kısmı serbest kaldı. 
YKB'nin mülkiyetindeki yüzde 13.1'lik hisseyi ise alma opsiyonu var. Önceki gün Çukurova'nın bu opsiyonu kullanacağı açıklandı. Bu işlemler başlamış durumda. Çukurova YKB'den satın alacağı Turkcell hisselerini Rus Alfa'ya devretmiş olacak. Bu satışlar sonrasında, Karamehmet'in Turkcell'deki hisse oranı yüzde 27 olacak. 


</TEXT>
</DOC>
