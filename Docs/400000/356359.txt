<DOC>
<DOCNO> 356359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur15.html </URL>
<DATE> 2005/06/28/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Kablo TV hizmetlerini 1 Temmuz'dan itibaren Türksat AŞ yürütecek 
</HEADLINE>
<TEXT>

     Kablo TV hizmetlerini 1 Temmuz 2005’ten itibaren Türksat Uydu Haberleşme Kablo TV ve İşletme A.Ş’nin yürüteceği bildirildi. 
     Türk Telekom’dan yapılan yazılı açıklamada, 18 Mayıs 2005 tarihinde Türk Telekomünikasyon A.Ş ile Türksat Uydu Haberleşme Kablo TV ve İşletme A.Ş arasında ana devir protokolü imzalandığı kaydedildi. Bu çerçevede, kablo tv sistem ve hizmetleri ile ilgili tüm konuların 1 Temmuz 2005’ten itibaren Türksat Uydu Haberleşme Kablo TV ve İşletme A.Ş. tarafından yürütüleceği ifade edildi. 
     1 Temmuz 31 Temmuz 2005 döneminden itibaren aylık kablo tv faturalarının Türksat A.Ş adına düzenleneceği belirtildi. 
     Açıklamada, Türk Telekom tarafından kablo tv müşterilerine verilen Abone Kabul, Fatura Tahsilatı, 126 Arıza Kayıt, 444 0 126 Danışma Servisi vb. hizmetlerin ise Türksat A.Ş adına Türk Telekom tarafından verilmeye devam edileceği kaydedildi. 
     
</TEXT>
</DOC>
