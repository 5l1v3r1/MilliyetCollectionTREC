<DOC>
<DOCNO> 383439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/guncel/axgun02.html </URL>
<DATE> 2005/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Makbule Hanım'ın vergi şik yeti varmış 
</HEADLINE>
<TEXT>


TBMM tanıtım kitabında ilginç bir olaya yer verildi. Atatürk'ün kız kardeşi Makbule Hanım, 1953'te maaşından vergi kesilmemesi için Dilekçe Komisyonu'na başvurmuş 

ANKARA ANKA 

Derdine çare bulamayanların "ağlama duvarı" haline gelen TBMM Dilekçe Komisyonu'nun, Mustafa Kemal Atatürk'ün kız kardeşi Makbule Hanım'ın 1885-1956 maaşından vergi kesintisi yapılmasına ilişkin şik yetini 1953'te değerlendirdiği ortaya çıktı. 
TBMM Başkanlığı'nca hazırlanan tanıtım kitabına göre, 22. dönemde 8709 dilekçeyi karara bağlayan komisyona gelen başvuru sayısı, 14 Eylül itibariyle 9341'e ulaştı. Komisyona, toplam 3 milyon 378 bin 179 imzalı başvuru yapıldı. 
Makbule Hanım'ın, "Maaşının vergiden muaf tutulması" hakkındaki dilekçesi de komisyonun 28 Ocak 1953 tarih ve 5603 sayılı kararıyla incelendi. Verilen yanıtta, Maliye Bakanlığı'nın "Vatani hizmet bölümünden ödenen maaşın İktisadi Buhran vergisi hariç Kazanç, Muvazene ve Hava Kuvvetleri'ne yardım vergilerine tabi tutulmasının kanuna aykırı olmadığını bildirdiği" belirtilerek, "İsteğin mahiyetine ve vek let cevabına göre bu hususta komisyonumuzca bir işlem yapılmasına mahal olmadığına, dilekçinin isteğinde ısrar ettiği takdirde kaza merciine müracaatta muhtariyetine serbest olduğuna karar verildi" denildi. 

İki örnek daha 
Komisyona 1951'de başvuran "Dağ Başını Duman Almış Marşı"nın söz yazarı Ali Ulvi Elöve maaş derecesi bakımından mağdur edildiğinden yakınmış. 1993'te başvuran futbolcu Elvir Boliç vatandaşlığa geçmeden önceki bir yıllık kısıtlama süresi olmadan futbol oynamasına izin verilmesini istedi. 


</TEXT>
</DOC>
