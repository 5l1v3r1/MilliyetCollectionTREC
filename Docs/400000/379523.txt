<DOC>
<DOCNO> 379523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/guncel/gun03.html </URL>
<DATE> 2005/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehit ailelerinin en acı günü 
</HEADLINE>
<TEXT>


OSMANİYE, ŞANLIURFA, VAN DHA 

Hakk ri'de şehit olan Jandarma Uzman Çavuş Murat Karabulut 30 , 15 gün önce dünyaya gelen ve kendi adını verdiği oğlunu göremedi. Karabulut için Osmaniye'de düzenlenen törene yaklaşık 3 bin kişi katıldı. Çocukları Onur 3 ve 15 günlük Murat Alper'e sarılan eşi Emine Karabulut 23 , "Bu vatana bin Murat feda olsun" dedi. Şehit olduğu gün Karabulut'un üzerinden çıkan, "Hayatı öyle bir yaşa ki hayat seni kıskansın öyle bir sev ki ölüm sana acısın öyle bir dost ol ki dostun olmayan utansın" dizelerinin okunması, törene katılanları ağlattı. 

Eşine selam durdu 
Şanlıurfa'da şehit düşen polis Ömer Gürsoy 36 için Mersin'in Erdemli ilçesinde düzenlenen törende, Münevver Gürsoy eşine selam durdu. Kızı Dilara'yı 2 kucağından indirmeyen Gürsoy'un üçüz çocukları Ali, Merve ve Berna 10 ise babalarının tabutuna sarılarak ağladı. Van'da şehit olan polis memuru Korhan Ekiz 32 için düzenlenen törende çocukları Yaren 6 ve Bora'yı 4 yanından ayırmayan şehit eşi Melek Ekiz'i kadın polis memurları sakinleştirmeye çalıştı. Van'daki saldırıda yaralanan polislerden Mehmet Tamis de dün şehit oldu. 


</TEXT>
</DOC>
