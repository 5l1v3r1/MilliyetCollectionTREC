<DOC>
<DOCNO> 359768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/spor/axspo02.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte mucize çocuk 
</HEADLINE>
<TEXT>


1.5 yıl önce kulüp tesislerinde kaza kurşunuyla vurularak ölümün eşiğinden dönen Ankaragücü'nün genç futbolcusu Serhat Göcen hayata dört elle sarıldı, kısa sürede toparlanarak A Takım kadrosuna adım attı 

NECMİ KEPÇETUTAN 


Serhat Göcen, Ankaragücü PAF Takımı'nın formasını giyiyordu o günlerde... Tesislerde eğleniyor, şakalaşıyor, televizyon seyrediyorlardı. Ne de olsa çocuktular h l . Derken arkadaşları aralarında tartışmaya başladı. Tesislerin biraz da asabi olan güvenlik görevlisi çıkardı belindeki silahı, sürdü kurşunu namluya. Belki korkutmaktı amacı çocukları. 17 yaşındaki Serhat, büyük bir olgunlukla "Ne yapıyorsun " diyerek silahı almaya çalıştı elinden. 

Yıldız adayı oldu 
Ardından kulakları sağır eden patlama geldi. Yere yığıldı genç futbolcu. Arkadaşları öldüğünü sandı, kucaklayıp en yakın hastanenin yolunu tuttu. Serhat kendine geldiğinde yaşadığını anladı. Birden aklına geldi. Acaba futbol oynayabilecek miydi Aradan aylar geçti. Şans eseri hayatta kalan Serhat iyileşerek ayağa kalktı. Antrenmanlara başladı ve kısa sürede Teknik Direktör Adnan Şentürk'ün yıldız adayları arasına girdi. Yaşadığı kabus dolu günleri geride bırakıp, çok sevdiği Sarı - Lacivertli takımın formasını Süper Lig'de giyme şansı yakalayan Serhat şunları söyledi 

Tıpkı adaşı gibi 
"Vurulma olayını yaşadığımda çok korktum. Öldüğümü sandım. Şanslıymışım ki hayatta kaldım. Kurşun boynumdaki atardamarı sıyırmış. Hastaneden çıktıktan sonra ilk maçta oynamak istedim. Ancak izin vermediler. Bir ay sonra antrenmanlara başladım. Alt yapıda da Adnan Şentürk hoca ile çalıştım. Onun şimdi A takım teknik direktörü olması bizim için büyük şans. İyi bir futbolcu olduğuma inanıyorum. Sağ tarafta ve forvet arkasında oynuyorum. Oyun stilimi, Anderlecht'e giden Fenerbahçeli Serhat Akın'a benzetiyorlar. Kamp kadrosuna girerek büyük fırsat yakaladım. Kendimi göstererek Ankaragücü'ne hizmet etmek için çok çalışıyorum. Hocam ligde forma şansı verirse sahaya çıkıp, en iyisini yaparım" 


</TEXT>
</DOC>
