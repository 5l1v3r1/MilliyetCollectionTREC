<DOC>
<DOCNO> 376143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sonspo38.html </URL>
<DATE> 2005/09/06/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Ukrayna 0-Türkiye 0 Avrupa Ümitler Futbol Şampiyonası 
</HEADLINE>
<TEXT>

     15. Avrupa Ümitler Futbol Şampiyonası 2. Eleme Grubu’nda Ukrayna ile Türkiye 
     arasında yapılan karşılaşma 0-0 berabere sona erdi. 
     3. dakikada soldan Milevskiy’in ortasında altı pasta kaleciyle 
     karşı karşıya kalan Fomin’in vuruşunda, meşin yuvarlak kaleci Fevzi’den döndü. Daha sonra savunma topu uzaklaştırdı. 
     11. dakikada sağdan Sabri’nin ortasında ceza alanı dışından 
     Bilal’ın vuruşunda, top direğin yanından auta gitti. 
     13. dakikada ceza alanı içinde topa iyi yükselen Umut’un kafa 
     vuruşunda, direğin dibinde savunma topu kornere attı. 
     16. dakikada ceza alanı içinde oluşan karambolde Bashlay’ın 
     vuruşunda, top kaleci Fevzi’de kaldı. 
     19. dakikada Fomin’in ara pasıyla ceza alanında kaleci ile karşı 
     karşıya kalan Milevskiy’in vuruşunda, kaleci Fevzi yatarak topu kontrol etti. 
     41. dakikada Umut’un pasıyla ceza alanına giren Semih’ten önce 
     kaleci Pyatov, çıkarak topa sahip oldu. 
     42. dakikada Sabri’nin uzun pasında ceza alanı sol çaprazında 
     kaleciyle karşı karşıya kalan Semih’in kötü vuruşunda, top kaleci Pyatov’da kaldı. 
     Karşılaşmanın ilk yarısı 0-0 berabere sona erdi. 
     53. dakikada ceza alanı dışından serbest atışı kullanan 
     Milevskiy’in vuruşunda, kaleci Fevzi topu son anda üstten kornere attı. 
     63. dakikada Mehmet Çopur’un sağdan ortasında ceza alanı içinde 
     altı pasta topla buluşan Umut’un vuruşunda, Yatsenko’ya çarpan top kornere gitti. 
     66. dakikada ceza alanı içinde penaltı noktası üzerinde topla 
     buluşan Aliev’nin müsait durumunda vuruşunda, meşin yuvarlak üstten auta gitti. 
     71. dakikada ceza alanı hemen dışından serbest atış kullanan 
     Aliev’in vuruşunda, top kaleci Fevzi’nin kucağında kaldı. 
     78. dakikada sağ çarprazdan ceza alanına giren Cheberyachko’nun 
     sert şutunda, kaleci Fevzi topu iki hamlede kontrol etti. 
     81. dakikada Umut’un ceza alanı dışından vuruşunda, kaleci Pyatov 
     yatarak topu kontrol etti. 
     Karşılaşma 0-0 berabere sona erdi. 
     

Stat Viktor Bannikov Hakemler Serge Gumienny xxx, Walter Vromans xxx, Bart Vandeweghe xxx Belçika Ukrayna Pyatov xxx, Bashlay xx, Maksymov xx, Yatsenko xxx, Nevmyvaka xx, Milevskiy xxx, Pukanych x Dk. 60 Aliev xx , Cheberyachko xxx, Yarmash xx, Sytnyk xx Dk. 90 Arzhanov , Fomin xx Dk. 88 Pivnenko Türkiye Fevzi xxx, Mehmet Topuz xxx, Emre xx, Can xxx, Ergun xx, Sabri xx, Fahri xx Dk. 68 Onur x , Bilal xx Dk. 79 Olcan x , Adem xx, Semih xx Dk. 57 Mehmet Çopur x , Umut xx Sarı kartlar Dk. 52 Ergun, Dk. 64 Mehmet Topuz Türkiye , Dk. 90 Aliev Ukrayna      
     MAÇTAN NOTLAR 

     Karşılaşmayı UEFA Asbaşkanı Şenes Erzik ve Futbol Federasyonu Başkanı Levent Bıçakcı protokol tribününden izledi. 
     Maç öncesi stada gelişinde Erzik, Türk taraftarların tezahüratlarıyla karşılandı. 
     Milli Takımlar Teknik Direktörü Fatih Terim ve yardımcıları da basın tribünün yanındaki tribünden karşılaşmayı izledi. A Milli Takım’ın Kiev Olimpiyat Stadı’nda yaptığı antrenmanın ardından bu stadın yanında bulunan Viktor Bannikov stadına maçın başlamasına dakikalar kala gelen Terim’e Türk taraftarlar, "İmparator" diye tezahürat yaptı. Fatih Terim, ilk yarı sonunda stattan ayrılarak, otele döndü. 
     -Kiev Olimpiyat Stadı’nın yanında bulunan ve yaklaşık 2 bin 500 kişilik küçük bir stat olan Viktor Bannikov Stadı’nın tribünleri tamamen doldu. Kale arkalarında tribün bulunmayan statta, Kiev Olimpiyat Stadı tarafındaki kale arkasında tel örgülerin gerisinde toplanan yaklaşık 500 kadar Ukrayna taraftarı karşılaşmayı buradan izledi. 
     Bu arada karşılaşmayı izleyen yaklaşık 200 Türk futbolsever, milli takıma maç boyunca tezahüratlarla destek verdi. 
     -Karşılaşma öncesi Futbol Federasyonu basın görevlileri, maçın oynanacağı stadı karıştırdı. Basın mensuplarına da karşılaşmanın Dinamo Stadı’nda yapılacağını söyleyen ve bu stada giden görevliler, daha sonra stadın yanlış olduğunu anlayınca Viktor Bannikov Stadı’na geldiler. 
     
</TEXT>
</DOC>
