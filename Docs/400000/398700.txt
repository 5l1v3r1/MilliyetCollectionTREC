<DOC>
<DOCNO> 398700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonspo02.html </URL>
<DATE> 2005/11/28/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
İsviçre polisi Blatter’in ofisini bastı 
</HEADLINE>
<TEXT>

     Zafer ATAMER CENEVRE, DHA 

İSVİÇRE gazeteleri bugün de olaylı Türkiye-İsviçre futbol maçıyla ilgili birçok habere yer verdi. Ayrıca İsviçre basınına göre FIFA Başkanı Sepp Blatter’in bürosu İsviçre sivil polisleri tarafından arandı. 
     Sonntags Zeitung gazetesi, "İsviçre sivil polisi, FIFA Başkanı Sepp Blatter’in bürosunda arama yaptı. Bilinmeyen bir sebebten dolayı yapılan aramada bazı dokümanlara el konuldu. FIFA bu olayı basın aracılığıyla teyit etti. 3 Kasım 2005’te de aynı sivil polisler Blatter’in evinde arama yapmıştı. Aramanın sebebinin 2001 yılındaki bir spor olayı ile ilgili olduğu da belirtildi" diye yazdı. 
     Le Matin gazetesinde ise olaylı maçla ilgili olarak şu ifadelere yer verildi "Bizim yaptığımız ankete göre İsviçre takımı İstanbul’da tuzağa düşürüldü. Spor dünyasının düşüncesi Bu komplo Türkiye için bir utançtır. Maçla ilgili organizasyona ön ayak olanlar Elebaşı, Fatih Terim. Fatih Terim uzun süre aktif olmadığından, yeniden gündeme gelmek ve kendini göstermek için çırpınan bir antrenör. Spor idarecileri, milliyetçi mafya birbirlerine girdi. Bu kargaşa içinde Türkiye-İsviçre ilişkileri başka türlü olamazdı. Son beyanatlar bu işin organize olduğunu kanıtlamaya başladı. Koridorlardaki İsviçreli kameramanların kasetleri bilinmeyen kişiler tarafından ellerinden alındı. Oysa bu kasetlerde Fatih Terim ve Volkan’ın hakem odasının kapısını kırarken görüntüleri vardı. İmparator Fatih Terim’in büyüklüğü ve çöküşü. Ayda 70 bin euro maaş alıyordu. FIFA, soruşturma kapsamında Türk tarafından Yaşar Aydın ile Ali Kıratlı’yı da listeye ekledi" diye yazdı. 
     Blick gazetesi ise, "Kundakçı ne zaman devrilecek İstanbul’daki skandal gecesi sonrası 11 gün geçmesine rağmen Terim tarafından geç kalan özürler ve küstahlıklar. Terim acaba hiç özeleştiri yapmayı düşünüyor mu " ifadelerini kullandı. 
     
</TEXT>
</DOC>
