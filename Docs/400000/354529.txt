<DOC>
<DOCNO> 354529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur65.html </URL>
<DATE> 2005/06/22/ </DATE>
<TIME> 22.50 </TIME>
<AUTHOR>  </AUTHOR>
<HEADLINE>
Kokuteli Belediye Başkanı kaza geçirdi... 
</HEADLINE>
<TEXT>

     Antalya’nın Korkuteli İlçesi Belediye Başkanı Adnan Uğurlu kaza geçirdi. Uğurlu’nun da aralarında bulunduğu 4 kişi yaralandı. 
     AA muhabirinin aldığı bilgiye göre, Antalya’dan Korkuteli’ye gitmekte olan Ayhan Karadeli’nin 37 kullandığı 07 RH 001 plakalı makam otomobili, karşı yönden gelen Kahraman Karaoğlan idaresindeki 34 AN 7320 plakalı otomobille Yazır Köyü yakınlarında çarpıştı. 
     Kazada, Korkuteli Belediye Başkanı Adnan Uğurlu, şoförü Ayhan Karadeli, Antalya eski milletvekillerinden ve Korkuteli Eğitim Kültür ve Sağlık Vakfı Başkanı Galip Kaya 77 ile diğer otomobilin sürücüsü Kahraman Karaoğlan yaralandı. 
     Korkuteli Devlet Hastanesi’ne kaldırılan yaralıların sağlık durumunun iyi olduğu bildirildi. 
     Belediye Başkanı Uğurlu, kazanın, eski milletvekili Galip Kaya ile birlikte Antalya’daki bir toplantıdan Korkuteli’ye döndükleri sırada meydana geldiğini belirterek, "Diğer otomobil birden üzerimize geldi. 
     Sanırım sürücüsü uyudu. Kaza çok ciddi ama kazayı ucuz atlattık diyebiliriz" dedi. 
     
</TEXT>
</DOC>
