<DOC>
<DOCNO> 354598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/guncel/gunz1.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>



Mayınlı pusu 3 şehit, 6 yaralı 

AĞRI ve Bingöl'de dün 2 askeri aracın teröristler tarafından yola döşenen mayınlara çarpması sonucu 3 asker şehit oldu, 6 asker de yaralandı. Ağrı Taşlıçay ilçesine bağlı Yukarı Toklu köyü kırsalında akşam saatlerinde devriye gezen askeri araç, teröristler tarafından yola döşenen mayına çarptı. Patlayan mayından, 2 asker şehit oldu, 6 asker de yaralandı.Yaralı askerlerin Ağrı Askeri Hastanesi'nde tedaviye alındığı bildirildi. Güvenlik güçleri bölgede geniş çaplı operasyon başlattı. Batman Valiliği'nden yapılan yazılı açıklamada da, Şırnak'ta gerçekleştirilen operasyon sırasında terör örgütü PKK mensuplarınca döşenen mayının patlaması sonucu, Batmanlı er Nevzat Akçil'in şehit olduğu belirtildi. 

'Burun kesme' davasında tahliye 

ÖZGÜR CEBE DHA 
DİYARBAKIR'da 12 yaşındaki tecavüzcüsüyle imam nik hıyla evlendirilen ve dışarıda fazla dolaştığı gerekçesiyle 'ibret olsun' diye burnu kesilen 15 yaşındaki Rojda G.'ye yapılan saldırıyla ilgili davada sanıklardan M.G., tahliye edildi. Duruşmaya tutuklu sanık kayınbiraderler Feyyat Gezginci, Turan Gezginci ve amca oğlu M.G. 16 ile tutuksuz sanık kayınpeder Ekrem Gezginci katıldı. Kadın avukatlar, Ekrem Gezginci'nin, Rojda ve ailesini, ifade değiştirmesi için tehdit ettiğini belirterek tutuklanmasını talep etti. Mahkeme, yeniden tutuklanması talebinin reddine, M.G.'nin de yaşı küçük olması nedeniyle tahliyesine karar verdi. 

Bayram'ın evinde suikast silahı 

ESKİ milletvekili Mustafa Bayram'ın Van'ın Edremit ilçesindeki 2 evinde suikast silahı, Kalaşnikov tüfek ve çok sayıda mermi ele geçirildi. Alınan bilgiye göre, bir ihbarı değerlendiren jandarma ekipleri, dün savcı gözetiminde, halen İzmir Yeşilyurt Devlet Hastanesi mahk m koğuşunda yatan Bayram'ın Köklü köyündeki evlerine geldi. Bayram'a ait, ancak Fetullah D.'nin oturduğu evin yakınındaki ahırda, gübreye gömülü 1 Kanas suikast silahı, 2 Kalaşnikov tüfek, 1 susturuculu tabanca, 1 dürbün, 2 şarjör ele geçirildi. Bayram'ın 2. evinde yapılan aramada ise sığınak bulundu. Fetullah D. gözaltına alındı. Soruşturma sürüyor. 

Beyoğlu gazetesi 100. sayıyı kutladı 

YAYIN hayatını 2 yıldır sürdüren Beyoğlu gazetesi 100. sayısını, çıkardığı 'Beyoğlu Guide' ile kutladı. Gazeteci-Yazar Celal Başlangıç'ın başında bulunduğu gazetenin 100. sayısı için dün bir tanıtım kokteyli düzenlendi. Beyoğlu Belediye Başkanı Ahmet Misbah Demircan ve Yıldırım Aktuna'nın yanı sıra çok sayıda gazetecinin katıldığı kokteylde konuşan gazetenin Genel Koordinatörü Yurdaer Erkoca, 'Beyoğlu Guide'ın kültür, sanat, eğlence ve ticaret hayatının vazgeçilmezleri arasına gireceğini ifade etti. 

Kadıköy Anadolu Lisesi'nde nostalji 

MARTILAR olarak bilinen ve bugüne kadar 12 binin üzerinde mezun veren Kadıköy Maarif Koleji Kadıköy Anadolu Lisesi , öğrencilerle mezunlarını 50. kuruluş yıldönümündeki Talaş Böreği Günü'nde biraraya getirecek. Eski mezunlar, öğrencilik yıllarına dönecek ve 24-25 Haziran gecelerini yatakhanede geçirip, gençlik yıllarında olduğu gibi 'yatılı' kalacak. Kadıköy Anadolu Lisesi'nin geleneksel Talaş Böreği Günü 25 Haziran Cumartesi günü yapılacak ve 3 binin üzerinde mezun katılacak. 


</TEXT>
</DOC>
