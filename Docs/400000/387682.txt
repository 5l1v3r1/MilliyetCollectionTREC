<DOC>
<DOCNO> 387682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo03.html </URL>
<DATE> 2005/10/18/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Gerets Fener’den öndeyiz... 
</HEADLINE>
<TEXT>

     Eric Gerets, Ergun Gürsoy’un açıklamalarına yanıt verdi 'Her takım zaman zaman iniş çıkış yaşayabilir. Şu anda zirvede olan biziz' dedi. 
     
     10 yıl daha buradayım’ 
     Galatasaray’ın tecrübeli çalıştırıcısı Eric Gerets, dün gece Haber Türk’te yayınlanan Şeref Tribünü programına konuk oldu. Tuğrul Yenidoğan’ın sorularına çarpıcı açıklamalar veren Gerets, Galatasaray’da olmaktan büyük bir mutluluk duyduğunu belirterek, Aslında teknik direktör olarak uzun vadeli programlar yapmamak lazım. Ama ben 10 yıl daha Galatasaray’da kalmayı planlıyorum. Çünkü burada her şey mükemmel'' diye konuştu. 
     
     Şu anda zirvedeyiz’ 
     Ergun Gürsoy’un, Fenerbahçe’nin UEFA ve Süper Kupa sahibi Galatasaray’ın önüne geçmesi sinir sistemimizi bozuyor'' açıklamasına ise Gerets ilginç bir yanıt verdi. Belçikalı teknik adam, Takımlar zaman zaman inişli çıkışlı bir grafik sergileyebilir. Bu gayet normaldir. Ancak şu anda puan cetvelinde Fener’den 2 puan önde ve zirvede olan biziz. Bu performansımızı sezon sonuna kadar sürdürmek ve Şampiyonlar Ligi’ne katılmak niyetindeyiz'' dedi. 
     
     Oruç yasağı yok’ 
     Oruç tutan futbolcuların metabolizmasında bir değişiklik yaşanmasının kaçınılmaz olduğunu ifade eden Gerets, Bunun için de önlemlerimizi aldık. Örneğin geçtiğimiz haftalarda idman saatlerimizi iftar sonrasına çektik. Ardından maç günü yaklaştıkça arkadaşlarımızdan oruç tutmamalarını istedik. Maç günü hep beraber yemek yiyoruz. Yasak yok. Sakatlıklar nedeniyle de zaman zaman performansımızda düşüş oldu. Takım disipliniyle bunun da üstünden geldik'' ifadesini kullandı. 
     
     Canaydın gitse de...’ 
     Gerets, mart ayında yapılacak seçimde Özhan Canaydın’ın göreve gelememesi durumunda ise görevine yine de devam edeceğini söyledi. Tecrübeli hoca, Benim mukavelem Galatasaray ile. Bırakıp gitmem söz konusu olamaz. Bu Galatasaray taraftarına da saygısızlıktır'' dedi. Türkiye’de ligin çok kaliteli geçtiğine de değinen Gerets sözlerini şöyle noktaladı Yabancı oyuncularımız zamanla daha iyi olacak. Öümüzdeki yıl daha iyi bir takım kurmayı temenni ediyorum.'' 
     
     İstifalara üzüldü 
     Şenol Güneş’in ardından, Rıza Çalımbay’ın da görevinden ayrılmasına üzülen Eric Gerets, hedeflenen başarıya ulaşılamadığında bu durumun teknik direktörler için kaçınılmaz olduğunu söyledi. 
     
</TEXT>
</DOC>
