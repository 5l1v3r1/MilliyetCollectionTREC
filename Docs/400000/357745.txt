<DOC>
<DOCNO> 357745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/magazin/mag01.html </URL>
<DATE> 2005/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Seslerini duymayan var mı 
</HEADLINE>
<TEXT>


Dünyanın 10 ayrı kenti, tarihin en görkemli konserine sahne oldu. 'Live 8'de ünlü müzisyenler haykırdı Yoksulluğu tarihe göm 


Nevsal Elevli 

Dünyanın 10 kentinde İrlandalı şarkıcı Bob Geldof'un girişimleriyle düzenlenen "Live 8" konserlerinde onlarca grup ve şarkıcı sahne aldı milyonlarca kişi izledi. Ve bu konserler çarşamba günü G8 zirvesi için İskoçya'nın Edinburgh kentinde bir araya gelecek olan dünyanın en zengin ülkelerinin liderlerine güçlü bir mesaj gönderdi Yoksulluğu tarihe göm 



Sakin kalabalık 
"Live 8" konserlerinin en büyüğü ve en geniş katılımlısı Londra Hyde Park'ta yapılandı. 200 binin üzerinde izleyicinin doldurduğu konserde sahneye ilk olarak rock topluluğu U2 ve Paul McCartney çıktı. Eski McCartney, U2 ile "20 yıl önce bugündü" sözleriyle başlayan "Sgt Pepper's Lonely Herts Club Band" şarkısını seslendirdi. Bu açılış parçası aynı zamanda 20 yıl önceki "Live Aid" konserine bir göndermeydi. U2'nun solisti Bono, bir marş haline gelen "One" parçasını söylediğindeyse, gözleri dolan onbinlerce kişi coşkuyla ona eşlik etti. 
Konserde 200 bini aşkın kişinin sakinliği dikkat çekiciydi. Kalabalığın bu kadar büyük olmasına rağmen herhangi bir taşkınlık yaşanmadı, olay çıkmadı. 

SAYILARLA LIVE 8 
10 konser düzenlendi. Konserler, Barrie, Berlin, Cornwall, Johannesburg, Londra, Moskova, Paris, Philadelphia, Tokyo ve Roma'da gerçekleştirildi. 69.5 saat canlı müzik çalındı.260'dan fazla grup, şarkıcı çıktı.1.580.000 kişi konserleri alanlarda izledi. Rekor 1 milyon kişiyle ABD Philadelphia'daydı.5.500.000.000 kişinin bu olayı televizyon, internet ve cep telefonlarından izlediği tahmin ediliyor.25 milyon pound 68 milyon YTL kurulan sahnelerin maliyeti.182 televizyon ve 2000 radyodan canlı yayımlandı.6.000.000 "Fakirliği tarihe gömelim" albümü satıldı. 

Konserlerin en büyük ayağı Londra Hyde Park'tan rakamlar ise şöyle 
26 grup ve şarkıcı sahne aldı.62 şarkı çalındı. 1.50 pound 4 YTL LIVE 8 bilet çekilişi için yani biçilen fiyat.2.060.285 Çekiliş için yapılan başvuru sayısı.1000 pound Hyde Park'taki konsere katılmak için eBay'de açık artırmayla satılan biletlerin ortalama fiyatı.205.000 Bilet sahiplerinin sayısı.500.000 pounda 1 milyon 375 bin YTL Hyde Park sahnesi yapıldı. 84 metre genişliğindeki sahne, 300 kişinin 32 saatlik emeğiyle yapıldı. 




</TEXT>
</DOC>
