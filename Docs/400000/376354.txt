<DOC>
<DOCNO> 376354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun34.html </URL>
<DATE> 2005/09/07/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Bu kez Florida'da kasırga alarmı... 
</HEADLINE>
<TEXT>

     ABD'yi vuran Katrina kasırgasının ardından oluşan Lee tropik fırtınasının Atlas Okyanusu açıklarında yarın gücünü kaybetmesi beklenirken, Ophelia tropik fırtınası Florida kıyılarını tehdit ediyor. 
     1 Haziran'da başlayan ve 30 Kasım'da sona erecek yoğun kasırga sezonunun 15. tropik fırtınası Ophelia, Florida sahillerinden yaklaşık 160 km uzaklıkta oluşumunu sürdürüyor ve Florida bölgesine şiddetli yağmurla hafta sonunun ardından ulaşması bekleniyor. 
     Şu anda saatte 60 km hızla esen rüzgara sahip Ophelia'nın, geçen yıl Frances ve Jeanne kasırgalarının etkilediği bölgede şiddetli yağışa neden olması öngörülüyor. 
     Katrina'dan sonra oluşan iki tropik fırtınadan Nate'in bugün Bermuda'nın güneyinde kuvvetlenmesi beklenirken, sezonun 5. kasırgası Maria'nın Atlas Okyanusu'nun kuzeyindeki serin sularda zayıflayacağı belirtiliyor. 
     Kasırga sezonunun en yoğun faaliyeti, Ağustos sonu ve Eylül ortasında yaşanıyor. 
     
</TEXT>
</DOC>
