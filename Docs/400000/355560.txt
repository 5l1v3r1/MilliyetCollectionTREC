<DOC>
<DOCNO> 355560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/spo06.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesar sürprizi 
</HEADLINE>
<TEXT>


K.Erciyes, Samsun'un orta saha oyuncusuyla sözleşme imzaladı. Cesar, Devran ve Bouazizi ile yeniden buluştuğu için mutlu olduğunu ifade etti 


Kayseri Erciyespor, transfer harekatını büyük bir hızla sürdürüyor. Dokuz yerli futbolcuyla imza atarak kadrosunu güçlendiren Süper Lig'in yeni ekibi, yabancı transferinde de Türkiye tecrübesi yüksek olan oyuncuları tercih ediyor. 
Erciyesspor Yönetimi, Bouazizi'den sonra yine bir dönemler Gaziantepspor forması giyen Julio Cesar ile sözleşme imzaladı. Geçtiğimiz sezon Samsun forması giyen Cesar, "Devran ve Bouazizi ile yeniden buluştuğum için şanslıyım. Onlarla yeniden bir arada oynamak keyif olacak" diye konuştu. 

'Herkes utanacak' 
Basın Sözcüsü Aşkın Genç, İnter ile ilgili attıkları tüm adımların ciddiye alınmadığını belirterek, "Kayseri'ye geldikleri zaman herkes utanacak" dedi. 
Genç, İnter Genel Sekreteri Guido Susini tatilde olması nedeniyle dostluk maçının sözleşmesinin salı günü imzalanacağını belirtti. 
İtalya Başbakanı Berlusconi ile birlikte Başbakan Recep Tayyip Erdoğan'ın da maça geleceğini belirten Kayserisporlu yönetici, tarihi bir maça ev sahipliği yapacaklarını dile getirdi. 


</TEXT>
</DOC>
