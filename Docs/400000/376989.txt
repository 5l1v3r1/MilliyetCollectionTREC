<DOC>
<DOCNO> 376989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun09.html </URL>
<DATE> 2005/09/09/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Los Angeles Times Erdoğan derhal Orhan Pamuk davası durdurmalı 
</HEADLINE>
<TEXT>

     Başyazı 

Orhan Pamuk'a açılan dava ve 'Ermeni Konferansı'na yönelik tepkiler, gelenekçilerle modernleşme arasındaki savaşın bir parçası... 
     Türkiye'nin belki de en ünlü romancısı Orhan Pamuk, Osmanlı İmparatorluğu döneminde öldürülen yüzbinlerce Ermeni'nin başına ne geldiğini sormanın riskli olduğunu biliyordu. Fakat tehditler onu susturmadı. 
     Bir İsviçre gazetesiyle şubat ayında yaptığı röportajda Pamuk, Türkiye'deki Ermeni toplumunun akıbeti ve daha yakın dönemde 1984'ten beri silahlı ayrılıkçılara karşı yürütülen savaşta öldürülen 30 bin Kürt hakkındaki düşüncelerini yüksek sesle dile getirdi. 
     Yedi ay sonra, AB bakanlarının Türkiye'nin birliğe üyelik başvurusunu tartışmak için toplanmalarından bir gün önce, bir Türk savcı, Pamuk hakkında ülkesine hakaret ettiği gerekçesiyle dava açtı. 
     Türkiye'de Türk kimliğini 'aşağılamak' suç teşkil ediyor, üç yıl hapisle cezalandırılabiliyor. 'Aşağılamanın' anlamını tarif etmek ise hükümet yetkililerine bağlı. Pamuk'un 16 Aralık'ta mahkeme önüne çıkması bekleniyor. 
     Pamuk'a açılan davanın zamanlaması, Türk hükümeti içindeki muhafazak rların ülkenin AB ile müzakerelerine çelme takma yönünde açık bir teşebbüsü olarak görünüyor. Türkiye'nin AB üyeliği için belirlenen koşulları alenen ihlal ediyor, bunun başında da ifade özgürlüğünün garanti edilmesi geliyor. 
     1913-16 yıllarında ABD'nin İstanbul büyükelçiliğini yürüten Henry Morgenthau'nun topladığı ve Türk hükümetinin Ermenilere karşı sistematik bir yok etme harek tı yürüttüğünü gösteren yığınla kanıta rağmen, Türkler kabahatlerini h l kabul etmiyor. Bunun yerine, işgalci Rus güçleriyle işbirliği yapan Ermenilerin Suriye'ye sürüldüğünü ve birçoğunun bu yolculuk sırasında soğuk, açlık ve hastalık sebebiyle öldüğünü savunuyorlar. 
     'Benim Adım Kırmızı' adlı romanı 20'den fazla dile çevrilen Pamuk ve diğer Türk entelektüelleri, ülkenin geçmişine dair açık bir tartışma yapılması çağrılarında bulundu. 
     Geçen mayıs ayında Türk akademisyenleri İstanbul'da, Osmanlı Ermenilerinin akıbetine dair bir konferans örgütledi. Adalet Bakanı Cemil Çiçek, açılışından bir gün önce konferansı erteletti. Bu çatışmalar, gelenekçilerle Avrupa tarzı modernleşme arasındaki daha büyük bir savaşın parçası. 
     Başbakan Recep Tayyip Erdoğan, Pamuk hakkındaki davanın durdurulmasını emretmeli, hükümeti de Türkiye'de daha fazla ifade ve düşünce özgürlüğünün önünü açmalı. Hükümete Türkiye'yi 'tenkit edenleri' hapse atma hakkı veren baskıcı yasaları hedef alarak işe başlanabilir. Ülkenin Ermeni nüfusunun 20. yüzyılın başında nasıl bir kadere yazıldığını açıkça tartışmak da iyi bir başlangıç noktası olur. 
     Washington Post Pamuk'a dava rezalet 
     Türkiye'nin en parlak yazarlarından Orhan Pamuk, üç yıl hapis cezasıyla yüz yüze. Savcıya göre suçu ne 'Türklüğe alenen hakaret etmek.' Pamuk geçen şubat ayında bir İsviçre gazetesine, "30 bin Kürt, 1 milyon da Ermeni öldürüldü burada. Ve neredeyse kimse bu konuda konuşmuyor. Bu yüzden ben konuşuyorum" demişti. 
     Bu sözler Amerikalıların kulağına ılımlı gelebilir, fakat Türkiye'de fırtınalar kopardı Türk hükümetinin bu meseleye dair resmi çizgisi, Ermeni ölümlerinin soykırım değil, savaş sonucunda gerçekleştiği ve konuyu açıkça tartışmanın tehlikeli olduğu yönünde. Pamuk'un sözlerinin, ölüm tehditleri ve kitaplarının yakılması da dahil, yarattığı infial, TCK'nın 301'e 1 maddesi uyarınca açılan davayla doruk noktasına ulaştı. Bu madde, 'Türklüğe, Cumhuriyete veya TBMM'ye açıkça hakaret eden şahıslara' hapis cezası öngörüyor. Türk hukuku gereği Pamuk'a, aralıkta görülecek davadan önce kendisine isnat edilen suçlamalara dair görüş belirtme izni bile yok. 
     Pamuk'un yargılanması elbette ki rezalet kendisine yönelik suçlamalar bir an önce düşürülmeli. Bu kötü yasanın, Pamuk'u cezalandırmak yönünde kullanımı, Türkiye'nin uluslararası anlaşmaların öngördüğü ifade özgürlüğü yükümlülüklerine uyma taahhüdüne de ters düşmekte. Tam da Avrupa'nın Türkiye'nin üyeliğine dair tartışma yürüttüğü bir dönemde verilen son derece yanlış bir mesaj bu. Pamuk'un çevirmeni Maureen Freely'nin The Independent'ta yazdığı gibi "Bu davanın Türkiye'nin AB üyeliği çabasının samimiyetine dair soru işaretleri doğuracağı kesin. Böyle yasalar koyan ve savcıların bu tür davalar açabildiği bir ülke nasıl Avrupalıyım diyebilir " Aslında bu tepki, söz konusu dava için bastıranların niyetini de tam tamına gösteriyor davanın Avrupalı bakanların Galler'de Türkiye'nin üyeliğini tartışmak için toplandığı sırada açılması, kuşku doğurur nitelikte. 
     Bu durum, her ne kadar davayı açan savcıyı engellemesi mümkün olmasa da, ulusal hükümetin bu ve benzeri davaları durdurmak için elinden geleni yapmasını daha da önemli kılıyor. Son yıllarda Türkiye ifade özgürlüğü yönünde önemli mesafeler kaydetti. Pamuk'a yönelik suçlamalar, Türkiye'nin daha ne kadar yol kat etmesi gerektiğinin de altını çiziyor. 
     
</TEXT>
</DOC>
