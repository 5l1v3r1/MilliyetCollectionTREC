<DOC>
<DOCNO> 382304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo07.html </URL>
<DATE> 2005/09/28/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Gürsoy patladı Fenerbahçeliliğinizi bir kenara bırakın 
</HEADLINE>
<TEXT>

     Havuzdaki doping skandalının peşini bırakmayan Ergun Gürsoy, Federasyon Başkanı Küçüksöz’e patladı 'F.Bahçeliliğinizi bir kenara bırakın' 
     
     Beklenti şampiyonluk 

     Ezeli rakipler Fenerbahçe ile Galatasaray arasında yaşanan doping savaşında Sarı-Kırmızılılar bir adım öne geçti. İki kulüp yöneticilerinin söz düellosuna girdiği olayda, kararın en geç 9 Ekim’de açıklanacağı öğrenildi. Türkiye Yaz Yüzme Şampiyonası’nda 5 branşta yarışan Fenerbahçeli Sibel Piroğlu’nun, Norandesteron adlı yasaklı maddeyi kullandığının tespit edilmesinden sonra şampiyonluk yolu açılan Galatasaray Yüzme Takımı, İkinci Başkan Ergun Gürsoy’un da desteğiyle olayın peşini bırakmıyor. 
     
     Karar 9 Ekim’de 

     Haklarının teslim edilmesini istediklerini belirten Gürsoy’un, Yüzme Federasyonu Başkanı Sema Küçüksöz’ü arayarak, Fenerbahçeliliğinizi bir kenara bırakın ve suçluların cezasını verin. Başarılı olanın da hakkını...'' dediği, Küçüksöz’ün de, Yasal işlem devam ediyor. En geç 9 Ekim’de olay çözülecek. Rahat olun'' karşılığı verdiği belirtildi. Fenerbahçe Yüzme Şubesi Kaptanı Emin Gökalp Baş ise, Galatasaray’ı 100. Yılı’nda şampiyon yapmak istiyorlar'' diyerek yeni bir tartışma yarattı. 

     
</TEXT>
</DOC>
