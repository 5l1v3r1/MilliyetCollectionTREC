<DOC>
<DOCNO> 386605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sondun17.html </URL>
<DATE> 2005/10/14/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Almanya'da bir otomobilde bomba patladı 
</HEADLINE>
<TEXT>

     Almanya'nın Recklinghausen kenti yakınlarındaki Bottrop kasabasında, emekli bir kadına ait otomobilde boru tipi bomba patladı. 
     Recklinghausen polisinin bir sözcüsü, patlamada otomobilin bir evin duvarına savrulduğunu, ancak olay sırasında ölen ya da yaralanan olmadığını belirtti. 
     Boru tipi bombanın konulduğu otomobilin, 72 yaşındaki emekli bir kadına ait olduğu bildirildi. 
     Recklinghausen polisi sözcüsü, otomobile konulan bombayla herhangi bir kişiye zarar verilmesinin amaçlandığını tahmin etmediklerini belirtti. 
     Polis, otomobilin sahibi kadının da olayın nedeni hakkında hiçbir fikri olmadığını, otomobilin infilak etmesi sonucu yaklaşık 5 bin avro hasar meydana geldiğini kaydetti. 
     
</TEXT>
</DOC>
