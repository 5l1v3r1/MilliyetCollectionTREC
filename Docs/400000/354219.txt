<DOC>
<DOCNO> 354219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/guncel/gun02a.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci afiş krizi 
</HEADLINE>
<TEXT>


Denizli'de, manken fotoğraflarının örtülmesinin ardından bu kez bikini afişi, tepki üzerine kaldırıldı 

Denİzlİ DHA 

Denizli'de, bir mağazaya asılan bikinili manken afişi tepkiler üzerine indirildi. Mağazanın sahibi İbrahim Ağanoğlu, "Telefon açan bazı kişilerin, 'Sen orada kadın mı satıyorsun Dini bütün bir Müslümansın, bu resimleri nasıl asarsın Denizli'ye yakışmamış' gibi sözleri oldu" dedi. 
Daha önce de bir reklam panosundaki mankenlerin üzerinin k ğıtla örtüldüğü Denizli'de ikinci bir kriz yaşandı. Akova Tekstil'in sahibi Ağanoğlu, Sunset mayolarını sattığı mağazasında, bikinili manken afişi astı. 
Afişi, telkinler üzerine indiren Ağanoğlu, "Umreden yeni dönmenin heyecanını yaşarken duyduğum sözler beni etkiledi" diye konuştu. 
Sunset'in sahibi Levent Güneş, "Takım elbiseyi nasıl erkek manken tanıtıyorsa, mayoyu da mayolu manken tanıtır. Denizli'de bu tepkiyi çok yadırgadım" şeklinde konuştu. 


</TEXT>
</DOC>
