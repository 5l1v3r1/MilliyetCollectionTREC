<DOC>
<DOCNO> 366048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun39.html </URL>
<DATE> 2005/08/01/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
Garan'ın ölümü sonrası çıkan olaylarda ölü sayısı 24'e yükseldi... 
</HEADLINE>
<TEXT>

     Helikopter kazasında ölen Sudan Devlet Başkanı Birinci Yardımcısı ve Halk Kurtuluş Hareketi SPLM örgütünün lideri John Garang’ın yerine, Salva Kiir Mayardit getirildi. 
     SPLM üst düzey yetkilisi Pagan Amun, gazetecilere yaptığı açıklamada, SPLM liderliği ve Sudan Halk Kurtuluş Ordusu SPLA askeri komutanlığının yaptığı ortak toplantıda oybirliğiyle General Salva Kiir Mayardit’in SPLM başkanı ve SPLA başkomutanı olarak atandığını söyledi. 
     Amun, dolayısıyla Mayardit’in Sudan Devlet Başkanı Birinci Yardımcısı ve Güney Sudan hükümeti başkanı konumunda olduğunu belirtti. 
     Bu arada, Garang’ın ölümünden sonra başkent Hartum’da meydana gelen olaylarda ölü sayısı 24’e yükseldi. 
     
</TEXT>
</DOC>
