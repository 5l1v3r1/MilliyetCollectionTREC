<DOC>
<DOCNO> 364194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur56.html </URL>
<DATE> 2005/07/25/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Zeytinburnu belediye Başkanı trafik kazası geçirdi... 
</HEADLINE>
<TEXT>

     İstanbul’un Zeytinburnu İlçesi Belediye Başkanı Murat Aydın ile danışmanı Fahri Biçer, Erzincan’ın Altunkent Beldesi yakınlarında trafik kazası geçirdi. 
     AA muhabirinin edindiği bilgiye göre, Zeytinburnu Belediye Başkanı Danışmanı Fahri Biçer’in kullandığı 34 AP 7435 plakalı otomobil, lastiğinin patlaması sonucu Altunkent Beldesi yakınlarında şarampole yuvarlandı. 
     Kazada, Biçer’in kullandığı aracın arkasında seyir halinde olan Belediye Başkanı Murat Aydın’ın aracı da yoldan çıktı. 
     Yaralanan Biçer, Erzurum Aziziye Araştırma Hastanesi’nde tedavi altına alınırken, Aydın’ın kazadan yara almadan kurtulduğu bildirildi. 
     
</TEXT>
</DOC>
