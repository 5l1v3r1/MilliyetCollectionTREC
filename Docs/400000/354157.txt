<DOC>
<DOCNO> 354157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sontur65.html </URL>
<DATE> 2005/06/21/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Van'ın Gürpınar ilçesinde çıkan olaylara jandarma müdahele etti... 
</HEADLINE>
<TEXT>

     Van’ın Gürpınar İlçesi’nde öldürülen PKK terör örgütü üyesi 2 kişinin cenazesinin ailelerine teslim edilmemesine tepki gösteren gruba, jandarma müdahale etti. Çıkan olayda 1 gösterici öldü, 2 gazeteci yaralandı. 
     Alınan bilgiye göre, Gürpınar ve Başkale ilçeleri arasındaki kırsal alanda öldürülen 2 teröristin cesetlerinin teşhis edilmeden ve ailelerine teslim edilmeden belediye ekiplerince İstasyon Mezarlığı’nda toprağa verildiği gerekçesiyle, 250 kişilik bir grup, tepki gösterdi. 
     Savcılıktan alınan izinle, İstasyon Mezarlığı’ndan çıkarılıp Bostaniçi Mezarlığı’na defnedilmek istenen cenazeleri karşılamak için Bostaniçi Beldesi’ne giden grup, belde girişinde jandarma tarafından durduruldu. Grup, beldeye giriş izni vermeyen güvenlik güçlerine taşlarla saldırdı. 
     Jandarmanın, grubun dağılması için havaya ateş açması sonucu Fahrettin İnanç 19 isimli göstericinin öldüğü, 2 gazetecinin yaralandığı öğrenildi. 
     Göstericiler ile güvenlik güçleri arasında yaşanan gerginliğin devam ettiği, beldeye giriş çıkışların kapatıldığı belirtildi. 
     Öte yandan, Van çıkışında teröristlerin cenazesini bekleyen diğer gruba da polisin müdahale etmesi üzerine arbede çıktı. Arbede sırasında 1 polisin yaralandığı belirtildi. 
     
</TEXT>
</DOC>
