<DOC>
<DOCNO> 361654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/soneko07.html </URL>
<DATE> 2005/07/16/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Koç Holding sermaye artırıyor 
</HEADLINE>
<TEXT>

     Koç Holding, sermayesini 150 milyon YTL bedelli artırarak 1 milyar YTL’den 1 milyar 150 milyon YTL’ye çıkaracak. 
     Sermaye Piyasası Kurulu SPK , Koç Holding’in sermaye artırımı başvurusunu incelemeye aldı. Holdingin. sermayesi yüzde 15 oranında artırılarak 1 milyar YTL’den 1 milyar 150 milyon YTL’ye çıkaracak. Sermaye artımının tümü bedelli olarak yapılacak. 
     Geçen hafta ayrıca Pınar Su Sanayi Ticaret A.Ş. ve Koniteks Konfeksiyon Endüstri ve Ticaret A.Ş. de sermaye artımını için SPK’ya başvurdu. Pınar Su, 11 milyon 305 bin YTL’lik sermayesini 1 milyon 428 bin YTL artıracak. Söz konusu sermaye artırımı Pınar Su Sanayi ve Ticaret A.Ş.’nin Marmara Su ve Meşrubat Gıda Sanayi ve Ticaret A.Ş. ile devralma suretiyle birleşmesi nedeniyle yapılacak sermaye artırımından karşılanacak. 
     Koniteks Konfeksiyon Endüstri ve Ticaret A.Ş. 7 milyon 961 bin YTL olan sermayesini yüzde 100 bedelli artırarak 15 
     milyar 382 milyon YTL’ye çıkaracak. 
     SPK, Kızılırmak Holding’in sermaye artırımı başvurusunu da kabul etti. Holding, 6 milyon 750 bin YTL’lik sermayesini 54 milyon YTL’ye çıkardı. Holding, 47 milyon 250 bin YTL’lik 
     sermaye artırımını bedelli olarak karşılayacak. 
     Kurul, Kızılırmak Holding’in sermaye artırımına ilişkin olarak hisse senedi örneğinin YTL’ye uygun olarak Kurul onayına sunulduktan sonra bastırılarak hak sahiplerine dağıtılması ve esas sözleşmede YTL’ye uyum kapsamında yapılması gereken değişikliklere ilişkin çalışmaların yapılmasını da istedi. 
     
     GARANTİ YATIRIM ORTAKLIĞI’NDAN SERMAYE ARTIRIMI 
     SPK, Garanti Yatırım Ortaklığı ve Vakıf Gayrimenkul Yatırım Ortaklığı A.Ş.’nin sermaye artırım talebini de kayda aldı. Garanti Yatırım Ortaklığı’nın sermayesi 1 milyon YTL’den 7 milyon YTL’ye çıkarıldı. Garanti Yatırım Ortaklığı, sermaye artırımının 5 milyonunu bedelli 1 milyonunu ise bedelsiz olarak iç kaynaklardan karşılayacak. 
     Kayıtlı sermayesi 100 milyon YTL olan Vakıf Gayrimenkul Yatırım Ortaklığı ise 5 milyon YTL tutarındaki ödenmiş sermayesini 15 milyon YTL’ye çıkardı. Söz konusu sermaye artırımının 5 milyon YTL’si bedelli, 4 milyon 700 bin YTL’si iç kaynaklardan, 300 bin YTL’si de temettüden olmak üzere bedelsiz olarak gerçekleştirilecek. 
     
</TEXT>
</DOC>
