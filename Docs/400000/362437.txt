<DOC>
<DOCNO> 362437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonsiy10.html </URL>
<DATE> 2005/07/19/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Basın özgürlüğü TCK'ya takıldı 
</HEADLINE>
<TEXT>

     Türkiye Gazeteciler Cemiyeti TGC Basın Özgürlüğü Ödülü Büyük Seçici Kurulu, yeni TCK nedeniyle 2005 yılı ödülünün verilmemesini kararlaştırdı. 
     TGC’den yapılan yazılı açıklamada, Başkanlığına Orhan Erinç’in, raportörlüğe ise Ercan İpekçi’nin seçildiği ve 4 Temmuz’da yapılan toplantıda, Büyük Seçici Kurulun aldığı karar duyuruldu. Kararda, "Büyük Seçici Kurul, ifade özgürlüğünü, bilgi edinme ve gazetecilerin haber verme haklarını sınırlayan 5237 sayılı Türk Ceza Yasası karşısında 2005 Basın Özgürlüğü Ödülü’nün verilmemesi sonucunu 
     oybirliğiyle kabul etmiştir" denildi. 
     Açıklamada, sansürün kaldırılışının 97’nci yıldönümü nedeniyle gerçekleştirilecek Gazeteciler Günü töreninde, geçen 24 Temmuz’dan bu yana sürekli basın kartını taşıma hakkını kazanan 52 Cemiyet üyesine anı plaketi sunulacağı da belirtildi. 
     Tören 25 Temmuz’da saat 19.00’da Dolmabahçe Sarayı Hasbahçe’sinde düzenlenecek. 
     
</TEXT>
</DOC>
