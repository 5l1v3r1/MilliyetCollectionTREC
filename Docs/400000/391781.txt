<DOC>
<DOCNO> 391781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur10.html </URL>
<DATE> 2005/11/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Oyun salonunda cinayet 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN'da, 32 yaşındaki Orhan Kervani, ağabeyine ait bilgisayar oyun salonunda uğradığı silahlı saldırı sonucu yaşamanı yitirdi. 
     Olay, Zeytinlik Mahallesi'nde dün saat 22.30 sıralarında meydana geldi. Yaralama, işyeri kurşunlama ve cinayet’ suçlarından sabıkası bulunan Orhan Kervani, 36 yaşındaki ağabeyi Yaşar Kervani'ye ait bilgisayar oyun salonunda otururken kimliği tespit edilemeyen 2 kişinin silahlı saldırısına uğradı. Vücudunun çeşitli yerlerine isabet eden 10 kurşunla ağır yaralanan Kervani, kaldırıldığı Samsun Devlet Hastanesi'nde yaşamını yitirdi. Polis, oyun salonunda yaptığı incelemede, bekar olan Orhan Kervani'ye ait olduğu tespit edilen ruhsatsız tabanca ile 6 dolu mermi ve 10 boş kovan buldu. Polis, silahlı saldırıyı gerçekleştiren 2 kişinin yakalanması için çalışma başlattı. 
     
</TEXT>
</DOC>
