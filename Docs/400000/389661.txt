<DOC>
<DOCNO> 389661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/ekonomi/eko10.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
23.1 milyar YTL'lik prim borcuna indirim ve taksit 
</HEADLINE>
<TEXT>


Toplam 23.1 milyar YTL'yi bulan Bağ - Kur ve SSK prim borç ve cezaları belli oranlarda indirilerek, 36 aya kadar taksitlendirilecek 


SSK ve Bağ - Kur prim borçları yeniden yapılandırılarak, 36 aya kadar vadelendiriliyor. Bu konudaki tasarı taslağı hakkında bilgi veren Çalışma Bakanı Murat Başesgioğlu, SSK'nın 4.6 milyar, Bağ - Kur'un 16.7 milyar YTL prim alacağının yeniden yapılandırılacağını belirtti. 
SSK'nın, Mart 2005 itibariyle özel sektöre ait 1 milyon 446 bin 735 borçlu dosyası bulunuyor. Bunların 1 milyon 440 bin 476'sı 50 bin YTL ve altında 6 bin 259'u ise 50 bin YTL üstünde borç içeriyor. Taslak kapsamında, 31 Mart 2005 tarihine kadar ödenmeyen prim borçları bulunuyor. Bakanlar Kurulu'na sevk edilen tasarı taslağına göre uygulama şöyle olacak 
Bağ - Kur'daki tüm borçlar yeniden hesaplanacak.SSK'da borç asılı 50 bin YTL ve altında olanlar için 1998 sonuna kadar gecikme cezası, 1999'dan başvuru tarihine kadar prim aslına TEFE oranı uygulanarak borçlar yeniden hesaplanacak.Hesap sonucu ortaya çıkan borç tutarının yüzde 51'ine kadar indirim yapılacak.SSK'da borç aslı 50 bin YTL üzerinde olanlar için en fazla yüzde 30 indirimde bulunulacak. 

Örneklerle açıkladı 
Taksit en çok 36 ay olacak.Taksitlendirme farkı, 12 ayda yıllık yüzde 5, 12 ayı aşarsa yüzde 6, 24 ayı aşarsa yıllık yüzde 7 olacak.Bilanço esasına göre defter tutan işverenler için kısa vadeli yabancı kaynakların bilançoları içerisindeki oranı 0.50 -0.40 arasında olanlar borçlarının yüzde 10'u, 0.39 - 0.30 arasında olanlar yüzde 20'si ve 0.29'un altında olanların ise yüzde 30'u terkin edilecek.Bunların dışında kalan işverenler için kısa vadeli borç oranı 0.30 - 0.20 arasındakilerin borçlarının yüzde 10'u,0.19 - 0.10 arasındakilerin yüzde 20'si ve 0.9 ve altındakilerin borçlarının yüzde 30'u silinecek1 Ocak 2005'ten önce mükellifiyeti sona ermiş olanların borcunun yüzde 30'u terkin edilecek. SSK örneği Ocak 2001'de 100 YTL olan borç, Temmuz 2005'te 503 YTL'ye çıktı. TEFE'ye göre yeniden yapılandırılınca borç 318 YTL oluyor. Peşin ödendiğinde indirim oranı yüzde 37. 12, taksitte yüzde 5 farkla borç 333.9 YTL olacak. Terkin edilen miktar yüzde 33.6.Bağ - Kur örneği Sigortalılık süresi 32 yıl 5 ay, mevcut borç 19 bin 329 YTL ise yeniden yapılanma ile 4 bin 628 YTL yüzde 24 terkinle 14 bin 701'e düşecek.Bağ - Kur örneği Tescil tarihi 1 Ekim 2000 ve sigortalılık süresi 4 yıl 5 ay, borç 10 bin 861 YTL ise, 3 bin 432 YTL yüzde 32 terkinle 7 bin 429 YTL'ye gerileyecek. 

</TEXT>
</DOC>
