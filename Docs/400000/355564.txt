<DOC>
<DOCNO> 355564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/spor/spo10.html </URL>
<DATE> 2005/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Portakal orada kal 
</HEADLINE>
<TEXT>


Dünya Gençler Şampiyonası'na ev sahipliği yapan Hollanda normal süresi ve uzatmaları 1-1 biten çeyrek final maçında Nijerya'ya penaltılarla 11-10 yenilip, elendi 


Hollanda favorisi ve ev sahibi olduğu Dünya Gençler Futbol Şampiyonası'na çeyrek finalde veda etti. Müthiş bir mücadeleye sahne olan ve penaltılarla birlikte 3 saati aşkın bir sürede biten maçta Portakallar, Nijerya'ya 11-10 mağlup oldu. Karşılaşmanın henüz ilk dakikası dolmadan Afrika temsilcisi, Ovoeri'nin golüyle 1-0 öne geçti. Hollanda 46'da Vlaar ile eşitliği sağladı. Maçın normal süresi ve uzatmaları 1-1'lik eşitlikle sona erdi. 
Büyük bir heyecana sahne olan penaltılarda iki takımdan da 11'er oyuncunun kullandığı atışlarda eşitlik yine bozulmadı. İkinci turun ilk penaltısını ev sahibi adına John Collins kaçırdı. Taye Taiwo ise penaltıyı golle sonuçlandırıp, Nijerya'yı yarı finale götürdü. Yeşil - Beyazlılar, 28 Haziran'da Kerkrade'de Fas ile karşılaşacak. 
Gecenin diğer maçında ise Arjantin, milli takımımızı eleyen İspanya'yı 3-1 mağlup etti. Karşılaşmanın ilk yarısı 1-1 kapanırken, Güney Amerika ekibini galibeyete taşıyan golleri Zabeleta, Oberman ve Messi attı. Arjantin yarı finalde Brezilya ile eşleşti. 


</TEXT>
</DOC>
