<DOC>
<DOCNO> 369006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonspo28.html </URL>
<DATE> 2005/08/11/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Çaykur Rizespor, Saffet Akyüz ile 1 yıllık sözleşme imzaladı... 
</HEADLINE>
<TEXT>

     Çaykur Rizespor, Saffet Akyüz ile 1 yıllık sözleşme imzaladı. 
     Çaykur Rizespor Kulübü Asbaşkanı Erol Yıldırım, AA muhabirine yaptığı açıklamada, Çaykur Rizespor'un İstanbul'daki bürosunda Saffet Akyüz ile 1 yıllık sözleşme imzaladıklarını söyledi. 
     Saffet Akyüz'ün daha önce Çaykur Rizespor'da forma gimiş deneyimli ve gol tekniği çok yüksek bir oyuncu olduğunu ifade eden Yıldırım, ''Geçen yıl gol yollarında yaşadığımız sıkıntıyı bu yıl Saffet'in de katkısıyle aşacağımıza inanıyorum. Saffet'in takıma çok faydalı olacağını düşünüyorum'' dedi. 
     Saffet Akyüz ise yeniden yeşil-mavili formayı giyecek olmaktan mutluluk duyduğunu, Çaykur Rizespor'un başarısı için elinden geleni yapacağını bildirdi. 
     Akyüz'ün, 15 Ağustos Pazartesi günü Rize'ye gelerek, takımla birlikte çalışmalara başlayacağı belirtildi. 
     
</TEXT>
</DOC>
