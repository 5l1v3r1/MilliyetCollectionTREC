<DOC>
<DOCNO> 394701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sondun08.html </URL>
<DATE> 2005/11/14/ </DATE>
<TIME> 08.30 </TIME>
<AUTHOR>  </AUTHOR>
<HEADLINE>
Irak yeni haftaya bombalı saldırılarla başladı 9 ölü 
</HEADLINE>
<TEXT>

     Irak'ın batısındaki Ramadi'de, yola yerleştirilen bir bombanın iki otobüsün yakınında patlaması sonucu 6 kişi öldü, 30 kişi yaralandı. 
     El Anbar vilayetinin başkenti Ramadi'deki hastaneden Doktor Hamdi El Ravi, hastaneye getirilen yaralılardan 10'unun durumunun ağır olduğunu açıkladı. 
     Yolcu otobüslerinin, yakınlardaki Tamim'den Ramadi'ye gittiği kaydedildi. 
     "Sünni üçgeni"nde direnişçilerin yoğun olduğu El Anbar'da, sivillere saldırı düzenlenmesine pek rastlanmıyor. 
     
     YEŞİL BÖLGE VURULDU 

     Irak'ın başkenti Bağdat'ta, bu sabah Yeşil Bölge'nin girişinde bomba yüklü araçla düzenlenen saldırıda ölenlerin sayısının 3'e yükseldiği bildirildi. 
     Polis, ölenlerin Amerikalı olduklarını açıklarken, saldırıda 2 kişinin yaralandığını belirtti. 
     Bağdat'ta bomba yüklü bir araç, elçilik ve kamu binalarının bulunduğu Yeşil Bölge'nin girişinde polis devriyesi yakınında havaya uçurulmuştu. 
     Saldırıda daha önce bir polisin öldüğü, 2 polisin yaralandığı açıklanmıştı. 
     
</TEXT>
</DOC>
