<DOC>
<DOCNO> 388128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/siyaset/siy06.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çelik ve ağabeyi Hakkımızı arayacağız 
</HEADLINE>
<TEXT>


Milli Eğitim Bakanı Hüseyin Çelik, YÖK Başkanı Prof. Teziç'in okuduğu bildiride adı geçen ağabeyi Ramazan Çelik'i savundu ve "İğne ucu kadar delil yok" dedi 

ANKARA Milliyet 


Milli Eğitim Bakanı Hüseyin Çelik, YÖK Başkanı Erdoğan Teziç'in okuduğu bildiride adı geçen ağabeyi Ramazan Çelik'i savundu. 
Çelik, "İğne ucu kadar delil yok. Ağabeyim 27 yıllık memuriyetinde soruşturma geçirmedi. Hukuk zemininde hakkımızı arayacağız" dedi. 
Konuya siyasi boyut kazandırılmaya çalışıldığını savunan Çelik, konuya ağabeyinin isminin karıştırılmasını "komik" bulduğunu ifade etti. Ağabeyi ve kendisinin hukuki zeminde haklarını arayacaklarını da belirten Çelik, rektörlerin Aşkın'a destek için Van'a gitme kararı için, "Ülkede seyahat özgürlüğü var. Kimseye 'bir yere gitme' diyemezsiniz" değerlendirmesini yaptı. 

'Bakan'a selam' 
Hakkındaki iddialarla ilgili Milliyet'e konuşan Bakan Çelik'in kardeşi Ramazan Çelik de şunları kaydetti 
"14 yıldır hiçbir komisyonda görev almadım. Hakkımda soruşturmada açılmadı. YÖK Başkanı'na kırgın değilim ancak, doğru bilgi verildiği halde böyle bir şey söylüyorsa mahkemeye verebilirim. Aşkın'ın tutuklanmasına da çok üzüldüm. Kendisini bugün dün ziyaret ettim. Spekülasyonlar olduğunu söyledim. Bana 'Spekülasyonları bir tarafa bırakalım, kurumumuza sahip çıkın. Fakülteki işinize devam edin. Sayın Bakan'a selam söyleyin' dedi." 


</TEXT>
</DOC>
