<DOC>
<DOCNO> 377795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo03.html </URL>
<DATE> 2005/09/12/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Daum'un Milan taktiği hazır, Nobre'ye kulübe yolu gözüktü 
</HEADLINE>
<TEXT>

     Teknik Direktör Daum, Milan karşısında sürpriz bir taktik uygulayacak. Savunma ağırlıklı bir futbol oynamayı düşünmeyen Alman hocanın, buna rağmen, orta sahayı kalabalık tutmak için Nobre'yi yedek kulübesine çekmeyi planladığı öğrenildi. 
     Shevchenko'yu adam adama markajla durduracak olan Daum'un, Anelka'yı tek forvet oynatarak Tuncay veya Deniz'i ilk on birde görevlendireceği öğrenildi. 
     Bu arada Milan'ın maç kasetlerini oyuncularına izlettiren Alman hoca, "Bu maç sizin için bir vitrin. Rakibinizden çekinmeyin, futbolunuzu oynayın" uyarısında bulundu. 
     
     Son idman statta 

     Fenerbahçe’nin Avrupa seferi başlıyor. Şampiyonlar Ligi’nde Milan, Schalke ve PSV ile aynı grupta yer alan Sarı-Lacivertliler, ilk mücadelelerini yapmak üzere bugün İtalya’ya gidecek. San Siro’da yarın akşam Milan ile karşı karşıya gelecek olan Kanarya, bu sabah özel bir uçakla Milano’ya uçacak ve Grand Visconti Oteli’nde kampa girecek. Akşam maçın oynanacağı statta son çalışmasını yapacak olan Fenerbahçe’de, teknik direktör Daum da antrenman öncesi bir basın toplantısı düzenleyecek. 
     
     Hepsi götürülüyor 

     Alman hocanın, sakatlar ve gençler dahil tüm futbolcularını İtalya’ya götüreceği, belirlendi. Dün sabah Samandıra’da idman yapan Sarı-Lacivertliler, Milan’dan korkmadıklarını belirterek, Çok iyi bir takımla oynayacağız ama biz de iyiyiz. Rakibimize teslim olmayacak ve İstanbul’a gülerek döneceğiz'' iddiasında bulundu. Alex’in katılmadığı idmanda Ankaraspor maçında ilk 11’de oynayanlar regenerosyan çalışması yaparken, diğerleri kondisyon idmanının ardından çift kale oynadı. 
     
</TEXT>
</DOC>
