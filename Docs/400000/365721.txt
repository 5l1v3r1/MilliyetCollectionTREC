<DOC>
<DOCNO> 365721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur08.html </URL>
<DATE> 2005/07/30/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
Türk-İş 53 yaşında... 
</HEADLINE>
<TEXT>

     Türk-İş Yönetim Kurulu, Türk-İş ve Türk işçisinin işçi hakları ve sendikal hak ve özgürlüklerinin Türkiye Cumhuriyeti'nin varlığına borçlu olduğunu bildirdi. 
     Türk-İş Yönetim Kurulu'nca konfederasyonun . kuruluş yıldönümü nedeniyle yapılan açıklamada, yıl önce bugün kurulan Türk-İş'in kurucularına ve emek verenlerine şükran duyguları ifade edildi. Türk-İş ve Türk işçisinin işçi hakları ve sendikal hak ve özgürlüklerinin Türkiye Cumhuriyeti'nin varlığına borçlu olduğu vurgulanan açıklamada, ''Türk-İş ve Türk işçisi başta Mustafa Kemal Atatürk olmak üzere bizleri cumhuriyete, özgürlüğe ve bağımsızlığa kavuşturanları da minnet ve şükranla anmaktadır'' denildi. 
     Türk-İş'in yıllık tarihinde sadece temsil ettiği kitle değil, ülkenin birlik bütünlüğü, halkın refahı, çalışanların hak ve çıkarlarının korunması için mücadele verdiği kaydedilen açıklamada, konfederasyonun siyasi partilerden, hükümetlerden ve işverenlerden bağımsızlığını daima koruduğu, farklı görüş ve düşünceden işçileri aynı çatı altında ortak hedefte birleştirdiği, böylece Türk-İş'in halkın da umudu olduğu belirtildi. 
     Konfederasyonun her dönemde ülkede huzuru, barışı ve kardeşliği ön planda tuttuğu, ülkenin ve çalışanların hak ve çıkarlarının korunması yolunda mücadeleden geri kalmadığı, yasal ve demokratik tepkilerini ortaya koymaktan hiçbir zaman çekinmediği dile getirilen açıklamada, şöyle devam edildi 
     ''Türk-İş, uluslararası ve ulusal düzeydeki her türlü gelişmeye açık olacak ve temel ilkelerini göz ardı etmeden yeni gelişmelere ayak uyduracak, kendisini her zaman yenileyecek, ülkemizin AB sürecine katkı verecektir. Ancak Türk-İş bu süreçte Türkiye'nin ve ulusumuzun aleyhine gelişmelere ve uluslararası alanda ortaya çıkacak hak kayıplarına karşı duyarlı ve tepkili olmayı da sürdürecektir. Türk-İş dışa bağımlı ve çokuluslu tekellerin etkinliğine dayanan, onlara alan yaratarak ülkemizin ulusal değerlerinin ortadan kaldırılmasına yol açan politikalara karşıdır ve karşı olacaktır. Türk-İş her türlü zorluğa ve baskıya rağmen, bundan böyle de demokrasi, ekmek, barış ve özgürlük için mücadele edecek, ulusumuza sahip çıkacaktır. 
     Yönetim Kurulumuz, kuruluş yıldönümümüzün Türk-İş çatısı altındaki tüm işçilerimize, ülkemizin örgütlü-örgütsüz tüm çalışanlarına ve ülkemize daha demokratik, refah içinde ve mutlu bir gelecek getirmesini dilemektedir.'' 
     
</TEXT>
</DOC>
