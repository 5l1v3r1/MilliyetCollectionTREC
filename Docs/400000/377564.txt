<DOC>
<DOCNO> 377564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/11/son/sonspo25.html </URL>
<DATE> 2005/09/11/ </DATE>
<TIME> 22.13 </TIME>
<AUTHOR>  </AUTHOR>
<HEADLINE>
Turkcell Süper Ligi'nde genel görünüm 
</HEADLINE>
<TEXT>

     Turkcell Süper Ligi'nde 5. hafta maçları da geride kalırken, ligin bu haftası da Galatasaray'ın liderliğinde geçildi. 
     16 gol atılan ligin bu haftasında lider Galatasaray, sahasında ligin yeni ekiplerinden Sivasspor'u, Ümit Karan'ın 2 golüyle geçip 3 puanı alırken, puanını da 13'e yükseltti ve yine zirvede yer aldı. 
     Liderin takipçilerinden geçen yılın şampiyonu Fenerbahçe, sahasında zor da olsa Ankaraspor'u 2-1 yenerek puanını 11'e çıkarırken, 2. sırada yer aldı. Aynı puana sahip 3. durumdaki Trabzonspor da ligin bu sezonki formda ekiplerinden Gaziantepspor'u, sahasında 2-0'lık skorla geçti. 
     4 maçı evsahibi, 1 maçı da deplasman takımlarının kazandığı 5. haftada, 4 maç ise berabere bitti ve bunların 1'inde gol atılamadı. 
     Gol krallığı yarışmasında Galatasaraylı Ümit Karan, bugün attığı 2 golle gol sayısını 7'ye çıkararak ilk sıradaki yerini korudu. Galatasaraylı milli futbolcuyu, 4'er golle de Fenerbahçeli Alex, Trabzonsporlu Fatih ve Kayserisporlu Gökhan izliyorlar. 
     Ligde 5. hafta maçlarında alınan sonuçlar, gelecek haftanın programı şöyle 
     Diyarbakırspor-Kayserispor............................ 0 - 2 
     Fenerbahçe-Ankaraspor................................. 2 - 1 
     Çaykur Rizespor-Beşiktaş.............................. 1 - 0 
     Kayseri Erciyesspor-Malatyaspor....................... 1 - 1 
     Samsunspor-Vestel Manisaspor.......................... 1 - 1 
     Gençlerbirliği-Konyaspor.............................. 1 - 1 
     Denizlispor-Ankaragücü................................ 0 - 0 
     Trabzonspor-Gaziantepspor............................. 2 - 0 
     Galatasaray-Sivasspor................................. 2 - 0 
     6. Hafta 
     16 Eylül Cuma Sivasspor-Trabzonspor, 17 Eylül Cumartesi Konyaspor-Diyarbakırspor, Malatyaspor-Denizlispor, Kayserispor-Çaykur Rizespor, Ankaragücü-Gençlerbirliği, 18 Eylül Pazar Vestel Manisaspor-Galatasaray, Ankaraspor-Samsunspor, Gaziantepspor-Kayseri Erciyesspor, Beşiktaş-Fenerbahçe. 
     
</TEXT>
</DOC>
