<DOC>
<DOCNO> 363561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/siyaset/siy03.html </URL>
<DATE> 2005/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefon dinleme yasası onaylandı 
</HEADLINE>
<TEXT>


İstihbarat birimlerine telefon dinleme yetkisi veren yasa, Sezer tarafından, inceleme süresinin dolmasına 5 gün kala onaylandı 

ANKARA Milliyet 


Cumhurbaşkanı Ahmet Necdet Sezer, istihbarat birimlerine önleyici istihbarat yetkisi veren ve iletişimin takip ve izlenmesine imk n veren yasayı onayladı. Yasanın yürürlüğe girmesiyle istihbarat birimleri, devre dışı bıraktıkları dinleme sistemlerini yeniden çalıştıracak. 
Sezer, 12 Temmuz'da onay için gönderilen yasayı, inceleme süresinin sona ermesine 5 gün kala onayladı. Son günlerde yaşanan bombalama eylemleri Sezer'in inceleme süresini kısaltmada etkili oldu. Ancak, yasanın uygulama bölümünü kapsayan 1, 2 ve 3. maddelerinin bazı hükümlerini Anayasa'ya aykırı bulan Sezer, bu maddelerdeki bazı hükümlerin iptali ve yürürlüğünün durdurulması için Anayasa Mahkemesi'ne başvuracak. 

24 saatte karar verilecek 
Yasaya göre, gecikmesinde sakınca bulunan hallerde, Emniyet'te, Emniyet Genel Müdürü veya İstihbarat Başkanı, Jandarma'da, Jandarma Genel Komutanı veya İstihbarat Başkanı ile MİT'te müsteşar ya da yardımcısının yazılı emriyle iletişim tespiti, dinlemesi, kaydı ve sinyal bilgilerinin saptanması yapılabilecek. Bu yazılı emirler, 24 saat içinde yetkili ve görevli h kimin onayına sunulacak. H kim kararını en geç 24 saat içinde verecek. 




</TEXT>
</DOC>
