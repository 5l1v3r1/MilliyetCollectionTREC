<DOC>
<DOCNO> 368116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur06.html </URL>
<DATE> 2005/08/08/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Kızını bırakıp Türkiye'ye gelen İngiliz anne Canavar değilim, aşığım 
</HEADLINE>
<TEXT>

     Ahmet KAYA - Ökkeş İŞÇİ DHA 

İNGİLTERE'de 15 yaşındaki kızı Laura'yı bırakıp Antalya’da tanıştığı Türk sevgilisi Şanlıurfalı 25 yaşındaki Ali Murat’a kaçan 45 yaşındaki Elaine Walker, hakkında İngiliz basınında çıkan iddia ve suçlamalara yanıt verdi. İngiliz The Sun ve Daily Miror gibi bulvar gazetelerinin yanı sıra, bazı saygın gazetelerin de canavar’ ve kalpsiz’ anne ilan ettiği Elaine Walker, Ben canavar değilim, aşığım. Ali’yi çok seviyorum. İddialar da yalan'' diye konuştu. 
     Antalya'da bir barda DJ'lik yapan sevgilisi Ali Murat'la birlikte Şanlıurfa’ya giderken, olayın İngiliz ve Türk basınında yer alması nedeniyle bir süre Ali Murat’ın bir arkadaşının Gaziantep yakınlarındaki köy evinde saklanan çift, tekrar Antalya’ya dönerken DHA muhabirini otogarda karşılarında buldu. Bir barda DJ’lik yaparken tanıştığı Şanlıurfalı Ali Murat ile birlikte Side’ye yerleşen ve 15 yaşındaki kızı Laura’yı bırakarak Türkiye’ye geldiği için hakkında North Yorkshrie polisi tarafından soruşturma başlatılan Elaine Walker ve sevgilisi Ali Murat, İngiliz gazetelerinin iddialarının gerçeği yansıtmadığını öne sürdü. 
     
     KIZIM NOEL TATİLİNDE BURAYA GELECEK’ 

     İddia edildiği gibi kızını terkedip Türkiye’ye gelmediğini, kızının sınavları nedeniyle kendisiyle gelemediğini ve kardeşinin yanında kalırken, geçen günlerde de boşandığı eşi tarafından alındığını belirten Walker, O’nu terkedip geldiğim yalan. Kendisiyle sürekli görüşüyoruz. Noel de de tatile buraya gelecek'' dedi. 
     Komşularının, kendisinin Türkiye’ye kaçarken çocuğu Laura’ya 25 sterlin bıraktığı iddialarının da doğru olmadığını savunan Elanie Walker, sözlerini şöyle sürdürdü 
     Ben geçen haziran ayında Antalya’ya iki kızımla tatile geldim. Burada Ali'yle tanıştık. Onu ilk görüşümde aşık oldum. Aramızdaki yaş farkının da hiç önemi yok. Bir daha da İngiltere’ye dönmeyeceğim. Ali ile evleneceğiz. Hakkımda yazılanlar ve ortaya atılan iddiaların hepsi yalan.'' 
     
     ONU SEVİYORUM'' 

     Sevgilisinin hakkında İngiliz gazetelerinde, Canavar anne’, Kalpsiz’ gibi başlıklarla çıkan haberlerden çok rahatsız olduğunu belirten Ali Murat ise, Onu seviyorum. Aramızdaki yaş farkının da hiç önemi yok. Antalya’da ev tuttuk ve orada yaşayacağız. İngiliz basını niye böyle bir yalan haber kampanyasına girdi bilmiyorum'' diye konuştu. 
     İngiltere'de bir otelde temizlik şefi olarak çalışırken aşkı uğruna işini ve ülkesini terkeden Elaine Walker’in Türkiye’ye gelişini Canavar anne’ başlığıyla okuyucularına duyuran İngiliz Sun Gazetesi’nin iki muhabirinin röportaj için Antalya’ya geldiklerini ve kendilerini beklediklerini söyledi. Antalya'ya dönünce bu röportajı yapacaklarını belirten çift, daha fazla konuşmaktan kaçındı. Elaine Walker'in 3 kez evlenip 5 çocuk sahibi olmasını, aralarındaki yaş farkını önemsemediğini söyleyen Ali Murat, birbirlerini çok sevdiklerini belirtti. 
     
</TEXT>
</DOC>
