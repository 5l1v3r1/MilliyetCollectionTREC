<DOC>
<DOCNO> 388452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/spor/spo08.html </URL>
<DATE> 2005/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk külfeti 
</HEADLINE>
<TEXT>


MURAT AĞCA 


Okullararası spor faaliyetlerinde dertler bitmiyor. Bir yandan Sağlık Bakanlığı'nın zorunlu tuttuğu lisans vize ücretlerini ödemek için çırpınan okulları, bu "külfetli" uğraşların sonunda şampiyon oldukları taktirde bu kez başka bir "eziyet" bekliyor. 
Maliye Bakanlığı ile Milli Eğitim Bakanlığı arasında süren anlaşmazlık nedeniyle, il ve ilçelerinde takım sporları veya bireysel dallarda şampiyon olan okullar, bölge şampiyonalarına katılmak için gerekli paraları kendi ceplerinden karşılamak zorunda kalıyor. Milli Eğitim'in sadece Türkiye şampiyonaları için ödenek vermesi nedeniyle, grup karşılaşmalarına kalan okulların bir kısmı yolculuk ve konaklama bedellerinin ağırlığı nedeniyle şampiyonluklarına sevinmek yerine "pişman" oluyorlar. Bu okulların bir kısmı da şampiyon olmalarına rağmen bölge elemelerine gidemediği için belki de muhtemel bir Türkiye şampiyonluğundan oluyorlar. Özellikle büyük şehirler dışındaki ilçelerde okullar finallere gidemeyeceklerini bile bile şehirlerindeki turnuvalara adeta "gazozuna" katılmak zorunda kalıyorlar. 


</TEXT>
</DOC>
