<DOC>
<DOCNO> 376355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun35.html </URL>
<DATE> 2005/09/07/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kasırga isimleri nereden geliyor 
</HEADLINE>
<TEXT>

     Amerika, ülkeyi yerle bir eden Katrina kasırgasının ardından şimdi de Florida'yı vurması beklenen Ophelia kasırgasına hazırlanıyor. Peki kasırga isimleri nereden geliyor. ABD, Ulusal Kasırga Merkezi'nin 19'ten beri her yıl hazırladığı resmi kasırga listesine göre, Ophelia'dan sonra sırasıyla Philippe, Rita, Stan, Tammy, Vince ve Wilma kasırga ve tropik fırtınaları bölgeyi etkileyecek. 
     1979'dan beri alfabetik sırayla kadın-erkek isimlerinden karma liste yapılıyor. 
     Toplam 6 adet liste bulunuyor ve bunlar rotasyon usulüyle her yıl yeniden onaylanıyor. Yani 2004 listesi, 2010'da tekrar kullanılıyor. Ancak bir kasırga çok yıkıcı olduysa o kasırganın bulunduğu listeye sıra geldiğinde, Dünya Meteoroloji Örgütü ile eşgüdüm halinde, söz konusu kasırga ''emekliye'' sevk ediliyor. 
     Örneğin, geçen yılki Charley, Frances, Ivan ve Jeanne'in ardından bu yıl Katrina kasırgası ''emekliye'' ayrılmak zorunda kalacak. 
     Kasırgalara yazılı ve konuşma dilinde ayırt edici kısa ve kolay isimler verilmesi, bu kasırga ve tropik fırtınaları özellikle kıyı üsleri ve denizdeki gemilerin tanımlaması sırasında önemli kolaylık sağlıyor. 
     
</TEXT>
</DOC>
