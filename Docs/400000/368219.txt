<DOC>
<DOCNO> 368219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/siyaset/siy06.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıkların 'fiş' gerilimi 
</HEADLINE>
<TEXT>


GÖKÇER TAHİNCİOĞLU Ankara 


12 Eylül sonrası hazırlanan "fişlerin" imha edilmediğinin ortaya çıkmasıyla eleştirilere hedef olan İçişleri Bakanlığı, Adalet Bakanlığı'na "arama" siteminde bulundu. 'Aranan' kayıtlarının güncellenmemesi nedeniyle zor durumda kaldığını belirten İçişleri, vatandaşların mağdur olduğunu kaydetti. Adalet Bakanı Cemil Çiçek, kayıtların güncellenmesi için teşkilata genelge gönderdi. 
Bir süre önce, Emniyet Genel Müdürlüğü'nün, özellikle darbe sonrasında aranan, hakkında dava açılanların fişlerini beraat etmelerine rağmen imha etmediği, bu kişilerin bir bölümünün halen "aranıyor" gözüktüğü gündeme gelmişti. 

Haksız gözaltı oluyor 
İçişleri Bakanlığı'nın, Adalet Bakanlığı'na gönderdiği yazıda, bazı vatandaşların "aranıyor" gözüktüğü, bunun haksız gözaltılara neden olduğu vurgulandı. 
Bunun üzerine bir genelge yayımlayan Adalet Bakanı Çiçek, tüm yargı birimlerinden, kolluk kuvvetlerindeki "arananlar, gıyabi tutuklular" listelerini alarak, durumları değişenleri belirlemelerini istedi. 



</TEXT>
</DOC>
