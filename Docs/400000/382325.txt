<DOC>
<DOCNO> 382325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo28.html </URL>
<DATE> 2005/09/28/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Demirören, yöneticiler ve Çalımbay Malmö'de kent turu yaptı... 
</HEADLINE>
<TEXT>

     Bülent Aslan Bildiriyor 

İsveç'in Malmö FF takımıyla Beşiktaş arasında yarın yapılacak UEFA Kupası 1. tur rövanş maçı öncesi kulüp başkanı Yıldırım Demirören, yöneticiler ve teknik direktör Rıza Çalımbay, bugün kısa bir kent turu yapıp stres attı. 
     Yıldırım Demirören, asbaşkan ve futbol şubesi sorumlusu Kıvanç Oktay, genel sekreter Kenan Öner, yönetim kurulu üyesi Sinan Vardar ve teknik direktör Rıza Çalımbay, bir süre dolaştıktan sonra bir kafede oturarak kahve içtiler. Demirören'in eşi Revna Demirören de daha sonra gruba katıldı. 
     Demirören, basın mensuplarının yarınki maç için düşüncelerini sorması üzerine, ''Futbol sahada konuşulur'' dedi. Hastalığı süren ve buna karşın takımı yalnız bırakmayan Demirören'in, Malmö'de de serum tedavisini sürdürdüğü öğrenildi. 
     
     MAÇ, TSİ 21.30'DA 
     Malmö FF ile Beşiktaş arasındaki UEFA Kupası 1. tur rövanş maçı yarın TSİ 21.30'da başlayacak. 
     Malmö Stadı'ndaki karşılaşmayı Alman Peter Sippel, Heiner Müller ve Walter Hofmann hakem üçlüsü yönetecek. 
     Bu arada İsveç ve yakın ülkelerde yaşayan gurbetçilerin yarınki maça büyük ilgi göstermesi bekleniyor. 
     
</TEXT>
</DOC>
