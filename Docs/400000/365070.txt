<DOC>
<DOCNO> 365070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko46.html </URL>
<DATE> 2005/07/28/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Türk ve İngiliz işadamlarından, Ankara'nın AB üyeliğine destek... 
</HEADLINE>
<TEXT>

     Türk İşadamları ve Sanayicileri Derneği TÜSİAD ve İngiliz Sanayiciler Konfederasyonu CBI , İngiltere’nin dönem başkanlığını devralması dolayısıyla Paris’te yayınladıkları bir bildiride, "Ankara’nın AB tam üyelik sürecine tam destek verdiklerini" bildirdiler. 
     TÜSİAD Genel Sekreteri Haluk Tükel ve CBI Genel Direktörü Digby Jones tarafından imzalanan bildiride, Türkiye’nin AB ile tam ekonomik entegrasyonunun önemine değinildi. 
     TÜSİAD ve CBI’nın, "AB’nin Türkiye ile müzakereleri ekimde 
     başlatacağından menuniyet duyduğu" ifade edilen bildiride, "bu sürecin, Türk ve AB ekonomik dinamizmine de katkıda bulunacağı" vurgulandı. Bildiride, iki kuruluşun da Türkiye’nin AB’de yer almasından büyük yarar gördüğü kaydedildi. 
     
</TEXT>
</DOC>
