<DOC>
<DOCNO> 399348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo14.html </URL>
<DATE> 2005/11/30/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Zenit'in kadrosunda 13 yabancı futbolcu bulunuyor... 
</HEADLINE>
<TEXT>

     Beşiktaş'ın UEFA Kupası H Grubu'nda yarın karşılaşacağı Rusya'nın Zenit Saint Petersburg takımı, Avrupa kupalarında yaptığı 41 maçın 21'ini kazanırken, 12'sini yitirdi, 8'inde ise berabere kaldı. 
     9 kez Avrupa kupalarına katılan Rus ekibi, rakip fileleri 75 kez havalandırırken, kalesinde 54 gol gördü. 
     UEFA Kupası'nda toplam 29 maç yapan Zenit Saint Petersburg, 12 kez galip geldi, 7'sinde berabere kaldı, 10'unu ise yitirdi. 
     
     KADROSUNDA 13 YABANCI FUTBOLCU VAR 
     Zenit Saint Petersburg'un kadrosunda 13 yabancı futbolcu yer alıyor. 
     Rus ekibinin kadrosu şöyle 
     Kaleciler Kamil Contofalsky Slovakya , Viacheslav Malafeev, Mikhail Kerzhakov . 
     Savunma Martin Skrtel Slovakya , Ivica Krizanac Hırvatistan , Milan Vjestica Sırbistan-Karadağ , Pavel Mares Çek Cumhuriyeti , Erik Hagen Norveç , Aleksandr Korotkov, Viktor Stroev, Jan Flachbart Çek Cumhuriyeti , Aleksandr Anyukov, Stanislav Tarasiuk . 
     Orta Alan Vladislav Radimov, Olexandr Spivak Ukrayna , Radek Sirl Çek Cumhuriyeti , Andrei Arshavin, Alan Kasaev, Velice Sumulikoski Makedonya , Aleksandr Burakov, Igor Denisov, Semen Melnikov, Maksim Rogov, Oleg Vlasov, Sergey Mironov, Ilya Maksimov, Olexandr Gorshkov Ukrayna . 
     Forvet Aleksandr Kerzhakov, Oleg Kozhanov, Dragan Cadikovski Makedonya , Robertas Poskus Litvanya , Mikhail Kozlov, Nikolai Bugmyrin. 
     
     BU SEZONKİ MAÇLARI 
     Zenit Saint Petersburg, bu sezon Avusturya'nın Pasching ve Yunanistan'ın AEK Atina takımlarını eleyerek grup maçları oynamaya hak kazandı. 
     UEFA Kupası 2. ön eleme turunda Pasching'i 2-2 ve 1-1'lik sonuçlarla eleyen Rus ekibi, 1. turda ise evinde 0-0 berabere kaldığı AEK Atina'yı deplasmanda 1-0 yenerek tur atladı. 
     H Grubu'nda evinde Portekiz'in Vitoria SC Guimaraes ve İspanya'nın FC Sevilla takımlarını aynı sonuçla 2-1 yenen Zenit Saint Petersbug, deplasmanda İngiltere'nin Bolton Wanderers takımıyla yaptığı maçı ise 1-0 yitirdi. 
     Zenit Saint Petersburg'un teknik direktörlüğünü Vlastimil Petrzela yapıyor. 
     
</TEXT>
</DOC>
