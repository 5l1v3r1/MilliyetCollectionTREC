<DOC>
<DOCNO> 376948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo09.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığ ve Antalya 
</HEADLINE>
<TEXT>


İkinci Lig A Kategorisi'nde puanla tanışamayan Elazığspor, iki maçta iki yenilgi alan Dardanelspor önünde galibiyete çok yakın. Antalyaspor da Uşakspor karşısında puan kaybı yapmayacaktır 

TUNÇ KAYACI 


452 İstanbul B.Şehir-Altay 
Tam bir beraberlik maçı. Forvet açısından Altay gole daha yakın. Ancak evinde Büyükşehir tam kadro oynayacak. İbre çok az da olsa ev sahibinden yana gözüküyor. 

453 Elazığspor-Ç.Dardanel 
Ev sahibine banko diyebileceğimiz bir karşılaşma. Dardanelspor ilk iki maçında yenildi ve kalesinde 6 gol gördü. Üstelik yenildiği takımlar ligin iddialı ekipleri de değildi. O nedenle 3 puanla tanışmayan Elazığspor galibiyete çok çok yakın. 

455 Türk Telekom-Kocaeli 
Zor ve oynatmayan yapısıyla Telekom, Başkent'te Kocaelispor'a yenilecek gibi değil. Üstelik Körfez ekibi hem saha içi ve saha dışı faktörler açısından oldukça sıkıntılı. Bu maça huzurlu gitmiyor. Macunköy'de ibre ev sahibinden yana. Ancak herşeye rağmen Kocaeli beraberliği sürpriz sayılmamalı ama galibiyet almaları biraz zor gözüküyor. 

554 Antalyaspor-Uşakspor 
Antalyaspor'un banko olduğu bir maç. Uşakspor ligin yeni ekibi ve geçen haftaki olaylı Karşıyaka maçında hem yenildi, hem olaylar nedeniyle oldukça yıprandı. Moralli Antalya kayıpsız geçtiği iki haftadan sonra evinde de puan vermez. 

555 Bursa-Mersin İ.Y. 
Timsahlar'ın banko olduğu bir maç. İki maçını da kazanan Bursaspor, müthiş taraftar desteğiyle 3 puanı alır gider. Mersin beraberliği bile sürpriz olur. Üstelik Mersin'de Kaptan Selim cezalı olduğu için forma giyemeyecek. 

556 Karşıyaka-İstanbulspor 
Karşıyaka'yı evinde zorlu bir rakip bekliyor. Oldukça tecrübeli bir kadroya sahip İstanbulspor'da milli takımdan dönen Boliç de yer alacak. İbre çok az da ev sahibinden yana gözükse de diğer iki sonuç sürpriz olmaz. 

561 Sakarya-Gaziantep B.Şehir 
Sakaryaspor evinde favori. Ancak ev sahibi ekip kapanan takımlara karşı zorlanıyor. Bu maçın sonucunu biraz da rakibin oynayacağı sistem belirleyecektir. Güçlü ve golcü bir forvete sahip Gaziantep Belediye asla küçümsenmeye gelmez. 

562 Yozgatspor-Orduspor 
Tam bir beraberlik maçı. Bana göre iki takımın da galibiyet şansları eşit. "Gününde olan kazanır" diyebileceğimiz bir 90 dakika. 

454 A.Sebatspor-Mardin 
Mardinspor'un bu deplasmandan elinin boş döneceğini sanmıyorum. Bu bir mi olur, üç mü olur forvetlerin becerisine bağlı. Ancak son maçını deplasmanda kazanan Sebatspor moralli. Üç ihtimalli bir karşılaşma diyebiliriz. 


</TEXT>
</DOC>
