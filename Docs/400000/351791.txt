<DOC>
<DOCNO> 351791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun53.html </URL>
<DATE> 2005/06/14/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Irak El Kaide örgütünden, hükümet ile görüşen herkese ölüm tehtidi... 
</HEADLINE>
<TEXT>

     Irak El Kaide örgütü, "ABD destekli Irak hükümeti ile müzakerede bulunan" herkesi öldürme tehdidinde bulundu. 
     Örgüt, Musul’daki aşiret liderlerinin hükümetle müzakerelerde bulunduğu yönündeki haberler üzerine radikal dinci bir internet sitesinde açıklama yayınladı. Açıklamada, "Yalancılar, Musul’da aşiret şeyhlerinin, mücahitleri teslim etmeyi ve haçlılar ile din değiştirenleri desteklemeyi planladıklarını iddia ediyor. Hangi aşiret veya şeyhlerden konuştuklarını bilmiyoruz. Haçlıların yanında yer alan veya onların müttefiki ya da destekleyicisi olan herkesi cezalandıracağız" denildi. 
     Irak hükümeti, bazı isyancıların barış koşulları için yaklaşımda bulunduğunu kaydetmiş, ancak bağlantıya kimin geçtiği konusunda detaylı bilgi vermemişti. 
     
</TEXT>
</DOC>
