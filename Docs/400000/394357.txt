<DOC>
<DOCNO> 394357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/soneko05.html </URL>
<DATE> 2005/11/12/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Geçen hafta hisse senetleri ortalama yüzde 2.85 değer kazandı... 
</HEADLINE>
<TEXT>

     Hazırlayan Şenol Aydoğan 

İstanbul Menkul Kıymetler Borsası'nda İMKB işlem gören hisse senetleri, geçen hafta ortalama yüzde 2.85 oranında değer kazandı. 
     Piyasalarda geçen hafta, Avrupa Birliği AB Komisyonu tarafından açıklanan İlerleme Raporu ve Katılım Ortaklığı Belgesi'nin olumlu yönde algılanmasına, Türk Telekom ile ilgili olumlu açıklamalara, Vakıfbank'ın halka arzında talep toplama sürecine yönelik endişelerin sona ermesine, petrol fiyatlarındaki düşüşe, uluslararası borsalardaki olumlu seyire ve bilanço beklentilerine bağlı bir yükseliş hareketi yaşandı. 
     Borsa uzmanları, Endeksin Ekim ayının sonuna doğru 30,800 desteğinden başlayan yükselişini 35,100 puan seviyesini test ederek tamamlamış göründüğünü belirterek, endeksin 34,050 desteğinin üzerinde tutunmayı sürdürmesi durumunda 35,800 puan seviyesinde bulunan tarihi zirveyi test etme ihtimalini koruyacağını savunuyor. 
     Uzmanlar, geçen hafta içinde en düşük 33,120.70 puana kadar gerileyen, en yüksek olarak da 35,098.31 puanı gören endeksin 34,200, 34,000, 33,800 puan seviyelerinde desteğinin, 34.350, 34.500 ve 34.650 seviyelerinde de direncinin bulunduğunu ifade ediyor. 
     
     ÖZETLE PİYASALAR 
     Borsa, geçen hafta da yükseliş eğilimini korudu. İMKB Tahvil ve Bono Piyasası'ndaki ortalama oranlarda yarım puanın altında kalan düşüşler oldu. YTL karşısında dolar dışındaki döviz türleri düşüş gösterdi. Mevduat faizlerinin ortalamalarında çeyrek puan dolayında düşüş gerçekleşti. 
     Hisse senetleri haftalık bazda ortalama yüzde 2.85 oranında değer kazandı. 24 ayar külçe altının gram satış fiyatı yüzde 2.24, Cumhuriyet altınının satış fiyatı yüzde 1.85 arttı. 
     Yatırım fonlarının seyrini izleyen A.A Fon Endeksi geçen hafta ortalama yüzde 1.06 oranında yükseldi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.25, haftalık reponun net getirisi yüzde 0.20 olarak gerçekleşti. 
     
     BORSANIN SEYRİ VE ENDEKSLER 
     Hisse senetleri haftanın ilk işlem gününde ortalama yüzde 2.05 oranında değer kazandı. Salı günü ortalama yüzde 0.24'lük düşüşle dinlenen borsa, Çarşamba günü de ortalama yüzde 0.29'luk artışla beklemede kaldı. 
     Perşembe günü, AB İlerleme Raporu ve Telekom açıklamalarıyla hızlı bir yükseliş yaşayan Borsada günlük ortalama artış yüzde 2.54'e ulaştı. 
     Cuma günü gelen kar satışlarıyla gerileyen endeksteki günlük kayıp ortalama yüzde 1.77 oldu. 
     Endeks, geçen hafta 944.22 puanlık artışla 33,152.10 puandan 34,096.32 puana çıktı. Hisse senetlerindeki haftalık ortalama artış yüzde 2.85 oldu. 
     İMKB Ulusal-Mali Endeksi 1,655.19 puan artışla 51,181.63 puandan 52,836.82 puana, İMKB Ulusal-Sanayi Endeksi 748.54 puan artışla 25,788.48 puandan 26,7.02 puana ve İMKB Ulusal-Hizmetler Endeksi 245.73 puan artışla 16,479.61 puandan 16,725.34 puana yükseldi. 
     Böylece, mali grup hisseleri ortalama yüzde 3.23 oranında, sanayi grubu hisseleri ortalama yüzde 2.90 oranında ve hizmetler grubu hisseleri ortalama yüzde 1.49 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 309 hisse senedinden 200'ü değer kazanırken, 79 hisse senedi değer yitirdi, 30 hisse senedinin değeri de değişmedi. 
     Geçen hafta en yüksek oranlı artış, yüzde 38.56 ile Kerevitaş hisselerinde gerçekleşti. Yüzde 30.14'lük artışla Doğan Gazetecilik hisseleri ikinci ve yüzde 22.22'lik artışla Çelik Halat hisseleri üçüncü oldu. 
     En yüksek oranlı düşüş ise yüzde 22.94 ile Ata Yatırım hisselerinde oldu. Yüzde 20.54'lük düşüşle Koniteks hisseleri ikinci, yüzde 18.01'lik düşüşle de Favori Dinlenme Yerleri hisseleri üçüncü sırada yer aldı. 
     İMKB Ulusal Pazar'da geçen hafta toplam 1 milyar 829 milyon 207 bin adet hisse senedi işlem gördü ve karşılığında 5 milyar 984 milyon YTL'lik işlem hacmi gerçekleşti. 
     
     DÖVİZ 
     Geçen hafta, YTL karşısında, ABD Doları dışındaki döviz türleri değer yitirdi. İstanbul serbest döviz piyasasında alınıp satılan ABD Doları Türk Lirası karşısında yüzde 0.96 oranında değer kazanırken, avro yüzde 1.66, İngiliz Sterlini yüzde 0.21 ve İsviçre Frangı yüzde 1.14 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 0.0130 YTL artarak 1.3650 YTL'ye çıkarken, avronun satış fiyatı 0.0270 YTL düşerek 1.5990 YTL'ye, İngiliz Sterlini'nin satış fiyatı 0.0050 YTL düşerek 2.3850 YTL'ye ve İsviçre Frangı'nın satış fiyatı 0.0120 YTL düşerek 1.0430 YTL'ye indi. 
     Bugün öğle saatlerinde ise İstanbul serbest piyasada ABD Doları 1.3640 YTL'den, Avro 1.6020 YTL'den, İngiliz Sterlini 2.3850 YTL'den ve İsviçre Frangı da 1.0500 YTL'den satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı yüzde 2.24, Cumhuriyet altınının da yüzde 1.85 arttı. 
     Dünkü kapanış itibariyle külçe altının gram satış fiyatı 20.55 YTL, Cumhuriyet altınının satış fiyatı da 138.00 YTL oldu. 
     İstanbul Altın Borsası'nda İAB uzun süredir yapılmayan YTL bazında işlem geçen hafta gerçekleşti. İAB'de geçen hafta 24 ayar altının gram fiyatı yüzde 5.36 artarak, 20.43 YTL'ye çıktı. 
     
     YATIRIM FONLARI 
     Yatırım fonlarına katılma belgeleri geçen hafta ortalama yüzde 1.06 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 6,618 puan artarak 621,931 puandan 628,549 puana çıktı. 
     Geçen haftanın en çok değer kazanan katılma belgeleri, yüzde 6.67'lik artışla Akbank A Tipi Mali Kurumlar Sektör Fon, yüzde 6.60'lık artışla Garanti A Tipi Mali Sektör Fon ve yüzde 6.'lük artışla da İş Bankası A Tipi Hisse Fon olarak sıralandılar. 
     Haftanın en çok değer yitiren katılma belgeleri ise yüzde 8.92'lik düşüşle Bayındır A Tipi Karma Fon, yüzde 0.80'lik düşüşle İş B Tipi Euro Eurobond Fon ve yüzde 0.01'lik düşüşle de Şeker Yatırım B Tipi Değişken Fon oldu. 
     
     HAZİNE İHALELERİ 
     Hazine geçen hafta biri bono diğeri tahvil olmak üzere iki ihale düzenledi. 
     8 Kasım Salı günü yapılan 329 gün vadeli iskontolu bono ihalesine, nominal 2 milyar 358.8 milyon YTL'lik teklif geldi. Nominal 1 milyar 640.3 milyon YTL, net 1 milyar 4.8 milyon YTL satışın yapıldığı ihalede, basit faiz yüzde 14.19, bileşik faiz yüzde 14.28 oldu. Bonoların geri ödemesi 4 Ekim 2006'da yapılacak. 
     Aynı gün düzenlenen 5 yıl vadeli 6 ayda bir sabit kupon ödemeli tahvil ihalesinde ise 640.8 milyon YTL'lik teklife karşın, nominal 514.9 milyon YTL, net 584.1 milyon YTL'lik satış yapıldı. İhalede basit yıllık faiz yüzde 11.93, bileşik faiz ise yüzde 12.29 oldu. Söz konusu tahviller, 10 Şubat 2010 itfa tarihli devlet tahvillerinin yeniden ihracı oldu. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.25 ile yüzde 0.29 arasında gerçekleşti. 
     Mevduat faizlerinin ortalamalarında çeyrek puan dolayında düşüş gerçekleşti. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.25 olarak gerçekleşti. 
     Önceki hafta sonunda İMKB Repo Ters Repo Pazarı'nda ortalama faizi yüzde 14.1 dolayında bulunan haftalık reponun net getirisi de yüzde 0.20 oldu. 
     
</TEXT>
</DOC>
