<DOC>
<DOCNO> 366235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/ekonomi/eko07.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz Satıcı İsyan ediyoruz 
</HEADLINE>
<TEXT>


BÜLENT YARDIMCI 

TİM Başkanı Oğuz Satıcı, ihracata verilen desteği yeterli bulmadıklarını dile getirirken, "İhracatın ülke ekonomisine yaptığı katkı nispetinde destek görememesinin kısacası üvey evlat muamelesi yapılmasının sebebini anlayamıyoruz. Anlamamakla da kalmıyor buna isyan ediyoruz" dedi. 
Satıcı, Türkiye'nin iktisadi sorunlar karşısındaki tutumunu büyük bir masanın üzerindeki "masaya küçük gelen" bir örtüye benzetti. "Örtüyü, açık kalan tarafı örtmek üzere çekince diğer taraf açıkta kalıyor" diyen Satıcı, kimsenin "daha büyük bir örtü olsun" demediğini, bu yönde ortak bir çaba göstermediğini ifade etti. 

Döviz kuru eleştirisi 
Satıcı, devletin borçları nedeniyle uygulanan iktisat politikaları yüzünden, yüksek reel faizin döviz kuru üzerinde baskı yapmasıyla kısa vadede baskı altına alınmış gibi görünerek üretici kesimi desteklemekten uzak kaldığını belirtti. 


</TEXT>
</DOC>
