<DOC>
<DOCNO> 367364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonsiy09.html </URL>
<DATE> 2005/08/05/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
İsviçreli Bakan'ın Türkiye ziyareti iptal edildi 
</HEADLINE>
<TEXT>

     İsviçre’de İşçi Partisi Genel Başkanı Doğu Perinçek’in "Ermeni Soykırımı yalandır" dediği için ifadesinin alınmasının ardından İsviçre Ekonomi Bakanı Joseph Deiss’in Eylül’de yapılacağı Türkiye ziyaretinin iptal edildiği, Ankara’daki İsviçre Büyükelçiliği’ne resmen ilettildi. 
     Devlet Bakanı Kürşat Tüzmen’in konuğu olarak Eylül Joseph Deiss’in Eylül’de Türkiye’ye yapması öngörülen ziyaretin iptali, 4 Ağustos’ta İsviçre’nin Ankara’daki Büyükelçiliği’ne bir nota ile bildirildi. Notada ziyaretin iptali için Tüzmen’in öngörülen tarihlerde müsait olmaması gerekçe gösterildiği bildirildi. 
     İsviçreli basına göre, Türkiye’nin kararının İsviçre Ekonomik Bakanlığı’nda üzüntü ile karşıladığı belirtilirken bakanlık kaynakları "Kararın gerçek nedeni soruşturmalar ise, üzüntü duyarız çünkü İsviçre’de demokrasinin temel bir değeri olan kuvvet ayırımı var" diye konuştular. 
     "Türkler, Doğu Perinçek hakkında bir soruşturma açılmasını olumlu karşılamadılar" yorumlarını yapan İsviçreli basın, "Türkler, bu soruşturmaların uluslararası hukuka aykırı olduğunu düşünüyorlar ve kaldırılmasını istiyorlar" diye yazdı. İsviçre basını, iki ülke arasındaki yoğun diplomatik girişimlere de dikkat çekti. 
     
</TEXT>
</DOC>
