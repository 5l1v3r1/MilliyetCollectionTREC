<DOC>
<DOCNO> 368925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko21.html </URL>
<DATE> 2005/08/11/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
THY, 8 adet Boeing için anlaşma imzaladı... 
</HEADLINE>
<TEXT>

     Türk Hava Yolları THY , Boeing ile 8 adet 737-800 siparişi için anlaşma imzaladı. 
     Boeing'den yapılan açıklamaya göre, liste fiyatı üzerinden 542 milyon dolar değerindeki anlaşma sonrasında THY'nin kullandığı ve teslim alacağı 737'lerin sayısı 66'ya yükseldi. 
     Filosunda halen 43 adet 737 bulunan THY'nin, geçen yıl Boeing'e verdiği opsiyonlu siparişi kesinleştirerek satın aldığı yeni uçakların teslimatı 2008'de yapılacak. 
     THY Genel Müdürü Temel Kotil, büyüme stratejisi doğrultusunda Avrupa ve Orta Asya'da yeni pazarlara açılmayı hedeflediklerini belirterek, yeni 737'yerin hedeflerine ulaşmalarında önemli bir rol oynayacağını kaydetti. 
     Boeing'in Türkiye'den sorumlu Satış Direktörü Aldo Basile de, önümüzdeki dönemde Türk ekonomisinin Avrupa'nın en hızlı büyüyen ekonomisi olmasının beklendiğini vurgulayarak, THY'nin büyüyen ekonomi paralelinde artan talebi, doğru ürünü seçerek ve filosunu doğru stratejiyle teçhizatlandırarak başarıyla yönettiğini bildirdi. 
     
</TEXT>
</DOC>
