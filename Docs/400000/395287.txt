<DOC>
<DOCNO> 395287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/dunya/axdun02.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anti-turuncu ittifak 
</HEADLINE>
<TEXT>


Özbek-Rus ittifak anlaşması, bir turuncu devrim hareketine karşı Moskova'nın Kerimov rejimine yardımını öngörüyor 

CENK BAŞLAMIŞ Moskova 


Avrupa Birliği'nin AB Özbekistan'ı "kara liste"ye aldığı gün, Moskova ile Taşkent arasında ittifak anlaşması imzalandı. 
Rusya Devlet Başkanı Vladimir Putin'le Özbekistan Devlet Başkanı İslam Kerimov arasında önceki gün Kremlin'de yapılan görüşmenin ardından imzalanan anlaşma, ikili işbirliğini yeni bir düzeye yükseltiyor. Anlaşmayla, taraflardan birine karşı düzenlenecek saldırı diğerine de yapılmış sayılacak. 
Topraklarındaki ABD üssünü tahliye kararı alan Özbekistan, Rusya'ya iki üs kurma olanağı sağladı. Rus Kommersant gazetesi, Özbekistan'da Ukrayna'daki "Turuncu Devrim"e benzer bir devrim hareketi başlaması durumunda da Moskova'nın Taşkent'e yardım edeceğini yazdı. 
Rusya'nın yardım ve desteği için Putin'e teşekkür eden Kerimov, uluslararası terör ve aşırı akımların stratejik konumu nedeniyle Özbekistan'ı hedef seçtiğini öne sürdü. 


</TEXT>
</DOC>
