<DOC>
<DOCNO> 359041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonspo08.html </URL>
<DATE> 2005/07/07/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Youla İkinci Nouma olmak isterim 
</HEADLINE>
<TEXT>

     Övünç ÖZDEM INNSBURCK Avusturya DHA 

      BEŞİKTAŞiktaş’ın yeni sezondaki tek yabancı transferi olan Süleyman Youla siyah beyazlı formayı giyecek olmaktan dolayı çok mutlu olduğunu söyledi, İnşallah, ikinci Nouma olurum dedi. 
     Beşiktaş’ın çok iyi bir takım olduğunu belirten Gineli Youla, bu yıl şampiyon olmak istediklerini belirtti. Takım içindeki havanın da çok iyi olduğunu vurgulayan Youla, şöyle devam etti 
     Benim de hedefim şampiyonluk. Herkes birbirini çok seviyor. Gençlerbirliği’nde 4 yıl oynadım. Daha önce de teklifler vardı, ama başkan bırakmadı. Bu sene bıraktı, ben de Beşiktaş’a geldim. Bu yıl iyi bir performans göstermek zorundayım. Geçen sezon Gençlerbirliği'nde 16 gol attığını hatırlatan Youla, Ben zaten devamlı gol atıyorum. Bu sene inşallah daha çok gol atarım. Atacağım gol sayısı kafamda yok, ama her maç gol atmak istiyorum diye konuştu. 
     Carew’in takımdan ayrılmasından sonra transfer edilecek yeni forvet oyuncusu konusunda bir fikri olmadığını da söyleyen Youla, sözlerini şöyle tamamladı 
     O, yöneticilerin işi. Benim işim sadece futbol oynamak. Büyük takımda herkes iyidir. Buradaki forvetler de iyi. Beşiktaş taraftarı da her maçta 90 dakika takımını sonuna kadar destekliyor. İnanıyorum, onların bize vereceği destekle şampiyon oluruz. Ben de iyi performans gösterirsem, beni de seveceklerine inanıyorum. İnşallah, ikinci bir Nouma olurum. 
     
</TEXT>
</DOC>
