<DOC>
<DOCNO> 359539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/siyaset/siy03.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakan uçuyor' 
</HEADLINE>
<TEXT>


CHP'li Koç, Başbakan'ın "Dekolte aldı başını gidiyor" sözlerine, "Sinirlenince fikir uçuşması yaşıyor" diye tepki gösterdi 

ANKARA Milliyet 


CHP Grup Başkan Vekili Haluk Koç, Başbakan Erdoğan'ın "Dekolte aldı başını gidiyor, karın kısmı açık pantolonlarla üniversiteye gidiliyor. Bunları düzenlemek için kanun çıkarıyor muyuz " sözlerine tepki gösterdi. Koç, "Bir Başbakan'a bu sözler yakışıyor mu Başbakan'ın fikir uçuşmaları devam ediyor. Biraz sinirlenince fikir uçuşması yaşıyor. Sık sık yurtdışında bulunuyor, yurtdışında gördükleriyle karıştırıyor. Radikal kimliğiyle bulunduğu yer arasında bocalıyor" dedi. 
Koç, isim vermeden Cumhurbaşkanı Sezer, Anayasa Mahkemesi ve YÖK'ün "toplumu gerdiğini" söyleyen TBMM Başkanı Bülent Arınç'la ilgili olarak, "Davranışlarını sindirmeye davet ediyorum" dedi. Koç, Arınç'ın, bir bakan, hükümetin bir kanadı veya iktidar mensubu gibi açıklamalar yaptığını vurguladı. Koç, şöyle konuştu 

'Suçlamalara alışığız' 
"Anayasa'ya göre yürütme yetkisi Cumhurbaşkanı ve Bakanlar Kurulu'nca, anayasa ve yasalara uygun kullanılır. Kim tarafından yürütüldüğünü Meclis Başkanı duysun. Arınç, 'Cumhurbaşkanı' ve 'yasalara uygunluk' ifadesini görmüyor, 'Çoğunluğuz, her şeyi yaparız' diyor. Anayasa'nın 11. maddesi her şeyi özetliyor, tokat gibi yanıt veriyor." 


</TEXT>
</DOC>
