<DOC>
<DOCNO> 387774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonyas09.html </URL>
<DATE> 2005/10/18/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
Mantar hastalığını iyileştiren ot 
</HEADLINE>
<TEXT>

     Metin FERAH DHA 

      ABANT İzzet Baysal Üniversitesi Fen Edebiyat Fakültesi Biyoloji Bölümü Bitki Biyoteknolojisi Araştırma Grubu, doğa harikası Abant’tan topladıkları Aklarotu Lythrum solicaria L. bitkisinden hastalık yapan mantarlara karşı ilaç üretmek için çalışma yapıyor. 
     Bitki Biyoteknolojisi Araştırma Grubu Başkanı Prof. Dr. Ekrem Gürel, Yrd. Doç. Dr. Arzu Türker, Araştırma Görevlisi Buhara Yücesan ve yüksek lisans öğrencisi Hayrullah Yılmaz’dan oluşan araştırma grubu, Abant yöresinden topladıkları aklarotu bitkisinden laboratuvar ortamında yaptıkları klonlama çalışmalarını sonuçlandırma aşamasına getirdi. 
     Prof. Dr. Gürel, Aklarotu bitkisinin tıp alanında kullanılabilmesi için çalışmalarımızı yoğunlaştırdık. Bu bitkinin antifungal 'Hastalık yapan mantarlara karşı’ ve antibakteriyel özellikleri üzerinde duruyoruz. Araştırmamız sonuçlandığında ilaç firmalarına patent karşılığında satacağız'' dedi. 
     Çalışmalarının Tübitak destekli olduğunu belirten Prof. Dr. Gürel, Çalışmalarımız sonuçlanma aşamasına gelmiş bulunuyor. Abant yöresinde yetişen ve yöresel adıyla aklarotu olarak bilinen Lythrum solicaria L. bitkisinin tıp alanında insanları son derece rahatsız eden mantar hastalığını iyileştiren ilaç yapımında kullanımını sağlamış olacağız'' diye konuştu. 
     
</TEXT>
</DOC>
