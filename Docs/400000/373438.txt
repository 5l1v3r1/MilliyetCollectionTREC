<DOC>
<DOCNO> 373438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sontur27.html </URL>
<DATE> 2005/08/27/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Bursa'da alacak kavgası 1 ölü, 1 yaralı... 
</HEADLINE>
<TEXT>

     Bursa'nın merkez Yıldırım İlçesi'nde iki grup arasında alacak meselesi nedeniyle çıkan kavgada bir kişi öldü, bir kişi yaralandı. 
     Alınan bilgiye göre, Mustafa K. ve Engin E, Anadolu Mahallesi Tüper Sokak'ta nakış atölyesi işleten Bekir K. 24 ve İsmail K. 32 kardeşlere sattıkları nakış makinesinden kalan 20 bin YTL'lik alacaklarını istemeye gitti. 
     Bu kişiler arasında başlayan tartışmanın silahlı kavgaya dönüşmesi sonucu, Bekir K. ve Mustafa K. yaralandı. 
     Yüksek İhtisas Hastanesi'ne kaldırılan yaralılardan Bekir K, müdahaleye rağmen kurtarılamadı. Mustafa K. ise Uludağ Üniversitesi UÜ Tıp Fakültesi Hastanesi'ne sevk edildi. 
     İsmail K. ve Engin E'nin gözaltına alındığı, cinayetle ilgili soruşturmanın Bursa Cumhuriyet Savcılığı'nca sürdürüldüğü bildirildi. 
     
</TEXT>
</DOC>
