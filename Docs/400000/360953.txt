<DOC>
<DOCNO> 360953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/yazar/pulur.html </URL>
<DATE> 2005/07/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Soykırım mı Buyurun 
</HEADLINE>
<TEXT>


DÜNYADAKİ bütün dillerin sözlüklerinden bazı kelimelerin çıkarılması gerekir. 
Nedir bu kelimeler 
Utanmazlık, yüzsüzlük, kalleşlik, hainlik, hem yapıp, hem de biz yapmadık diye gözyaşı dökmek... 
Srebrenitsa katliamının onuncu yıl anma törenlerine katılanları görünce iğrendik, keşke biri çıksaydı da yüzlerine tükürseydi dedik. 
O törende başı eğik olmayan tek insan vardı, o da Türkiye Cumhuriyeti'nin Dışişleri Bakanı Abdullah Gül. 
Nedenini de birazdan açıklarız. 

8 bin Boşnak'ın katledildiği bu katliam, etnik değil, tam bir dinsel katliamdı. Hıristiyan Sırplar, Müslüman Boşnakları öldürüp çukurlara atarken, Hıristiyan Avrupa bu katliamı seyretti, kılları bile kıpırdamadı. Birleşmiş Milletler'in o tarihte Barış Gücü'nden sorumlu Genel Sekreter Yardımcısı Kofi Annan, bu bölgenin "güvenlikli bölgeler" kapsamından çıkarılmasını isterken ve isteği kabul edilirken katliamın işaret fişeğini atıyordu. 
Barış Gücü de tam "Barış Gücü"ydü hani, Hollandalı askerler katliamın silahlı seyircisiydiler. 

SIRPLARA her taraftan silah yardımı yağarken, Boşnaklara silah ve cephane kaçak yollardan yetiştiriliyordu, o da yetiştirilebildiği kadar. 
Kimdi Boşnaklara kaçak silah gönderen 
Türkiye Cumhuriyeti'ydi, üstelik silah kaçakçılarına komisyon ödeyerek... 
Şimdi anladınız mı, o törende başını eğmeyen, dimdik tutan tek insanın Abdullah Gül oluşunu... 
Çünkü o, Türkiye Cumhuriyeti Devleti'nin Dışişleri Bakanı'dır. 
Ya ötekiler, utanmaz, rezil, sahtek r adamlar, timsahın gözyaşlarını döküyorlar. 
İngiliz Dışişleri Bakanı Straw, "Bu katliam, on yıl önce bunu önlemeyen uluslararası toplumun utancıdır" demiş... 
Kimmiş bunlar 
Hele Hollanda'nın "operet askerleri", ne kadar da utanmazsınız 

BU katliamın olacağını söyleyen yok muydu 
O tarihte Birleşmiş Milletler'de Türkiye'nin daimi temsilcisi olan İnal Batu, Kofi Annan'ın raporuna karşı çıkmış ve "Bunu yapmayın, katliam olur" demiş, tanıklar ortada... 
Katliama beş kala, kim dinler 

BİR "Ermeni soykırımı" diye tutturmuş giderler, kararlar alırlar, hatta bazıları "Soykırım yoktur" demeyi bile cezalandırır... 
Peki, soykırım nedir 
İşte budur 
On yıl önce Srebrenitsa'da şehrin erkeklerini alıp götüren, kurşuna dizenler... 
İşte soykırım budur 
Erkekleri öldürmüşlerdir ki, Boşnakların soylarını kurutsunlar, soylarını kırsınlar. 

VE iki katil Karadziç ile Mladiç h l ortalıkta milli kahraman gibi dolaşıyor ve utanmaz Sırplar da katliamı anma toplantısına katılıyorlar. 

DÜNKÜ yazımız şöyle bitiyordu 
"Avrupa Birliği Hıristiyan kulübüdür " 
Eğer, o katliamı Müslüman Boşnaklar yapsaydı, siz Hıristiyan kulübünün gücünü görürdünüz... 



</TEXT>
</DOC>
