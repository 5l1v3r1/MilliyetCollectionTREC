<DOC>
<DOCNO> 362679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sondun18.html </URL>
<DATE> 2005/07/20/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Türkler, Almanya vatandaşlığında fark attı 
</HEADLINE>
<TEXT>

     Alman vatandaşlığına geçen yabancıların başında büyük farkla Türkler geliyor. 
     Wiesbaden kentinde bulunan Federal İstatistik Dairesi tarafından yapılan açıklamada, 2004 yılında 127 bin 1 yabancının Alman vatandaşlığına geçtiği, bunun 2003 yılına göre yüzde 9,6'lık bir gerileme olduğu bildirildi. 
     Alman vatandaşlığına geçen yabancıların başında büyük farkla Türklerin geldiği belirtilen açıklamada, 2004 yılında Alman vatandaşlığına geçen Türklerin diğer yabancılar arasındaki oranının yüzde 35 olduğu, Türkleri yüzde 5,9 ile Polonyalıların ve yüzde 5 ile İranlıların izlediği ifade edildi. 
     Alman vatandaşlığına geçen Türklerin oranının 2004 yılında bir önceki yıla göre yüzde 20,9 oranında gerileyerek 44 bin 465'e düştüğü, aynı yılda Alman vatandaşlığına geçen Polonyalıların sayısının 7 bin 499, İranlıların da 6 bin 362 olduğu kaydedildi. 
     
</TEXT>
</DOC>
