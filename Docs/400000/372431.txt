<DOC>
<DOCNO> 372431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sondun26.html </URL>
<DATE> 2005/08/24/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Almanların sadece yüzde 8'i, SPD'nin seçimleri kazanacağına inanıyor... 
</HEADLINE>
<TEXT>

     Almanya'daki erken seçimlerin yapılmasına yaklaşık 3 buçuk hafta kala, Almanların sadece yüzde 8'inin Sosyal Demokrat Parti'nin SPD seçimleri kazanacağına inandığı bildirildi. 
     ''Frankfurter Allgemeine Zeitung'' gazetesi tarafından yapılan bir araştırmaya göre, Almanların yüzde 61'i Birlik partilerinin CDU CSU seçimleri kazanacağına inanıyor. 
     SPD taraftarları arasında da, seçimleri SPD'nin kazanacağına inananların oranının sadece yüzde 18 olduğu belirtildi. 
     Aynı araştırma sonuçlarına göre, gelecek pazar günü ülkede genel seçim yapılsa, Birlik partilerinin CDU CSU yüzde 41,8, Hür Demokrat Parti'nin FDP yüzde 8,7, SPD'nin yüzde 27,9, Birlik 90 Yeşiller Partisi'nin yüzde 8,1 ve Sol Parti'nin de yüzde 10,3 oranında oy alacağı bildirildi. 
     
</TEXT>
</DOC>
