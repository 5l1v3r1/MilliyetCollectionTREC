<DOC>
<DOCNO> 367673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sontur12.html </URL>
<DATE> 2005/08/06/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Boşanmak isteyen eşinin vücudunu kırık şişeyle kesip hastanelik etti 
</HEADLINE>
<TEXT>

     
     Fevzi KIZILKOYUN ANKARA, DHA 
     
ANKARA'da, 40 yaşındaki Saffet Özdemir, kendisine boşanma davası açan eşi Rabiye'yi çocuklarının gözleri önünde dövüp, yüzünü ve vücudunun çeşitli yerlerini kırık şişe ile keserek hastanelik etti. Hastanede üç gün tedavi gören Rabiye Özdemir, taburcu edilirken, gözaltına alınan Saffet Özdemir, daha sonra tutuksuz yargılanmak üzere serbest bırakıldı. Bu vahşeti yapan kişiyle 14 yıl evli kaldığım için kendimden utanıyorum'' diyen Rabiye Özdemir, savcılığa başvurarak, eşi hakkında kendisini öldürmek istediği iddiasıyla suç duyurusunda bulundu. 
     Üç çocuk annesi 33 yaşındaki Rabiye Özdemir, aralarında aile içi şiddet ve geçimsizlik yaşandığını ileri sürdüğü, 14 yıllık eşi Safet Özdemir'den ayrılmak için boşanma davası açtı. Rabiye Özdemir, 22 Temmuz'da açtığı davanın ardından, İstanbul'da yaşayan ailesinin yanına gitti. Çocuklarını ise götürmesine izin vermedikleri için eşinin ailesinin yanında bırakmak zorunda kaldı. 
     Ankara Büyükşehir Belediyesi Araştırma Planlama ve Koordinasyon Dairesi'nde APK görevli olan ve Nevşehir Belediyesi'ne tayini çıkan Saffet Özdemir, üç çocuğunu da alıp İstanbul'daki ailesinde kalan eşinin yanına giderek, onu Ankara'daki evlerine dönmeleri için ikna etti. Evlerine dönen çift, Saffet Özdemir'in ailesinin gelinleri Rabiye'yi istememeleri üzerine yeniden huzursuzluk yaşamaya başladı. Çift, evlerine yakın oturan Saffet Özdemir'in ailesinin baskısına dayanamayarak, geçen salı günü 4 yaşındaki kızları Arzu ve 12 yaşındaki oğulları Onur'u da alarak bir otele yerleşti. Ortanca çocukları 8 yaşındaki Mert ise, amcasının yanında kaldı. 
     
     ÇOCUKLARININ GÖZÜ ÖNÜNDE VAHŞET 
     İddiaya göre, çiftin oteldeki odalarına yerleşmelerinden kısa bir süre sonra Saffet Özdemir'in ailesi aradı. Telefonda, eşini istemeyen ailesiyle tartışan Özdemir, ardından eşiyle de tartışmaya başladı. Sinirlenen Saffet Özdemir, çocuklarının gözleri önünde yumruklayarak yere düşürdüğü eşinin başına masada bulunan şişe ile vurdu. Özdemir, kırılan şişeyle eşinin yüzünü ve vücudunun çeşitli yerlerini kesti. Oteldeki görevlilerin ihbarı üzerine olay yerine gelen polis, Rabiye Özdemir'i Gazi Üniversitesi Tıp Fakültesi Hastanesi'ne kaldırırken, Saffet Özdemir'i de gözaltına aldı. 
     Hastanede üç ameliyat geçiren ve vücudunda cam kesikleri nedeniyle iz kalabileceği belirtilen Rabiye Özdemir, dün taburcu olarak, İstanbul'daki ailesinin yanına gitti. Aralarında şiddetli geçimsizlik olan eşiyle çocuklarının hatırı için barıştığını belirten Rabiye Özdemir, Kocam İstanbul'a gelerek barışmak istediğini, ailesinin baskısıyla bunları yaptığını ve pişman olduğunu belirtti. Çocukların hatırı için tekrar bir araya gelmemizi söyledi. Ben de kabul ettim ve çocuklarımızla birlikte Ankara'ya döndük. Ancak, kocamın ailesi beni istemediği için de kocam ve iki çocuğumuzla birlikte gidip bir otele yerleştik'' dedi. Otele geldikleri ilk gün eşinin ailesinin telefonla kendilerini rahatsız ettiğini bu nedenle de tartışlarını belirten Rabiye özdemir, Ne olduğunu anlamadan kocam kızım ve oğlumun önünde beni dövmeye başladı. Bir kaç yumruk attıktan sonra yere düştüm. O sırada masada bulunan şişe ile kafama vurdu. Sonra kırılan şişenin kırıklarıyla vücudumu kesmeye başladı. En son kızımın Ne olur annemi öldürme’ diye ağladığını, oğlumun da babasına Anneme dokunma’ diyerek saldırdığını hatırlıyorum. Bayılmışım gözümü hastanede açtım'' dedi. Eşinin ailesinin yanında kalan çocuklarını almak için mahkemeye başvuracağını söyleyen Rabiya Özdemir, Ölümden döndüm, bana çocuklarımı göstermiyorlar. Çocuklarımı bana versinler'' diye konuştu. 
     Bu arada, gözaltına alınan Saffet Özdemir'in, tutuksuz yargılanmak üzere serbest bırakılmasına da tepki gösteren Rabiye Özdemir, savcılığa başvurarak eşi Saaffet Özdemir, hakkında kendisini öldürmek istediği iddiasıyla şuç duyurusunda bulundu. 
     
</TEXT>
</DOC>
