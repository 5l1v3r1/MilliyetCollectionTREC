<DOC>
<DOCNO> 374364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/soneko11.html </URL>
<DATE> 2005/08/31/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İngiltere'de uzun vadeli ev edindirme sistemi çok yaygın 
</HEADLINE>
<TEXT>

     Mustafa Köker Referans Gazetesi 

İngiltere’de son yıllarda yatırımda emlak sektörünün k rlı hale gelmesi uzun vadeli konut edindirme sistemi kullanımını da mortgage hızlı bir şekilde artırmaya devam ediyor. Bu konuda yapılan araştırmaya göre, Britanya’da toplam uzun vadeli konut edundurme kredileri 1 trilyon sterlin sınırına yaklaştı. Türkiye’de 2006 yılında yürürlülüğe girmesi beklenen sistem İngiltere’de 200 yılı aşkın bir süredir uygulanıyor. Ülke genelinde bu sistemden yararlananların sayısı 11.5 milyonu buldu. 
     Araştırmaya göre, İngiltere’de son 4 yılda kullanılan uzun vadeli konut edindirme sistemi rakamları, sektörün ulaştığı boyutları göstermesi bakımından oldukça çarpıcı. 2001 yılında bu sistemde kullanılan para miktarı 21 milyar sterlin iken, 2002'de 40 milyar sterlin, 2003’te 58 milyar sterlin ve geçen sene ise düşüş göstererek 51 milyar sterlin olarak gerçekleşti. Son 4 yılda ülke genelinde 170 milyar sterlinlik uzun vadeli konut edindirme kredisi kullanıldığını ortaya koyan rakamlar, ekonomistlere göre İngilizlerin borçlanma alışkanlıklarının tehlikeli boyutlara ulaştığını gösteriyor. 
     İngiltere Merkez Bankası verilerine göre bu sistem kanalıyla yararlanılan kredi borcu toplamı 910 milyar sterlinin üzerine çıktı. Kredilerin geri ödemelerindeki faizleri yüzde 4 ile yüzde 6.75 arasında değişiyor. konut edindirme sistemi için kullanılan kredilerde ise ortalama faiz ise yüzde 5.5. 
     Britanya genelinde konut kredisi veren kuruluşları bünyesinde barındıran ve pazarın yüzde 98’ini kontrol eden Council of Mortgage Lenders CML verilerine göre, banka ve finans kuruluşlarının elde ettiği faiz gelirlerinin toplamı, yıllık 50 milyar sterlin dolayında. 
     
     Günlük hayatın bir parçası 

     İngiltere’de 1775 yılından bu yana, önce küçük çaplı kooperatiflerle, üyeler arası dayanışma mantığında kareketle başlayan uzun vadeli konut edindirme sistemi 1845’te The Metropolitan Equitable faaliyete başlaması ile hız kazandı. 1860’lı yıllara gelindiğinde sadece Londra’da 750’yi aşkın kuruluş 2 bin dolayında uzmanla, konut kredisi sağlama konusunda faaliyet gösterir duruma geldi. 
     1980’li yılların ilk yarısında bu yana ise, daha önce sadece konut ve bina kredisi verebilen bu tür kuruluşların bankacılık faaliyetleri de gösterebilmesine imkan sağlanıyor. Artan bankacılık rekabeti, çok sayıda building societynin faaliyetine son vermesine ya da büyük bankaların bünyesine dahil olmasına yol açarken, bu tür kuruluşların sayısı bugün 65 dolayında ve bunların ülke genelinde 2 bini aşkın şubeleri bulunuyor. Evlerin genel olarak emlak acentaları aracılığıyla satıldığı ülkede satın alma işlemleri avukatlık büroları tarafından gerçekleştiriliyor. Ev satın almak isteyen kişiler, evin satışına aracılık eden emlak acenteleri veya mortgage brokerlar ya da bizzat kendileri banka ve finans kuruluşlarına başvurarak uzun vadeli konut kredisi talebinde bulunuyorlar. Mortgage veren kuruluşlar, kişinin gelir durumu ve satın alınacak bina üzerindeki ekspertiz çalışmasından sonra mortgage verip vermeyeceğine karar veriyor. 

     
</TEXT>
</DOC>
