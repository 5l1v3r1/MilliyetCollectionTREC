<DOC>
<DOCNO> 389322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sonyas01.html </URL>
<DATE> 2005/10/24/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Jennifer Lopez'in paparazzi fotoğrafları basına sızdı 
</HEADLINE>
<TEXT>

     Lopez'i görüntülemeye başlayan paparazzi, şarkıcının tüm dünyada büyük şöhrete sahip poposunu defalarca çekti. 
     Paparazzi daha iyi bir poz için yer değiştirirken olanlar oldu, objektif parladı. Jennifer Lopez hemen üzerine bir havlu sararken, Marc Anthony'nin tepkisi ilginçti. Anthony hemen bir fotoğraf makinesiyle paparazziyi görüntülemeye çalıştı. 
     
     Eşine özel poz vermişti 

     Şarkıcılığının yanı sıra resme de meraklı olan Marc Anthony, geçtiğimiz aylarda Jennifer Lopez'in 'nü' tablosunu yapmıştı. Anthony'in, eşini sırtı dönük ve çıplak olarak tuvaline aktardığı haberleri gelmişti. 
     Kendisi gibi şarkıcı olan Mark Anthony ile evlendikten sonra, sakin bir yaşam sürmeye başlayan Jennifer Lopez, evde oturmaktan sıkıldığını ve gece hayatını özlediğini söylemişti. 
     Latin şarkıcı Lopez, ağustos ayında başrolünü Antonio Banderas'la paylaştığı 'Bordertown' adlı filmin çekimleri için kamera karşısına geçti. Film Meksika sınır kenti Juarez'de yüzlerce kadının ölümüyle sonuçlanan cinayetleri konu alıyor. 
     Jennifer Lopez, mayıs ayında yaptığı açıklamada ise "ABD'nin ilk kadın başkanı olmak isterim. Bu süper olurdu" diye konuşmuştu. 
     
     
</TEXT>
</DOC>
