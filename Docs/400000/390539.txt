<DOC>
<DOCNO> 390539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sontur26.html </URL>
<DATE> 2005/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Kış geldi... Kar, yağmur ve soğuk... 
</HEADLINE>
<TEXT>

     MİLLİYET İNTERNET 

      Sonbaharın son ayına girerken kış mevsimi geldi, sıkı giyinmeyi unutmayın .. Önümüzdeki üç günde hava sıcaklığı 10 derece düşerken Karadeniz, İç Anadolu ve Doğu Anadolu'da kar yağışı, diğer bölgelerde yağmur bekleniyor. İstanbul üç gün yağmur altında, Ankara ise yine üç gün karla karışık yağmur alacak. Erzurum'da kar yağışı var, Adana ise pazar ve pazartesi yağmurlu. 
     Karadeniz'den gelen soğuk ve yağışlı havanın etkisiyle sıcaklıklar hafta sonu tüm yurtta 8-10 derece düşecek. Sıcaklıklar İstanbul'da 11, Ankara'da 8, İzmir'de 15, Antalya'da 20, Erzurum'da 5, Diyarbakır'da 17, Adana'da 23, Trabzon'da 13 dereceye kadar iniyor. 
     BUGÜN Marmara'nın doğusu, Karadeniz ile Doğu Anadolu'nun kuzeyinde başlayacak yağışlar, YARIN Marmara, Karadeniz, İç Anadolu'nun kuzey ve doğusu, Doğu Akdeniz ile Doğu ve Güneydoğu Anadolu'nun batısında sürecek. Karadeniz'in iç kesimleri, Eskişehir-Ankara-Sivas-Kayseri çevresi ile Doğu Anadolu'nun kuzeydoğusunda karla karışık yağmur ve kar bekleniyor. 
     PAZAR günü Trakya, Ege, Konya çevresi, Akdeniz'in batısı ile Van-Hakkari çevresi parçalı bulutlu, diğer tüm bölgeler yağış altında. Karla karışık yağmur Ege'nin kuzeyi, İç Anadolu, Karadeniz'in iç kesimleri ve Erzurum-Kars bölümünde görülecek. 
     PAZARTESİ günü ise Marmara, Batı ve Doğu Karadeniz'in kıyısı, Doğu Akdeniz, Güneydoğu Anadolu ve Malatya-Elazığ çevresinde yağmur, Ege'nin kuzeyi, Ankara-Eskişehir çevresi, Batı ve Doğu Karadeniz'in iç kesimleri, Sivas-Kayseri hattı ve Erzurum-Kars bölümünde karla karışık yağmur var... 
     Rüzg r, kuzey ve iç kesimlerde poyrazdan kuvvetli, Marmara ve Batı Karadeniz'de kısa süreli fırtına şeklinde esecek. Rüzg r ve yağışlar nedeniyle vatandaşların tedbirli olması istendi. 
     
</TEXT>
</DOC>
