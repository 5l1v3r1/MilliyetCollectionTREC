<DOC>
<DOCNO> 391089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko32.html </URL>
<DATE> 2005/10/31/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
KKTC'nin 2006 yılı bütçesi 1.6 milyar YTL... 
</HEADLINE>
<TEXT>

     Kuzey Kıbrıs Türk Cumhuriyeti KTTC Bakanlar Kurulu, 2006 Mali Yılı Bütçesini, 1 milyar 624 milyon Yeni Türk Lirası YTL olarak onaylayarak Cumhuriyet Meclisi'ne sundu. 
     Cumhuriyet Meclisi'ne bugün sunulan 2006 Mali Yılı Bütçe Yasa Tasarısı'ndaki rakamlarla, bu yıl bütçede yüzde 12.42'lik genişleme, Gayrı Safi Milli Hasıla'da da GSMH yüzde 7'lik büyüme öngörüldü. 
     KKTC Maliye Bakanı Ahmet Uzun'un yaptığı yazılı açıklamaya göre, gelecek yıl için, Mahalli Gelirler'in 860 milyon YTL, Fon Gelirleri'nin 234 milyon YTL, Türkiye Cumhuriyeti Yardım ve Kredileri'nin de 0 milyon YTL olması öngörülüyor. 
     Bu rakamlar bu yıl ki bütçe rakamlarıyla kıyaslandığında, gelecek yıl mahalli gelirlerde yüzde 19.26, fon gelirlerinde yüzde 20, Türkiye Cumhuriyeti Yardım ve Kredileri'nde de yüzde 0.28 artış yaşanacak. 
     Gelecek yıl ki bütçede, Türkiye'den sağlanan yardımların bütçe alanları içerisindeki dağılım oranlarının ise bu yıla göre şöyle olması planlanıyor 
     ''Türkiye Cumhuriyeti yardımlarının yatırımlarda yüzde 17.25 oranında artması, Türkiye yardımlarının reel sektörün desteklenmesinde yüzde 63.64 oranında artması, Türkiye yardımlarının kamu maliyesine katkısında yüzde 14.29 oranında azalması, Türkiye yardımlarının bankacılık sektörüne olan devlet borçları ödemeleri katkısında yüzde 35.9 azalması.'' Maliye Bakanı Uzun, öngörülen gelir yapısıyla bir önceki yıla göre bütçenin finansmanında, ülke içerisinde yaratılan kaynakların payının artacağının görüldüğünü belirterek, bu yıl genel giderlerin yüzde 63.42'sinin, 2006 yılı hedefinde ise genel giderlerin yüzde 67.36'sının yerel kaynaklardan karşılanacağını kaydetti. 
     Uzun, 2006 mali yılında GSMH'de yüzde 7 büyüme öngörüldüğünü de vurguladı. Bakan Uzun, bütçe tasarısının, Kasım ayı içerisinde Meclis Ekonomi, Maliye Bütçe ve Plan Komitesi'nde görüşülerek Meclis Genel Kurulu'na sevk edileceğini bildirdi. 
     
</TEXT>
</DOC>
