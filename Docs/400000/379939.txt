<DOC>
<DOCNO> 379939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/soneko16.html </URL>
<DATE> 2005/09/20/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
2004 yılı cari dış dengesi, 22 milyar 82 milyon YTL olarak hesaplandı 
</HEADLINE>
<TEXT>

     Türkiye'nin 2004 yılı cari dış dengesi, 22 milyar 82 milyon 951 bin YTL olarak hesaplandı. 
     Devlet İstatistik Enstitüsü'nün DİE ''2002-2004 Dış Alem Hesapları'' bülteni yayınlandı. 
     Söz konusu veriler, Merkez Bankası tarafından ABD doları değerinden hazırlanan ödemeler dengesi istatistikleri kullanılarak, dolar değerinden oluşturuldu ve dış ticaret istatistikleri ağırlıklı ithalat ve ihracat kurları kullanılarak da Yeni Türk Lirasına dönüştürüldü. 
     Buna göre Dış Alem Hesaplarının denge kalemleri ''mal ve hizmetler dengesi'' ile ''cari dış denge''den oluşurken, cari dış denge 2002 yılında 1 milyar 522 milyon dolar, 2003 yılında 8 milyar 37 milyon dolar, 2004 yılında 15 milyar 544 milyon dolar oldu. 
     Cari dış denge, YTL olarak ise 2002 yılında 2 milyar 159 milyon 890 bin 514 YTL, 2003 yılında 12 milyar 9 milyon 642 bin 250 YTL, 2004 yılında ise 22 milyar 13 milyon 82 bin 951 YTL olarak hesaplandı. 
     Verilere göre, 2002 yılında 596 milyon dolar açık veren ''mal ve hizmetlerin'' dış dengesi de, 2003 yılında 3 milyar 505 milyon dolar ve 2004 yılında 11 milyar 152 milyon dolar fazla verdi. 
     Mal ve hizmetlerin dış dengesi YTL olarak ise 2002 yılında 1 milyar 11 milyon 474 bin 135 YTL açık verirken, 2003 yılında 6 milyar 83 milyon 228 bin 679 YTL, 2004 yılında ise 15 milyar 755 milyon 360 bin 826 YTL fazla olarak gerçekleşti. 
     
</TEXT>
</DOC>
