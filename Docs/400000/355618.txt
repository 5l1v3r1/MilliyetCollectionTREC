<DOC>
<DOCNO> 355618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sondun21.html </URL>
<DATE> 2005/06/26/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
Rumsfeld "Ahmedinecad demokrasi dostu değil" 
</HEADLINE>
<TEXT>

     ABD Savunma Bakanı Donald Rumsfeld, İran’da cumhurbaşkanı seçilen Mahmud Ahmedinecad için "Demokrasi dostu değil" dedi ve İranlı gençlerle kadınların bu ismi kabul etmeyeceğinin zamanla ortaya çıkacağını öne sürdü. 
     "Fox News Sunday" programında konuşan Rumsfeld, İran’daki seçimin "maskaralık" olduğunu da savunarak, "tutucu bir ismin böyle bir seçimden galip çıkmasının hiç sürpriz olmadığını" kaydetti. 
     Ahmedinecad’ın genç bir isim olmasından ötürü kendisi hakkında fazla bir bilgisinin bulunmadığını kaydeden Rumsfeld, "Ama demokrasi dostu, özgürlük dostu değil. Halka nasıl yaşamaları gerektiğini söyleyen ayetullahlardan güçlü bir destek alıyor. Ama bence gençlik ve kadınlar, onu ve onun üstatlarını ileride kabul edilemez bulacaklar" dedi. 
     
</TEXT>
</DOC>
