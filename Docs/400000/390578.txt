<DOC>
<DOCNO> 390578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/ekonomi/eko05.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlara yüzde 2.5 zam yapılacak 
</HEADLINE>
<TEXT>


ANKARA Milliyet 

2006 yılının ilk altı ayında memur maaşlarına yüzde 2.5'le yüzde 9.7 arasında değişen oranlarda zam yapılacak, en düşük memur maaşı 610.87 YTL olacak. Memur maaşlarına yılın tamamında yapılacak zam oranı ise yüzde 5.1'le yüzde 19.5 arasında değişecek. Yıl sonu itibariyle en düşük memur maaşı 665.35 YTL'ye çıkacak. 2006 yılının ilk altı ayında memur maaşlarına, yapılacak ek ödemelerle birlikte yüzde 2.5'le yüzde 9.7 arasında değişen oranlarda zam yapılacak. 
Söz konusu zammın ardından ocak ta en düşük memur maaşı 610.87 YTL olacak. Yılın tamamında ise memur maaşlarında yapılacak kümülatif artış yüzde 5.1'le yüzde 19.5 arasında değişecek. 

Zammın yüzde 5.1'i 
Buna göre yıl sonunda en düşük memur maaşı 665.35 YTL'ye çıkacak. Maliye Bakanı Kemal Unakıtan'ın 2006 yılı bütçe sunuşunda Plan ve Bütçe Komisyonu'na verdiği bilgiye göre 2006 yılı ocak ayında ek ders, bölgesel ödemeler ve yabancı dil tazminatı ile aile ve çocuk yardımı ödeneği hariç olmak üzere memur maaşlarına yüzde 2.5'le yüzde 9.7 arasında değişen oranlarda zam yapılacak. 
Emekli maaşlarına ise 2006'da memurlara yapılacak zammın sadece yüzde 5.1'lik bölümü yansıtılacak. En düşük memur emeklisinin aylığı ocakta 626.93 YTL, temmuzda ise 642.66 YTL olacak. 



</TEXT>
</DOC>
