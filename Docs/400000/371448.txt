<DOC>
<DOCNO> 371448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/soneko02.html </URL>
<DATE> 2005/08/20/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
İhracatta 9 il bir milyar dolar sınırını aştı... 
</HEADLINE>
<TEXT>

     Haziran sonu itibariyle yıllık bazda 9 il bir milyar dolarlık ihracat sınırını aştı. Türkiye’nin yıllık bazda toplam 69 milyar 40 milyon dolarlık ihracatın yüzde 87.8’ini bir millar dolar sınırını aşan 9 il gerçekleştirdi. 
     İstanbul, 38 milyar 979.9 milyon dolarla Türkiye’nin toplam ihracatından yarısından fazlasını yaptı. 
     Dış Ticaret Müsteşarlığı, Türkiye’nin bu yılın ocak- haziran dönemine ilişkin iller itibariyle ihracat verilerini açıkladı. Söz konusu verdilerden ANKA’nın yaptığı hesaplamaya göre Türkiye’nin haziran sonu itibariyle son 12 aylık toplam ihracatı 69 milyar 40.9 milyon dolar seviyesine ulaştı. 
     Geçen yılın ikinci yarısıyla bu yılın birinci yarısını kapsayan son bir yıllık dönemde 38 milyar 979.9 milyon dolarla toplam ihracatın yüzde 56.5’i İstanbul’dan yapıldı. İstanbul’u 5 milyar 612.9 milyon dolarla Bursa, 4 milyar 346.1 milyon dolarla İzmir izledi. Yıllık bazda Kocaeli 2 milyar 668.6 milyon dolar, Sakarya 2 milyar 511.7 milyar dolar, Ankara 2 milyar 434.1 milyar dolar, Gaziantep 1 milyar 555.2 milyon dolar, Denizli 1 milyar 294.9 milyon dolar ve Adana 1 milyar 200.6 milyar dolarlık ihracat yaptı. 
     
     MUŞ HİÇ İHRACAT YAPMADI 
     Yıllık bazda Muş hiç ihracat yapmazken, 28 bin dolarla Tunceli, 106 bin dolarla Gümüşhane, 235 milyon dolarla Ardahan ve 380 milyon dolarla da Bingöl en az ihracat yapan iller oldular. 
     
     ALTI AYLIK İHRACAT 
     Yılın ilk altı ayındaki ihracat ise geçen yılın aynı dönemine göre yüzde 20.5 oranında artarak 29 milyar 19.2 milyon dolardan 34 milyar 972.7 milyon seviyesine ulaştı. 
     Yılın ilk altı ayında ihracatta 1 milyar dolar sınırını ise sadece 6 ilin aştığı belirlendi. Geçen yılın ilk altı ayında sadece dört il 1 milyar dolar sınırını aşmıştı. Geçen yıl ocakt-Haziran döneminde ihracatı 1 milyar doların altında olan Kocaeli ve Sakarya bu yıl bu rakamın üzerine çıktılar. Yılın ilk altı ayında İstanbul 19 milyar 658.2 milyon dolarlık ihracat yaptı. İstanbul’un geçen yılın aynı dönemindeki ihracat tutarı 16 milyar 542.2 milyon olarak belirlenmişti. Bursa 2 milyar 811.8 milyon dolarlık, İzmir 2 milyar 165.7 milyar dolarlık, Ankara ise 1 milyar 244.9 milyon dolarlık ihracat gerçekleştirdi. 
     Kocaeli geçen yılın ilk altı ayında 955.1 milyon dolar olan ihracatını yüzde 63.9 oranında artırarak 1 milyar 565.3 milyon dolar seviyesine çıkardı. Sakarya da ihracatını yüzde yüzde 50.2’lik artışla 867.3 milyon dolardan 1 milyar 302.7 milyon dolara çıkardı. 

ANKA 
     
</TEXT>
</DOC>
