<DOC>
<DOCNO> 355282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/ekonomi/eko05.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank kasım ayından itibaren Fortis olacak 
</HEADLINE>
<TEXT>


Fortis CEO'su Jean-Paul Votron, Dışbank'ın alımı ile Fortis'in büyüyerek varlığını devam ettireceğini söyledi 

BERLİN ANKA 

Dışbank, kasım ayından itibaren Fortis adı ile faaliyet gösterecek. Fortis CEO'su Jean-Paul Votron, Türkiye'deki şube sayısını 170'den 300'e çıkartacaklarını söyledi. Jean-Paul Votron, Fortis'in 2005 - 2009 dönemine ilişkin stratejik ve finansal hedeflerini açıkladı. Votron, Fortis'in "Müşterilerimize daha yakın, Avrupa'da daha güçlü" sloganını benimsediğini anlattı. 
Fortis'in büyüdüğünü, daha uluslararası ve daha etkin bir hale geldiğini anlatan Votron, Dışbank'ın alımının, Fortis'in büyük ve büyüyen bir piyasada varlık göstermesini sağlayacağını anlattı. 
Directnews'e göre, Dışbank'ın Fortis'e satışının tamamlanması beklenirken Dışbank'ın, Fortis'in genişlemiş Avrupa'daki stratejisinin temel bir unsuru haline getirilmesi için hazırlıklar yapılıyor. Dışbank'ın, Kasım 2005'den itibaren Fortis adı ile faaliyet göstereceği de belirtildi. 


</TEXT>
</DOC>
