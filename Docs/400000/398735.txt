<DOC>
<DOCNO> 398735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sontur06.html </URL>
<DATE> 2005/11/28/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Antalya'da derbi gerginliği, bir kişi yaralandı 
</HEADLINE>
<TEXT>

     Ufuk BALKİS-Süleyman EKİN ANTALYA, DHA 

DÜNYA futbolunda en önemli ikinci derbi maçı olarak değerlendirilen Galatasarak-Fenerbahçe karşılaşması sonucu Antalya'da iki takımın taraftarları arasında olaylar çıktı. Bir kişi bıçakla yaralanırken, birçok otomobil hasar gördü. 
     Galatasaraylılar Derneği'nde maçı seyreden 30 kişilik grup, yoldan geçen Fenerbahçelilere saldırdı. Turunç ağaçlarındaki portakalları yoldan geçen arabalara fırlatan kızgın taraftarları, polis güçlükle sakinleştirdi. Cumhuriyet Meydanı'nda toplu halde yürüyen taraftarlarlar, Işıklar caddesi üzerinde polisle karşılaştı. Polisin müdahalesi ile olaylar büyümeden önlendi. 
     Bu arada Cebesoy Caddesi üzerinde derbi maçını bir kafeteryada izledikten sonra evine gitmek üzere yola çıkan 17 yaşındaki K.C isimli Özbek uyruklu Fenerbahçe taraftarı motosikletle giden ve üzerlerinde Galatasaray forması bulunan iki gençle tartıştı. Tartışma kısa sürede kavgaya dönüşürken K.C., bıçakla değişik yerlerinden yaralandı. Yaralı önce Akdeniz Sağlık Vakfı Hastanesine daha sonrada Atatürk Devlet Hastanesi'ne götürüldü. 
     
</TEXT>
</DOC>
