<DOC>
<DOCNO> 397465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas15.html </URL>
<DATE> 2005/11/23/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Greenpeace'ten Hollanda'da eylem... 
</HEADLINE>
<TEXT>

     Çevreci örgüt Greenpeace, Hollanda'nın güneybatısındaki Borssele nükleer santralinin hala faaliyette olmasını protesto etmek amacıyla nükleer santrale girdi. 
     Örgütten yapılan ve örgüt üyelerinin Roman kılığında santrale girdiği belirtilen yazılı açıklamada, hiçbir engelle karşılaşmadan santrale girilebilmesinin şaşırtıcı olduğu, çünkü bunun teröristlere davetiye çıkarabileceği kaydedildi. 
     Açıklamada, bu santralin faaliyetlerinin hala devam etmesinin bir sorumsuzluk örneği olduğu da belirtildi. 
     Santrale giren 11 eylemcinin güvenlik güçlerince sorgulandığı kaydedildi. 
     Hollanda hükümetinin, gelecek haftalarda ülkedeki tek nükleer santral olan Borssele'nin faaliyetlerini 2033'e kadar sürdürüp sürdürmeyeceği konusunda karar alması bekleniyor. 
     
</TEXT>
</DOC>
