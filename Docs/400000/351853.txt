<DOC>
<DOCNO> 351853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonsiy06.html </URL>
<DATE> 2005/06/14/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Avrupa'dan Eğitim-Sen'e destek bildirisi 
</HEADLINE>
<TEXT>

     Avrupa Eğitim Sendikaları Konfederasyonu ETUCE , kapatılmasına karar verilen Eğitim-Sen’e destek çağrısında bulunarak, kapatılma kararını kınadı. 
     Konfederasyona üye sendikalar, ülkelerinin hükümetleri aracılığıyla konuyu Türk hükümetinin gündemine getirmesini de kararlaştırdı. 
     Eğitim Enternasyonali’nin Avrupa ayağını oluşturan ETUCE’nin Brüksel’deki iki günlük katılan 56 ülkenin eğitim sendikası, Yargıtay tarafından kapatılması kararlaştırılan Eğitim-Sen’e destek verdi. Konuya ilişkin bir "çağrı metni" yayınlayan ETUCE, kapatma kararına ilişkin dava sürecinin "kaygı verici" olduğunu vurgularken, kararın kınandığı ve protesto edildiği kaydedildi. 
     
     HÜKÜMETLERİNİ HAREKETE GEÇİRECEKLER 
     ETUCE’nin yayınladığı çağrı metninde eylemsel tepkilerin gösterilmesi benimsenirken, Konfederasyon üyesi sendikaların, ülkelerinin hükümetlerini harekete geçirecekleri bildirildi. Hükümetlerinin, Türkiye hükümeti nezdinde konuyu gündeme getirmesi ve "kaygı verici" gelişmeye tepki göstermesini kararlaştıran ETUCE, Cumhurbaşkanlığı makamına da "yoğun" kınama mesajları gönderilecek. 
     ETUCE’nin yayınladığı çağrı mentinde ayrıca Türkiye’nin altına imza koyduğu uluslararası sözleşmeleri iç hukukuna yansıtması gerektiği vurgulanarak, böylelikle Eğitim-Sen kapatılmasının da önüne geçilebileceği kaydedildi. 
     
</TEXT>
</DOC>
