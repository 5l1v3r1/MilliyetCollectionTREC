<DOC>
<DOCNO> 396585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/ekonomi/eko05.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ekonomisi Atina'yı korkuttu 
</HEADLINE>
<TEXT>


TAKİ BERBERAKİS 

Türkiye ekonomisindeki olumlu gelişmeler, Yunanistan'ın yüksek tirajlı gazetesi Elefteros Tipos'ın başyazı konusu oldu. Hükümet yanlısı olan gazete, birinci sayfasının manşetinden verdiği başyazıda, Türk ekonomisi için "Komşunun ekonomisinin büyüme hızı bizimkisinden sadece daha hızlı değil, kelimenin tam anlamıyla dolugizgin gidiyor" ifadesini kullandı. 
Atina'nın şimdiye kadar Türkiye'nin askeri alandaki üstünlüğüne odaklanmasını eleştiren yorumda "Türk ekonomisine de dikkatimizi odaklamanın zamanı geldi. AB'ye üyelik rotası, Türkiye ekonomisindeki gelişmeyi daha da hızlandıracak" denildi. Yazıda Türk ekonomisinin, sanayileşme, ihracat ve yabancı sermaye için çekici ortam yaratma konularında "Yunanistan'ı hem huzursuz edecek, hem de ona örnek olacak düzeyde olduğu" belirtildi. "Türk ihraç ürünlerinin tüm Avrupa'ya yayıldığını" hatırlatan gazete, yazıyı "Tüm bunlar bize ders olsun" diye bitirdi. 


</TEXT>
</DOC>
