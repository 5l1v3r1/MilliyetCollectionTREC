<DOC>
<DOCNO> 365019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/sondun47.html </URL>
<DATE> 2005/07/28/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
Amerikalı Müslümanlar, terörizme karşı fetva çıkardı... 
</HEADLINE>
<TEXT>

     Amerikalı İslam alimleri, terörizme karşı fetva çıkararak, Müslümanları terörizmle mücadelede yetkililere yardım etmeye çağırdı. 
     Amerikan-İslami İlişkiler Konseyi sözcüsü İbrahim Hooper, Kuzey Amerika’daki Müslümanların ilk kez terörizme karşı fetva çıkardığına dikkat çekti. 
     Hooper, Kuzey Amerika Fıkıh Konseyi tarafından yayınlanan fetvada, "sivilleri hedef alan her terör eyleminin İslam’da haram sayıldığının" bildirildiğini söyledi. 
     Fetvada, "terörizm ya da şiddet eylemine bulaşan bir grup ya da kişiyle işbirliğinin Müslümanlar için haram olduğu, sivillerin yaşamlarının korunması için güvenlik güçleriyle işbirliğinin her Müslüman’ın dini ve vatandaşlık görevi olduğu" bildirildi. 
     Fıkıh Konseyi, şeriat yasalarını yorumlayan İslam alimlerinin oluşturduğu bir kuruluş ve böyle bir kuruluş Kuzey Amerika’da tek. 
     Fetvayı 130 İslami örgütün ve dini liderin imzaladığı belirtildi. 
     Fetvanın, Amerikalı Müslümanların, İslam ile terörizm arasında bağlantı kurulmasına karşı gösterdikleri çabaların bir parçası olduğu belirtiliyor. 
     
</TEXT>
</DOC>
