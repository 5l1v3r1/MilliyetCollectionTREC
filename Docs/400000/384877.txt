<DOC>
<DOCNO> 384877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo31.html </URL>
<DATE> 2005/10/07/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Galatasaray'da ayın golü yarışmasına Ümit Karan ve Necati aday oldu 
</HEADLINE>
<TEXT>

     Galatasaray'da eylül ayı içinde atılan en güzel golün seçileceği ''Ayın Golü Yarışması'' başladı. 
     Sarı-kırmızılı kulübün resmi internet sitesinde taraftarların 15 Ekim tarihine kadar oylarını kullanabilecekleri yarışmada, Ümit Karan 2, Necati Ateş ise 1 golle aday oldu. 
     Ümit Karan, Turkcell Süper Ligi'nde Sivasspor'a attığı ilk gol ve Vestel Manisaspor maçında kaydettiği Galatasaray'ın 3. golüyle ''Ayın Golü Yarışması''nda aday olurken, Necati Ateş ise Samsunspor maçında Galatasaray'ı galibiyete taşıyan 2. golüyle en iyiler arasında yerini aldı. 
     Ayrıca, eylül ayında atılan en güzel golü seçenler arasında yapılacak kurayla 1 kişinin Ali Sami Yen Stadı eski açık tribünü sezonluk kombine kartı, 5 kişinin 11 sayılık Galatasaray Dergisi aboneliği ve 5 kişinin de orijinal Galatasaray forması kazanacağı kaydedildi. 
     
</TEXT>
</DOC>
