<DOC>
<DOCNO> 399694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sonsiy21.html </URL>
<DATE> 2005/12/01/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Mutteki, Erdoğan'a Ahmedinejad'ın selamını getirdi 
</HEADLINE>
<TEXT>

     Başbakan Recep Tayyip Erdoğan'ın, İran Dışişleri Bakanı Manuçehr Mutteki'yi kabulünde, teröre karşı ortak mücadele ve Irak'ın toprak bütünlüğü konusuna vurgu yapıldığı öğrenildi. 
     Edinilen bilgiye göre, İran Dışişleri Bakanı Mutteki, Erdoğan'a İran Cumhurbaşkanı Mahmud Ahmedinejad'ın ''selamlarını'' getirdi. Kabulde, ticari ve ekonomik ilişkiler, Türk firmalarının İran'daki yatırımları ve karşılaştıkları sorunlar ele alındı. 
     Teröre karşı ortak mücadele ve Irak'taki gelişmelerin de değerlendirildiği kabulde, Irak'ın toprak bütünlüğünün korunmasına vurgu yapıldı. 
     Bu arada Avrupa Halklar Partisi Başkanı Wilfried Martens'in, Erdoğan'a İstanbul'da yapılacak çalışmalar hakkında bilgi verdiği öğrenildi. 
     
</TEXT>
</DOC>
