<DOC>
<DOCNO> 377051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/soneko27.html </URL>
<DATE> 2005/09/09/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
BAT da harman değiştiriyor... 
</HEADLINE>
<TEXT>

     Sigaraya uygulanan vergide, Türk tütüne tanınan vergi avantajının kalkması sonrasında, firmalar orijinal harmana dönmeye başladı. 
     Nitekim, dün JTI'nın sigaralarında orijinal harmana döneceğini açıklamasının ardından, bugün de British American Tobacco BAT , en çok satan markası Viceroy'da orijinal harmana döndüğünü açıkladı. 
     BAT'dan yapılan yazılı açıklamada, Viceroy'un harmanının yenilendiği duyurulurken, fiyatında ise herhangi bir değişikliğe gidilmediği bildirildi. 
     Viceroy'un yeni harmana sahip ürünlerinin dağıtımına başlandı. 
     Bu arada British American Tobacco Türkiye Genel Müdürü Pat Heneghan, aldıkları harman değişim kararının, Viceroy müşterileri tarafından da memnuniyetle karşılanacağını ifade etti. 
     
</TEXT>
</DOC>
