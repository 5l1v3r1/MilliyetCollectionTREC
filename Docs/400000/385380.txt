<DOC>
<DOCNO> 385380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/spor/spo07.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kupada yok 73-83 
</HEADLINE>
<TEXT>


Siyah-beyazlılar, Şanlıurfa'daki grup maçlarının sonuncusunda Darüşşafaka'ya son çeyrekte teslim olarak basketbol Türkiye Kupası'na henüz ilk turda veda etti 


Beşiktaş, Şanlıurfa'da düzenlenen Basketbol Türkiye Kupası ilk tur C Grubu maçlarının üçüncü gününde Darüşşafaka'ya 83 - 73 mağlup oldu, çeyrek finali göremeden kupadan elendi. 
Darüşşafaka önünde ilk devreyi 36 - 34 geride kapayan, üçüncü çeyrekte Ellis ve Wright ile oyuna ağırlığını koyarak dördüncü periyoda 57 - 55 önde giren Beşiktaş, son bölümde aksadı. Özellikle Gilbert'ı durdurmakta zorlanan siyah - beyazlılar, farkın açılmasına engel olamadı, müsabakayı 83 - 73 kaybederek kupa dışında kaldı. 

Maçın karnesi 
HAKEMLER Tunçtan Durmuşcan, Serdar Ünal, Elçin Demir 
BEŞİKTAŞ Ellis 8 31, Wright 7 16, Kerem Tunçeri 4 , Elliot 4 4, Mithat 6 11, Nedim 6 5, Tolga 5 2, Kornegay 4 1, Barış 4 3 
DARÜŞŞAFAKA Gilbert 9 33, Cevher 7 8, Mehmet 7 10, Lyons 7 14, Gibbs 7 11, Soner 5 2, Ceyhun 5 , Umut 6 5, Oktay 4 , Caner 4 
1.PERİYOT 19 - 20 D.Şafaka , 2.PERİYOT 15 - 16 D.Şafaka , DEVRE 34 - 36 D.Şafaka , 3.PERİYOT 23 - 19 Beşiktaş , 4.PERİYOT 16 - 28 D.Şafaka , MAÇ SKORU 73 - 83 D.Şafaka 
BEŞ FAUL Gibbs 22.12 , Umut 24.16 

Ülker'e yeni şok 

Basketbolda bu sezon ülkemizi Euroleague'de temsil edecek iki takımdan biri olan Ülkerspor, yeni bir sakatlık şokuyla sarsıldı. Turuncu - Yeşilli kulübün, sakatlanan ve sezonu kapayan ABD'li pivotu Jerry Holman'ın yerine transfer ettiği Marcus Haislip de, dünkü Banvit maçında diz bağlarından ciddi şekilde sakatlandı. Haislip'in de 1,5 - 2 ay süreyle sahalardan uzak kalacağı, durumunun bugün yapılacak kontroller sonucunda netleşeceği öğrenildi. 

Final 8'e kalanlar 
Efes Pilsen 
Galatasaray 
Fenerbahçe 
Türk Telekom 
Tuborg Pilsener 
Darüşşafaka 
Ülkerspor 
Mersin B.Ş. Bld. 
Türkiye Kupası Final 8 karşılaşmaları, 17 - 19 Şubat tarihlerinde Adana'da oynanacak. 



</TEXT>
</DOC>
