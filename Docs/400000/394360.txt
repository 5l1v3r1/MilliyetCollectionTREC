<DOC>
<DOCNO> 394360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/soneko08.html </URL>
<DATE> 2005/11/12/ </DATE>
<TIME> 22.35 </TIME>
<AUTHOR>  </AUTHOR>
<HEADLINE>
Erdoğan, Katar'da faaliyet gösteren Türk işadamları ile biraraya geldi 
</HEADLINE>
<TEXT>

     Başbakan Recep Tayyip Erdoğan, Katar'da iş yapan Türk yatırımcılarla bir araya gelerek sorunlarını dinledi. 
     Başbakan Erdoğan, The Ritzcalton Otel'de Katar'da iş yapan Türk yatırımcılarla bir toplantı yaptı. 
     Katar Başbakanı ile yaptığı görüşmede iki ülke arasındaki ticaret hacminin artırılması gerektiği görüşünü dile getirdiklerini anlatan Başbakan Erdoğan, Katar'ın gelecek 5 yıl içinde özellikle müteahhitlik hizmetleri için 80 milyar dolarlık bir yatırım planının olduğunu dile getirdi ve Türk müteahhitlerinin bu fırsatı iyi değerlendirmesi gerektiğini söyledi. 
     Başbakan Erdoğan, bir işadamının çöpten enerji üretilmesine ilişkin yatırımı Türkiye'ye getirmek istediğini ifade etmesi üzerine Erdoğan, uygun fiyat vermesi halinde bu enerjiyi alma garantisi sağlanacağını ifade etti. Erdoğan, işadamına üreteceği elektriği kaç paradan vereceğini sorması ve işadamının net yanıt vermemesi üzerine ''Hazırlığını yap da gel'' dedi. 
     Turizm yatırımlarına değinen Başbakan Erdoğan, Karadeniz'de turizmin geliştirilmesi ve kayak turizminin de dışa açılması konusunda girişimler yapılması gerektiğini dile getirerek, Katar Başbakanı Abdullah Bin Khalifa Al Thani'nin de kayağa ilgi duyduğunu ve Türkiye'ye kayak yapmaya geleceğini kendisine söylediğini bildirdi. 
     
     MİLLİ MAÇ 
     Başbakan Erdoğan, işadamlarıyla görüşmenin ardından Türkiye-İsviçre futbol karşılaşmasını izlemek üzere beraberindeki heyetle birlikte dev ekranın karşısına geçti. 
     Maça Türkiye'nin iyi başladığını ifade eden Erdoğan, skor tahmini yapmak istemediğini belirterek, ''Hiçbir zaman yıldızları saymadım. O yüzden skor tahmini yapmam'' dedi. 
     
</TEXT>
</DOC>
