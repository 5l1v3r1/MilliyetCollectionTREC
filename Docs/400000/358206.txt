<DOC>
<DOCNO> 358206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/magazin/yazdud.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ateşli ve sıcak Caliante... 
</HEADLINE>
<TEXT>


Kuruçeşme'de ayrıcalıklı bir club restaurant bar New Yorker-Woks, Fishmekan'da set mönülere dikkat, Michael'dan 'Pop İnfilakı', son CD'ler, vizyon filmler ve... 



Efendim, üç günlük Çeşme turumun ardından hemen İstanbul sokaklarına daldım. Buraları pek ihmale gelmiyor. Nereye yetişeceğimi de bazen şaşıyorum. Yine uzun süredir uğramadığım Fishmekan'a gittim. Buranın patronları Hadi Yöney, Hakan Özkaykı, iyi arkadaşlarım. Fishmekan'a İzmirli genç işadamı, benim de şık gömleklerimin yaratıcısı olan Erkan Uslu ile gittik. Erkan Türkiye'de Polo Garage'dan, Atina, Amerika ve modanın merkezi olan İtalya'ya ihracat yapıyor. Yakında iç piyasaya özel bir marka ile açılacak. Ayrıca Erkan'ın babası Türkiye çapında sevilen ve sanat dünyasının göz bebeği olan bir işadamıydı. Rahmetli Haşmet Ağbi Uslu . Neyse Hadi ve Hakan ile biraz dertleştik. 
Alt, üst tıklım tıklımdı. Tabii mezeler, balıklar taze ve de rakamlar iyi. Erkan ve ben İzmirli olduğumuz için deniz börülcesi, radika, ısırgan otu, fava, yaprak sarma istedik. Ardından da kalamar ızgara, Fishmekan salata ve Erkan'ın çok sevdiği balık köfte ile uskumru yaprak sarma aldık. Anlayacağınız gibi balığa yer kalmadı. Finali volkanik, bir nevi çikolata sufle ve dondurmalı irmik helvası ile yaptık. Baktım alt katta kankam Bekir Saçar, karısı Aslı, Ayşe Hatun Önal ve Güzide Duran ile koyu bir sohbet halindeydi. Bu arada Fishmekan'ın dört kısımdan meydana gelen set mönülerine dikkat edin. Özellikle de grup toplantılarında. Fiyatları içki dahil kişi başı 50 ile 
70 YTL arasında. Telefon 0212 358 51 58. 

Kuruçeşme'de caz, dans... 
Sevgili Feza Fırat, f f Ajans Halkla İlişkiler'in dünya tatlısı patroniçesi. Uzun süredir beni New Yorker'a davet ediyordu. Sonunda birlikte gittik. 
Çok da hoş bir gece geçirdik. Buranın patronlarından Ender, Burak Argun 
ve Haldun Türkkan ile sohbet ederken yanımıza İlhan Erşahin geldi. Manhattan'daki kulübü Nublu'yu, East adıyla burada açan Erşahin klasik caz çaldığı dönemlerde Sonny Rollins ve Joe Henderson gibi efsanevi isimlerle kıyaslanmıştı. Bütün arzusunun New York'taki Nublu'da çıkan müzisyenleri buraya getirmek olduğunu söyleyen Erşahin'in hayran kitlesi hayli büyük. Neyse New Yorker'ın içinde ayrıca Erşahin'in balcao'su ile geçen kışın favori restoranlarından Woks da var. Yani yemek seçenekleriniz fazla. Brezilya mutfağının hakim oduğu balcao'nun mönüsü füzyon. Mutfak şefi Tatiana Lanna çok değişik tatlar sunuyor hindistan cevizli carpaccio, siyah fasulye çorbası, sarımsaklı, İspanyol patatesli ve muzlu ızgara bonfile, tavuk ve peynirli börek gibi... Ama buranın tatlıları enfes. Yine 25 yıldır ailesiyle birlikte tanıyıp sevdiğim Rıza Akkaş ile Cemal Delen'in Woks'unda ise terbiyeli paçadan deniz ürünlerine, Ege usulü ızgaradan erişte yatağında cızbız köfte ve kağıtta levreğe kadar çeşit çok ve lezzetli. Ben bu kez New Yorker'ın mönüsünden yararlandım. Füme somon roll kuşkonmaz kapari sos ile, ana yemekte ise sote ıspanak, taze fesleğen soslu ızgara tavuk yedim. Ama sizlere patlıcana sarılmış kabak çiçeği soslu levreği ve New Yorker usulü ızgara eti öneririm. Şıklık, ambians, kaliteli müzik için New Yorker iyi bir adres. Telefon 0212 265 69 12. 

Balmumcu'da kalitenin adı Caliante 
Gitmem gereken çok yer var. Sevgili arkadaşlarım Emre Ergani'nin Tampa'sı, Rıza ve Levent Büyükuğur'un Anjelique'i, bir kez gittiğim ve son değişiklikleri göremediğim Ender Sanal ve Aslı Altan'ın buzAda'sı, Süleyman Köse ve Raşit Karakuş'un Maçka'da yeni açtıkları Chocolate'ı gibi. Tam 25 yıllık dostum, genç işadamı, tekstilci Nadir Ermiş'in Caliante'sine de geç gittim. Neyse İstanbul Balmumcu'daki Caliante Restaurant Club manzarası, servisi, ambiansı ve fiyatları ile gerçekten fark yaratıyor. Her gün açık olan Caliante saat 18.00-20.00 arası bar, 20.00-24.00 arası restaurant ve 24.00-05.00 arası ise kulüp olarak hizmet veriyor. Her perşembe ise Yeşim Salkım canlı performansı ile sevenlerine seslenecek. O akşam ben, sevgili arkadaşım genç işadamı Bahattin Demir, güzel nişanlısı Didem Sözen, Murat Özalp ve sosyetenin güzel kadınlarından Sedef Bozok ile gittik. Masaya şef Ahmet Akçay, Gültekin Uluç, garson olarak da Erdal Kurnaz, Fuat Polat baktı. Hayli renkli bir geceydi. Bülent Özdemir'in son galasıydı. İzmirli Sevinç ve Selami Şahin konuktu. Ne güzel okudular. Mutfak şefleri Cengiz Doğanyıldız ve İsmet Akdeniz gerçekten başarılılar. Yediğimiz her şey lezzetliydi. Permesan peynirli roka salatası, somon füme bohçası, saray usulü vişneli yaprak sarma, ızgara sebzelerle hellim, porçini mantar soslu ızgara bonfile, fesleğen soslu kömür ızgarada levrek... Nadir ve Yalçın ile biraz sohbet ettim. Nadir bu işi biraz da kendine eğlence olsun diye yapıyor. Yoksa tekstilde ve mobilya ithalatında acayip iyi. Buranın halkla ilişkilerini ise Ortaköy'den komşum Hülya'nın güzel kızı Seçil Arkut yapıyor. O akşam Vatan Şaşmaz'ı, Hakan Özkaykı'yı, Cennet Süzer'i, Gülbin-Erkan Simitçioğlu'nu, Siren Ertan'ı, Gökhan Çarmıklı'yı, Ender Mermerci'yi, Teknoloji Holding'in sahipleri Gamze-Alphan Manas çiftini, Aslı-Altuğ Başar'ı, Ayşegül-Muharrem Toplusoy'u, Nesligül Aksoy'u, ünlü ressam İsmail Acar'ı, Arzu-Numan Ceyhan'ı, Demet Sabancı-Cengiz Çetindoğan'ı, Cem Kalyoncu'yu gördüm. Kısacası cemiyet hayatının pek çok ünlüsü, buranın işletmesini yapan sevgili Ayfer Toprak'ın dostları olması nedeniyle çoğu gecelerde Caliante'deler zaten. Bundan böyle salı geceleri de Akdeniz-Ege Grek müzikli canlı performans geceleri de olacak Caliante'de. İşletmenin başında Ayfer'in yanı sıra sevgili Cengiz Karavan da var, onun tecrübelerinden de yararlanıyorlar tabii. Restoran ise yılların deneyimli ismi Çiftnallar'ın patronlarından 25 yıllık arkadaşım Tezcan Aşçı'ya emanet bu arada. Caliante'de kişi başı içki dahil 50-60 YTL'ye çıkabilirsiniz. Gerçekten keyifle eğlenip yemek yiyeceğiniz bir yer Caliante. Ayrıca özel toplantılarınız ve geceler için de uygun. Demedi demeyin... Telefon 0212 274 20 45 46 47. 

Müzik, film ve kitap dünyası... 
Son günlerde pek fazla müzik dinleyemedim ama radyolardan takip ediyorum. Bazen de arabamda dinliyorum. Fatih Erkoç'tan 'Beklenen' gerçekten beklenen ve hayli kaliteli bir albüm. Herkese öneriyorum. Doğuş severler gözünüz aydın 'Tam Doğuş' da sizler için. Bu albümde Doğuş bilinen tarzının biraz da dışına çıkmış. 'Bay Bayan Smith'. Herkesin beğendiği ve sevdiği iki oyuncu Brad Pitt ve Angelina Jolie. Can dostum İzzet Çapa, Murat Özalp ve bendeniz birlikte izledik. Dağ fare doğurmuş. O kadar tantana yaptılar ama ne yazık ki boş bir film. Zaten yaptığı gişe de ortada. Michael Kuyucu'dan 'Pop İnfilakı'. Ünlü radyocu ve müzik yazarı Michael, Türk Pop Müziği'nin yakın geçmişine tanıklık ederken, konuşulmaya cesaret edilmeyen konulara da yer vermiş. Tam bir yaz kitabı. Üstelik 5 YTL. İyi pazarlar, sevinçleriniz okyanuslar, üzüntüleriniz ise kum tanesi kadar olsun... 



</TEXT>
</DOC>
