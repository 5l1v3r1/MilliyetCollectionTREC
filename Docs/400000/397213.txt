<DOC>
<DOCNO> 397213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yasam/yas04.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benim kemerimle boğup öldürdüler' 
</HEADLINE>
<TEXT>


Antalya DHA 

Antalya'da işadamı Fikri Şirin'in ünlü balet Tan Sağtürk'ün kardeşi Han Taygun Sağtürk'ün kemeriyle boğulduğu belirlendi. Polis cinayete adı karışan Sağtürk'ün sevgilisi Kevser Çiftçi ile ona yardım eden bir kişinin yakalanması için operasyon başlattı. 
Sağtürk, işadamını gasp amacıyla kaçırdıklarını itiraf etti. Kaçan 2 kişinin işadamını öldürdüğünü öne süren Sağtürk, villada yapılan tatbikatta da cesedin gömülü olduğu fosseptik çukurunu gösterdi. Kepçeyle yapılan kazıda Şirin'in, 16 Kasım'da Sağtürk'ün kemeriyle boğularak öldürüldüğünü belirlendi. Sağtürk de ifadesinde, "Cinayetle direkt ilgim yok. Boğarken benim kemerimi kullandılar" dedi. 
Dolandırıcılıktan poliste kaydı bulunan Sağtürk'ün 4 ay önce de Tan Sağtürk'ün kredi kartlarını da izinsiz kullanırken yakalanmış, ağabeyinin şikayetçi olmaması üzerine tutuksuz yargılanmak üzere serbest kalmıştı. 



</TEXT>
</DOC>
