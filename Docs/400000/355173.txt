<DOC>
<DOCNO> 355173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sonspo23.html </URL>
<DATE> 2005/06/24/ </DATE>
<TIME> 20.55 </TIME>
<AUTHOR>  </AUTHOR>
<HEADLINE>
Altay'da sponsor arayışları devam ediyor... 
</HEADLINE>
<TEXT>

     İkinci Futbol Ligi A Kategorisi ekibi Altay’da kulüp başkanı Mehmet Erdoğan, bir firmayla 500 bin dolar gelir elde edebilecekleri bir sponsorluk anlaşması yapmak üzere olduklarını bildirdi. 
     Mehmet Erdoğan, yaptığı açıklamada bir firma ile siyah-beyazlı kulübe sponsor olması için görüşme yaptıklarını belirtti. 
     Firma yetkilileriyle büyük ölçüde anlaştıklarını kaydeden Erdoğan, "Firma ismini vermem şu an için mümkün değil. Üç kardeş şirketten oluşan İzmirli bir firma. Görüşmelerimiz sürüyor. Büyük ihtimalle pazartesi günü bu konuda geniş bir açıklama yapacağız" dedi. 
     Erdoğan, Çanakkale Dardanelspor’dan Fatih ve Elazığspor’dan Murat Bölükbaş ile görüşmeleri sürdürdüklerini de sözlerine ekledi. 
     
</TEXT>
</DOC>
