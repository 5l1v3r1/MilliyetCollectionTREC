<DOC>
<DOCNO> 392960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/spor/spo07.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Almanlar yenince biz de yenilmiş sayıldık' 
</HEADLINE>
<TEXT>


Geçtiğimiz hafta içinde Daum'un Schalke mağlubiyeti sonrası kovulmayı beklemesini aslında garipsemedik. Öyle ya, 12 haftada 10 hoca kovan ligimiz -adı gibi- öylesine süper ki, İtalya, İspanya, Almanya yada Fransa'nın bizi geçmek şöyle dursun, yaklaşma ihtimali yok 

TAKTİK UĞUR MELEKE 


Gelsenkirchen'da oynanan Schalke-Fenerbahçe maçının ardından, canlı yayın muhabirinin Christoph Daum'a yönelttiği soru, kimsenin beklemediği bir cevaba da gebe idi "Kendinizi bir an teknik direktör olarak değil, spor yorumcusu olarak hayal edin. Bu maç sonrasında ne söylerdiniz " Daum'un yanıtı düşündürücü "Eğer Türkiye için konuşuyorsak, bu maç sonrasında benim kovulmam gerekirdi" 

Açık ara lider 
Hafta sonu NTV'de Taktik masasına yatırdık bu açıklamayı... Rıdvan Dilmen ve Okay Karacan'la tebessüm ettik birlikte, ve gerçekten Türkiye şartlarını hatırladık bir kez daha. Sezon başından beri tam 10 takım Ağustos'ta güvendikleri -tamamı yerli- hocalarıyla yollarını ayırmış, yerlerini 4'ü yabancı 10 yeni teknik adam almıştı. Oysa UEFA sıralamasında ilk 13'te yer alan ülkelerin liglerini incelediğimizde en fazla hoca değişikliği olan lig, Portekiz Belenenses, Sporting, Uniao, Maritimo ... İsviçre'de 3 Young Boys, Xamax, Yverdon , İspanya Bilbao, Alaves , Almanya Leverkusen, Nurnberg , Yunanistan Kallithea, Akratitos ve Belçika'da Louviere, Germinal 2, İtalya Lecce , Fransa Monaco ve İskoçya'da Hearts 1 hoca değişikliği yaşanmış... İngiltere ve Hollanda'daysa son sıradaki takımların bile hocaları başarılı olmuşlar ki henüz hiçbir teknik ekip, görevinden ayrılmamış. 

18'de üç 
Türkiye Süper Ligi'nde bu sezon yer alan 18 ekipten sadece 3'ü, Fenerbahçe, Ankaraspor ve Erciyesspor geçen yılki hocalarıyla bu sezonu da sürdürüyorlar. Oysa bu oran, İngiltere'de 20'de 20, Hollanda'da 18'de 14, İspanya, Fransa ve İtalya'da 20'de 13, Almanya'da 18'de 11, İskoçya'da 12'de 10, Belçika'da 18'de 8, Yunanistan'da 16'da 8, Portekiz'de 18'de 6 ve İsviçre'de 10'da 5... 
Gerçi Daum, son haftalarda kendisine yapılan en ufak eleştiriye dahi biraz fazla tepki veriyor sanki. Öyle ya, neden Schalke yenilgisini "Almanlar yenince, biz de yenilmiş sayıldık" deyip sineye çekmiyoruz 

Ballack nasıl kurtulur 

Bayern Münih'in Almanya-üstü oyuncusu Michael Ballack'ın kontratının sezon sonunda bitiyor olması yavaş yavaş ulusal davaya dönüşmeye başladı. Bu konudaki son yorum da eski efsanevi futbolcu, yeni Dünya Kupası organizasyon komitesi başkanı Franz Beckenbauer'den, spor dergisi Bild'e "Ballack, İtalya'ya gidip ne yapacak Inter'in h li ortada. Oraya giden bütün yıldızlar ortalama 8-9 bin seyircinin önünde sönüp kayboluyor. Manchester United'sa başka bir problem, çünkü Chelsea'yle baş etme şansları yok. İll bir yere gidecekse, tercihi Real Madrid olmalı. En azından Avrupa'nın en büyük kulübü. Ama bence Bayern'in de Real'den bir eksiği yok" Ballack nereye, ve ne sebeple gitmeli Yada Bayern'de mi kalmalı Görüşlerinizi umeleke milliyet.com.tr'ye gönderin, Cuma gecesi Taktik'te tartışalım. 

Televizyon gelirleri 
Bir diğer Bayern Münih efsanesi Karl-Heinz Rummenige de, Ballack gibi yıldızları kadroda tutabilmenin yollarından birinin de televizyon gelirleri olduğuna dikkat çekmiş. Almanya'da yayın pastası birinci ve ikinci ligde mücadele eden 36 takıma eşit olarak paylaştırılıyor. Bu nedenle Juventus'un 115, Real Madrid ve Barcelona'nın 100 milyon euro kazandığı kanaldan Bayern'in getirisi yalnızca 15 milyon euro... 
Bu durum, ligde orta ve alt sınıf takımların güçlenmesini sağlıyor tabii ki. Böylece Bayern Münih, Werder Bremen, Dortmund gibi takımlarla Mainz veya Nurnberg baş edebiliyorlar. Hangisi doğru Türkiye ve İtalya'daki gibi üst grubun alttan tamamen koptuğu bir düzen mi, yoksa Almanya gibi lig şampiyonunun Şampiyonlar Ligi'ndeki rakipleriyle baş etmesini zorlaştıran sistem mi 

Liga'nın ikinci dedesi 

İki yıl önce futbolu bırakan Deportivo'lu Donato, Şampiyonlar Ligi'nde Milan'ı 4-0 yendikleri günlerde başka bir sevinci daha yaşıyordu Dedelik... 40 yaşını çoktan devirmiş yıllanmış-genç Donato'nun yokluğunun iki sezondur içimizde bıraktığı buruk tadı, Carboni hafifletti. Valencia'nın Real Madrid'i 2-1'le geçtiği La Liga müsabakasının 78'inci dakikasında oyuna girdiğinde Carboni, 40 yıl 6 ay ve 17 günlüktü. 
Bu hadisede dikkatimi çeken detaysa başka Valencia'nın 1997'de 32 yaşındaki Carboni'yi Roma'dan yaklaşık 2,5 milyon euroya alması... O günlerde bu transferi eleştirenler, 8 yılda iki lig şampiyonluğu, bir Kral Kupası, bir UEFA Kupası kazanıp, iki kez de Şampiyonlar Ligi finali oynayan Carboni'yi görüp utanıyorlar mıdır acaba Unutmadan, Türkiye'de futbolculara tanınan askerlik izninde son sınır, 33 yaş... 


</TEXT>
</DOC>
