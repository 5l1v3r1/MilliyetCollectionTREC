<DOC>
<DOCNO> 371064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/siyaset/siy02.html </URL>
<DATE> 2005/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlar duayla zam istedi 
</HEADLINE>
<TEXT>


Denizli'de imamlar eylem yaptı. Geçinemediklerini ve herkese borçları olduğunu belirten imamlar, toplu sözleşme görüşmelerinden lehlerine karar çıkması için dua etti 

RAMAZAN ÇETİN Denizli DHA 


Türkiye Diyanet ve Vakıf Hizmetleri Kolu Kamu Görevlileri Sendikası Türk Diyanet Vakıf Sen Denizli Şubesi üyesi imamlar, toplu iş görüşmelerinin memurların lehine çıkması için dua okuyup, hükümeti Allah'a şik yet etti. 
Denizli İl Müftülüğü önünde grup adına basın açıklaması yapan Türk Diyanet Vakıf Sen Denizli Şube Başkanı Ahmet Oktan, Türkiye'de din adamlarının değerinin bilinmediğini savunarak, "Din görevlileri sadakaya, mevlit ve sela parasına muhtaç hale geldi. Din görevlileri bu durumdan kurtarılmalı ve mesleğine uygun itibarlı hale getirilmelidir" dedi. 
Açıklamaya katılanlar konuşmanın ardından, Kayalık Camii İmamı Hikmet Yuvacı eşliğinde, ellerini açarak dua etti. Vatandaşlar da ellerini açarak imamlara destek oldu. Duadan sonra imamlar, Fatiha suresini okuyarak toplantıyı bitirdi. 

Toplu görüşme duası 

"Günün 24 saatinde gecesi- gündüzüyle, yağmur - çamur demeden, Müslüman Türk Milleti'ne hizmet eden biz Diyanet İşleri görevlileri bugüne kadar sesimizi duyuramadık. Kimse bizlere sahip çıkmadı. Allah'ım Sesimizi sen duyur. Maaşın yarısını ev kirasına vererek, bakkala ve manava borcunu ödeyemeyen bizlere idarecilerin sahip çıkmasını nasip eyle yarabbi Allah'ım AB ülkelerinde papaza her türlü değer verilirken, her karış toprağı şehit kanlarıyla sulanmış, vaazıyla, hutbesiyle insanlarımıza yol gösteren din görevlilerine niçin değer verilmiyor Din görevlilerinin değerinin bilinmesi için idarecilerimizin sesimizi duyurmasını nasip eyle yarabbi Yapılan toplu görüşmelerden lehimize karar çıkmasını kabul eyle yarabbi " 



</TEXT>
</DOC>
