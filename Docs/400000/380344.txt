<DOC>
<DOCNO> 380344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur10.html </URL>
<DATE> 2005/09/21/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Ortaklar anlaşamadı, 132 daire harabeye döndü 
</HEADLINE>
<TEXT>

     Ebru DOĞAN DHA 

      KOCAELİ’nin Karamürsel İlçesi’nde, E-130 karayolu kenarında, denize 150 metre mesafede 12 yıl önce inşaatına başlanan 132 dairelik kooperatif binaları, üyeler arasında anlaşmazlık çıkınca yarıda kaldı. İzmit- Bursa yolu üzerinde Karamürsel çıkışında bulunan ve gören herkesin merak edip, Bunlar da ne ’ demekten kendisini alamadığı, ilçe sakinlerinin ise konumu nedeniyle Merdiven evler adını verdiği yarım kalan inşaatlarda, yıl sonuna kadar tadilat bitirilmez ve inşaat başlamazsa belediye tarafından yıkılması amacıyla yasal işlem başlatılacak. 
     Karamürsel İlçesi’nin Mistiçeşme mevkiinde Aydın Evler Sitesi’ adı altında toplam 5 bin 886 metrekare alan üzerinde yapımına başlanan 132 daire ve 2 işyerinden oluşan binaların kaba inşaatı, uzun süredir kimse ilgilenmediğinden dökülmeye başladı. 
     İlk ruhsatı 1993 yılında alınan Aydın Evler inşaatı, 17 Ağustos Depremi’nde hasar gördü. Orta hasarlı’ raporu verilen binalar için 2000 yılında güçlendirme yapıldı. Ancak üyeler arasındaki anlaşmazlık nedeniyle o günden beri binalarda hiç bir çalışma yapılmadı. Bakımsızlıktan dökülen binaların onarımı için, o güne kadar yapılan masraftan daha fazla para harcanmasına rağmen uzmanların belirlediği tadilet da tamamlanamadı. Bu yüzden de üyeler arasındaki anlaşmazlık devam etti. 
     
     'YIKARIZ' 
     Belediye olarak Aydın Evler konusunda üzerlerine düşen sorumlulukları yerine getirdiklerini belirten Karamürsel Belediye Başkanı İsmail Yıldırım, kooperatif üyeleri arasında bazı anlaşmazlıklar yaşandığını belirterek, Üyeler birbirlerine verdikleri sözleri tutamamışlar. Deprem sonrasında çıkan yönetmeliğe göre tadilat ruhsatı alınmış binaların, 2005 yılı sonuna kadar tadilatının bitirilmesi gerekiyor. Belediye olarak bu sürenin dolmasını bekliyoruz. Bu konuda üzerimize düşen görevi yerine getireceğiz. Yasal süre içinde eksikler girderilmesze, bu binaların yıktırılması için yasal işlem başlatacağız'' diye konuştu. 
     
</TEXT>
</DOC>
