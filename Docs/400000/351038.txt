<DOC>
<DOCNO> 351038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonsiy06.html </URL>
<DATE> 2005/06/11/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
AİHM'in Türkiye'ye faturası 30 milyon Euro... 
</HEADLINE>
<TEXT>

     Adalet Bakanı Cemil Çiçek, Avrupa İnsan Hakları Mahkemesi’nce AİHM bugüne kadar karara bağlanan davalar uyarınca, ihlal kararı ile sonuçlananlar için yaklaşık 16 milyon, dostane çözümle sonuçlananlar için ise yaklaşık 14 milyon olmak üzere toplam 30 milyon euro ödeme yapıldığını belirtti. 
     Cemil Çiçek, CHP Uşak Milletvekili Osman Coşkunoğlu’nun AİHM’e Türkiye aleyhine yapılan başvurularla ilgili sorun önergesine verdii yanıtta, 2004 yılı sonu itibarıyla Türkiye aleyhine AİHM’de bulunan başvurusu sayısının 9 bin 591 olduğunu bildirdi. Çiçek, AİHM’in yaklaşık 3 bin başvuruyu hükümetin bilgisine getirdiğini, kabul edilebilir bulunan başvurulardan 47’sinin Türkiye’nin lehine, 511’inin ihlal karıyla, 225’inin de dostane çözüm yoluyla sonuçlandığını kaydetti. 
     Çiçek, AİHM tarafından bugüne kadar karara bağlanan davalar uyarınca, değişik para birimleriyle yapılan ödemeler tek para birimine dönüştürüldüğünde, ihlal kararıyla sonuçlananlar için yaklaşık 16 milyon euro, dostane çözümle sonuçlananlar için ise yaklaşık 14 milyon euro olmak üzere toplamda yaklaşık 30 milyon euro ödeme yapıldığını ifade etti. 
     
</TEXT>
</DOC>
