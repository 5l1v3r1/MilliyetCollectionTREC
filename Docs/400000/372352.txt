<DOC>
<DOCNO> 372352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/magazin/yazdud.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkon On5 yıkılıyoooo 
</HEADLINE>
<TEXT>


Reina'da Niş çok gözde, Serdar 'ev'lendi, Ebru Gündeş Sezen'in kanatları altında, Tampa'da aile yemeği, Yasemen-Sergen aşkı tam gaz, Kargo tutmadı, Sapphire'de salı partileri, İberotel'de İsmail Acar sergisi ve... 



Efendim, hayırlı pazarlar dileğiyle. Hafif magazin, biraz dedikodu ve de eğlence dolu güzel bir tatil gününde yine sizlerle birlikte olmanın mutluluğu içindeyim. Nasıl ama, ne şairane bir başlangıç değil mi Neyse geçtiğimiz hafta da dolu dolu geçti. Biliyorsunuz bir hafta önce Marmaris'teydim. Ama bu hafta sonu hiç kıpırdamadım. Tabii bu arada Üç Aylar başladı. Allah kabul etsin ben de oruca başladım. Bu sıcak ve uzun günlerde biraz zor oluyor ama atlaya atlaya tutuyorum. Neyse temmuz ve ağustos ayları benim açımdan biraz zor geçiyor. En yakın dostlarımın doğum günleri bu aylarda toplanmış durumda. Modanın duayenlerinden ve benim gerçek dostlarım arasında olan sevgili Canan Yaka, eşi Tanca Ayakkabıları'nın yakışıklı patronu Ergin, tekstilci Mesut Erdem bunlar arasında. Ben ve de can dostum İzzet Çapa, üç sevdiğimiz insan olan Canan, Ergin ve de Mesut'a bu yılın en favori, en butik, en popüler eğlence yeri olan Açıkhava'nın yanında yer alan Balkon On5'de sürpriz bir doğum günü yaptık. Mesut'un güzel eşi Arzu Bodrum'da olduğu için katılamadı. Ama Arzu da Canan, Ergin ve Mesut'a Kos'ta özel bir parti hazırlamış. Yani şanslılar kısacası. Neyse dönelim partiye. 
Balkon On5'e, benim uğurum, buranın işletmecisi, sevgili Gügü Gülsüm Sami salon şefi Vural, işletme müdürü, yakışıklı Barış gerçekten muhteşem bir masa yapmışlar. Gecenin asıl sürprizini ise ünlü menajer sevgili Stelyo Pipis üzerinde dikiş diken bir kadın ve ayakkabı giyen bir erkek maketinin yer aldığı muhteşem pasta ile yaptı. 
Hafta arası olmasına rağmen Alah nazardan saklasın tıklım tıklımdı. On adımlık yer olan tuvalete bile 45 dakikada gidebildim. Gazi ve Bilal Ateş'in muhteşem lezzetleri, İzzet'in işe hakimiyeti, personelin kusursuz servisi ve Metin, İsmet, Hala ve de Cengizhan'dan meydana gelen show grubu yıkıyor ortalığı. Kimse darılmasın, gücenmesin ben burada eğleniyorum ve saatlerin nasıl geçtiğini bilmiyorum. Ha o akşam ne yediğimize gelince. Ben ve Gügü müşterek bir mönü hazırlamıştık. Roka salatası, asma yaprağına sarılı ızgara hellim peyniri, antrikot, şaşlık, dana yanağı, levrek ızgara ve enginar püresi. 


Canan'ın İtalya'da yaşayan kardeşi sevgili Ayşe de o gecenin başka bir sürpriziydi. Finali, Stelyo'nun Pelit'den gönderdiği içi tamamen çam fıstıkları ile döşenmiş çikolatalı harika pastasıyla yaptık. Nurgül Yeşilçay, Berrak Tüzünataç, Burhan Öçal, fotoğraf sanatının duayeni Nihat Odabaşı, son günlerde fazla marjinal takılmaya başlayan ünlü manken Eyşan Özhim, genç modacı Cengiz Abazoğlu ve de yaptığı takılarla sanat, sosyete dünyasında büyük ilgi gören Cem Lokmanhekim vardı. Balkon On5 telefon 0212 231 03 56. Çıkarken telefonum çaldı. 


Ebru Gündeş, pop müziğinin Diva'sı, benim Sezoş'umun evindeymiş. Son günlerde hiç çıkmıyormuş. Kendini Minik Serçe ve onun has dostu, İzmirli Üstün Barışta'ya teslim etmiş. Artık yeni albümünde imajı, medya ilişkileri, hal ve hareketleri hep Üstün Barışta yönetiminde olacakmış. Daha önceleri Gülben Ergen de aynı yoldan geçmiş. 
Bu arada Ebru'nun yeni albümü de Sezen Aksu imzalı çıkacakmış. Ebru hayranlarına duyurulur... 

Niş'de keyifli bir yemek 
Bir başka akşam da bana göre THY'nin Türk Hava Yolları tek rakibi olan Atlas Jet'in Genel Müdürü ve ortaklarından İzmirli hemşerim Tuncay Doğaner, onun dünya güzeli kızı Buse, cemiyet hayatının yakışıklı iş adamlarından Bodrum Fuga'nın patronu Emre Can ve tekstilci Mehmet Keskin ile Niş'de yemek yedik. Reina içinde yer alan, kış sezonunun Nişantaşı'nda en popüler mekanlarından Niş burada da fırtına gibi. Gerçi Reina da hafta arası olmasına rağmen tıklım tıklımdı. Büyük patron Mehmet Koçarslan, güzel eşi Müge, işletme ortağı Ali Ünal ve yakışıklı kardeşi Erkan'ı bir ara görür gibi oldum ama kalabalıktan konuşamadık. Reina'nın içinde yer alan tüm mek nlar da full'dü. Üstelik de kalite zirvedeydi. Kimler kimler yoktu ki Yemekte bebek ahtapot salatası, ızgara börek, hellim ve yemyeşil salata aldık. Ben buranın yemyeşil salatasına bayılıyorum, sırf bunu yemek için bile gidin bence. Üstelik de fiyatı öyle atla deve değil merak etmeyin. İçinde brokoli, brüksel lahana, maydanoz, avokado, dere otu, marul, kısacası sağlığa faydalı her şey var. Ana yemek olarak ise dana ve kuzu bonfile, fener balığı geldi. Finali karamelli cheesecake, kirazlı parfe ile yaptık. Niş lezzet konusunda başarılı. Salon şefi İbrahim Aras, garsonlar Veysel Öztürk, Mustafa Okutucu ve işletmeci Nurdan Peker sağ olsunlar hep ilgilendiler. Bize daha sonra sevgili Serdar Ortaç katıldı. Serdar artık akıllanmış. Kumara tövbe ettiği gibi birikimlerini hep iyi değerlendiriyor. İstinye Seba Royal Evleri ve Millennium'dan aldığı daireleri kiraya vermiş. Kendine de Boğaz manzaralı, yine İstinye Şahin Tepesi'nde güzel bir vila almış. Bu arada yeni albümünün yarısını tamamlamış. İlk kez kış aylarında çıkarmak istiyor. Ama bizler yine 2006'nın Mayıs ayında çıkar dedik. 


Bu arada Atlas Jet ile Serdar arasında güzel bir proje yakında patlayabilir. Yakışıklı hemşerim Tuncay Kaptan'ın Doğaner da Atlas Jet ile ilgili müthiş sürprizleri var, yine benden duyacaksınız. 
Bir tanesini söyleyeyim Mikonos, Santorini'den sonra Girit'e de sefer konulacak Diğerlerini bekleyin. Bu arada dünya tatlısı kızı Buse çok akıllı. Bıcır bıcır, henüz 17 yaşında, hukuk ve siyaset okumak istiyor. Valla her ikisini de başarır bence. Çünkü siyaseti de magazini de yakından takip ediyor. O gece vaktin nasıl geçtiğini hiç anlamadık. Niş telefon 0212 258 36 27. 

Şimdi parti zamanı... 
Bir akşam da benim ailem kadar yakınım olan sevgili büyüğüm, iş adamı ve turizmci bir ağabeyim, onun kızkardeşi Ayşegül ve Kıbrıs'ta Liman Oteli ile casinosunun sahibi olan eşi Ömer Demir ile beraberdik. Kuruçeşme'deki Tampa'da keyifli bir akşam yemeği yedik. Fazla kalabalık değildi ama çok hoş bir manzara ve lezzetli yemekle vaktin nasıl geçtiğini anlamadık. Bu arada Emre Ergani Bodrum'daydı. Mutfak şefi ve ortaklardan Tolga Atalay'ın ise Yunanistan'dan nişanlısı gelmiş, çok mutluydu. Yemekte Ayşegül ve eşi Ömer Abi başlangıç olarak Tayvan usulü ördek, ben ise mevsim salatası aldım. Ana yemekte Ayşegül benim önerim olan fırında dana kaburga, biz ise ızgara mevsim sebzeleri eşliğinde fileto deniz levreği yedik. Muhteşemdi. Finali dondurmalı elmalı yaz baklavası ve çikolata seti ile yaptık. Masaya Mahir Yıldız, Hakan Yılmaz ile şef Tacettin İnce baktı. 
Ömer Abi ve Ayşegül dünyayı dolaşan insanlar, yemekleri çok beğendiler. Kahve içmeye oğulları Berk Yener Demir'in Yeniköy'deki Axa Oyak Sigorta acenteliği yaptığı şık iş yerine gittik. Köybaşı'nda, güvenli sigorta isteyenlere, ihtiyaç sahiplerine duyurulur. Bu arada Tampa telefon 0212 236 72 56. İki güzel kız Melisa Ağca'yı önce Paper Moon'dan daha sonra Laila'dan tanırsınız, Şenay Çelik ise kışlık Margaux'nun halkla ilişkilerinden. Bu ikili şimdilerde Kuruçeşme'de Sapphire'de salı akşamları müthiş partiler düzenliyorlar. İlkine şöyle kapıdan bir uğradım. Çok renkliydi. Sosyetik güzel Ceyla Gölcüklü ile adı aşk dedikodularına karışan Sergen Yalçın ve yeni barıştığı sevgilisi Yasemen Çavuşoğlu ile Beşiktaş'ın galibiyetini kutluyordu. Ünlü manken Esra Eron tek başınaydı, sevgilisi Barış Yaman yoktu. Demet Akalın kalabalık bir kız grubuyla eğleniyordu. Serdar Ortaç eski göz ağrısı Müjde Kotil ile bakışıyordu. Son günlerin popüler mankenlerinden ve Türkiye güzellerinden Fatoş Seğmen hatırı sayılır bir grup iş adamıyla oturuyordu. 
Kısacası Sapphire'de salı partileri kaçmaz. Evet efendim, bu pazar da bu kadar. Bu dükk n çarşamba ve cumartesi kapalı. Minik bir iş seyahatindeyim. Bilginize. 
Sevinçleriniz okyanuslar, üzüntüleriniz ise kum tanesi kadar olsun. Hoşkalın... 

Muhteşemsin Zara... 

Ben çok az kişiye böyle bir başlık atmışımdır. Zara ile hiç samimiyetimiz hatta tanışıklığımız bile yok. Ama benim 'sanatçı' gözüyle baktığım 3-4 isimden biridir kendileri. Ulus Müzik'ten çıkan yeni albümünü dinlediniz mi bilmiyorum. Gidin paraya kıyın ve alın. O ne zenginlik, o ne sanat ve duygu anlatamam. Zaten müziğin devleri Özdemir Erdoğan, Selda Bağcan, Neşet Ertaş ve Sezen Aksu da öyle görmüşler ki eserlerini tek kuruş talep etmeden vermişler. Eski müzisyen arkadaşım sevgili Ceyhun Çelik'in de albüme emeği çok bu arada. Sanatın, sanatçının can çekiştiği günümüzde Zara desteklenmeli ve de korunmalı bence. Teşekkürler Zara. Size de biraz ayıp Kargo. Olmamış, yakışmamış kusura bakmayın bu albüm. Bu haftaki köşemi bir sergi ve de güzel bir filmle noktalıyorum. Steven Spielberg'in bir bilim kurgu ve gerilim dolu filmi. Tom Cruise için bile izlenmeye değer. 
"War of the Worlds-Dünyalar Savaşı'. 
Bodrum'daki kokoşlar ve çapkınlık peşinde koşan kocalar, sanata ve sanatçıya saygısı olanlar, Bodrum'un en güzel otellerinden biri Türkbükü İberotel'de dün açılışı yapılan İsmail Acar resim sergisini kaçırmayın. Serginin organizatörleri sevgili Ayfer Toprak ve Zerrin Ulusman. 3 Eylül'e kadar açık kalacak olan serginin gelirinin bir kısmı Bodrum ART Derneği'ne bağışlanacak. Bilginize. 



</TEXT>
</DOC>
