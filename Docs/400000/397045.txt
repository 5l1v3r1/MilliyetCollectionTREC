<DOC>
<DOCNO> 397045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sonsiy14.html </URL>
<DATE> 2005/11/22/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
F - 16 için iki farklı ses 
</HEADLINE>
<TEXT>

     ANKARA Milliyet 

Hakk ri Yüksekova'da, Şemdinli'deki bombalama olayını protesto eylemi sırasında yaşamını yitiren Abdülhalik Geylani, İslam Bartın ve Ergin Menteş için düzenlenen cenaze töreni sırasında F - 16 savaş uçaklarının alçak uçuş yapmasına ilişkin tartışmada Başbakan ile validen farklı sesler yükseldi. 
     Hakk ri Valisi Erdoğan Gürbüz olayda kasıt olmadığını, uçakların eğitim amaçlı olarak uçtuğunu kaydederken, bölgeyi ziyaret eden Başbakan Recep Tayyip Erdoğan, "F - 16'ların uçması bence de normal değil. Ama cenazede PKK bayrakları açıldı. Etki tepki meselesi" dedi. 
     Erdoğan, önceki gün Şemdinli'de bombaların patladığı pasajda incelemelerde bulunduktan sonra Yüksekova'ya geçti. 100 kişilik bir heyetle sorunlarını Erdoğan'a aktaran Yüksekovalılar, geçen hafta gerçekleşen cenaze töreninde savaş uçaklarının alçak uçuş yapmasından duydukları rahatsızlığı ilettiler. Tören sırasında da uçakları ıslıkla protesto eden Yüksekovalılar ile Erdoğan arasında şu diyalog geçti 
     Yüksekovalılar Cenazelerin üzerinden F - 16 uçakların sorti yapması çok hoş olmadı. Kırgınlık yarattı. Halk rahatsız oldu. Keşke olmasaydı. 
     Erdoğan Cenazeler sırasında uçakların alçaktan uçmasından ben de rahatsız oldum. Konuyu araştırtıyorum. Cenazelerin sarı - kırmızı - yeşil renkli bayraklarla örtülmesi de hoş değildi. Bu bir etki tepki meselesidir. 
     Yüksekovalılar Olayların etkisiyle halk öfkeliydi. Bayrakların sarılmaması konusunda çok fazla bir şey yapamadık. 
     Erdoğan Münferit olaylar karşısında birlikte duralım. 
     Yüksekovalılar Biz buna hazırız. Ne askerimizden, ne polisimizden, ne de dağdaki gençlerimizden vazgeçmeyiz. 
     
     Valiye göre kasıt yok 
     Gürbüz ise, olay sonrasında yaptığı açıklamada cenazede uçakların eğitim uçuşu yaptığını söylerek, şunları kaydetmişti 
     "Askeri uçaklar her gün görev icabı Türkiye'nin her tarafında uçmaktadır. Askerlerimizin görevi de budur. Belli saatlerde pilotlarımız eğitim uçuşları yapmaktadır. Halka yönelik bir şey olması mümkün değil." 
     
</TEXT>
</DOC>
