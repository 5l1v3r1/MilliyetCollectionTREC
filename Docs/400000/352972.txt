<DOC>
<DOCNO> 352972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonspo04.html </URL>
<DATE> 2005/06/17/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
NBA'de lokavt kapıda... 
</HEADLINE>
<TEXT>

     Amerikan Profesyonel Basketbol Ligi NBA'de gelecek yıl için lokavtın kapıda olduğu bildirildi. 
     Oyuncular Sendikası Başkanı Billy Hunter, sendikayla NBA yönetimi arasında gelecek sezon için herhangi bir anlaşmaya varılamadığını, bu durumda lokavtın kaçınılmaz olduğunu söyledi. 
     Hunter, üç noktada yönetim ile anlaşamadıklarını vurgulayarak, ''Lokavt NBA'in kapısında'' ifadesini kullandı. 
     Oyuncular Sendikası 27 Haziran'da Las Vegas'ta toplanarak konuyla ilgili son stratejisini belirleyecek. Hunter, sendika ile NBA yönetimi arasında yeni bir toplantı düzenlemek için NBA Komiseri David Stern'e teklif götüreceğini açıkladı. 
     İki taraf arasında 1 Temmuz'a kadar anlaşma sağlanmazsa, dünyanın en önemli basketbol organizasyonu olan NBA, gelecek sezon oynanmayacak. 
     Oyuncular sendikasıyla NBA yönetimi arasındaki anlaşmazlıklar, NBA'e giriş yaşı hakkındaki limitlemeler ve doping ve uyuşturucu kontrollerinin arttırılması gibi konulara dayanıyor. 
     
</TEXT>
</DOC>
