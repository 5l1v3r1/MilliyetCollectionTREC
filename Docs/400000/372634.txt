<DOC>
<DOCNO> 372634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/ekonomi/eko02.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, kamu bankalarının bataklarını temizleyecek 
</HEADLINE>
<TEXT>


Emlak, Ziraat ve Halk bankalarının batak durumdaki alacaklarını devralacak olan TMSF, bunları alacak satışı yöntemiyle nakte çevirmeye çalışacak. Bu operasyonun büyüklüğünün 5 milyar YTL olacağı tahmin ediliyor 

Ahmet Erhan Çelik - Ankara 

Ekonomi yönetimi, yakın dönemin en büyük bankacılık operasyonuna hazırlanıyor. Tasfiye halindeki Emlak Bankası ile Ziraat ve Halk bankalarının yargıya taşınan ya da idari takibe giren batak durumdaki alacakları kötü - bozuk aktifleri Tasarruf Mevduatı Sigorta Fonu'na TMSF devredilecek. 

Gelir Hazine'ye 
TMSF, söz konusu teminat ve ticari kredileri, paketler haline getirerek alacak satışı yöntemiyle nakte dönüştürmeye çalışacak. Kamu bankalarında "görev zararının tasfiyesi gibi" algılanan operasyonla elde edilen gelir Hazine'ye aktarılacak. Operasyon büyüklüğünün ise 4 - 5 milyar YTL katrilyon lira civarında olacağı tahmin ediliyor. 
Kamu bankalarının batık alacakları TMSF'ye devredildiğinde batık bankacılara ait borçların çözümlenmesi daha kolay hale gelecek. 
Henüz borç ödeme protokolü imzalamamış olan Erol Aksoy, Ali Balkaner gibi batık bankacıların ayrı ayrı kamu bankalarından aldıkları kredi ve teminatlar konsolide edilerek tek elden tahsil imk nı ortaya çıkacak. 
Kamu bankalarından geçmişte kullandırılan usulsüz krediler ile batık bankacıların teminatlarının yeniden yapılandırılmasını amaçlayan bu operasyon sayesinde Ziraat ve Halk bankalarının özelleştirilmesinin daha kolay olacağı öngörülüyor. 
Diğer taraftan TMSF, tasfiye halindeki Emlak Bankası'na da el koymuş durumuna gelecek. 

Gayrimenkul de protokolde 
Mevcut mevzuata göre, kamu bankaları borçluların gayrimenkullerini ödeme protokollerine dahil edemezken, TMSF kendine özel yetkilerini kullanarak söz konusu varlıkları yeniden yapılandırma imk nına sahip olacak. 
Geçmiş dönem tecrübeleri borç protokollerine dahil edilen gayrimenkul değerlemelerinin ciddi sıkıntılara neden olabileceğini gösteriyor. 

Gizli tutuluyor 
Bankalardaki büyük mali operasyon için Hazine, TMSF ve kamu bankalarının hukukçuları ile üst düzey yöneticilerin yer aldığı özel bir ekip oluşturuldu. 
Çalışmaları sır gibi saklanan ve alacak devri için özel bir yasa hazırlamakla görevlendirilen ekip, finans tekniği ve hukuki açıdan pekçok karmaşık sorunla karşılaştı. 

Tarım kredileri kapsam dışında Yetkililer, operasyonun detayları hakkında konuşmaktan kaçınırken, ulaşılan bilgiler özetle şöyle 

Kredi limitleri 
Ziraat'in takipteki tarımsal kredi alacakları operasyonda kapsam dışı tutulacak. TMSF'ye devredilecek alacaklarda kredi ya da teminat büyüklüğünün "50 ya da 100 bin YTL'nin üstü" şeklinde tanımlanması bekleniyor. Teminat ve kredi borçlarındaki limit, kimlerin TMSF takibine gireceği bakımından büyük önem taşıyor. 

Banka batıranlar 
Batık bankacıların Ziraat, Halk ve Emlak bankaları tarafından ayrı ayrı takip edilen borçları TMSF bünyesinde toplanacak. Örneğin bir borçlunun Halk ve Emlak bankaları tarafından rehnedilen varlıkları, diğer rehinlerle bir araya getirilerek takip davaları toplulaştırılabilecek. Bankaların ve TMSF'nin değişik derecelerdeki rehinleri, borç ödeme protokolü pazarlıklarında koz olarak kullanılabilecek. 

TMSF tahsilatçı olacak 
Operasyonun en can alıcı noktasını batık banka hakim ortakları dışındaki borçlular durumu oluşturuyor. TMSF devraldığı bankalar itibariyle söz konusu borçlularla herhangi bir organik bağa sahip olmadığı halde bu kurum ve kişilerle karşı karşıya gelecek. Varlık yönetim şirketi gibi çalışacak olan TMSF, bir anlamda "kamu bankalarının tahsilatçısı" rolünü üstlenecek. 

Özel banka sorusu 
Özel bankaların da kötü aktiflerini TMSF aracılığıyla satmalarını istemesi halinde hukuki açıdan nasıl bir tablo ortaya çıkacağı henüz bilinmiyor. Yetkililer, bu durumu, "Devletin bir birimi diğerinin alacağını tahsil edecek. Her durumda para Hazine'ye gidecek. Özel bankalar 10 liralık alacağını 3 ya da 5 liraya da satabilir ama kamu bankalarında bu imk n yok" diye açıkladı. 

Ziraat ve Halkbank kolay satılacak Alacak operasyonu ile Ziraat ve Halk bankalarının özelleştirilmesinde "engel" olarak görünen kötü aktifler temizlenecek. 
Talipliler bankalara ya da hisselerine talip olduğunda önlerine batık kredi bulunmayan temiz bilançolar konulacak. Bu durumun bankaların değerini artırabileceği ve satışını da rahatlatacağı öngörülüyor. 
Aksi halde satın almaya talip olanlar ile malın sahibi durumundaki Hazine ve kamu bankalarının yönetimleri kötü aktif değerlemesinde ciddi sorunlarla karşılaşacak. 

Emlak Bank borçlusuna müjde Alacak devriyle ilgili operasyon hayata geçtiğinde Emlak Bankası borçlularına büyük kolaylıklar sağlanabilecek. Mevcut mevzuata göre, Emlak Bankası, borç yapılandırmalarında ödeme takvimini en fazla 2011'e kadar uzatabiliyor. Alacaklar, TMSF'ye aktarıldığında, vade sınırıyla ilgili kısıtlama ortadan kalkacak. 


</TEXT>
</DOC>
