<DOC>
<DOCNO> 378395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonsiy17.html </URL>
<DATE> 2005/09/14/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Türkiye'den Irak'taki saldırılara kınama 
</HEADLINE>
<TEXT>

     Türkiye, Irak’ta bugün çok sayıda kişinin ölümüne ve yaralanmasına neden olan terör saldırılarını kınadı. 
     Dışişleri Bakanlığı’ndan yapılan açıklamada, Irak’ta bugün terör ve şiddet olaylarında yüzden fazla kişinin öldüğünün, iki yüze yakın kişinin yaralandığının üzüntüyle öğrenildiği belirtildi. 
     Açıklamada şunlar kaydedildi 
     "Bu saldırıları şiddetle kınıyoruz. Olaylarda hayatını kaybedenlere Allah’tan rahmet diliyor, yakınlarına, Irak halkına ve hükümetine en içten taziyelerimizi sunuyoruz. 
     Teröre başvuranların hedefi, Irak’ta mezhebi ve etnik çatışma başlatmaktır. Bu oyunu bozmanın en etkin yolu, bu insanlık dışı tahriklere kapınılmaması ve ulusal uyumun pekiştirilmesidir. 
     Türkiye geçmişte olduğu gibi, bugün de Irak’a yaraların sarılması dahil, her konuda elinden gelen yardımı sağlamaya hazırdır." 
     
</TEXT>
</DOC>
