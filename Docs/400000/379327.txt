<DOC>
<DOCNO> 379327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/guncel/gun04.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okumak için evden kaçtı 
</HEADLINE>
<TEXT>


Çevre ve aile baskısı sonucu okula gönderilmeyen 16 yaşındaki Yüksekovalı Güneş Atlı, lisede okumak için İstanbul'da yaşayan teyzesinin yanına sığındı 

GÜRKAN AKGÜNEŞ İstanbul 

Hakk ri Yüksekovalı Güneş Atlı'nın film gibi okula kaçış hik yesi, bölgede yaşanan ve birçok genç kızın okuyamamasına neden olan sıkıntıların da özeti... Sekiz çocuklu Atlı ailesinin üçüncü çocuğu olarak Beşatlı köyünde dünyaya gelen Güneş, okul yaşı gelmesine rağmen köyde okul olmadığı için eğitime başlayamadı. 
9 yaşına geldiğinde köyünde açılan okul Güneş'in şansı oldu. Okul müdürü ve öğretmenler aileyi ikna ederek Güneş'in kaydını yaptırdılar. Güneş ilkokulu başarıyla tamamladı, Ancak, 'kızların okumaması'na ilişkin baskı yine Güneş'in önüne çıktı. Devreye tekrar öğretmenler girdi, aile kızlarını 75. Yıl YİBO'ya göndermeye razı oldu. 

Kaçış planı 
Güneş, YİBO'yu takdirle bitirdi. Liseye gitmek isteyince tekrar çevre baskısıyla karşı karşıya kaldı. Güneş, köye h kim olan, "Kızlar okula gider mi " sözlerinden ailesinin de etkilenmesi üzerine plan yaparak, İstanbul'da kızlarını okutan ve bugüne kadar hiç görüşmediği teyzesinin yanına gitmeye karar verdi. 
Güneş, Yüksekova'da 'ihtiyaçlarımı alacağım' diye babasının yanından ayrılır ayrılmaz ilk otobüse binerek Van'a geldiğini bildiği teyzesinin yanına kaçtı. İlk kez gördüğü yeğeninin isteğini geri çeviremeyen Birgül Uludağ, Güneş'in ailesini arayarak ikna etti. 


</TEXT>
</DOC>
