<DOC>
<DOCNO> 364127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonspo15.html </URL>
<DATE> 2005/07/25/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Beşiktaş'ın Fulya tesisleri'nde yıkım çalışmaları başladı 
</HEADLINE>
<TEXT>

     Beşiktaş'ta, Fulya Süleyman Seba Projesi'nde yıkım ruhsatının almasının ardından, siyah-beyazlıların Fulya Tesisleri'nde yıkım çalışmaları bugün başlatıldı. 
     Aşçıoğlu firmasına verilen projede ilk çalışmalar başlatılırken, projenin ruhsat tarihinden 24 ay sonra tamamlanacağı bildirildi. 
     Anlaşmaya göre, inşaatın kiralamaya hazır bir biçimde tamamlanacağı, böylelikle inşaat bittiği gün Beşiktaş'ın, yıllık 10 milyon dolar kira geliri elde edeceği kaydedildi. 
     Firmanın, her türlü iznin alınması, projelerin tamamlanması ve inşaatın yapılmasıyla ilgili tüm masrafları karşılayacağı, bu anlaşmayla kulübün hiçbir kredi ve borç yükü altına girmeyeceği ifade edilirken, toplam 43 dönümlük arsanın 13 dönümlük ''açık ve kapalı spor alanı'' imarı bulunan bölümünün de Beşiktaş'ta kalmasının sağlandığı açıklandı. 
     
</TEXT>
</DOC>
