<DOC>
<DOCNO> 382067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonyas12.html </URL>
<DATE> 2005/09/27/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Nicole Kidman Rol için hazırlanmadım çünkü babam bir psikolog 
</HEADLINE>
<TEXT>

     Avustralyalı aktris Nicole Kidman, yeni filmi ''The Visiting''deki Ziyaret psikiyatrist rolü için çok araştırma yapmadığını, çünkü babasının bir psikolog olduğunu söyledi. 
     Oscar ödüllü oyuncu Kidman, Associated Press ajansının radyosuna yaptığı açıklamada, ''Psikolog bir babam var, bu yüzden tüm yaşamım bir araştırma'' dedi. 
     Eski eşi Amerikalı oyuncu Tom Cruise'un aksine psikiyatrinin, insanlara yardımcı olabilen emeğe değer bir meslek olduğunu belirten Kidman, insanların onlara yardım edecek şeyleri tercih ettiğini ve babasının olağanüstü işler başardığını gördüğünü kaydetti. 
     ''The Hours'' Saatler filmindeki oyunculuğuyla 2002 yılında en iyi kadın oyuncu dalında Oscar alan Kidman, ''The Visiting''de çocuğundan ayrı düşen bir psikiyatristi canlandırıyor. 
     
</TEXT>
</DOC>
