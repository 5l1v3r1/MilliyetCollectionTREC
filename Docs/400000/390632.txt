<DOC>
<DOCNO> 390632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/yasam/yas02.html </URL>
<DATE> 2005/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Allianoi'ye bir süre daha su değmesin' 
</HEADLINE>
<TEXT>


SEMA ASLAN 

İZMİR'DEKİ Yortanlı Barajı'nın suları altında kalma tehlikesiyle karşı karşıya kalan Allianoi antik kenti ile ilgili iki yeni gelişme yaşandı. İzmir 2 No'lu Kültür ve Tabiat Varlıklarını Koruma Bölge Kurulu, 'Kültür ve Turizm Bakanlığı'nca çözüm üretilene kadar barajda su tutulmamasına' karar verdi. AB Komisyonu'nun genişlemeden sorumlu üyesi Olli Rehn de Bakan Abdullah Gül'e mektup yazarak Allianoi'nin korunmasını istedi. 
OLLİ Rehn, mektupta antik kentin korunması yönünde önlemler alınmasını rica etti. Rehn, mektubunda şunları yazdı "Türkiye'nin Avrupa için önemli olan arkeolojik hazineleri yok etmesi olumsuz bir imaj yaratacaktır. Ayrıca, baraj projesinin çevre etkileri konusunda da kaygılar olduğu anlaşılıyor ... Bu kalitedeki tarihsel hazinelerin korunma altına alınmaları için en uygun yer tabii ki orijinal yerleridir. " 


</TEXT>
</DOC>
