<DOC>
<DOCNO> 350954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/yasam/ayas.html </URL>
<DATE> 2005/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şiddet aslında uzağımızda değil' 
</HEADLINE>
<TEXT>


'Aile İçi Şiddete Son' kampanyası kapsamında gösterime giren 'Gözlerimi de Al'ın yönetmeni, "Bir kişi, sevdiği kişiyi neden döver, bu filmde bunu çözmeye çalıştım" dedi 

GÜRKAN AKGÜNEŞ İstanbul 

Kocası tarafından fiziksel ve duygusal şiddete uğrayan bir kadının öyküsüyle aile içi şiddeti sorgulayan 48 ödüllü "Gözlerimi de Al" filminin galası, önceki gece Maçka'daki Cinebonus'ta yapıldı. 
İstanbul Valiliği, Çağdaş Eğitim Vakfı, Hürriyet ve CNN Türk işbirliğiyle sürdürülen "Aile İçi Şiddete Son" kampanyası kapsamında gösterime giren filmin galası için İstanbul'a gelen İspanyol yönetmen Iciar Bollain, "Erkeği savunmadan, bunu neden yaptığını anlamak istedim" dedi. 
Film öncesi soruları yanıtlayan Bollain, 10 yıl önce İspanya'daki durumun Türkiye'ye benzediğini belirterek, aile içi şiddetin çok gizlenmiş olmasından dolayı kimsenin ne olup bittiğini bilmediğini söyledi. Bir televizyon kanalında, bir kadının kocası tarafından sandalyeye bağlandıktan sonra yakılarak öldürülmesini izleyince bu konuyu ele almaya karar verdiğini anlatan Bollain, "Bir kişinin sevdiğini söylediği kişiyi neden dövdüğünü anlamaya çalıştım. Gerçek şu ki, bu konu hiç uzağımızda değil" diye konuştu. 

Eğitim filmi oldu 
"Kadınlar, şık olduğu erkekten dayak yiyebiliyor. Ama ilişkiden kopamıyor. Kötü olan, yok eden kişi, bir yandan da sevgi veren kişi olabiliyor" diyen Bollain, filminin İspanya'da polis teşkilatınca eğitim amacıyla gösterildiğini ve h kimler tarafından sırf o psikolojiyi anlamak için izlendiğini söyledi. 




</TEXT>
</DOC>
