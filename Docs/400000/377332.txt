<DOC>
<DOCNO> 377332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonsiy03.html </URL>
<DATE> 2005/09/10/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Saaadet Partisi'ne haciz geldi 
</HEADLINE>
<TEXT>

     Saadet Partisi SP Dilovası Belde Teşkilatı’nda 3 yıl önce soba yakarken yaralanan ve açtığı tazminat davasını kazanan partili, yaklaşık 480 bin YTL tutarındaki alacağını tahsil etmek amacıyla icra takibi başlattı 2002'de parti binasındaki sobayı tinerle yakmak isterken, tinerin parlaması sonucu yaralanan ve sol gözünü kaybeden Mehmet Emin Karadaş’ın tazminat alacağı nedeniyle, Gebze İlçe Teşkilatı’na gelen haciz memurları tespit yaptı. 
     SP Gebze İlçe Başkanı Recep Kaya, konunun asıl muhatabının Genel Merkez olduğunu belirterek, "Genel merkezimiz temyize başvurduğu halde haciz girişiminde bulunuldu. Hukuka saygılıyız, ancak burada yapılan uygulamada hukuksuzluk var" dedi. 
     Gebze 1. Asliye Hukuk Mahkemesi’nde görülen davanın bilirkişi raporunda, parti sekizde dört, dönemin Belde Başkanı Fevzi Perk sekizde üç, Karadaş da sekizde bir suçlu bulunmuştu. 
     
</TEXT>
</DOC>
