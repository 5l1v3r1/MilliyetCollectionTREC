<DOC>
<DOCNO> 375898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/astro/index.html </URL>
<DATE> 2005/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhama açık bir gündeyiz 
</HEADLINE>
<TEXT>


Terazi burcundaki Ay ilişkilerin, anlaşmaların hayatımıza çok şey getirebileceğini göstermekte. Geçmişe ait sorunlardan kendimizi sıyırmaya bakmalı ve yeni ilhamlara açık durmalıyız. 
Koç'lar ortaklık ve ikili ilişkilerde pozitif gelişmeler içindeler. Pek çok konuda şans onlardan yana. İkili ilişkilerinde yaratıcı yanlar ve duygular kullanılmalı. Boğa'lar aynı anda pek çok konuyla ilgilenmeliler. İş ortamında gereken düzenlemeler artık kaçınılmaz görünüyor. İkizler bugün rahat sayılırlar. Yeni girişimler yaratıcı alanda onlara fırsatlar getirebilir. Çocuklarla ilgili hoş gelişmeler de var. Yengeç'ler enerjilerini doğru kullanmalı. Eve ait konularda düşünülen değişiklikleri yapmak ve kendilerine zaman yaratmak çok kolay olacak. Aslan'lar hareket ve iletişim yoğunluğuna rağmen memnunlar. İnandırıcı olacakları şartlar ve yeni anlaşmalar da başarılı olmalarını kolaylaştırabilir. Başak'lar parasal alanda yeni fırsatlara açıklar. Duygusal kararlar onları yanıltabilir. Sezgilerine güvenebilirler. 
Terazi'ler düşüncelerini ortaya koymakta başarılı olacaklar. Bugün dikkat çekici girişimler bulunuyor. Duygusal alanda ise rahatlık söz konusu. Akrep'ler geçmişe ait meselelerden uzak kalmalı. Duygusal alanda hatalar onlara ders veriyor. Dikkatli olmalılar. Yay'lar iyimser enerjiler altındalar. Amaçlarına yakın olmak yeni anlaşmaların yolunu açabilir. Oğlak'lar iş hayatında yenilikler denemekten yanalar. Bu alanda ilişkilerin daha fazla önem kazandığı bir gün. Kariyer konusunda olumlu gelişmeler olabilir. Kova'lar için pek çok engel ortadan kalkıyor. Hayattan daha fazla keyif almak onlar için kolay olacak. Balık'lar kendilerine daha fazla önem vermeliler. Göz ardı edilen konular onları uğraştıracak. Ortaklaşa alanda uzlaşıdan yana olunmalı. 
</TEXT>
</DOC>
