<DOC>
<DOCNO> 364739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonsiy20.html </URL>
<DATE> 2005/07/27/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
Kretschmer Türkiye'nin AB'ye girmesi 2014'ten önce olmaz 
</HEADLINE>
<TEXT>

     Avrupa Komisyonu Türkiye Delegasyonu Başkanı Büyükelçi Hansjörg Kretschmer, Türkiye’nin büyük bir siyasi reform süreci başlattığını ve sürecin 3 Ekim’de müzakerelerin açılmasından sonra da devam edeceğini söyledi. 
     Kretschmer, Kahramanmaraş Valiliği’ni ziyaretinden sonra, AA muhabirine yaptığı açıklamada, Türkiye’nin gerekli bütün koşulları yerine getirmeden önce Avrupa Birliği’ne girmesinin mümkün olmadığını söyledi. 
     Türkiye’de çeşitli illeri ziyaret ederek, reform sürecini özellikle siyasi kriterler, insan hakları, hukukun üstünlüğü ve demokrasi açısından takip ettiklerini ifade eden Kretschmer, şöyle konuştu 
     "Bu bilgilerin toparlanmasından sonra Türkiye ile ilgili ilerlemeye dair genel bir değerlendirme yapılacak. Türkiye büyük bir siyasi reform süreci başlattı ve bu siyasi reform süreci 3 Ekim tarihinde müzakerelerin açılmasından sonra da devam edecek. AB yolunda önemli ilerlemeler kaydedildi, ama bununla birlikte başka alanlarda daha yapılacak çok şey var. Bu nedenle Türkiye’nin önünde önemli bir yol daha var." Kretschmer, "Türkiye’nin AB’ye girmesi ne zaman gerçekleşir " sorusunu ise şöyle yanıtladı 
     "2014’den önce olmaz. Ama sonuçta bu Türkiye’nin hızına bağlı. 
     Türkiye AB standartlarını ve Avrupa Birliği ilkelerini ne kadar hızlı bir şekilde benimser ve uygulamaya koyarsa o kadar çabuk üye olabilir. 
     Ben Türkiye’nin AB’ye üye olacağına inanıyorum. Bu sonuçta Türkiye’nin kararlığına ve istekliliğine bağlı. Bütün koşulları yerine getirmeden önce Türkiye’nin AB’ye girmesi mümkün olamaz." 
     
</TEXT>
</DOC>
