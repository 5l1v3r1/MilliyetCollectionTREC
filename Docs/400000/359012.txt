<DOC>
<DOCNO> 359012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sonsiy07.html </URL>
<DATE> 2005/07/07/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Unakıtan'ın "uyanıklığı" 
</HEADLINE>
<TEXT>

     ANKARA ANKA 

      Maliye Bakanı Kemal Unakıtan, yaptığı anlaşmayla Garanti Bankası’ndan sağladığı 403 Bonus Puanı kendi memurlarına promosyon olarak dağıttı. 
     Maliye Bakanlığı’nda çalışan memurların maaşları Ziraat Bankası ve İş Bankası’na yatırılırken, Bakan Unakıtan merkez teşkilatında çalışan memurların maaşları için Garanti Bankası ile anlaşma yaptı. Bankalar genelde maaşların kendi şubelerine yatırılması karşılığında kamudaki yöneticilere çeşitli promasyonlar dağıtırken, Unakıtan’ın Banka ile promosyon olarak bu memurlara 403 Bonus Puan verilmesi konusunda anlaştığı öğrenildi. Böylece Unakıtan, yaptığı anlaşmayla bakanlığında çalışan memurlarına 403 YTL’lik ikramiye dağıtmış oldu. 
     DYP Hatay Milletvekili Mehmet Eraslan TBMM Başkanlığı’na verdiği soru önergesiyle bu konuyu gündeme getirdi. Eraslan, başta Devlet Personel Başkanlığı’ndan sorumlu Devlet Bakanı Mehmet Ali Şahin olmak üzere bakanlara, kendilerinin de memurları için böyle bir uygulamayı neden yapmadıklarını sordu. 
     Daha önce de TBMM Başkanı Bülent Arınç, İş Bankası ile anlaşarak, maaşlarının yatırılması karşılığında milletvekillerine birer dizüstü dağıtmıştı. 
     
</TEXT>
</DOC>
