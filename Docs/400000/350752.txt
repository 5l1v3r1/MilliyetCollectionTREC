<DOC>
<DOCNO> 350752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo04.html </URL>
<DATE> 2005/06/10/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Serhat Geri dönme umuduyla Anderlecht’le anlaştım... 
</HEADLINE>
<TEXT>

     Bazen şartların önünüze getirdiği formayı giymek zorunda kalırsınız diyen Serhat, geri dönme umuduyla Anderlecht’le anlaştığını açıkladı. 
     
     Kadıköy artık Boğa’sız 

     Ve Kadıköy Boğası, son kararını açıkladı Anderlecht’e gidiyorum.'' Genç yaşına karşın 6 yıl gururla Sarı - Lacivertil formayı giydiğini anlatan golcü futbolcu, Artık varımı yoğumu tıpkı yuvamda olduğu gibi Anderlecht’te ortaya koyacağım. Umarım Türkiye’de kariyerime eklediğim şampiyonlukların benzerlerini Avrupa’da da yaşarım'' dedi. Fenerbahçe’ye aşık olduğunu ve bir gün mutlaka geri döneceğini söyleyen Serhat, şöyle konuştu 
     
     Sevgim hiç bitmeyecek’ 

     Futbolcu ya da antrenar olarak, bu da gerçekleşmezse elime bayrağımı, sırtıma formamı geçirip tribünde bir taraftar olarak bu kulübe olan sevgimi ve desteğimi sürdüreceğim. Hiç şüphesiz takım arkadaşlarımın, teknik adamlarımızın, idari adamlarımızın ve yöneticilerimizin, üzerimde büyük emeği ve hakkı var. Ancak hepsinden önemlisi taraftarlarımızın emeği ve hakkı. Ne yaparsam yapayım büyük Fenerbahçe taraftarlarının hakkını ödeyemem.'' 
     
     Aziz Yıldırım babamız gibiydi’ 

     Başkan Aziz Yıldırım’ı bir baba’ gibi hatırlayacağını ifade eden milli futbolcu, Onun benim yaşamımdaki yeri bambaşkaydı. Bir derdimizde bir sıkıntımızda o hep bizim yanımızdaydı. Bize hep sahip çıktı. Beni karmaşık duygulardan kurtarıp, futbola tekrar döndüren insan oldu. İçinde bulunduğum durumu kelimelerle ifade etmem, doğal karşılarsınız ki şu an için benim için oldukça zor. Başkanımıza her şey için ne kadar teşekkür etsem azdır'' dedi. 
     
     Profesyonellik gereği 

     Serhat, son olarak şu görüşlere yer verdi Beni tüm Fenerbahçeliler’in ve futbolseverlerin anladığına inanıyorum. Bizler futbol işçisiyiz, profesyonel futbolcularız. Ekmek paramızı futbol oynayarak kazanıyoruz. Profesyonel olmanın belki de en zor yanı bu. Bazen kalbinizin istediği formayı değil de, şartların önünüze getirdiği formayı sırtınıza geçirmek zorunda kalıyorsunuz. Yurtdışında oynama fırsatı bulduğum için seviniyorum.'' 
     
</TEXT>
</DOC>
