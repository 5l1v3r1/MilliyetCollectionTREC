<DOC>
<DOCNO> 353968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun49.html </URL>
<DATE> 2005/06/21/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
ABD gelecek Mart'tan itibaren Irak'tan asker çekebilir... 
</HEADLINE>
<TEXT>

     Irak'taki çokuluslu güçlerin Amerikalı komutanı Korgeneral John Vines, Irak'ta seçilmiş bir hükümete yönelik siyasi geçişin tamamlanmasının ardından, gelecek yıl mart ayından itibaren bu ülkeden Amerikan askerlerinin çekilmeye başlanabileceğini söyledi. 
     Bağdat'tan telekonferans aracılığıyla brifing düzenleyen Vines, asker çekmenin, Irak'taki duruma bağlı olacağını ve geniş ölçekli bir asker çekmenin güvenlik bakımından akıllıca olmayacağını kaydetti. 
     Korgeneral Vines, buna karşı 4 veya 5 tugay askerin gelecek yıl mart ayında çekilebileceğini belirtti. Vines, ''Muhtemelen Irak'taki seçimden sonra oradaki asker sayımızı aşağı çekebileceğiz. Çünkü Irak güvenlik güçlerinin kapasitesi artık çok daha yüksek'' dedi. 
     
</TEXT>
</DOC>
