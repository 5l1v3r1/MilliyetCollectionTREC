<DOC>
<DOCNO> 355612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sondun15.html </URL>
<DATE> 2005/06/26/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
ABD ordusu Musul'daki iki saldırıda 31 kişi öldü... 
</HEADLINE>
<TEXT>

     Amerikan ordusu Musul'da düzenlenen iki saldırıda 31 kişinin öldüğünü bildirdi. 
     Musul'daki bir Amerikalı askeri sözcü, bir intihar komandosunun emniyet müdürlüğünde düzenlediği ilk saldırıda 13 polisle 2 sivilin öldüğünü, 6 kişinin yaralandığını belirtti. 
     Daha önce bu saldırıda 6 kişinin öldüğü bildirilmişti. 
     Sözcü, ilk saldırıdan yaklaşık 2 saat sonra yine bir intihar bombacısının, bir Irak askeri üssündeki park yerinde kendini havaya uçurduğunu, saldırıda 16 kişinin öldüğünü, 7 kişinin yaralandığını söyledi. 
     Askeri sözcü, kurbanların tamamına yakınının orada çalışan sivil işçiler olduğunu kaydetti. 
     Musul'da üçüncü saldırının da hastaneye düzenlendiği bildirilmişti. Bu saldırıda da 4 polisin öldüğü, 9 kişinin yaralandığı belirtilmişti. 
     
</TEXT>
</DOC>
