<DOC>
<DOCNO> 363883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sonspo05.html </URL>
<DATE> 2005/07/24/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Voleybolcu kızlarımız Japonya karşısında... 
</HEADLINE>
<TEXT>

     Türkiye’nin ev sahipliğini yaptığı 13. Dünya Genç Bayanlar Voleybol Şampiyonası Finalleri Ankara ve İstanbul’da sürüyor. Şampiyonanın ikinci gününde millilerimiz, Japonya ile karşılaşacak. 
     31 Temmuz’a dek sürecek şampiyonada A Grubu’nda Hırvatistan, Sırbistan-Karadağ, ABD, Japonya ve Brezilya ile birlikte yer alan Türkiye, maçlarını Ankara’da yapıyor. 
     İtalya, Rusya, Mısır, Porto Riko, Çin ve Dominik Cumhuriyeti’nin bulunduğu B Grubu’nun maçları ise İstanbul’da Haldun Alagaş Spor Salonu’nda oynananıyor. 
     
     TÜRKİYE’NİN MAÇ PROGRAMI 

     Şampiyonada Millilerimiz, dün Hırvatistan ile oynadıkları ilk karşılaşmayı 3-0 kazandı. 
     Voleybolcu kızlarımız bugün saat 19 00'da Japonya ile karşılaşacak. Seyirci desteğinin başarı kazanmada büyük payı olduğunu söyleyen Genç Milli Bayan Voleybol Milli Takımı Antrenörü Adnan Kıstak, "Tribünlerdeki desteğin daha da artmasını arzuluyoruz. Seyirci avantajlarını kullanarak derece yapmak istiyoruz." dedi. 
     Millilerimizin programı şöyle 
     24 Temmuz Pazar Japonya - Türkiye TRT-3 Canlı 
     25 Temmuz Pazartesi Türkiye - Sırbistan Karadağ TRT - 3 Canlı 
     27 Temmuz Çarşamba Brezilya - Türkiye TRT - 3 Canlı 
     28 Temmuz Perşembe Türkiye - ABD TRT - 3 Canlı 
     
     GRUPLARDA DURUM 

     Ankara Atatürk Spor Salonu'nda dün oynanan A grubu maçlarında alınan sonuçlar şöyle 
     Brezilya - Japonya 3-1 23-25, 25-16, 25-18, 25-13 
     ABD - Sırbistan Karadağ 1-3 18-25, 26-24, 23-25, 19-25 
     Hırvatistan - Türkiye 0-3 21-25, 16-25,21-25 
     
İstanbul Haldun Alagaş Spor Salonu’nda yapılan grubun ilk maçlarında Rusya, Çin ve İtalya ise rakiplerini 3-0’lik skorlarla yendi. 
     B Grubu’nda ilk maçlar sonunda alınan sonuçlar şöyle 
     Rusya-Porto Riko 3-0 25-23, 25-23, 25-18 
     Mısır-Çin 0-3 10-25, 12-25, 15-25 
     Dominik Cumhuriyeti-İtalya 0-3 22-25, 21-25, 21-25 
     
     GRUPLARDA İKİNCİ GÜNÜN MAÇ PROGRAMI- 

     Organizasyonda bugün yapılacak karşılaşmaların programı ise şöyle 
     A Grubu 
14.00 Brezilya - ABD 
16.30 Sırbistan Karadağ - Hırvatistan 
19.00 Japonya - Türkiye TRT-3 Canlı 
B Grubu 
14.00 Porto Riko - İtalya 
16.30 Çin - Dominik Cumhuriyeti TRT-3 Bant 
19.00 Rusya - Mısır 
Gruplarında ilk 2 sırayı alacak ekipler, çapraz eşleşmeyle 30 Temmuz Cumartesi günü Ankara Atatürk Spor Salonu’nda karşılaşacak. Kazanan ekipler 31 Temmuz Pazar günü final, kaybedenler de aynı gün üçüncülük maçına çıkacak. 
     
</TEXT>
</DOC>
