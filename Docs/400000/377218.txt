<DOC>
<DOCNO> 377218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/guncel/gun02.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte töre cinayeti 
</HEADLINE>
<TEXT>


Nazilli'de, üniversite öğrencisi Zülfikar Ekinci, 15 gün önce birlikte kaçan kızkardeşi ve sevgilisine kurşun yağdırdı. Ekinci, olaydan sonra kaçtı 

RİFAT YÜZER Aydın DHA 

Diyarbakır Dicle Üniversitesi Meslek Yüksek Okulu öğrencisi Zülfikar Ekinci, bu yıl Harran Üniversitesi Meslek Yüksek Okulu'nu kazanan kızkardeşi Güllü Ekinci ve 15 gün önce birlikte kaçtığı evli sevgilisi Macit Kaya'yı öldürdü. Kız kardeşi ve Kaya'yı 11 kurşunla öldüren üniversiteli Ekinci, olaydan sonra kayıplara karıştı. 
Diyarbakır'da ağabeylerinin yanında kalan Güllü Ekinci 21 ile evli ve 3 çocuk babası Macit Kaya 27 birbirlerine şık oldu. Üniversiteyi kazanmasına rağmen gitmeyi düşünmeyen Ekinci, ağabeyleri evlenmelerine izin vermeyince Kaya ile birlikte 15 gün önce kaçtı. Akrabaları da gerginlik üzerine aileleri barıştırmak için araya girdi. Güllü Ekinci ve ağabeyi Zülfikar Ekinci, babaları öldükten sora ikinci evliliğini yapan anneleri Havva Görez'den evlilik izni almak için beraberlerine Kaya'yı da alarak Diyarbakır'dan Aydın'ın Nazilli ilçesine geldi. 
Kaya ve kız kardeşini önceki gün öğlen saatlerinde annesinin evine bırakan Ekinci, aynı mahallede oturan üvey amcaları Bayram Durmuş 32 ve Raşit Durmuş 27 ile birlikte kahvehaneye gitti. 

14 el ateş etti 
Ancak 22.00 sıralarında cep telefonundan aranan Ekinci, 'Ben 5 dakika eve gidip, geleceğim, bir işim var' diyerek amcalarının yanından ayrıldı. Annesinin evine dönen Ekinci, belindeki tabancayı çekerek çek-yatta yan yana oturan kız kardeşi Güllü ve Kaya'yı kurşun yağmuruna tuttu. 14 el ateş ederek kız kardeşi ve Kaya'yı öldüren Ekinci kayıplara karıştı. Anne Görez ve yanında bulunan 2 küçük çocuk cinayetin etkisiyle şoke oldu. Polis ve Savcılık, kurşunlardan 11'inin ölenlere isabet ettiğini belirlerken, cenazeler otopsi için Nazilli Devlet Hastanesi morguna kaldırıldı. 


</TEXT>
</DOC>
