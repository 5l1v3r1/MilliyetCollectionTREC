<DOC>
<DOCNO> 389453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sondun28.html </URL>
<DATE> 2005/10/25/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
AB, Hırvatistan'dan kümes hayvanı ithalatını yasakladı 
</HEADLINE>
<TEXT>

     Avrupa Birliği AB , kuş gribi vakasına rastlanan Hırvatistan'dan kümes hayvanı ve yabani kuş ithalatını yasakladı. 
     AB Komisyonu'ndan yapılan açıklamada, dün önerilen yasak kararının bugün Gıda ve Hayvan Sağlığı Daimi Komitesi tarafından onaylanarak yürürlüğe girdiği bildirildi. 
     Hırvatistan'da Cuma günü balık avlanan bir göletin kenarında ölü bulunan 6 yabani kuğuda tespit edilen ve H5 olduğu kesinleşen kuş gribi virüsünün, ölümcül H5N1 tipi olup olmadığı henüz netlik kazanmadı. Kuğulardan alınan örneklerin İngiltere'deki AB laboratuvarlarında incelenmesine devam ediliyor. 
     Hırvatistan, kuş gribi vakasının tespit edilmesi üzerine yabani kuşların avlanmasıyla kümes hayvanlarının taşınmasını yasaklarken, kesin bulgular ortaya çıkıncaya kadar ihracat yapılmayacağı konusunda AB'ye güvence vermişti. 
     
</TEXT>
</DOC>
