<DOC>
<DOCNO> 387096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/son/sondun12.html </URL>
<DATE> 2005/10/16/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Irak'tan ilk sonuçlar gelmeye başladı... 
</HEADLINE>
<TEXT>

     Irak'ta dün yapılan anayasa referandumunun oy sayma işlemi devam ederken, ilk sonuçlar gelmeye başladı. 
     Kerbela Seçim Komisyonu Başkanı Sefa el Musevi, Kerbela'da 440 bin kişinin oy kullandığını ve yüzde 95 ''evet'' oyu verildiğini açıkladı. 
     Kerbela'da oylamaya katılım oranı ise yüzde 60 oldu. 
     Irak hükümetindeki en büyük Şii parti olan Irak İslam Devrimi Yüksek Konseyi yetkililerinden Heysem el Hüseyni ise Bağdat, Basra ve Necef'te ''evet'' oranının yüzde 90 olduğunu söyledi. El Hüseyni, her eyaletin tek tek dökümünü ise vermedi. 
     Tikrit'teki seçim yetkililerinden Salih Ferah ise kentte ''43.571'' hayır oyu çıktığını, bunun yüzde 96'lık bir oran olduğunu söyledi. 
     Ferah, Selahaddin eyaletinde, Sünnilerin büyük çoğunlukta olduğu Samarra kenti hariç yüzde 65 ''hayır'' oyu çıktığını söyledi. 
     
</TEXT>
</DOC>
