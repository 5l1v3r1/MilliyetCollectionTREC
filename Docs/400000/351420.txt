<DOC>
<DOCNO> 351420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/yazar/altan.html </URL>
<DATE> 2005/06/13/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Yangın 
</HEADLINE>
<TEXT>


Önce saçaktan koyu bir duman yükseldi. Yağlı gibi, katranlı gibi, yoğun ve siyah bir duman. Sonra dumanın fışkırdığı yerden kedi diline benzer kırmızı bir alev parladı söndü. 
Komşu pencereden bir ses 
- Yangın .. 
Diye bağırdı. 

Sokaktan geçenler bir an durdular, başlarını yukarı kaldırıp dumanın çıktığı yere baktılar. Derhal bir birikme oldu evin önünde. Dört beş kişi evin kapısına koştu kapıya yumruklar, tekmeler indi, çığlıklar çığlıklara karıştı 
- Yanıyorsunuz. 
- Ev yanıyor. 
- Çatı tutuşmuş. 

Bir telaş baş gösterdi evin içinde. Kapı açıldı, pencereler açıldı. Konuşmalar oldu. Elinde bir seccade, terliklerle yaşlıca bir kadın çıktı dışarı git gide daha güçlenerek oluk oluk çıkan dumanlara baktı 
- Ah büyük Allah'ım, sen kurtar, yanıyoruz 
Dedi. 
Sokaktan, komşu evlerden sesler geliyordu 
- İtfaiyeye haber verdiniz mi 
- Telefona koşun. 
- Bakkalınki kapalı, eczane nerde 

Dumanların çıktığı saçaktan, yeniden bir iki alev dilimi görünüp kayboldu. Sırtında bir yatakla bir genç fırladı dışarı arkasından elinde üst üste iki bohça ile genç bir kadın... 
Biri 
- Eşyayı dışarı taşıyalım, dedi. 
Üç beş kişi daldı içeri. 

Elinde kovayla, pijamalı bir adamın yürüdüğü görüldü damda. Adam, kovayı çok da pervaza yaklaşmadan, kiremitlerin üzerinden dumanlara doğru savurdu, geri döndü. Derken bir alev patlaması oldu. Birkaç kızgın çivi uçtu öteki evlere doğru... 

Öteki evlerde bütün pencereler, bütün kapılar açılmıştı. Eşya taşınıyordu sokağa. Halılar, minderler, bir konsol, iki masa, bir büyük ayna... 

Pijamalı adam, kovasıyla tekrar göründü damda. Tekrar savurdu kovayı dumanlı alevlere. Kovalı bir adam daha çıktı dama. O da savurdu kovayı. 
O sırada saçağın öteki ucundan bir kara duman daha yükseldi, az sonra oradan da uzayıverdi bir alev dilimi. 

Damdaki iki adam gidiyor geliyor bir o tarafa, bir bu tarafa boşaltıyorlardı ellerindeki kovaları. 
İçeriden bir ses 
- Kova getirin, diye bağırıyordu. 
Sağdan soldan üç beş kova koşturuldu içeri. 

Damdaki iki adam, artık dam kapağından içeri inmeden, kapaktan uzatılan dolu kovaları alıyor ve nefes nefese dumanların çıktığı yere döküyorlardı. 
Ve saçağın bir başka ucunda, bir kalın duman daha yükseldi. Derken bir çatırdama oldu. İki yanardağ alevi kucaklaştılar damın üstünde. Onlara bir üçüncü alev daha katıldı. 

İki adam h l su dökmeye uğraşıyorlardı. 
Ama artık yetişmelerine imk n yoktu. Alevler büyüdükçe büyüyor, kızgın çiviler uçuşuyordu. 
Aşağıdan bağırıyorlardı 
- İnin çabuk, dam çökecek. 
- İnin merdivenler tutuşmadan. 
- Yanacaksınız orada, inin. 
Pijamalı adam son bir çabayla elindeki kovayı bir daha savurdu. Öteki adam kaybolmuştu. 

Aşağıdan, damda tek başına kalmış adama bakıyordu herkes. Adam şöyle bir alnını sildi. Alevler başa çıkılacak gibi değildi. Her yönden yeni alev dilimleri uç veriyordu ve derhal büyüyordu. Adam attı kovayı elinden ve dama açılan kapağa yaklaştı. Artık oradan da ince dumanlar tütüyordu. Kapaktan içeri girdi, kayboldu. 

İtfaiye geldiği zaman dam, alevler ortasında garip bir iskelet olarak kalmıştı. Sokağa ateşli kalas parçaları düşüyordu. 
Polisler halkı geriye itmişlerdi. 
Pijamalı adam, elinde bir valizle sokakta, manyetize edilmiş gibi gözlerini dikmiş yanan eve bakıyordu. Terlikli yaşlı kadın, bir yatak denginin üstüne çökmüştü genç kadın 
- Ah keşke evlilik resmimi alsaydım, diyordu. 
Evin oğlu tekrar eve girmek için fırlamak istedi, engellediler. 

Bilmiyoruz politikacılardan kaç tanesi ahşap bir evde, çatı arasındaki bir kontaktan çıkan yangını bütün ayrıntılarıyla izlemiştir 
İzlemişlerse, bir küçük kovayla damda bir oraya bir buraya koşuşarak her yerden fışkırmaya başlayan alevlere karşı, galip gelme umudu olmadığını görmüşlerdir. 

Not 36 yıl önce yazılmış bir yazı... "Kopuk Kopuk"tan... 



</TEXT>
</DOC>
