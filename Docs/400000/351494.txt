<DOC>
<DOCNO> 351494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/soneko17.html </URL>
<DATE> 2005/06/13/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hazine yarın referans bono ihalesi düzenleyecek... 
</HEADLINE>
<TEXT>

     Hazine, yarın 91 gün vadeli YTL cinsinden referans bono ihalesi düzenleyecek. 
     Değişken faiz ödemeli senetlerin kupon faizlerinin belirlenmesi amacıyla düzenlenecek referans bono ihalesinde satılacak kağıtlar 15 Haziran Çarşamba günü ihraç edilirken, geri ödemesi 14 Eylül 2005 tarihinde yapılacak. 
     İhalede net 1 milyar 290 milyon YTL tutarında ihraç yapılacak olup bu miktar, Haziran ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 10’u kadar olacak. 
     Bu ihalede, ROT ve ihale sonrası teklif yoluyla satış yapılmayacak. 
     Hazine’nin bu hafta, 2 milyar 134 milyon doları piyasaya, 64 milyon YTL’si de kamu kurumlarına yapılan satışların geri ödemesi olmak üzere 2 milyar 199 milyon YTL ödemesi bulunuyor. 
     Ayrıca Hazine, bu hafta 307.8 milyon dolar konsolide bütçe ve Hazine garantili dış borç ödemesi yapacak. 
     
</TEXT>
</DOC>
