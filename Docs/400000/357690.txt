<DOC>
<DOCNO> 357690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sontur07.html </URL>
<DATE> 2005/07/02/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Gazino sahibinin aracı kalaşnikof ile tarandı 3 ölü 
</HEADLINE>
<TEXT>

     Adana'nın Ceyhan İlçesi'nde, bir gazino sahibinin aracı kalaşnikof silahlarla tarandı. Olayda 3 kişi öldü, 1 kişi ağır yaralandı. 
     Alınan bilgiye göre, gazino sahibi Mehmet Ozan 37 , 01 VF 011 plakalı otomobiliyle sabaha karşı Mithatpaşa Mahallesi'ndeki evine giderken, başka bir araçtan kalaşnikof silahlarla ateş açıldı. 
     Saldırıda, Mehmet Ozan ile aynı araçta bulunan Mahmut Alallı 50 ve Hakan Akkuş 24 olay yerinde öldü. Ağır yaralanan Halil Yılmaz ise Çukurova Üniversitesi ÇÜ Tıp Fakültesi Balcalı Hastanesi'ne kaldırıldı. 
     Yetkililer, saldırganların kimliklerinin belirlenmesine çalışıldığını, olayla ilgili soruşturmanın sürdürüldüğünü bildirdiler. 
     Bu arada, sabaha karşı Ceyhan-Adana TEM Otoyolu'nda İstanbul'dan çalındığı belirlenen bir otomobilin yakıldığı, bu aracın olayla ilgili olabileceği ihtimali üzerinde durulduğu kaydedildi. 
     
</TEXT>
</DOC>
