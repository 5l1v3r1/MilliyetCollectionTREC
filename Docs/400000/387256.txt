<DOC>
<DOCNO> 387256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sondun07.html </URL>
<DATE> 2005/10/17/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Saldırıları Basayev üstlendi 
</HEADLINE>
<TEXT>

     Rusya Federasyonu'na bağlı Kabardin-Balkar özerk cumhuriyetinin başkenti Nalçik'te düzenlenen saldırıları Çeçen komutan Şamil Basayev'in üslendiği bildirildi. 
     Basayev, Kavkaz-Center internet sitesinde yayımlanan bildirisinde, ''Operasyonun genel yönetimini ben sağladım. Nalçik operasyonu, Kafkas cephesi Kabardin-Balkar bölümü emiri Seyfullah tarafından yönetilmiştir'' dedi. 
     Saldırılardan iki saat sonra çok sayıda militanın üslerine döndüklerini öne süren Basayev, saldırılara 217 militanın katıldığını, bunlardan 41'inin öldüğünü kaydetti. 
     Bildirisinde, ''imansız ve münafıklardan'' ise 140 kişinin öldüğünü, 160 kişinin yaralandığını iddia eden Basayev, saldırılardan 5 gün önce ''önemli bir istihbarat sızıntısı'' olduğunu, bu yüzden ''imansızların'' Rus özel birliklerine bağlı binlerce askeri bölgeye konuşlandırdığını belirtti. 
     Rus resmi rakamlarına göre çatışmalarda 92 terörist ile 33 güvenlik görevlisi ve 12 sivil öldürüldü. 
     
</TEXT>
</DOC>
