<DOC>
<DOCNO> 389399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/spor/yaksoy.html </URL>
<DATE> 2005/10/25/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Deve kuşu 
</HEADLINE>
<TEXT>



Problemler karşısında, deve kuşu gibi başı kuma gömek adetimiz, maalesef başımıza her alanda olduğu gibi sporda da dert açıyor. Uyarıyoruz, uyarılıyoruz. Ama bir türlü silkinip, sanki çıkmaza girmiş gibi görünen sporumuza çare bulmaya çalışmıyoruz. 
Ve problemleri ortadan kaldıracağımıza daha fazlasını üretmek için karşılıklı kişilerle uğraşıyoruz. Gelecekteki internasyonel spor karşılaşmalarında başımıza yeni dertler gelmemesi için şimdiden organize olmak zorundayız. Son günlerde doping, şike ve bahis hileleri adeta mafya hikayelerine döndü. Ve maalesef önlemler sıkı bir disiplin içinde olmadığı içinde alınamadığı için sonunda sporumuza ve gençlerimize yazık oluyor. 

Gençlere yazık 
Çünkü onlar temiz bir spor yapmaya çalışırken, onların sırtından şöhret olmaya çalışan ve para kazanma hırsındaki teknik ve yönetim sorumluları olanlardan hiç, ama hiç gocunmuyorlar. Bize kalırsa artık sorunları politikacıların çözmesini beklememeliyiz. Üniversiteler, sosyal toplum kurumları ve etkili sorumlu bir medya bu işe el atmalılar ve soyunmalıdırlar. Çünkü onlar da, bizim kadar sporumuza ve gençlerimize yazık olduğunu görüyorlar. 



</TEXT>
</DOC>
