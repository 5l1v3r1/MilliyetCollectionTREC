<DOC>
<DOCNO> 364564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/siyaset/axsiy01.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İki gemiyi denize Semra Hanım indirdi 
</HEADLINE>
<TEXT>


Milli Gemi Projesi'nin ilk gemisinin ilk kaynağını Cumhurbaşkanı Sezer yaptı. Pendik Tersanesi'ndeki törende Semra Sezer, iki geminin iplerini kesti 

İSTANBUL Milliyet - Fotoğraflar YURTTAŞ TÜMER 


Türk Deniz Kuvvetleri'nin ihtiyaçlarını yerli kaynaklarla sağlamayı hedefleyen Milli Gemi Milgem Projesi kapsamında yapımına başlanan ilk gemi olan Heybeliada'nın, ilk kaynağını Cumhurbaşkanı Ahmet Necdet Sezer yaptı. Törende, 2 gemi denize indirilirken, 5 gemi komutanlarına teslim edildi, 4 geminin de ilk kaynağı gerçekleştirildi. 
Pendik Tersane Komutanlığı'nda düzenlenen törende konuşan Deniz Kuvvetleri Komutanı Oramiral Özden Örnek, Milgem Projesi gündeme geldiğinde yurtiçi ve dışından 'Türk sanayisinin bu projeyi gerçekleştirebilecek altyapıya sahip olmadığı' eleştirilerinin dile getirildiğini belirterek şunları söyledi 

Bürokrasi şik yeti 
"Her büyük projede olduğu gibi kurumsal alışkanlıklardan kaynaklanan bürokratik engellerin Milgem projesinde gecikmeye sebep olabileceğinin bilincindeyiz. Bu riskin başarıyla yönetimi için projede görev alacak her kurum gerekli dönüşümleri gerçekleştirmeli." 
Genelkurmay Başkanı Orgeneral Hilmi Özkök ise, günümüzde küresel ve bölgesel güç olmanın en önemli şartını, denizlerde güç sahibi olmanın oluşturduğunu belirterek şöyle konuştu "Askeri politik konjonktür, Deniz Kuvvetleri'mizin Anadolu'yu çevreleyen üç denizde gerektiğinde aynı anda varlık göstermesini dikte ettirmektedir. Milli imk nlarla harp gemisi inşa edilmesi hedefinde, Milli Gemi Projesi en önemli adımdır." 

'Pruvanız neta olsun' 
Törende mayın avlama gemisi Ayvalık ve İmbat adlı hücumbotu, Sezer'in eşi Semra Sezer denize indirdi. Sezer, "Bahtınız açık, denizleriniz sakin, pruvanız neta olsun" Rotanız temiz olsun diyerek şampanya şişesi asılı ipi kesti. Tamamlanan 5 gemi, komutanlarına teslim edildi. 
Ayrıca TBMM Başkanı Bülent Arınç, "TGC Bora", Başbakan Recep Tayyip Erdoğan, "TGC Akçay", Org. Özkök de "TCS6-93" sahil güvenlik botuna ilk kaynakları yaptı. 
Sezer'in ilk kaynağını yaptığı Heybeliada karakol gemisinin 23 Ağustos 2007'de denize indirilmesi, 25 Ekim 2010'da tesliminin yapılması planlanıyor. 


Türbanlı eşler yok 


Törene Sezer, Özkök, Milli Savunma Bakanı Vecdi Gönül, İstanbul Valisi Muammer Güler ve kuvvet komutanları eşleriyle katılırken, TBMM Başkanı Arınç, Başbakan Erdoğan, İçişleri Bakanı Abdülkadir Aksu ve İstanbul Büyükşehir Belediye Başkanı Kadir Topbaş eşsiz geldi. Başbakanlık Basın Danışmanı Ahmet Tezcan, davetin Başbakanlık'a sözlü iletildiğini söyledi. 


</TEXT>
</DOC>
