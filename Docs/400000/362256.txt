<DOC>
<DOCNO> 362256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/guncel/gun03.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencilerden 'kültür'e bakış 
</HEADLINE>
<TEXT>


Evlilik, kadın olma hali, bek ret, cinsellik, göç ve daha birçok konu öğrencilerin bakış açısıyla, "İç Dış Kültür, Sanat" adlı sergide toplandı 

Yasemin Bay 

Bolu İzzet Baysal Güzel Sanatlar Fakültesi'nde okuyan 34 öğrencinin eserlerinden oluşan "İç Dış Kültür Sanat" başlıklı sergi Galeri Artist'te açıldı. Sergi, 'kültür'ü farklı boyutlarıyla ele alıyor, sorguluyor. Yrd. Doç. Yıldız Doyran'ın hazırladığı sergide, öğrenciler, fotoğraf, yerleştirme, tuval resmi, dijital ve özgün baskı gibi disiplinleri kullanıyor. Doyran, sanatçıların hem içinde bulundukları kültürü hem de dış kültürü algılayışlarını sanat aracılığıyla dile getirdikleri sergiyle ilgili sorularımızı yanıtladı. 

Neden özellikle 'iç dış kültür' kavramını ele almak istediniz 
AB gündeme geldiğinden beri daha çok konuşulur oldu 'kültür' olgusu. Herkes tarafından bir sorgulamaya gidildi. Birçok kültürün birbirini etkilediği bir ülkede yaşıyoruz. Öğrencilerimin her biri farklı kentlerden kendi kültürünü taşıyarak geliyor. Bu konsepti en iyi onların sorgulayabileceğini düşündüm. Türkiye'de toplumsal, siyasal ve ekonomik değişimlerin çok hızlı yaşandığı bir gerçek. Bu anlamda Batı'nın etkisi çok fazla üzerimizde. Ve bizim bunu alma, hemen barındırma isteğimiz söz konusu. 

Genç sanatçılar nasıl bir bakış açısı sunuyorlar 'kültür'e dair 
Günümüz sanatının bu bağlamda sergiye yansıyan eklektik kültürel yapısının genç dinamiklerin ürettikleri yapılara konu olması bir anlamda onların kendi kültürleri ve Batı kültürü karşısında duruşlarını sorgulama biçimi oldu. Kendi getirdikleri kültürü ve diğerlerini bir potada eritmeye çalıştılar. Mistik anlamda dinsel kökenli işler de çıktı, göç olgusunu ele alanlar da oldu. Ya da bek reti... 

Gençlerin eğilimi 
Bir konsept altında çalışmanızın özel bir nedeni var mıydı 
Konseptli çalışmamın nedeni şu Günümüz sanatında genelde bir kavram altında buluşulduğu zaman gençler daha çok zek larıyla, tüm yürekleriyle harekete geçiyor. Bütün duyularını çalıştırabiliyorlar. Ve bu durum bütün disiplinleri kullanma yolu da açıyor bir anlamda. 

Sergide tuval resminden fotoğrafa pek çok tür kullanılmış... 
Anlatmak istediklerine hangi disiplin uygunsa onu kullandılar. Her işin de aslında manifestosu var. Öğrenci kendi manifestosunu oluşturamıyorsa işinde, onu kabul etmem. Ayrıca sergiye gençlerin genel eğilimlerini yansıtan resimleri de aldım. 


</TEXT>
</DOC>
