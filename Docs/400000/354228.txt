<DOC>
<DOCNO> 354228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/magazin/axmag01.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal eğitime defileli destek 
</HEADLINE>
<TEXT>


Cumhurbaşkanı'nın eşi Semra Sezer'in eğitime destek için organize ettiği 'Beşi Bir Yerde' defilesi, önceki gece ünlü konukların katılımıyla gerçekleşti 

BAYRAM KAYGUSUZ 

Cumhurbaşkanı Ahmet Necdet Sezer'in eşi Semra Sezer'in "Ulusal Eğitime Destek Kampanyası" kapsamında organize ettiği "Beşi Bir Yerde" defilesi, İstanbul Valisi Muammer Güler ve eşi Neval Güler'in ev sahipliğindeki Dolmabahçe Kültür Merkezi'nde gerçekleştirildi. 

Oğlu yalnız bırakmadı 
Ankara Olgunlaşma Enstitüsü'nün katkılarıyla, modacı Özlem Süer'in tasarımlarından oluşan koleksiyonu, Yüksel Ak, Ece Sukan, Hande Subaşı, Tuğba Karaca ve Ebru Güzel'in de aralarında olduğu 16 manken tarafından sunuldu. 
Davete Sezer'in oğlu Levent Sezer ve eşi, İstanbul İl Milli Eğitim Müdürü Ömer Balıbey, eski MİT Müsteşarı Sönmez Köksal ve Filiz Akın, Türkan Sabancı, Doğan Holding Yönetim Kurulu Başkanı Aydın Doğan'ın eşi Sema Doğan, Vitali Hakko, ABD'nin İstanbul Başkonsolosu David Arnett, İtalya Büyükelçisi Carlo Marsili ve İtalya Konsolosu Luciano Pezotti de katıldı. 



</TEXT>
</DOC>
