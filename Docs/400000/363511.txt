<DOC>
<DOCNO> 363511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sontur45.html </URL>
<DATE> 2005/07/22/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
İHD'den Er Çoşkun Kırandi için ''uyumama ve mum yakma'' eylemi 
</HEADLINE>
<TEXT>

     İnsan Hakları Derneği İHD Van Şubesi, Tunceli’de kaçırılan Er Coşkun Kırandi’nin serbest bırakılması için "uyumama ve mumu yakma" eylemi başlattı. 
     İHD Van Şubesi önünde toplanan dernek üyeleri ile bazı sivil toplum kuruluşlarının temsilcileri, terör örgütü PKK tarafından 11 Temmuz’da Tunceli’de kaçırılan er Coşkun Kırandi’nin serbest bırakılması için bir gecelik "uyumama ve mum yakma" eylemi başlattı. 
     İHD Van Şube Başkanı Zeki Yüksel, eylem öncesi yaptığı açıklamada, insan hakları savunucuları olarak insani değerlere, eşitliğe, özgürlüğe, demokrasiye ve halkların kardeşliğine inandıkları için barış istediklerini belirtti. 
     Yüksel, ırk, dil, din, cinsiyet gibi tüm farklılıkları, insan hakları ve özgürlüklerine dayalı ortak değerler üzerinde geliştirmeyi arzuladıklarını kaydetti. 
     Yaklaşık 50 kişinin katılımıyla başlayan ve basın açıklamasının ardından İHD Van Şubesi’nde devam eden eylemin, yarın saat 08.00’da sona ereceği bildirildi. 
     
</TEXT>
</DOC>
