<DOC>
<DOCNO> 373273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/magazin/yazdud.html </URL>
<DATE> 2005/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpa Tıp Show'da boş yok 
</HEADLINE>
<TEXT>


Çeşme'de Dost Pide, Mr. Popa yeni yerinde, buz Safran'da büyük parti, Sortie'de eğlence tam gaz, Gülben Ergen'den ücretsiz halk konseri 



Evet, Pazar Postası ile başladık yazılarımıza. Özlediniz mi beni Gerçi bir iş gezisi nedeniyle topu topu iki gün dükkanın kepenkleri kapalı kaldı. Moskova-St. Petersburg'daydım. Ama ondan önce kısa bir Çeşme seyahatim olmuştu. Çeşme dosyasını kapatmadan önce orada bulunan iki yerden söz etmek istiyorum size. DHA'nın yıldızı ve manevi oğlum Cesur Sert, Kemas Giyim'in yakışıklı patronu Kemal Subaşı ve ben, Çeşme'nin hatta belki de Türkiye'nin en popüler pide salonlarından olan Dost Pide'ye uğramıştık. Yerli-yabancı turistlerin göz bebeği olan bir yer. Ama bunu hak ediyor. Reşat Akbaykal, "Çeşme ve bu yarımadanın ilk pide salonuyuz. Odun fırınımızda özel tatlar hazırlıyoruz. TSE 7040 belgesine sahibiz. Çiftliğimizde beslediğimiz hayvanların etini kullanıyoruz. Tereyağı ise Bursa'dan geliyor. 24 saat hizmet veriyor, siparişleri kısa sürede yetiştiriyoruz. Bu yıl mönümüze enginarlı tavuk güveci ekledik. Müşterilerimizden büyük ilgi gördü" derken gururu sesine yansıyordu. Fiyatlar her keseye uygun. İki kişilik kahvaltı 15 milyon. Kiremitte sosis, kaşar 8 milyon, kaşarlı omlet, kaşarlı yumurta, sucuklu yumurta 5 milyon TL. Çorbalar Kaşarlı domates, mercimek 4, işkembe, kelle paça 4.5, beyin, karışık 5 milyon TL. Salatalar Mevsim, çoban, yeşil salata 5 milyon TL. Pide çeşitleri Kıymalı, kıymalı-yumurtalı, peynirli-yumurtalı, karışık peynirli, kaşarlı, kaşarlı-yumurtalı, ıspanaklı 5 milyon TL. Lahmacun 3 milyon TL. Döner 8, dürüm döner 5 milyon TL. Fırın kebaplar Güveç, kiremitte köfte, kiremitte piliç 8, kiremitte kaşarlı köfte 9 milyon TL. Pizzalar Kaşarlı, tahinli 7, sosis-sucuk-salamlı 8 milyon TL. Çeşme'ye gittiğinizde Dost Pide'ye uğramayı unutmayın, k rlı çıkarsınız. Telefon numarası 0232 723 20 59. Laf aramızda, yakında bir Çeşme turu daha yapmam gerek, çünkü daha yazacak çok yer var. Haklı olarak, uğramadığım için darılanların da gönlünü almalıyım. Bu arada, Kemal kışa müthiş modeller yaratmış. Bence bu çocuk dünya modasında söz sahibi olabilir. Ne çare ki hırs denen şeyin onda zerresi yok. Efendim, Dost Pide'den çıkınca 5 yıldır tanıdığım ve özellikle Türkçe'yi yarım konuşmasına bayıldığım sevgili Popa'nın bu yıl Alaçatı'da açtığı suşi mekanına uğradım. Mekanın adı Mr. Popa. Konstantin Popa bu işi çok iyi biliyor doğrusu. Mini restoranında sadece suşi değil, deniz mahsülleri de var. Popa kış sezonunda da İzmir-Alsancak'taki yeni yerine taşınacak. 25 yıllık gerçek dostlarım arasında bulunan, 'Tıpa Tıp Show'un yaratıcısı, Majestic Otelleri'nin Eğlence Koordinatörü Besim Kazado'ya da uğradım. Tesadüf Besim, Çeşme Majestic Süzer Otel'deydi. Ama iki saat sonra Bodrum'a geçecek, hafta sonu da Antalya'da olacaktı. Vallahi Besim benden beter. Çarşambaları Alanya Oasis'de, perşembeleri Side Sun Flowers'da, cumaları Çeşme Süzer'de, pazarları ise Bodrum Belizia'da. Arada yurt dışına filan çıkıyor. Tabii hal böyle olunca sosyete ve tatilciler de onun şovlarına gitmek için can atıyor. Evet, Çeşme'den minik haberlerimiz şimdilik bu kadar. 

Ve İstanbul'da Sortie ayrıcalığı 
Ayağımın tozuyla sevgili kavalyem ve Sortie'nin yakışıklı Genel Koordinatörü Ali Sayar'la Margaux'da buluştuk. Büyük patron Burak Türeci ve güzel eşi Müge konuklarını ağırlıyorlardı. Sortie'de önümüzdeki günlerde muhteşem organizasyonlar var. Bu arada salı günü saat 21.00-23.00 arası Ayhan Sicimoğlu yine coşturacak. Öte yandan buz Yaz'ın içinde yer alan buz Safran'da ise cuma akşamı 20.00-04.00 arası DJ Bammy Tangli çalacak. 27 Ağustos'ta ise müzikleriyle bütün dünyayı sarsan 'Cafe del mare' nin yaratıcısı Dj. Jose Paddila yine buz Safran'da olacak. Sahnelerin güzel assolisti Gülben Ergen ise Prog Medya Banu Noyan'ın organizasyonunda Sarıyer Yusuf Ziya Önis Stadyumu'nda Sarıyer Belediyesi'nce düzenlenen 700 çocuğun sünnet şöleninde sahneye çıkacak. Evet bugünlük de bu kadar sevinçleriniz okyanuslar üzüntülerin ise kum tanesi kadar olsun... 

Parkorman'da 'Herıld Yani' 

Ebru Sezgin halkla ilişkiler sektöründe benim için çok cici bir isim. Şu günlerde Ebru, Parkorman'da gerçekleşen etkinlikleri yönlendiriyor. Bunlardan biri de 25 Ağustos'ta gösteri ve müzik dünyasının usta ismi Mehmet Teoman ile birlikte gerçekleştirdikleri 'Herıld Yani' adlı proje. 70, 80 ve 90'lı yılların unutulmaz yerli-yabancı şarkılarının, sanatçıların, sahne şovlarının yer alacağı bir gece. Bence kaçmaz. Biletler Biletix'den. Rock'n Coke İstanbul Festivali'nde alternatif DJ performanslarının sergileneceği Burn Sahnesi'nin star DJ'nin Timo Maas olduğu açıklandı. Rock'n Coke Ana Sahnesi'ne de The Cure, Korn, Offspring ve Apocalyptica'nın ardından Brezilya'nın en tanınmış gruplarından Nacao Zumbi eklendi. Festivalin biletleri 2 Eylül'e kadar Biletix'de. 

Başarılarını kutladılar 

Türkiye'nin sayılı medya, reklamcılık ve iletişim gruplarından olan WMC Group gün geçtikçe büyüyor. İlk kitabım 'Yaşanmış Şehir Hikayeleri-1'in tanıtımını yapan grup ikinci kitabım 'Yüreğim H l Biten Aşkımıza Ağlıyor'un da reklam çalışmalarını yürüttü. WMC Group Grup Ajans Medya Reklamcılık ve İletişim Hizmetleri Sanayi Tic. Ltd. Şti Başkanı, genç ve başarılı bir isim Hakan Yangın. Ekip yeni taşındıkları 6 katlı muhteşem binalarında bir parti düzenledi ve tüm çalışanlar ilk kez bir araya geldi. Hakan Yangın çok büyük projeleri ve sürprizleri olduğunu söyledi. 



</TEXT>
</DOC>
