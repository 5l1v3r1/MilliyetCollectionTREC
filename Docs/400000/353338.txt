<DOC>
<DOCNO> 353338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur36.html </URL>
<DATE> 2005/06/18/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
TEM Otoyolu'nda taraftar gösterisi... 
</HEADLINE>
<TEXT>

     İkinci Futbol Ligi B Kategorisi takımlarından Adanaspor’un taraftarları, TEM Otoyolu’nu lastik yakarak bir süre trafiğe kapattılar. 
     Akşam saatlerinde TEM Otoyolu’nun Adana kent merkezi içinde yer alan Fehmi Özel Türkay tüneli yakınlarında toplanan bir grup taraftar, ekonomik açıdan zorda olan takımlarına sahip çıkılmadığını iddia ederek protesto eylemi yaptılar. 
     Taraftarlar, eylemleri sırasında, otoyolun Ceyhan İlçesi yönüne giden bölümünü lastik yakarak yaklaşık yarım saat süreyle trafiğe kapattılar. 
     Daha sonra olay yerine gelen güvenlik güçlerinin uyarısıyla eylemlerine son veren taraftarlardan 11’i gözaltına alındı. Otoyol tekrar trafiğe açıldı. 
     Olayla ilgili soruşturma başlatıldı. 
     
</TEXT>
</DOC>
