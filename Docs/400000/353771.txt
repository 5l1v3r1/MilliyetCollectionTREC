<DOC>
<DOCNO> 353771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sontur30.html </URL>
<DATE> 2005/06/20/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Korkunç infaz 
</HEADLINE>
<TEXT>

     Denizli’de büfe işleten bir kişi, işkence edilip, boğazı kesilerek öldürüldükten sonra pis su kanalına atıldı. 
     Bir ihbarı değerlendiren Denizli Emniyet Müdürlüğü Asayiş Şubesi Cinayet Bürosu ekipleri, Kirişhane Mahallesi 22 Sokak’tan geçen, Tabakhane atıklarının bırakıldığı pis su kanalında bir ceset buldu. 
     Ekipler, cesedi çevre esnafın yardımıyla yaklaşık 2 metre derinliğindeki kanaldan çıkardı. 
     Yapılan araştırmada, öldürüldükten sonra halıya sarılarak kanala atılan kişinin, 2 gündür kendisinden haber alınamayan ve Sümer Mahallesi’nde büfe işleten Mithat Özdemir 40 olduğu belirlendi. 
     Otopside, Özdemir’in öldürülmeden önce işkence gördüğü, kollarının kırıldığı ve boğazının kesildiği tespit edildi. 
     Olayla ilgili soruşturma sürdürülüyor. 
     
</TEXT>
</DOC>
