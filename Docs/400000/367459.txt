<DOC>
<DOCNO> 367459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonyas07.html </URL>
<DATE> 2005/08/05/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Mısır'ı karıştıran erotik klip 
</HEADLINE>
<TEXT>

     Türkiye'deki erotik klip tartışmasının benzeri bugünlerde Mısır'da yaşanıyor. Seksi Arap popçu Ruby'nin klibi Mısır'ı karıştırdı. 
     Lübnanlı şarkıcıların seksi kliplerini gönül rahatlığıyla izleyen Mısırlıları kendi ülkelerinden bir şarkıcının erotik klibi kızdırdı. Ülkede milletvekillerinden halka kadar herkes pop şarkıcısı Ruby'nin erotik klibini konuşuyor. 
     Muhafazakar bir dönemi geride bırakan Mısır'da devlet yetkilileri seksi klipleri 'kapalı pornografi' olarak tanımlarken, milletvekilleri klipleri yasaklatmak için uğraş veriyor. 
     İngiliz BBC televizyonu, Mısırlı gençlere klipleri sordu. 
     25 yaşındaki Raphael "Kliplerden ilk anda hoşlanıyorsunuz ancak Ruby'nin sesi güzel bile değil". 
     17 yaşındaki Ahmet Esat "Kliplerde kimse soyunmazsa albümler de satmıyor" 
     
     Destekleyenler 

     Birçok kişi ise Ruby gibi şarkıcıların rahat giysiler ve danslarla ekrana çıkmasını destekliyor, çünkü klipleri Mısır'daki değişimin göstergesi olarak yorumluyor. 
     19 yaşındaki üniversite öğrencisi Injie Swailam "İnsanlar toplumun liberalleşmesinin sorumluluğunu Ruby'ye yüklüyor. Oysa bence Ruby, Mısır kadınının zaten değişmeye başlayan tavrını yansıtıyor". 
     Mısırda son yıllarda kadınlar mini etekler ve makyajla sokağa rahatlıkla çıkıyor, farklı mesleklerde çalışabiliyor. 

     
</TEXT>
</DOC>
