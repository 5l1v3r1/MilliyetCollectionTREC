<DOC>
<DOCNO> 356215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/soneko19.html </URL>
<DATE> 2005/06/28/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
Borsa birinci seansta hacimsiz yükseldi... 
</HEADLINE>
<TEXT>

     Haftanın ilk işlem gününü 179 puanlık yükselişle 26 bin 709 puan seviyesinden kapayan borsa bileşik endeksi, bugüne dengeli bir seyir izleyerek başladı. Ancak seansın ilerleyen dakikalarında borsaya alım geldiği gözlendi. Endeks gelen bu alımlarla 26 bin 800 puan direncine yönelen borsa bileşik endeksi hacmin yetersiz olması nedeniyle bu noktayı aşamadı. Tekrar 26 bin 700’lere gerileyen endeks günün ilk yarısını da bu seviyenin üzerinde tamamladı. 
     Günün ilk yarısında 26 bin 549 26 bin 781 puan aralığında hareket eden borsa bileşik endeksi, günün ilk seansını 157 puanlık yükselişle 26 bin 755 puan seviyesinden kapadı. Bu kapanışla birlikte hisse senetleri ise ortalama olarak yüzde 0,59 oranında değer kazandı. İlk seansta toplam 240,4 milyon YTL işlem hacmi gerçekleşirken Bosch Fren Sistemleri, İş Bankası C , Doğan Holding, Koç Holding ve Park Elektrik hisseleri ise ilk seansta en çok işlem hacmine sahip hisseler olarak sıralandı. 
     Aksu Enerji - 11,76 , Bosch Fren Sistemleri - 2,88 , Bisaş Tekstil - 2,42 , Emek Elektrik - 2,33 ve Ünal Tarım - 2,17 günün ilk yarısında en çok değer yitiren hisseler olurken, en çok yükselen hisseler Ege Profil 10,18 , Banvit 7,57 , Finansbank 6,42 , Bursa Çimento 6,11 ve Şekerpiliç 4,92 olarak sıralandı. 

D-FİNANS AR-GE 
     
</TEXT>
</DOC>
