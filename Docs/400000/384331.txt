<DOC>
<DOCNO> 384331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/astro/index.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorucu bir gün olabilir 
</HEADLINE>
<TEXT>


Bugün yorucu bir gün olabilir. Geçmişe ait nahoş olayların ortaya çıkması ve bizi girişimlerimizde engellemesi söz konusu olabilir. Geç saatlerde duygusal çıkışlar ve patlamalar da mümkün. Gün boyunca soğukkanlı olmak lazım. 
Koç'lar için duygusal huzursuzluk bugün de sürüyor. Ortaklıkla ilgili birtakım girişimlerinde engellerle karşılaşabilirler. Sabırlı olmalılar. Boğa'lar sinirlerine hakim olmalı ve gerginlikten uzak durmalılar. İkili ilişkilerinde yapıcı yanların öne çıkarılmasında fayda var. İkizler için günlük işler ve tamamlanması gereken konular hayli uğraştırıcı olacak. Bu arada detaylara özen göstermek de gerekiyor. İş ortamında ise ilişkilere dikkat edilmeli. Yengeç'ler iş hayatında öne çıkabilecek kararlar almak istiyorlar ancak riskleri görmeliler. Bugün daha çok çocuklarla ilgili konularla uğraşmaktan yana olmalılar. Aslan'lar bugün de acele etmemeli ve evleriyle ilgili konulara odaklanmalı. Bu arada iş hayatına ait kararlarında gerçekçi olmak durumundalar. Başak'lar akıcı enerjilere sahipler. Yakın çevrelerindeki konularla ilgilenmek durumundalar ve sözlerine gereken özeni göstermeliler. 
Terazi'ler birikimlerini doğru kullanmaya çalışmalı. Aşırı harcamaları sonucu üzülebilirler. Bugünlerde tutumlu davranmaları gerekiyor. Akrep'ler burçlarındaki Ay sayesinde enerji dolular fakat ilişkilerini yeniden gözden geçirmek isteyebilirler. Yeni girişimler bugün de gündemde olacak. Yay'lar gerçekçi olmadıklarında birtakım kayıplarla karşılaşabilir. Bu nedenle dikkatli hareket etmeli ve duygusal kararlardan kaçınmalılar. Oğlak'lar rahatlar ancak ortaklaşa konularda riskten uzak kalmalılar. Yaratıcılıklarını grup çalışmalarında göstermeleri mümkün ancak, dostlarla ilişkilerde toleranslı olmak gerekiyor. Kova'lar için hızlı hareket etmek kolay. Tamamlanması gereken konular bulunuyor. Üstlerle ilişkilerde özenli olunmalı. Balık'lar yabancılarla ilgili konulara yönelmeli ve yeniliklere açık olmalılar. Düşünülen seyahatler gündeme gelebilecek. 


</TEXT>
</DOC>
