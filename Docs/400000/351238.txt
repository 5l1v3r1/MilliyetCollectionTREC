<DOC>
<DOCNO> 351238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/yasam/yas01.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kapkaç' hutbesi 
</HEADLINE>
<TEXT>


SELMAN EKİCİ Ankara 

Diyanet İşleri Başkanlığı, artan 'kapkaç' olaylarının önüne geçebilmek amacıyla tüm camilerde temmuz ayında hutbe okutma kararı aldı. 
'Hak Kutsaldır' başlıklı cuma hutbesinde, özetle şu ifadeler yer alıyor 
"Günümüzde, artan kapkaç ve hırsızlık olaylarını ve üç kuruş için insan canına kast etmenin ne kadar basit bir olay haline geldiğini gördükçe, karıncayı incitmeyen Müslüman duyarlılığının nerede kaldığını kendimize sormalıyız. Halkı Müslüman bu ülkenin çocuklarının nasıl bu hale geldiğini, bunda ana babalar olarak bizim sorumluluğumuzun ne olduğunu sorgulamalıyız." 
Bugün 'insan hakları' adıyla ifade edilen hak ve hürriyetlerin İslam kültüründeki karşılığının 'kul hakkı' olduğunun altının çizildiği hutbede, bu kavramın içine Allah'ın yarattığı canlı cansız bütün varlıkların hukukunun girdiği vurgulanacak. 


</TEXT>
</DOC>
