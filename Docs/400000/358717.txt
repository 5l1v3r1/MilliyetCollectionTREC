<DOC>
<DOCNO> 358717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur01.html </URL>
<DATE> 2005/07/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
TBMM Başkanı Arınç resepsiyon yemeğinde rahatsızlandı... 
</HEADLINE>
<TEXT>

     İstanbul’da 8. Avrasya Ekonomi Zirvesi konukları onuruna verilen resepsiyon sırasında hafif bir rahatsızlık geçiren TBMM Başkanı Bülent Arınç’ın, "tansiyon düşüklüğü haricinde bir sağlık probleminin olmadığı" bildirildi. 
     İletişim Danışmanı Kemal Öztürk, A.A muhabirine yaptığı açıklamada, TBMM Başkanı Bülent Arınç’ın Dolmabahçe Sarayı’ndaki resepsiyon sırasında bir yorgunluk hissederek Beşiktaş’taki Devlet Konukevi’nde istirahate çekildiğini belirtti. 
     Öztürk, Konukevi’ne çağrılan doktorun tetkiklerinde, Arınç’ın, "hafif bir tansiyon düşüklüğü haricinde hiçbir sağlık probleminin olmadığının belirlendiğini" söyledi. 
     Kemal Öztürk, TBMM Başkanı Arınç’ın daha önceden bildirilen programında bir değişiklik olmadığını da kaydetti. 
     
</TEXT>
</DOC>
