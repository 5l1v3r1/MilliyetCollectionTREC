<DOC>
<DOCNO> 366708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/soneko34.html </URL>
<DATE> 2005/08/03/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Borsa günü 183 puanlık artışla tamamladı... 
</HEADLINE>
<TEXT>

     İMKB Ulusal 100 Endeksi, 2. seansta 150.59 puan düşerek, 29,727.05 puandan kapandı. 
     Hisse senetleri 2. seansta, ortalama yüzde 0.50 oranında değer kaybetti. 
     İlk seanstaki 334.16 puanlık artış dikkate alındığında, Borsa endeksi günün tamamında 183.57 puan yükseldi. Hisse senetlerinin günlük ortalama değer kazancı yüzde 0.62 oldu. 
     Endeks 2. seansa, 47.87 puan düşerek 29,829.77 puandan başladı. Seansın ilk yarısını 29,631.61 puandan geçen endeks, en düşük 29,492.07 puana gerilerken, en yüksek olarak 29,900.61 puanı gördü. 1. seansta endeksin ulaştığı 29,996.22 puanlık seviye tarihi seans içi rekor olarak kaydedildi. 
     2. seans kapanışında, mali endeks 199.67 puan düşerek 44,832,09 puana, sanayi endeksi 104.49 puan azalarak 23,922.05 puana ve hizmetler endeksi 77.91 puan azalarak 14.919.15 puana geriledi. 
     Böylece ilk seansa göre, mali grup hisseler ortalama yüzde 0.44, sanayi grubu hisseler ortalama yüzde 0.43 ve hizmetler grubu hisseler ortalama yüzde 0.52 değer kaybetti. 
     2. seansta işlem gören toplam 306 hisse senedinden 78'i değer kazandı, 156'sı değer yitirdi, 72 hisse senedinin fiyatında değişiklik olmadı. 
     2. seansta, 615 milyon 836 bin 95 YTL'lik işlem hacmi kaydedildi. Günlük işlem hacmi, 1 milyar 146 milyon 637 bin 533 YTL olarak hesaplandı. 
     2. seansta Yapı ve Kredi Bankası, Doğan Holding, Marmaris Martı Otel, Garanti Bankası ile Koç Holding, en çok işlem gören hisse senetleri oldu. 
     
</TEXT>
</DOC>
