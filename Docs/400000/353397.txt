<DOC>
<DOCNO> 353397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/spor/spo08.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nobre beni iyi tanır' 
</HEADLINE>
<TEXT>


Vestel Manisa'nın yeni transferi Duarte, Fenerbahçe'nin golcü oyuncusu ile aynı takımda oynadıklarını söyledi 


Süper Lig'in yeni ekibi Vestel Manisaspor, ilk yabancı transferini gerçekleştirdi ve Brezilya 2. Lig takımlarından Barbarance'nin savunma oyuncusu Fabio Duarte'yi renklerine bağladı. 
Fenerbahçeli Marcio Nobre ile 1998'de Pirascabe takımında birlikte forma giydiklerini ve h l görüştüklerini belirten Duarte, "Nobre beni iyi tanır" dedi. Sempatik tavırlarıyla dikkat çeken Brezilyalı oyuncu, iki yıl Ukrayna'da top koşturduğunu ve o dönemde kamp için geldikleri Antalya'da iki ay kaldığını belirterek, "Türkiye'yi ve Türk futbolunu iyi biliyorum. Burada olmaktan da çok mutluyum. En kısa sürede ailemi de Manisa'ya getireceğim. Farklı liglerde top koşturmak, yeni ülkeler tanımak beni heyecanlandırıyor" dedi. Bu arada iki gün önce Manisa'ya gelen Macar futbolcu Zoltan Böör ile görüşmeler devam ediyor. 


</TEXT>
</DOC>
