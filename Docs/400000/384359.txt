<DOC>
<DOCNO> 384359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/guncel/gun02.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserli köyler sit'e takıldı 
</HEADLINE>
<TEXT>


Akciğer kanseri riski nedeniyle boşaltılması gereken Nevşehir'e bağlı 3 köydeki yapıları yıkma işlemi, sit alanı olmaları nedeniyle gerçekleştirilemiyor. Prof. Murat Tuncer, "Boşaltmak yetmez, gömmeliyiz" dedi 

ANKARA Milliyet 

Sağlık Bakanlığı Kanserle Savaş Daire Başkanı Prof. Dr. Murat Tuncer, akciğer kanseri riski nedeniyle boşaltılacak. Nevşehir'e bağlı Tuzköy, Karain ve Sarıhıdır köylerindeki yapıları yıkma işlemini sit alanı kapsamında olması nedeniyle gerçekleştiremediklerini açıkladı. 
Tuncer, Tuzköy, Karain ve Sarıhıdır'da "eroyolid" minerali nedeniyle akciğer zarı kanseri riski bulunduğunu hatırlattı. Bu nedenle köy boşaltma kararı alındığını kaydeden Tuncer, "Kültür ve Turizm Bakanlığı, boşaltılan köyleri ne yazık ki Kapadokya dahilinde kabul ederek sit alanı ilan etmiş durumda. Oysa bu köylerdeki yapılar rüzg rsız mevsimde ıslatılarak yıkılmalı. Bunun için sit alanı kararı kalkmalı. Bu yapılar yıkıldıktan sonra üzeri toprakla örtülmeli. Boşaltmak yetmez, gömmeliyiz" dedi. 
Yapılar ortada durduğu sürece kanser riskini sona erdiremediklerini belirten Tuncer, sit alanı kapsamını değiştirmek üzere bakanlıkça gerekli çalışmaların yapıldığını ve kısa sürede bunun çözüme kavuşmasını beklediklerini anlattı. 
Tuncer, Türkiye'nin jeolojik yapısındaki farklı toprak mineralleri nedeniyle Tunceli, Hatay, Erzurum gibi farklı illerin de kanser riski taşıdığını belirtti. 
ABD Ordusu Patoloji Laboratuvarı Başkanı Jose Centeno da 3 köyde yüksek oranda eriyolid minerali tespit ettiklerini ifade ederek, "Bu mineral soluma yoluyla vücuda girdiği için korunamazsınız. Bu bölgede yaşayanlar derhal ayrılmalı" dedi. 


</TEXT>
</DOC>
