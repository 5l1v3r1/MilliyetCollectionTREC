<DOC>
<DOCNO> 372241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonspo45.html </URL>
<DATE> 2005/08/23/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Trabzonspor'un yeni transferi Kürşat Trabzon'a geldi... 
</HEADLINE>
<TEXT>

     Trabzonspor, hafta sonu Malatyaspor ile deplasmanda yapacağı maçın hazırlıklarını sürdürüyor. 
     Teknik direktör Şenol Güneş yönetiminde, Mehmet Ali Yılmaz Tesisleri’nde yapılan çalışmaya izinli olan Gökdeniz’in haricinde tüm futbolcular katıldı. 
     Bordo-mavili oyuncular, antrenmanda yarı sahada çift kale maçın ardından şut çalışması yaptı. 
     Trabzonspor, yarın yapacağı antrenmanla Malatyaspor maçının hazırlıklarını sürdürecek. 
     Bu arada kulüp yönetim kurulu ve futbolcular yarın akşam yemeğinde bir araya gelecekler. 
     
     KÜRŞAT TRABZON’DA 
     Trabzonspor’un prensipte anlaştığı Beşiktaş’ın stoper oyuncusu Kürşat, Trabzon’a geldi. 
     Bu akşam uçakla Trabzon’a gelen Kürşat’ın, yarın sağlık kontrolünden geçtikten sonra resmi sözleşmeye imza atacağı bildirildi. 
     
</TEXT>
</DOC>
