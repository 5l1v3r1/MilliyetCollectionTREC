<DOC>
<DOCNO> 374114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonspo03.html </URL>
<DATE> 2005/08/30/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ailton günah çıkardı 
</HEADLINE>
<TEXT>

     Beşiktaş'ın Brezilyalı yıldızı Ailton, Diyarbakır maçında son vuruşlarda kötü olduklarını itiraf etti. 
     Attığı gollerle ve sempatik davranışlarıyla çok kısa sürede tüm Beşiktaşlılar’ın sevgilisi haline gelen Ailton, Diyarbakırspor karşısında kaçırdığı pozisyonlara yanıyor. Rakip fileleri havalandırdıktan sonra bu sevinci taraftarlarla paylaşmaktan büyük mutluluk duyduğunu belirten Brezilyalı futbolcu, Ne güzel de başlamıştım. Her maçta birer golüm vardı. Ancak son karşılaşmada rakip kaleyi es’ geçtim. Oysa bu mücadeleye özel olarak hazırlanmıştım. Hedefim hem golümü atmak, hem de tribünleri coşturmaktı. Ama olmadı. Ne yapalım, goller bundan sonraki sınavlara kaldı'' görüşünü dile getirdi. 
     Yitirilen 2 puan için büyük üzüntü duyduğunu da vurgulayan Sambacı, Diyarbakırspor karşısında düşündüğümüz ve planladığımız pozisyonları fazlasıyla bulduk. Ancak kolayı değil, zoru seçip kötü son vuruşlar yaptık. İşte bu son vuruşlardaki etkisizliğimiz, bize pahalıya mal oldu'' ifadesini kullandı. 
     
</TEXT>
</DOC>
