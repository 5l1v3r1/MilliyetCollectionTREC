<DOC>
<DOCNO> 351101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur19.html </URL>
<DATE> 2005/06/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Diyarbakırlı fırıncının şişme kadın mücadelesi 
</HEADLINE>
<TEXT>

     Özgür CEBE DİYARBAKIR, DHA 

      DİYARBAKIR’da eşinden boşanan iki çocuk babası M.K. bir gazete ilanından yola çıkarak İstanbul’daki Sex Shop şirketinden şişme kadın siparişi verdi. Parayı peşin yatıran M.K.’nın ürünü 2 gün sonra geldi, ancak ödemeli kaydı bulunduğu için kendisinden yine para istendi. M.K. parayı peşin ödediğini belirterek ikinci kez ödemeyi reddetti ve soluğu karakolda aldı. Karakol’dan, Biz bu işlere bakmıyoruz'' yanıtı verilen M.K., bu kez çareyi Tüketici Hakları Derneği’ne başvurmakta buldu. Dernek ise ilan metnine göre M.K.’yı haksız bularak başvurusunu geri çevirdi. 
     Diyarbakır’ın Bağlar semtinde Fırıncı kalfası olarak çalışan 30 yaşındaki M.K. geçen yıl bir gazetede gördüğü ilan üzerine, İstanbul Kadıköy’de faaliyet yürüten Urex Sex Shop Limited Şirketi’nden 80 milyon lira karşılığında 1,70 boyunda, 90-60-90 ölçülerinde titreşimli sarışın şişme kadın siparişi verdi. Parayı peşin olarak Fırat Demir adlı kişinin hesabına yatıran M.K.’nın siparişi 2 gün sonra posta yoluyla geldi. Ancak postacı, ürünün bedeli olarak 80 milyon lira isteyince M.K. parayı peşin yatırdığını ve ikinci kez para ödemeyeceğini belirtti. Bunün üzerine ürün kendisine teslim edilmedi. Dalandırıldığını düşünen M.K. soluğu Bağlar Polis Merkezi’nde aldı. Buradan, Biz bu işlere bakmıyoruz'' yanıtını alan M.K. bu kez Tüketici Hakları Derneği Diyarbakır Şubesi’ne başvurarak, Sex Shop şirketinden şikayetçi oldu. Şirkete telefon açtığını söyleyen M.K., Paranı göndereceğiz'' denildiği ancak hiçbir ödeme yapılmadığını belirtti. 
     Başvuruyu inceleyen Tüketici Hakları Derneği Diyarbakır Şubesi ise, M.K.’nın delil olarak dilekçesine eklediği gazete ilanının tüketiciyi yanıltıcı herhangi bir husus içermediğini, aksine ödemenin sipariş teslimi anında yapılacağı uyarısının bulunması nedeniyle tüketicinin yakınmasının yerinde olmadığına karar verdi. Dernek, ancak tüketicinin yaptığı ödemenin iadesini genel hükümler çerçevesinde talep edebileceğini belirtti. Ancak M.K’nın, telefonla irtibat kurduğu Fırat Demir adına havale çıkarması nedeniyle, kendisine ödeme yapılmadığı kaydedildi. 
     
</TEXT>
</DOC>
