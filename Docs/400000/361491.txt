<DOC>
<DOCNO> 361491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur55.html </URL>
<DATE> 2005/07/15/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Kaya parçası işçinin ayaklarını kopardı 
</HEADLINE>
<TEXT>

     Konya’nın Beyşehir İlçesi’nde, bir taş ocağında dinamit patlatılması nedeniyle kopan kaya parçası, bir işçinin üzerine düşerek ayaklarının kopmasına neden oldu. 
     Edinilen bilgiye göre, ilçeye bağlı Üzümlü Beldesi Ablaçeşmesi mevkii yakınlarında taş ocağında dinamit patlatıldığı sırada, kopan bir kaya parçası bölgede çalışan işçi Mithat Delimemet’in 45 üzerine düştü. 
     Dev taş kütlesinin üzerine düşmesi sonucu iki ayağı da kopan Mithat Delimemet, Beyşehir Devlet Hastanesi’ne kaldırıldı. Delimemet, burada yapılan ilk müdahalenin ardından Konya Numune Hastanesi’ne sevk edildi. 
     İşçinin kopan ayaklarının, taş kütlesinin altında kaldığı, ayakların daha sonra bir başka araçla Konya’ya gönderildiği öğrenildi. 
     Olayla ilgili soruşturma başlatıldı. 
     
</TEXT>
</DOC>
