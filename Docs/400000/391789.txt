<DOC>
<DOCNO> 391789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/02/son/sontur18.html </URL>
<DATE> 2005/11/02/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Tecavüz şüphesiyle bıçaklamış 
</HEADLINE>
<TEXT>

     Murat KİBRİTOĞLU DHA 

      ADANA’da amcasının oğlu 15 yaşındaki E.Y.'yi okuldan çağırıp sırtından bıçaklayan 19 yaşındaki Ebru Y., Onu 5 yaşındaki erkek kardeşime tecavüze kalkıştığı için bıçakladım'' dedi. Ebru Y., Cumhuriyet Savcısı'na ifade verdikten sonra serbest bırakıldı. 
     Dün Emine Türkan İlköğretim Okulu'na giden Ebru Y., kapıya çağırdığı amcasının oğlu E.Y.’yi okuldan 200 metre uzaklaştırdıktan sonra yanında getirdiği ekmek bıçağı ile sırtından bıçaklayarak kaçmıştı. Sırtında bıçakla hastaneye kaldırılan E.Y. yapılan ameliyatın ardından hayati tehlikeyi atlatmıştı. 
     Olaydan bir saat sonra yakalanan Ebru Y. ifadesinde suçunu itiraf etti. E.'yi bir kaç gün önce 5 yaşındaki erkek kardeşi O.'yu damdan indirirken gördüğünü söyleyen Ebru Y., Kardeşim kusuyordu. Ne olduğunu sorduğumda E., lafı değiştirip geçiştirdi. Ben de herhangi bir şeyden şüphelenmedim'' dedi. Önceki gün annesi Halime Y. ile misafirliğe gittiğini söyleyen Ebru Y. olayı şöyle anlattı 
     Amcamın oğlu biz yokken eve gelmiş. Biz geldiğimizde kanepede, üzerlerine battaniye çekmiş kardeşimle birlikte yatıyorlardı. Aklımıza yine kötü bir şey gelmedi. Bir süre sonra annemin çığlıklarıyla irkildim. Annem elinde terlikle E’yi dövüyordu. Sen nasıl bunu yaparsın. O senin kardeşin’ diye bağırıyordu. Kardeşim anneme E. abi benim pijamamı indirdi’ demiş. Daha sonra E., evden kaçtı. Sonradan öğrendiğime göre, geçen hafta da damda kardeşimin ağzına cinsel organını sokmuş, çocuk o yüzden kusmuş.'' Gece boyunca gözüne uyku girmediğini, ertesi gün yanına ekmek bıçağı alıp kimseye bir şey söylemeden okula gittiğini söyleyen Ebru Y., Derste olduğunu söylediler. Teneffüse çıktıklarında yanıma çağırıp okulun dışına çıkardım. Tecavüz olayını sorduğumda inkar etti. Farklı ifadeler kullanınca sırtından bıçaklayarak kaçtım.'' Küçük O’ya, Adli Tıp Kurumu’nda yapılan incelemede fiili livata izine rastlanmazken, poliste ifadesi alınan Ebru Y., Adliye’ye sevk edildi. Cumhuriyet Savcısı, ifadesini aldığı Ebru Y.'yi serbest bıraktı. 
     
</TEXT>
</DOC>
