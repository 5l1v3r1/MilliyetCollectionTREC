<DOC>
<DOCNO> 387797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/ekonomi/eko06.html </URL>
<DATE> 2005/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank banka arıyor 
</HEADLINE>
<TEXT>



Akbank Murahhas Azası Suzan Sabancı Dinçer, Türk bankalarının yeniden yapılanma sürecinin bitmediğini ve bir buçuk yıl içinde Akbank için yerli bir banka satın alma fırsatının olabileceğini bildirdi. 
ABD'nin iş dünyası ve finans dergisi Institutional Investor, Akbank'ı kapağına taşıdığı ekim sayısında, Akbank Yönetim Kurulu Başkanı Erol Sabancı ve kızı Murahhas Aza Suzan Sabancı Dinçer ile yaptığı söyleşiye yer verdi. Dinçer, Akbank'ın Orta ve Doğu Avrupa'ya yönelen yabancı rakiplerinin aksine, Türkiye pazarına odaklandığına dikkat çekerek, şunları kaydetti "Türkiye'de h l keşfedilecek birçok potansiyel var. Elimizdeki yüklü miktardaki serbest sermayeyi bir satın almada kullanmak için tutuyoruz." 
Erol Sabancı ise, "Biz de en az yabancı bankalar kadar bilgili ve tecrübeliyiz" dedi. 


</TEXT>
</DOC>
