<DOC>
<DOCNO> 390733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur13.html </URL>
<DATE> 2005/10/29/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Cumhuriyet kutlamaları sırasında bayılan asker yaşamını yitirdi 
</HEADLINE>
<TEXT>

     Konya’da Cumhuriyet Bayramı kutlamalarının yapıldığı Atatürk Stadı’nda bayılan asker, kaldırıldığı hastanede yaşamını yitirdi. 
     Kutlamaların yapıldığı Atatürk Stadı’nda, şeref tribünü bölümünde görev yapan inzibat er Zeki Bargin, fenalık geçirerek bayıldı. 
     Arkadaşlarının yardımıyla ambulansa bindirilen Bargin, Selçuk Üniversitesi Meram Tıp Fakültesi Hastanesi’ne kaldırıldı. 
     Bargin, burada yapılan müdahaleye karşın kurtarılamadı. 
     Konya Sağlık İl Müdürü Fatih Kara, yaptıkları ön araştırmada Bargin’in herhangi bir hastalığının olmadığını öğrendiklerini belirterek, "Bayılma sırasında düşerken başını bir yere vurmamış. 
     Askerin ölüm nedeni, yapılan otopsiden sonra belli olacak" dedi. 
     Bargin’in beyin kanaması ya da kalp krizi sonucu öldüğü tahmin ediliyor. 

     
</TEXT>
</DOC>
