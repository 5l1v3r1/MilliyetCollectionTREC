<DOC>
<DOCNO> 393363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/soneko01.html </URL>
<DATE> 2005/11/09/ </DATE>
<TIME> 02.00 </TIME>
<AUTHOR>  </AUTHOR>
<HEADLINE>
Turizmde Kalite Ödülleri sahiplerini buldu 
</HEADLINE>
<TEXT>

     Skal İnternational İstanbul tarafından düzenlenen ''Turizmde Kalite-Skalite 2005 Ödülleri'' törenle sahiplerine verildi. 
     Çırağan Sarayı'ndaki gecede, turizmde kalite çıtasını yükseltmek amacıyla çeşitli dallardaki kurum ve kişiler ödüllendirildi. 
     90 ülkede, 600 kulüp ve 25 bin üyenin ortak çatı altında toplandığı Scal İnternational'ın yaptığı değerlendirme sonucunda ödül alan kişi ve kurumlar şöyle 
     Otel resort tesisler kategorisinde butik otel dalında Divan Bodrum Palmira, şehir otel dalında Mövenpick Otel ve resort otel dalında İber Otel. 
     Turizm yatırımcısı kategorisinde Kayı Grup, seyahat acentesi kategorisinde İkon-Setur-Vip-Visitur ISEVV , hava ulaşımında Atlas Jet, havalimanı kategorisinde TAV, turistik gezi teknelerinde Ada Tur, müzecilikte İstanbul Modern, turizm basını kategorisinde Focus On Travel News, turizm eğitiminde TÜRSAB, medya alanında Hürriyet Gazetesi ödüle layık görüldü. 
     ''Türkiye'nin Turizm Gelirlerine Katkı Ödülü'' Duty Free'ye, ''Türkiye'nin Turizm Tanıtımına Katkı Ödülü'' TUROB'a, ''Bölgesel Tanıtım Ödülü'' Marmaris 1. Uluslararası Denizcilik Festivali'ne ve ''Johnson Diversey Hijyen Ödülü'' de Hacı Abdullah Lokantası'na verildi. 
     Gecede, turizm portalları kategorisinde www.turizmdekariyer.com, karakteristik lokantalar kategorisinde ise Feriye Lokantası ödül aldı. 
     ''2005 Skalite Onur Ödülü'' de şahsi uğraşları sonucu Şampiyonlar Ligi Finali'nin Türkiye'de oynanmasını sağlamasından dolayı UEFA Asbaşkanı Şenes Erzik'e değer görüldü. 
     Toplantıya katılamayan Erzik'in ödülünü, Galatasaray Kulübü Başkan Yardımcısı Turgay Kıran aldı. 
     
</TEXT>
</DOC>
