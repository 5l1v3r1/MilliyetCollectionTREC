<DOC>
<DOCNO> 392517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/yasam/yas07.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler ilişkide daha bağışlayıcı 
</HEADLINE>
<TEXT>


Türkiye'de yapılan araştırmaya göre, erkekler kendilerinden çok eşlerini düşünüyorlar kadınlardan çok daha destekleyici ve bağışlayıcılar 


İSTANBUL Milliyet 

FLÖRT edenler ile sözlü, nişanlı ya da evli 107 çiftin katılımıyla yapılan bir araştırma, erkeklerin kadınlara göre daha bağışlayıcı olduğunu ortaya koydu. Ankara Üniversitesi Öğretim Üyesi Uzman Psikolog Ayda Büyükşahin ile Prof. Dr. Selim Hovardaoğlu, 'çiftlerin aşka ilişkin tutumları'nı inceledi. Araştırma, erkeklerin daha bağışlayıcı, destekleyici olduğunu, eşinin iyiliğini kendi iyiliğinden çok düşündüğünü gösterdi. 

UZMANLAR bu durumun, günümüzde kadınların ilişkilerinde kendilerine daha fazla güvenmeleri, ilişkilerindeki olumsuzlukları görmezden gelmemeleri ve erkeklerin eşlerini kaybetme kaygısı yaşamalarından kaynaklanabileceğini açıkladı. Araştırmada ayrıca, flört eden çiftlerin, diğerlerine göre daha kıskanç oldukları, birlikte oldukları kişiyi kaybetme kaygısını daha fazla yaşadıkları tespit edildi. 



</TEXT>
</DOC>
