<DOC>
<DOCNO> 356304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo28.html </URL>
<DATE> 2005/06/28/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Serbest güreşte Serhat Balcı ve Aydın Polatçı finale yükseldi... 
</HEADLINE>
<TEXT>

     15. Akdeniz Oyunları'nda serbest güreş dalında 2 Türk sporcu finale çıktı. 
     Almeria'da devam eden oyunlarda bugün başlayan serbest güreş müsabakalarında 84 kiloda Serhat Balcı ve 120 kiloda Aydın Polatçı, rakiplerini yenerek finale kaldı. 
     84 kiloda Serhat Balcı, Fransız Loic Bertrand'ı 4-0, İtalyan Anthony Fasugba'yı da 5-0 yenerek finale yükseldi. Balcı, akşam seansında finalde Yunanlı Lazaros Loizidis ile karşılaşacak. 
     120 kiloda Aydın Polatçı ise İtalyan Francesco Petta Miano ve Fransız Isaac Mpia'yı aynı sonuçla 3-0 yenerek finale çıktı. 
     Polatçı, finalde Mısırlı Hisham Mohamed ile altın madalya mücadelesi verecek. 
     66 kiloda Levent Kaleli ise Fransız Vadim Guigolaev'e 3-0 yenildi. Kaleli, akşam seansında İspanyol Ruben Diaz ile bronz madalya için karşı karşıya gelecek. 
     Bu arada 55 kiloda Ramazan Demir, grup maçlarında Yunan, Suriyeli ve Fransız rakiplerini yenip, İspanyol rakibine yenildi. Demir'in madalya durumu, akşam seansında İspanyol ve Suriyeli rakiplerinin birbiriyle yapacağı maçtan sonra belli olacak. 
     
</TEXT>
</DOC>
