<DOC>
<DOCNO> 356408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonyas04.html </URL>
<DATE> 2005/06/28/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Porno setlerinden milyon dolarlık servete 
</HEADLINE>
<TEXT>

     Dünyanın en ünlü porno yıldızlarından biri olan Jenna Jameson, herkesin tahminlerinin ötesine geçerek tam bir marka haline geldi. 
     Ortalama bir porno film 3 bin satarken, onun filmleri 50 bin satıyor. İnternet sitesinden ve film şirketinden kazandıkları, milyon dolarlarla ölçülüyor. Las Vegas'taki striptiz kulüplerinde başladığı macerasında, bugün 'imparatoriçe' olma yolunda ilerliyor... 
     Porno sektörüne 1993 yılında giren ve o tarihten bu yana 50'nin üstünde filmde rol alan Jenna Jameson'ın filmleri, bugüne dek dünya çapında milyonlarca kopya sattı. Bugünse, ünlü yıldızın binlerce hayranı Jameson'ın clubjenna.com adlı internet sitesine üye olmak ve sitenin 'nimetlerinden' yararlanabilmek için her ay 35 dolar ödüyor. 
     
     7 yıldır setlerden uzak 

     Jameson hayranları, siteden indirdikleri bir programla, cep telefonlarının Jameson'ın 'inleyen nağmeleri' eşliğinde çalmasını sağlayabiliyor. Jenna'nın binlerce fotoğrafı, siteden indirilebilen filmleri ve birçok cinsel ürün de cabası. Asıl şaşırtıcı olan şu Jenna Jameson, tam yedi yıldır, eşi Jay G. Grdina hariç hiçbir erkekle, bir porno film için kamera karşısına geçmedi. 
     Dahası, Jameson bundan sonra da film çevirmeyi pek düşünmüyor. 31 yaşındaki yıldızın aklında artık daha başka şeyler var Adını sarsılmaz bir marka haline getirmek. Jameson, porno endüstrisinin sınırlarını çoktan aşarak gerçek bir yıldız haline gelmeyi başardı. Bugün, milyonlarca hayranı var ve dedikodu gazeteleri onu gündemde tutmak için her şeyi yapıyor. Anılarını yazdığı 'How to Make Love Like a Porn Star' adlı kitabı, altı hafta boyunca en çok satan kitap oldu. 
     
     Durmak yok 

     Jenna'nın şirketi ClubJenna, bu yıl tam 30 milyon dolar gelir elde etti. Jameson, firmasını, 900'ün üzerinde porno filmin yapımcılığını ve yönetmenliğini yapmış olan Grdina ile birlikte yönetiyor. Grdina da Jameson'ın bir marka haline gelmiş olmasından duyduğu memnuniyeti gizlemiyor. İkilinin şimdiki hedefleri arasında, Jenna'nın adını taşıyan bir striptiz kulübü zinciri kurmak kozmetik ürünler çıkarmak ve kendi giyim firmalarını yaratmak da var. 

     
</TEXT>
</DOC>
