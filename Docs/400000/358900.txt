<DOC>
<DOCNO> 358900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun15.html </URL>
<DATE> 2005/07/07/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
TV'de itiraftan önce işkence gördüler 
</HEADLINE>
<TEXT>

     AP 

      Irak güçleri, direnişçileri karalamak için esirlerden işkence ile aldığı sahte itirafları TV'de yayımlıyor. Eski esir Zekiye 15 dakika kablolarla dövüldüm... 
     Irak'ta direnişçileri halkın gözünde mahk m etmek için esirlerin itiraflarını yayımlayan TV programının altından bol işkence seansları çıktı. Eline tutuşturulan itiraf metnini kamera karşısında okuması için 15 dakika boyunca elektrik kablolarıyla kırbaçlanan ve ırza tecavüzle tehdit edilen ev kadını Halide Zekiye yaşadıklarını AP'ye anlattı. 
     Şubatta yüzü peçeli halde Irak televizyonundaki programa çıkartılıp direnişçilere para ve patlayıcı temin ettiği söylettirilen 47 yaşındaki Zekiye, bu itirafın işkenceler sayesinde alındığını belirtti. 
     
     Baro rapor hazırladı 
     Anlattığına göre Zekiye, 'direnişçi' kardeşini teslim olmaya zorlamak için İçişleri Bakanlığı'na bağlı Kurt Tugayı tarafından Musul'da esir alındı. 11 günlük hücre cezasının ardından iki gardiyan tarafından 'Çeneni kapa, yoksa seni parçalar, nehre atarız' tehditleri eşliğinde başka bir odaya götürüldü. Buradaki başka bir esir Zekiye ile cinsel ilişkiye girdiğini ve patlayıcı bulması için ondan para aldığını iddia etti. Zekiye 'Neden iftira atıyorsun' diye çıkışınca adam bacaklarındaki kanı gösterdi. Bu itiraf da işkenceyle alınmıştı. 
     Bu seansın ardından Zekiye altı gardiyan tarafından elektrik kablosuyla 15 dakika dövüldü. İki gün sonra da 'itiraf' metnini kameraya okuması istendi. Bunu yapmazsa herkesin önüne çırılçıplak çıkarılacağı ve şişeyle tecavüze uğrayacağı tehdidi yapıldı. Böylece direnişçilere para ve dinamit verdiğini söylemek zorunda kalan Zekiye üç ay sonra serbest bırakıldı. 
     Gece yayımlanan program baroyu da çileden çıkardı. İtirafların korkuya dayandığını belirten baro, itiraflarda öldü diye geçen ama h l yaşayan 27 kişinin isimlerini yayımladı. Kurt Tugayı'nın sözcüsü Zekiye'ye iyi davrandıklarını iddia etse de Irak yönetimi işkenceden habersiz değil. Irak İnsan Hakları Bakanı Nermin Osman, iddialarla ilgili içişleri ve adalet bakanlıklarına bir yazı gönderirken Başbakan İbrahim Caferi'nin sözcüsü olan Leyt Küba da, esirlerin baskılara maruz kaldığına dair vakalar olduğunu kabul etti. 
     
</TEXT>
</DOC>
