<DOC>
<DOCNO> 392088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/siyaset/siy07.html </URL>
<DATE> 2005/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erdoğan'ın kafası karışık ' 
</HEADLINE>
<TEXT>


ANKARA Milliyet 


ANAP Genel Başkanı Erkan Mumcu, Başbakan Recep Tayyip Erdoğan'ın cumhurbaşkanlığına aday olması durumunda desteklemeyeceklerini belirterek, "Bizi kaygılandıran şey, Emine Erdoğan'ın başındaki örtü değil, Başbakan'ın kafasının içindeki karmaşa" dedi. 
Mumcu, Malatya Çocuk Yuvası'nda yaşanan olaylarla ilgili açıklamasında, hükümetin bir vizyona dayalı, planlı ve ufuk açıcı bir politika izleyemediğini savundu. Erdoğan'ın cumhurbaşkanlığına aday olması durumunda CHP'ninkine benzer bir itirazları olmayacağını ifade eden Mumcu, şunları söyledi "Yani karısının başörtüsünü bahane edip cumhurbaşkanlığına itiraz etmek gibi hukuk dışı, demokrasi dışı bir tutum içinde değiliz. Biz başbakanın cumhurbaşkanlığını desteklemeyiz çünkü kafasını onaylamıyoruz. Bizi ilgilendiren Emine Erdoğan'ın kafası değil, Başbakan'ın kafası." 


</TEXT>
</DOC>
