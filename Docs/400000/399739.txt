<DOC>
<DOCNO> 399739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sontur12.html </URL>
<DATE> 2005/12/01/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Alışveriş merkezinde şarkıcıya üç kurşun 
</HEADLINE>
<TEXT>

     
     ERZİNCAN, DHA 
     
ERZİNCAN'ın Geçit Beldesi'ndeki bir restoranda Gamze’ adıyla sahneye çıkan şarkıcı 42 yaşındaki Aysel Akyüz, kent merekizindeki bir alışveriş merkezinde karşılaşıp tartıştığı M.Ö. tabancayla yaralandı. Ayağına ve koluna üç kurşun isabet eden Aysel Akyüz hastaneye kaldırılırken, yakalanan M.Ö. gözaltına alındı. 
     Olay, bugün saat 13.30 sıralarında Fevzi Paşa Caddesi'ndeki Ermerkez Alışveriş Merkezi'nde meydana geldi. Kafeteryaların bulunduğu bölümde iki kadın arkadaşıyla birlikte çay içen şarkıcı Aysel Akyüz, daha önceden tanıdığı M.Ö. ile burada karşılaştı. Erzincan'a iki ay önce gelerek Geçit Beldesi'ndeki bir restoranda Gamze’ adıyla sahneye çıkan Aysel Akyüz, henüz tesbit edilmeyen bir nedenle M.Ö. ile tartışmaya başladı. Tartışmanın büyümesi üzerine M.Ö. üzerinde taşıdığı tabancayı çıkararak Akyüz'e doğru 3 el ateş etti ve kaçtı. Kafeteryada bulunanların korku dolu bakışları arasında Öldüm anam'' diye bağıran Aysel Akyüz için 112 Acil Servis'ten ambulans istendi. Ayağına ve koluna üç kurşun isabet eden Aysel Akyüz Erzincan Devlet Hastanesi'ne kaldırıldı. Akyüz, tedavi altına alınırken, M.Ö. polis tarafından kısa sürede yakalanıp gözaltına alındı. Olayla ilgili soruşturma sürdürülüyor. 
     
</TEXT>
</DOC>
