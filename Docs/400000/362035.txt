<DOC>
<DOCNO> 362035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun37.html </URL>
<DATE> 2005/07/18/ </DATE>
<TIME> 17.50 </TIME>
<AUTHOR>  </AUTHOR>
<HEADLINE>
Papa'dan Türkiye'ye taziye mesajı... 
</HEADLINE>
<TEXT>

     Katolik Kilisesi'nin ruhani lideri Papa 16. Benediktus, Kuşadası'nda düzenlenen terörist saldırıyla ilgili olarak Türkiye'ye taziye mesajı gönderdi. 
     Vatikan yetkilileri, İtalya'nın kuzeyinde Valle d'Aosta'da tatilde bulunan Papa'nın Türkiye'ye gönderdiği taziye mesajının Vatikan Başbakanı Kardinal Angelo Sodano tarafından kaleme alındığını açıkladılar. 
     Kardinal Sodano'nun Papa adına kaleme aldığı taziye mesajının bugün Ankara'daki Vatikan Büyükelçisi Edmond Farhad'a telgraf aracılığıyla iletildiği bildirildi. 
     Mesajda, Papa'nın ''korkunç saldırı''yı kınadığı ve ''çok sayıdaki yaralı ve yakınları için dua ettiği'' belirtildi. 
     Papa'nın ''Türkiye halkı ve yetkilileriyle derin duygudaşlığını'' dile getirdiği de kaydedildi. 
     Kardinal Sodano'nun kaleme aldığı mesajda, ''Papa Hazretleri, kurbanlar için her şeye gücü yeten Tanrı'dan rahmet, aileleri içinse sabır niyaz etmektedir'' denildi. 
     
</TEXT>
</DOC>
