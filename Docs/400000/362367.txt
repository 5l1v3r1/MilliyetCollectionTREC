<DOC>
<DOCNO> 362367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun39.html </URL>
<DATE> 2005/07/19/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Almanya, rüşvet bataklığında kaybolabilir 
</HEADLINE>
<TEXT>

     Almanya'nın önde gelen kriminoloji uzmanlarından Prof. Britta Bannenberg, Almanya'nın rüşvet bataklığında kaybolma tehlikesiyle karşı karşıya bulunduğunu söyledi. 
     Bannenberg, Alman Haber Ajansı'na DPA yaptığı açıklamada, rüşveti önlemek için oluşturulan kontrol mekanizmalarının başarısız kaldığını savunarak, ''Almanya'da her 10 şirketten 9'unda rüşvet olayına rastlanıyor. Almanya rüşvet bataklığında kaybolma tehlikesiyle karşı karşıya'' dedi. 
     Rüşvet olaylarına adı karışanların tanınmayan kişiler olmadığına dikkati çeken Bannenberg, ''Rüşvet olaylarına isimleri karışanlar başarılı yöneticiler. Bu kişiler mevcut yasaların kendileri için olmadığını sanıyorlar'' şeklinde görüş belirtti. 
     Şirketlerde sistemli hale getirilen rüşvet olaylarına karşı mücadele etme eğiliminin fazla olmadığını ifade eden Bannenberg, ''Rüşvet alıp verirken yakalanan şirket yöneticileri istifa ediyor. Ancak şirketler bu kişilere tazminat ödüyor. Eşlerinin ve çocuklarının susmaları için de para ödeniyor'' dedi. 
     Bannenberg, rüşveti önlemek için kontrollerin daha da sıkılaştırılması, aynı zamanda Almanya'da ahlaki değerler üzerine tarışma başlatılması gerektiğini kaydetti. 
     
</TEXT>
</DOC>
