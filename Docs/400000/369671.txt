<DOC>
<DOCNO> 369671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/spor/spo10.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun altın buldu 1-2 
</HEADLINE>
<TEXT>


Karadeniz'in iki dişli ekibini buluşturan maçta Samsunspor, Çaykur Rize'yi deplasmanda 6'da Kais ve 90'da Celil'in golleriyle devirdi. Okan'ın tek sayısı ev sahibine puan getirmedi 


Samsunspor zorlu Çaykur Rizespor deplasmanından 3 puan çıkarmayı başardı. 
Konuk ekip henüz 6. dakikada öne geçti. Hakan Ünsal'dan topu çalan Serkan hemen Kais'e çıkardı. Tecrübeli futbolcu ceza yayı üzerinden sert bir şutla meşin yuvarlağı ağlara yolladı. 
14'te Hakan Ünsal ortaladı, Okan kafayla indirdi, Fahri'nin şutunda top yandan auta çıktı. 
38'de Okan Öztürk kafayla kaleye yolladı, kaleci Ali Uyanık topu son anda kornere tokatladı. 
Rizespor 53. dakikada Okan Öztürk'ün golüyle beraberliği yakaladı. Tecrübeli forvet düzgün bir vuruşla ağları sallayıp skoru 1-1 yaptı. 
Maçın bu skorla biteceği sanılırken 90'da sahneye çıkan Celil, nefis bir vuruşla meşin yuvarlağı ağlara göndererek Samsunspor'u 2-1'lik galibiyete taşıdı. 
Böylece ilk haftayı Antep yenilgisiyle kapayan Karadeniz ekibi 3 puanla ayağa kalktı. 

Maçın karnesi 
Muhammet KAÇAR DHA 
HAKEMLER Yunus Yıldırım, Cemal Gemici, Alex Taşçıoğlu 
ÇAYKUR RİZESPOR Zdravkov 6 - Yasin 6 , Beşir El Tabei 7 , Mehmet Polat 7 Dk.77 Eray 4 , Hakan Ünsal 7 - Ünal 6 , Şener 7 , Serkan 4 Dk.46 Ferdi 5 , Fahri 7 - Okan 7 , Dia Cire 6 Dk.46 Gökhan 5 
SAMSUNSPOR Ali Uyanık 6 - Ali Akdeniz 5 , Petkov 6 , Kenan 6 - Muhammet 7 Dk.72 Anis 4 , Mustafa 5 Dk.65 Musa 4 , Kais 7 , Adnan 6 , Celil 7 - Serkan 7 , Radjenoviç 3 Dk.39 İvanov 5 
GOLLER Kais Dk.6 , Okan Dk.54 , Celil Dk.90 
SARI KARTLAR Şener Çaykur Rize , Mustafa Samsunspor 


</TEXT>
</DOC>
