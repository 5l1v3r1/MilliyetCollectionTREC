<DOC>
<DOCNO> 361105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sonspo29.html </URL>
<DATE> 2005/07/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Vestel Manisaspor, Admira'yı 6-1 yendi... 
</HEADLINE>
<TEXT>

     Birinci Süper Lig'de mücadele edecek Vestel Manisaspor, Avusturya kampında yaptığı hazırlık maçında, bu ülkenin takımı Admira'yı 6-1 yendi. 
     Karşılaşmada başarılı bir futbol sergileyen Vestel Manisaspor'un gollerini Meduna, Zafer 2 , Caner, Makinwa ve İbrahim attı. Avusturya ekibinin golünü Panny kaydetti. 
     Vestel Manisaspor'da sakatlıkları devam eden Tufan ve Hüseyin Yoğurtçu, Admira maçında forma giymedi. Teknik direktör Levent Eriş, hafif sakatlığı bulunan Mahmut Yılmaz'ı da dinlendirdi. 
     Siyah-beyazlılarda Çaykur Rizespor'dan transfer edilen Zafer Demiray'ın, antrenmanlarda sergilediği performansın yanı sıra Admira maçının ilk yarısında oynadığı futbol ve attığı iki golle teknik heyetin beğenisini kazandığı bildirildi. 
     Öte yandan, Vestel Manisaspor kafilesini ziyaret eden Ticaret Borsası Başkanı Arif Koşar ve İşadamı Tarık Almış, Manisa'ya döndü. 
     
</TEXT>
</DOC>
