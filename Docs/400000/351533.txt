<DOC>
<DOCNO> 351533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/son/sonsiy07.html </URL>
<DATE> 2005/06/13/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
DYP mahkemelik oldu... 
</HEADLINE>
<TEXT>

     Mehmet Ağar'ın ''hayırlı bir rakam'' dediği, 1071 oyla yeniden Genel Başkan seçildiği DYP 8 Olağan Büyük Kongresi mahkemelik oldu. 
     Balıkesir eski Milletvekili İlyas Yılmazyıldız, Ağrı eski Milletvekili Musa Konyar, Tansu Çiller döneminin İstanbul ve Ankara İl Başkanları Süleyman Soylu ile Nevzat Ceylan adına Avukat Ali Kaya tarafından Asliye Hukuk Mahkamesi'nde dava açıldı. 
     19 sayfalık dilekçede, genel başkan dahil, yapılan bütün organ seçimlerinin, tüzük değiştirme yetkisini GİK'e veren kongre kararının ve parti tüzüğünün olağanüstü kongre ile ilgili 3 2 delege çoğunluğu arayan şartının iptali talep edildi. 
     ''Kongredeki hukuka aykırılığın'' Yargıtay Cumhuriyet Başsavcılığı, Türkiye Barolar Birliği ile Ankara, İstanbul ve İzmir barolarına da ihbar edildiği dilekçede, kongre platformunun ''egemen çekirdek azınlığın'' senaryolarının oynandığı manevra alanı haline getirildiği ileri sürüldü. 
     Dilekçede, Hikmet Tekbudak adlı kişinin kongre delegesi olmadığı gerekçesiyle adaylığının reddedildiği belirtilirken, Ağar'ın da daha önce delege olmadan seçildiği kaydedildi Dilekçede, şöyle denildi ''DYP'nin şu andaki genel başkanı dahi, parti delegesi olmadan bir önceki büyük kongrede aday olmuş, adaylığı reddedilmemiş ve yarışarak seçilmiştir. 
     Genel başkanın veya adayın vaad ve taahhüt debisi yüksek, ifa karatı sıfıra yakın, özü boş ve fakat yüksek sesli hitabetinden fazlası ve başkası, kongre oligarşinin yasaklarındandır'' ANKA 


     
</TEXT>
</DOC>
