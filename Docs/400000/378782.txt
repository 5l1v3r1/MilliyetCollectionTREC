<DOC>
<DOCNO> 378782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sonyas09.html </URL>
<DATE> 2005/09/15/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türkiye'de prezervatif kullanımı arttı, hap azaldı 
</HEADLINE>
<TEXT>

     Sağlık Bakanlığı’nca, hastaneler ve sağlık ocaklarında ücretsiz dağıtılan prezervatif sayısı, 1 yılda yaklaşık 1 milyon arttı. 
     Sağlık Bakanlığı Ana Çocuk Sağlığı ve Aile Planlaması AÇSAP 
     kayıtlarına göre, Sağlık Bakanlığı, hastaneler veya sağlık ocaklarında 2003 yılında 1 milyon 994 bin 392 prezervatif dağıttı. Bu rakam, 2004 yılında yaklaşık 1 milyon artarak, 2 milyon 910 bin 780’e ulaştı. Kayıtlarda bu yılın ilk 6 ayı rakamlarına bakıldığında, prezervatif kullanımının giderek arttığı görüldü. Buna göre, bu yılın ilk 6 aylık döneminde, 1 milyon 246 bin 843 prezervatif dağıtıldı. Doğum kontrol hapı dağıtımında ise son yıllarda az da olsa düşüş gözlendi. Bakanlık tarafından ücretsiz dağıtılan doğum kontrol hapı sayısı 2003 yılında 1 milyon 522 bin 273 iken, 2004 yılında 1 milyon 507 bin 19’a geriledi. 2005 yılının ilk 6 ayında ise 811 bin 624 doğum kontrol hapı dağıtıldı. Kayıtlara göre, aile planlaması kapsamında rahim içi araç ria taktıran kadıların sayısında da 1 yıllık dönemde artış görüldü. Sağlık Bakanlığı kuruluşlarında, ücretsiz takılan RİA sayısı 2003 yılında 348 bin 348 olurken, bu sayı 2004 yılında 362 bin 513’e çıktı. Bu yılın ilk 6 ayında ria taktıranların sayısı da 180 bin 487 oldu. Bakanlık yetkililerine göre, ria 10 yıla kadar koruyuculuğunu sürdürüyor. Bir çiftin 1 yıl boyunca korunması için ise 13 aylık hapa veya 100-144 prezervatife ihtiyacı bulunuyor. 
     
</TEXT>
</DOC>
