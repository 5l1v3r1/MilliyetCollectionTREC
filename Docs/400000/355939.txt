<DOC>
<DOCNO> 355939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonspo31.html </URL>
<DATE> 2005/06/27/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Robinho'ya 50 milyon dolarlık değer biçildi... 
</HEADLINE>
<TEXT>

     Brezilya futbolunun son dönemde yetiştirdiği en önemli genç yeteneklerden biri olan Robinho'ya, 50 milyon dolarlık 68 milyon YTL değer biçildi. 
     7. FIFA Konfederasyon Kupası'nda Brezilya Milli Takımı'nda gösterdiği performans nedeniyle fiyatı iyice yükselen Robinho için kulübü Santos'un, genç yıldızı 50 milyon dolar getirmesi durumunda Real Madrid'e vereceği açıklandı. 
     Robinho'nun menajeri Juan Figger, yaptığı açıklamada, Real Madrid'in Brezilyalı futbolcuyu geçen yıl kasım ayında alması gerektiğini belirterek, ''Real Madrid, kasım ayında transfer işini bitirmeliydi. Şimdi Robinho'nun transferi hem çok iş hem de çok para istiyor'' dedi. 
     İspanyol Marca Gazetesi'nin haberine göre Real Madrid, geçen hafta içinde Robinho'nun transferi için 18 milyon dolarlık bir öneriyle Santos'a gitmiş, ancak Brezilya kulübü bu öneriyi geri çevirmişti. 
     Genç golcüyü Real Madrid dışında takımların da istediği bildirilirken, İngiltere Premier Ligi takımlarından Arsenal'in, en ciddi öneriyi yapan kulüp olduğu kaydedildi 21 yaşındaki golcü Robinho, Brezilya'nın 7. FIFA Konfederasyon Kupası finalinde Arjantin'e karşı yapacağı maçta, takımının en büyük kozu olacak. 

     
</TEXT>
</DOC>
