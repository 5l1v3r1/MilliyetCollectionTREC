<DOC>
<DOCNO> 362778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonspo04.html </URL>
<DATE> 2005/07/20/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Bild Gazetesi yazarı Ailton en az 20 gol atar... 
</HEADLINE>
<TEXT>

     Bild Gazetesi yazarı Vim Vomland, Ailton için mükemmel bir golcü, biraz egoist ancak ceza sahası içinde öldürücü yorumunu yaptı. 
     Baştan söylemek istiyorum. Beşiktaş süper bir transfere imza attı. Almanya’da bu gelişme flaş haber olarak geçiyor, çünkü Brezilyalı futbolcu ne yaparsa yapsın hep gündemde olmuştur. 
     Ailton’a Almanya’da bir kesim Küçük şişman adam'' diyorlar. Çünkü az bir göbeği var. Ama iş gol atmaya geldiğinde ligin en iyileri arasında gösterebilirim kendisini. İki ayağını da kullanabilen, hava toplarında da gayet başarılı olan, her yerden şut atabilen ancak en önemlisi ceza sahasında öldürücü bir yeteneğe sahip tecrübeli çok bir futbolcu. Bu nedenle iddia ediyorum, Ailton Türkiye Ligi’nde en az 20 gol atacaktır. 
     Eminim ki, Fenerbahçe Teknik Direktörü Christoph Daum bu transfere hiç sevinmemiştir 
     Tabii ki Ailton’un büyük bir handikapı da var. O, inanılmaz bir egoisttir. Takım arkadaşlarını çoğu zaman hiç görmez. Ceza sahasında ise hiç kimseyi tanımaz. Sadece golü düşünür ve golü hep kendisi atmak ister. Onun bu tavrı zaten Schalke 04’te de epey problem olmuştur. Koşmayı hiç sevmez, sadece gol atmayı düşünür. 
     
     Lakabı playboy 

     Geçtiğimiz sene evlenen Ailton özel hayatını da hareketli yaşar. Evli olmasına rağmen Almanya’da playboy’ olarak anılmıştır. Ancak buna rağmen ailesine çok önem verir. Tatillerde hep ülkesine gider. Ailesini ziyaret eder. Brezilya’da muhteşem bir çiftliği vardır. Hobileri arasında rodeo başta gelir. Geçtiğimiz dönemde rodeo yaparken kendisini sakatlamıştı. Atları çok sever. 
     
     Vim Vomland 

     

     
</TEXT>
</DOC>
