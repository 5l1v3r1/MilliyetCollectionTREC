<DOC>
<DOCNO> 360103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sonsiy04.html </URL>
<DATE> 2005/07/11/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Babacan yarın Avrupa Parlamentosu'nda konuşacak 
</HEADLINE>
<TEXT>

     AB ile üyelik müzakerelerini yürütmek üzere Başmüzakereci olarak görevlendirilen Devlet Bakanı Ali Babacan, yarın Avrupa Parlamentosu’nda bir konuşma yapacak. 
     Ali Babacan, yarın Avrupa Parlamentosu’nun önemli komisyonlarından Dışişleri Komisyonu’nda bir konuşma yapacak. Türkiye’nin AB üyeliğine ilişkin çalışmalar konusunda bilgi verecek Babacan, AP milletvekillerinin sorularını da yanıtlayacak. 
     Bu arada, Babacan, Çarşamba günü Avrupa Komisyonu’nun Adalet’ten sorumlu Üyesi İtalya eski Dışişleri Bakanı Franco Fratini ile de bir görüşme yapacak. 
     Ali Babacan, Başmüzakereci olarak görevlendirildikten sonra Haziran ayında da Brüksel’de temaslarda bulunmuştu. 
     
</TEXT>
</DOC>
