<DOC>
<DOCNO> 357950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/spor/bbas.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakiplerimiz belli oldu 
</HEADLINE>
<TEXT>


FIBA'nın düzenlediği Avrupa kupalarındaki temsilcilerimizin rakipleri dün Almanya'nın Münih kentindeki FIBA Genel Merkezi'nde gerçekleştirilen kura çekimi ile belirlendi. Takımlarımızın büyük çoğunluğu kolay gruplara düştüler 


Basketbolda FIBA'nın düzenlediği Avrupa kupalarında Türk takımlarının 2005 - 2006 sezonunda yer alacağı gruplar ve rakipleri belli oldu. 
Almanya'nın Münih kentindeki FIBA Genel Merkezi'nde yapılan kura çekiminde, FIBA Avrupa Kupası'nda Fenerbahçe, E Grubu'nda EKA AEL Lemesos K.Rum Kesimi , PAOK Yunanistan ve BC Kalev Estonya , G Grubu'nda Pınar Karşıyaka, Lokomotiv Rostov Rusya , BC Kiev Ukrayna ve Telekom Basket Almanya takımlarıyla eşleşti. Kupada ilk tur grup mücadelesi 25 Ekim-29 Kasım tarihleri arasında yapılacak. 
FIBA Erkekler Çalenç Kupası'nda Banvitspor, F Grubu'nda Mlekarna Kunin Çek Cumhuriyeti , Superfund Bulls Avusturya takımlarıyla 20 Ekim - 24 Kasım tarihleri arasında karşılaşacak. 
FIBA Bayanlar Avrupa Kupası'nda ise Beşiktaş, E Grubu'nda Kastoria CAC Yunanistan , BC Stara Zagora Bulgaristan ve Kozachka Zalk Ukrayna , Fenerbahçe, F Grubu'nda KK Hemofarm Sırbistan Karadağ , Lukoil Neftochimik Bulgaristan ve S.Moskova Region Rusya , Mersin Büyükşehir Belediyesi, G Grubu'nda, WBC Kimiko Makedonya , Jedintsvo Bijelo Sırbistan Karadağ ve Anda Ramat Hasharon İsrail , Ceyhan Belediyesi de H Grubu'nda Panathinaikos Yunanistan , BC Chevakata Volgoda Rusya ve ZKK Vojvodina Sırbistan Karadağ takımlarıyla eşleştiler. 

Bahçeşehir şampiyon 

Bahçeşehir Üniversitesi Erkek Basketbol Takımı, Polonya'nın Gorzow kentinde düzenlenen ve Türkiye'den bir okulun ilk kez katıldığı 5. Avrupa Üniversite Basketbol Şampiyonası'nı kazanarak bir ilke imza attı. 
Basketbolda dünyanın önde gelen ülkelerinden Sırbistan Karadağ'ın Niş Üniversitesi'ni 70 - 51 yenerek şampiyon olan Bahçeşehir Üniversitesi, devreyi de 36 - 19 önde tamamladı. Bahçeşehir Üniversitesi'ne kupasını ve madalyalarını Gorzow Belediye Başkanı ve Avrupa Üniversite Sporları Birliği'nin EUSA Sırbistan Karadağlı yetkilisi verdi. Bahçeşehir'den Serhat Uğur, şampiyonanın en değerli oyuncusu seçildi. 

Hido'ya yakıştı 

Milli basketbolcumuz Hidayet Türkoğlu, dün vatani görevini yapmak üzere Burdur'daki Er Eğitim Alayı'na teslim oldu 

SÜLEYMAN EKİN - ONUR BAYRAM ANTALYA DHA 

NBA'deki gururumuz Hidayet Türkoğlu, bedelli olarak vatani görevini yapacağı Burdur'a gitmeden önce Antalya'daki IC International Otel'de asker tıraşı oldu. 
NBA takımlarından Orlando Magic'te forma giyen milli yıldızımız, vatani görevini yapmak üzere Burdur'a gitmeden önce Antalya'ya uğradı. Ağabeyi Nevzat Türkoğlu ve Judo Federasyonu eski Başkanı, aile dostu Resul Yolcu'yla birlikte Antalya'ya gelen Hido, IC International Otel'de asker traşı oldu. 
Berber koltuğunda görüntülenmek istemeyen Hidayet, her Türk genci gibi vatani görevini yapmak üzere Türkiye'ye geldiğini söyledi, "Severek ve isteyerek geldim. Askerlikten kaçış olmaz" dedi. Hido, dün akşam saatlerinde Burdur 58'inci Piyade Er Eğitim Alayı'na teslim oldu. 


</TEXT>
</DOC>
