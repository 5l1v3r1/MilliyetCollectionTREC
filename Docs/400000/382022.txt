<DOC>
<DOCNO> 382022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sontur23.html </URL>
<DATE> 2005/09/27/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Kızılay'da izinsiz gösteriye polis müdahalesi 
</HEADLINE>
<TEXT>

     Kendilerine "Ezilenlerin Sosyalist Platformu" ESP adını veren 7 kişi, Kızılay Meydanı’nda izinsiz gösteri yaparken gözaltına alındı. 
     Öğle saatlerinde Kızılay kavşağının ortasında, üzerinde "TMY Çöpe" yazılı pankart açan ve kendilerine "Ezilenlerin Sosyalist Platformu" ESP adını veren 7 kişilik bir grup, Terörle Mücadele Yasası’nı protesto etmek istedi. 
     Çevik Kuvvet ekipleri eylemcilerin çevresini sararken, gruptan bir kişi, basın açıklaması yapmaya çalıştı. Basın açıklamasında, "Bu yasa özgürlüğü kısıtlayacaktır. Terörle Mücadele Yasası tarihin çöplüğüne gidecektir" ifadelerine yer verildi. 
     Söz konusu 7 kişi, daha sonra, izinsiz gösteri yaptıkları gerekçesiyle gözlem altına alınarak Ankara Emniyet Müdürlüğü’ne götürüldü. 
     
</TEXT>
</DOC>
