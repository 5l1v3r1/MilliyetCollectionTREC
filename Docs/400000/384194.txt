<DOC>
<DOCNO> 384194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/soneko34.html </URL>
<DATE> 2005/10/05/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
ABD'de ''Bu memleket nasıl kurtulur '' yarışması... 
</HEADLINE>
<TEXT>

     ABD'de ''Amerikan Rüyası'nı'' Hindistan ve Çin gibi yükselen ekonomilerin meydan okumasına karşı yaşatmak için 100 bin dolar ödüllü yarışma açıldı. 
     Sponsorluğu Hizmet Çalışanları Uluslararası Birliği sendikası SEUI tarafından üstlenen yarışma, ABD ekonomisini büyümeye, şirketleri istihdamı artırmaya ve yüksek ücretli iş kolları açmaya teşvik edecek parlak fikirler bulunmasını amaçlıyor. 
     Sendika Başkanı Andrew Stern, ABD'nin uluslararası ilişkilerin hızla değiştiği rekabetçi bir dünyada konumunu koruyabilmek için yeni fikirlere ihtiyaç duyduğunu söyledi. 
     Yarışmacıların herhangi bir ekonomik sorunu tanımlayıp, buna çalışanların yararına uygulanabilir bir çözüm önerisi bulmasını gerektiren yarışmanın birincisi 100 bin dolarla ödüllendirilecek. 

     
</TEXT>
</DOC>
