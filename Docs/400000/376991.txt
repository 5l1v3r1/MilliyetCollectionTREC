<DOC>
<DOCNO> 376991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sondun11.html </URL>
<DATE> 2005/09/09/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Mısır basını Mübarek, seçimlerde yüzde 80 ile önde 
</HEADLINE>
<TEXT>

     Mısır basını, Cumhurbaşkanı Hüsnü Mübarek'in, ülkede ilk kez yapılan çok adaylı seçimlerde ortalama yüzde 80 oy oranıyla önde olduğunu yazdı. 
     Basında çıkan haberlerde, bu oy oranının seçim bölgelerine bağlı olarak yüzde 69 ile yüzde 98 arasında değiştiği belirtildi. 
     El Cumhuriye gazetesi, şimdiye kadar sayılan oyların ortalamasının yüzde 80'den fazlasının Mübarek için olduğunu bildirdi. 
     El Ahram gazetesi de, Eymen Nur'un Gad Yarın Partisi'nin biri hariç 22 bölgenin tamanında ikinci geldiğini ve Numan Goma'nın Yeni Vefd Heyet Partisi'nin önünde olduğunu kaydetti. 
     İstatistiklere göre, bu seçimlere katılım, geçmişe göre düşük oldu. Bu oran bazı durumlarda yüzde 20'inin altına kadar düştü. Mübarek'in referandumla 4 kez devlet başkanı seçildiği 1999'daki seçimlerde katılım oranının yüzde 79 olduğuna dikkat çekildi. 
     
</TEXT>
</DOC>
