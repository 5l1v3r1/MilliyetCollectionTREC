<DOC>
<DOCNO> 376566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/dunya/axdun02.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye hayır demek tarihi hata 
</HEADLINE>
<TEXT>


MEHMET AKTAN Aachen Bonn 


Almanya Dışişleri Bakanı Joschka Fischer, AB kapısını Türkiye'ye kapatmanın tarihi hata olacağını söyledi. 
18 Eylül seçimleri öncesinde kampanyasını yürüttüğü seçim otobüsünde Milliyet'in sorularını yanıtlayan Alman Yeşiller Partisi'nin popüler politikacısı, Tükiye'nin tam üyeliğinin, Avrupa ve Almanya'nın yararına olduğunu vurguladı. Filistin, Irak ve İran sorunlarına dikkat çeken Fischer, "Terörizmin kökleri oralarda oluşuyor. Terörizme, istihbarat, polis ve askeri, bütün imk nlarla karşı cevap vermeliyiz, ama asıl cevap siyasi cevaptır. Müslüman, laik ve modern Türkiye'nin, hem bu bölge, hem de Avrupa için önemini iyi anlamak gerekir" dedi. 
Fischer, Birlik partileri CDU CSU liderleri Angela Merkel ve Edmund Stoiber'in Türkiye karşıtı tutumlarını da şöyle değerlendirdi 
"Türkiye'ye 43 yıldan beri vaatler verildi. Adenauer ve Helmut Kohl de bunların arasındaydı. Ama Türkiye'nin önemini anlamayan Merkel ve Stoiber'in, AB kapısını Türkiye'ye kapatmak istemeleri tarihi hatadır. Merkel'in politikası körlük derecesinde tehlikedir. Bölgede barış ve Türkiye, bizim emniyetimiz için büyük önem taşır." 
Aachen ve Bonn'daki mitinglerinde Türkiye'nin AB üyeliğini savunan Fischer, "Türkiye'yi seçimlerin sonuna kadar savunacak mısınız " sorusuna da şu karşılığı verdi "Pek tabii. Almanya'nın Dışişleri Bakanı olarak, bu yolda birlikte yürümenin herkesin menfaatine olduğuna inanıyorum. Karar sonunda verilecek. Önümüzde AB'ye girecek güçte bir Türkiye olacak." 


</TEXT>
</DOC>
