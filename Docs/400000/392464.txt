<DOC>
<DOCNO> 392464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/dunya/dun03.html </URL>
<DATE> 2005/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna'da Pora, Gürcistan'da Kmara, Azerbaycan'da Makam 
</HEADLINE>
<TEXT>



Azerbaycan'da, Ukrayna ve Gürcistan'daki barışçı devrimlerde "itici güç" olan gençlik hareketlerinin benzerleri faaliyet gösteriyor. 
ABD'li ünlü spekülatör George Soros'la bağlantılı gençlik hareketi Ukrayna'da "Pora", Gürcistan'da ise "Kmara" adını taşıyordu. Türkçeye "Artık zamanı geldi" olarak çevrilebilecek bu isimlerin Azerbaycan'daki karşılığı ise, Makam. 2005 yılı başlarında kurulan Makam, Ukrayna'daki genç devrimciler gibi turuncu rengi kullansa da, Soros ya da başka hiçbir yabancı kişi ya da kuruluşla hiçbir bağı bulunmadığını savunuyor. Hareketin 25 yaşındaki lideri Emin Hüseyinov Milliyet'e, Pora ve Kmara ile sadece bilgi alışverişinde bulunduklarını, bu arada Türkiye'den Arı Hareketi'nin bir temsilcisi ile tanıştıklarını söylüyor. Hiçbir partiyle bağlantılarının bulunmadığını belirten Hüseyinov, "Sadece, petrol zenginliğini halkın paylaşmasını istiyoruz" diyor. 


</TEXT>
</DOC>
