<DOC>
<DOCNO> 385665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/siyaset/siy08.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Genel Sekreterliği'ne Sungar'ın yerine Acet 
</HEADLINE>
<TEXT>


ANKARA Milliyet 


Dışişleri Bakanı Abdullah Gül ile Devlet Bakanı, Başmüzakereci Ali Babacan, AB süreci konusunda dün Cumhurbaşkanı Sezer'e brifing verdi. Önceki akşam, bakanlık ve kamu kuruluşları yetkilileriyle bir araya gelerek, müzakere sürecinin işleyişi hakkında görüş alışverişinde bulunan Gül ve Babacan'ın brifingi 1 saat sürdü. Görüşmede, müzakere sürecinin yanı sıra Murat Sungar'ın emekliye ayrılışıyla boşalan AB Genel Sekreterliği'ne yapılacak atama da ele alındı. Genel sekreterlik görevine bugün ya da yarın atama yapılması beklendiği öğrenildi. Bu göreve genel sekreterlik görevine vekalet eden Genel Sekreter Yardımcısı Ahmet Acet'in getirilme ihtimalinin yüksek olduğu öğrenildi. 



</TEXT>
</DOC>
