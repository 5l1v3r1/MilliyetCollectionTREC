<DOC>
<DOCNO> 373180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur28.html </URL>
<DATE> 2005/08/26/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
En acı tesadüf 
</HEADLINE>
<TEXT>

     Erol KÜÇÜKOĞLU ORDU, DHA 

ORDU'nun merkeze bağlı Hürriyet Köyü'nde stabilize yolda aşırı hızla giden otomobil kontrolden çıkıp 400 metrelik uçuruma yuvarlandı. Kazada 2 kişi öldü, 1 kişi de ağır yaralandı. Kaza yerinden tesadüfen geçen 23 yaşındaki Bilal Kara, ölenlerden birinin sözlüsü 15 yaşındaki Nurcan Çakar olduğunu görünce sinir krizi geçirdi. 
     Kaza dün saat 18.30 sıralarında, Hürriyet Köyü yakınlarında meydana geldi. 31 yaşındaki Salih Çakar yönetimindeki 34 DUS 82 plakalı otomobil, aşırı hız sonucu kontrolden çıkarak 400 metrelik uçuruma yuvarlandı. Kazada, hurdaya dönen otomobildeki Nurcan Çakar olay yerinde, babaannesi 75 yaşındaki Ayşe Çakar da ambulansla hastaneye kaldırılırken yolda yaşamını yitirdi. Sürücü Salih Çakar da ağır yaralı olarak Ordu Devlet Hastanesi'ne kaldırılıp tedavi altına alındı. Kaza bölgesine yakın bir bahçede fındık topladıktan sonra köye doğru giden Bilal Kara, kaza olduğunu görüp meraklandı. Bilal Kara, bir süre sonra hayatını kaybedenin sözlüsü Nurcan Çakar olduğunu görünce şoka girdi. Sinir krizi geçiren Kara, yakınları tarafından güçlükle sakinleştirilmeye çalışıldı. Uzun süre ırmak yatağına çakılan araçtan gözlerini alamayan Bilal Kara, gözyaşlarına boğularak, İki gün sonra nişanlanacaktık. En son 4 gün önce görüşmüştük. Sahile Bizi ölüm ayırır yazmıştık’, bizi ölüm ayırdı. Allahım sabır ver'' diyerek sözlüsünün ardından ağıt yaktı. Kazayla ilgili soruşturma sürüyor. 
     
</TEXT>
</DOC>
