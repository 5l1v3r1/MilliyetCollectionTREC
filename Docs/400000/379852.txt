<DOC>
<DOCNO> 379852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/yasam/yas01.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni davranışlar yeni kiloları önler 
</HEADLINE>
<TEXT>


Kilo vermenin de, formda kalmanın da sırrı 'davranış değişikliği tedavisi'. Yeme alışkanlıklarınızda yapacağınız küçük oynamalar mucizeler yaratabilir 

TAYLAN KÜMELİ bir kibrit kutusu lezzet 

Kilo vermek isteyen birçok kişi, düşük kalorili diyet ve egzersiz programlarıyla arzuladığı kiloya kavuşabilir ancak bir süre sonra eski alışkanlıklara geri dönüldüğü için verilen kilolar fazlasıyla geri alınabilinir. Bu nedenle 'davranış değişikliği tedavisi', diyet kadar önemlidir. Ne yediğiniz kadar, nasıl yediğiniz de önemlidir. Neyi, nasıl ve ne zaman yediğinizi gözlemleyin, olması gerekenlerle karşılaştırıp nerede yanlış yaptığınızı bulduktan sonra onları değiştirin. Bu, sizi zayıflatacaktır. 

Davranışlarınızı not edin 
Başlangıç olarak, yediklerinizi ve yaptığınız egzersizleri not edebilirsiniz. Ana ve ara öğünler, yemek yenilen yer, zaman ve birlikte yenilen kişiler, yenilen yemeklerin miktar ve çeşidi ile yerken kendinizi nasıl hissettiğinizi yazmak bu çalışmada kilit rolü oynayabilir. Bu çalışma, sizi şişmanlatan nedenleri bulmanıza yardımcı olacaktır. 

En sık yapılan hatalar 
En sık yapılan hatalar şöyle sıralanabilir 
Çok fazla ve hızlı yemek yemek, Lokmaları çiğnemeden yutmak, Öğün atlamak, Su içmemek ya da az içmek, Yemek yerken TV izlemek, Stresli durumlarda aşırı yemek yemek, Akşam yemeğinden sonra atıştırmaya devam etmek. 

Altın öğütler 
Gereksiz kilo almamak için de ilk aşamada şu alışkanlıklarınıza dikkat edebilirsiniz 
Evde canınız sıkıldıkça buzdolabı kapağını açma alışkanlığından vazgeçin, Yemekleri küçük lokmalar halinde ve iyice çiğneyerek tüketin, Yemekleri mutfakta tabağınıza servis edip masaya getirin, Yemek biter bitmez masadan kalkın, Doyana kadar sebze yemeği ve sossuz hazırlanmış salata hakkınız olduğunu unutmayın.Kızartmalardan ve hamur işlerinden mümkün olduğunca uzak durun, Stresliyken buzdolabına saldırmayın Günde 3 ana ve 3 ara öğün tüketin ara öğünlerinizi asla atlamayınSu, sindirimi hızlandırıp, toksik maddelerin atımını sağlayacaktır. Günde en az 2 litre su için. 

Haftanın bilgisi 
Mutlu ve tok bir yaşam için 'serotonin' 
Doygunluk, rahatlık ve mutluluk duygusunu 'serotonin' hormonu sağlar. Açlık duygusunu da önleyen serotonin, yani mutluluk hormonu salgılandığında zihin daha açık olur ve daha iyi öğrenmeyi sağlar. Çilek ve muz, stresin etkilerini azaltan ve beyine mutluluk veren serotonin maddesi içerir. Ayrıca beyinde serotonine dönüşen 'triptofan'dan zengin balık, beyaz et, süt ürünleri, avokado, yağsız peynir, yulaf, taze fasulye, yumurta gibi yiyecekler de, tüketilmelidir. Ciddi bir atıştırma sebebi olan stresi azaltmak için gevşeme tekniklerini öğrenmek, spor yapmak, açık havada yürümek ve günde bir-iki saat dışarı çıkıp, güneş ışığı almaya çalışmak da serotonin seviyesini arttırmak için yardımcı olacaktır. Omega-3 yağı da kandaki serotonin seviyesini artırır. 


</TEXT>
</DOC>
