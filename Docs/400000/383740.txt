<DOC>
<DOCNO> 383740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/siyaset/axsiy02.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Üs' olarak AKP'nin seçilmesine tepki 
</HEADLINE>
<TEXT>


Muhalefet sözcüleri Çerçeve Belgesi görüşmelerinin AKP Genel Merkezi'nde yapılması, devlet geleneğine uymuyor 

ANKARA Milliyet 


Hükümetin, Türkiye için tarihi önem taşıyan Müzakere Çerçeve Belgesi üzerindeki itirazlarını değerlendirmek için üs olarak AKP Genel Merkezi'ni seçmesi, muhalefet partilerinin tepkisini çekti. 
Bu durumu "devlet geleneğine uymayan bir rezalet" olarak nitelendiren muhalefet sözcüleri, şu değerlendirmeleri yaptı 
İnal Batu CHP Hatay Milletvekili Emekli Büyükelçi Görüşmelerin genel merkezde yapılması, Dışişleri bürokratlarının genel merkeze çağrılması çok yanlış. Parti başka, devlet başka, hükümet başka. Görüşmeler Başbakanlık ya da Dışişleri Bakanlığı'nda yapılmalıydı. Ciddi olmak ve devlet geleneklerine saygılı olmak gerek. AKP, tecrübesizlik yapıyor. Resmi görüşmelerde not tutulmuyor. Sorumsuz danışmanlar kullanılıyor. 
Onur Öymen CHP İstanbul Milletvekili Emekli Büyükelçi Görüşmelerin genel merkezde yapılması, bürokratların buraya gelmesi yadırgayıcı bir durum. İngiliz Büyükelçisi, genel merkeze geliyor, olmaz. Ciddi devletlerde bu işler, devlet dairelerinde yapılır. Üstelik, Türkiye'yi bu kadar ilgilendiren bir konuda hayati karar alınacak, parlamentonun haberi yok. TBMM'ye hemen bilgi verilmesi gerek. Hükümet, Meclis'i devre dışı bırakıyor. Muhalefet olarak ne olup bittiğini bilmiyoruz. Erdoğan'ın üçlü görüşme yapması da yanlış. Bu işin takipçisi diplomatları nasıl devre dışı bırakırsınız Neyin pazarlığını yapıyorsunuz İngiliz Büyükelçi ile ne görüşüldü Bütün konuşmaların devlet arşivine girmesi lazım." 
Nüzhet Kandemir DYP Genel Başkan Yardımcısı Emekli Büyükelçi Dışişleri bürokratlarının bir siyasi partinin genel merkezine gitmelerine ilk defa şahit oluyorum. Bu Türkiye'de yaşanan bir ilk ve tamamen rezalet. Bakanlık sözcüsü, "Parti yönetimi toplandı" diyor. Sen parti sözcüsü değilsin ki bunu söylüyorsun. 

'Utanç verici' 
MHP Genel Başkan Yardımcısı Oktay Vural Utanç verici. Türkiye'de kararları kim, nerede alıyor AKP'ye oy verenler dahi bunu kabul edemez. Bu durum Türkiye'nin düştüğü hali ortaya koyuyor. Bakanları, diplomatları partide topluyorlar. Türkiye'yi parti devleti haline getirdiler. Türkiye'nin köklü bir devlet geleneği vardır, karar alma kurumları vardır. Bu kadar önemli konular parti genel merkezinden yürütülmez. 


</TEXT>
</DOC>
