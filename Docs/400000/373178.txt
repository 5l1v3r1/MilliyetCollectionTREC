<DOC>
<DOCNO> 373178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur25.html </URL>
<DATE> 2005/08/26/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Abdullah Bey’ tartışması 
</HEADLINE>
<TEXT>

     Ferit ASLAN DİYARBAKIR, DHA 

      TERÖRİSTBAŞI Abdullah öcalan'a, Abdullah Bey’ hitabıyla başlayan mektup yazan eski yandaşı Şemdin Sakık, 7 yıl önce kendi el yazısıyla DGM'ye verdiği savunmada eski lideri için Kan dökücü’, Ayaktaki ölülerin efendisi’, Diktatör’ gibi sıfatlar kullanmıştı. 
     Terör örgütü PKK'nın bir dönem iki numaralı ismi olan Şemdin Sakık, yargılandığı ve idam cezası aldığı Diyarbakır 1 No'lu DGM'ne 3 Eylül 1998’de el yazısıyla yazdığı 48 sayfalık savunmasında Öcalan'ı gerçekçi bir barış istmeyenlerin başında geldiğini söylemişti. 
     Sakık savunmasında, Onun Kürtlük diye bir sorunu kalmamıştır. Kürtlük kendisi için bir araç durumuna gelmiştir. Onun kan dökme sorunu vardır. Çünkü kan döktükçe Şam’da kalıp kral gibi yaşayabilir. Kendi deyimiyle dökülen kanın sayesinde yaşayabiliyor. O Şam’da kaldıkça kan dökülmeye devam edecektir. Şam’da oturan Öcalan istese de hiçbir zaman dökülen kanı durduramaz. Şam’ı terk etmeden barışa katkıda bulunamaz'' demişti. 
     Akan kanın durmasını istediği için Öcalan tarafından hain ilan edildiğini ve ölüm fermanının çıkarıldığını yazan Sakık, Barışçıl mücadele etme olanağı doğduğunda silah bırakılacağına inanıyorum. Militanlar savaşmaya mahkum edilmiştir. Yine siperde nöbet bekleyen ve operasyonlara çıkan askerler de bu kavganın bir an önce sona ermesini içtenlikle istiyor'' diye yazmıştı. 
     7 yıl önce Öcalan, Suriye’nin Başkenti Şam’dayken savunma veren Sakık, Silahlanma, silah altına genç alma, askeri faliyetler durdurulmalıdır. Dağdaki güçler Kuzey Irak’a çekilmelidir. Barış için PKK’da bir kaç Şemdin çıkmalı'' görüşüne yer vermişti. 
     Bugün Öcalan'a Abdullah Bey’ hitabıyla başlayan bir mektup yazarak silahları bırakmasını isteyen Şemdin Sakık, 7 yıl önceki savunmasında, terör örgütü PKK’da düşünen beyine ihtiyaç duyulmadığını, slogancılar, papağanlar ve kopyacılar dışında farklı konuşan ve yazan kimsenin çıkmadığını söyleyerek, Diktatör Apo’nun bunu başarmasının tek nedeni insanları beyinsizleştirmesidir. O, toprağa gömülenlerin temsilcisi, ayaktaki ölülerin efendisidir. Bunlar bana aykırı geldiği için ayrıldım'' demişti. 
     
</TEXT>
</DOC>
