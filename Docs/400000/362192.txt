<DOC>
<DOCNO> 362192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur51.html </URL>
<DATE> 2005/07/18/ </DATE>
<TIME> 18.50 </TIME>
<AUTHOR>  </AUTHOR>
<HEADLINE>
Kapı ve pencereleri kilitlenen otomobilde anne ve 2 çocuk fenalık geçirdi 
</HEADLINE>
<TEXT>

     Gaziantep’te kapı ve pencereleri kilitlenen otomobilde anne ve 2 çocuğu fenalık geçirdi. 
     Edinilen bilgiye göre, Belçika’da işçi olarak çalışan ve iznini geçirmek için Gaziantep’e gelen Ahmet Eser, eşi Gülşen ve çocukları Seval 11 ve Barış’ı 4 Atatürk Bulvarı’na park ettiği otomobilin içinde bırakıp kapıları kapattı. Bu sırada otomobilin kapıları kilitlendi. 
     Ahmet Eser’in bankadaki işinin uzaması üzerine aşırı sıcak ve havasızlıktan rahatsız olan Seval Eser ve çocukları, otomobilin camlarına vurarak yardım istedi. 
     Anne ve çocuklarının yardımına koşan vatandaşlar, otomobilin kapı ve pencerelerini açmayı başaramayınca, çilingirden yardım istedi ve olayı 112 Acil Servise bildirdi. 
     Anne ve çocuklarına yardım için olay yerine 112 Acil Servis ekibi ve çilingir geldi. Otomobilin camı kırılmaya çalışıldığı sırada, baba Ahmet Eser otomobilin yanına geldi ve kapıyı açtı. 
     Baygınlık geçirmek üzereyken otomobilden çıkarılan anne ve 2 çocuğu olay yeri yakınındaki pastaneye götürüldü. Anne Gülsen ve çocukları Seval ve Barış, sağlık görevlilerinin müdahalesiyle kendine geldi. 
     Ahmet Eser, otomobilinin kapı ve pencerelerini dalgınlıkla kapattığını belirtti. 
     
</TEXT>
</DOC>
