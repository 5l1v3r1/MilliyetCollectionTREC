<DOC>
<DOCNO> 368854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/yazar/guclu.html </URL>
<DATE> 2005/08/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kimler öğretmen olabilecek 
</HEADLINE>
<TEXT>


Öğretmen adaylarının başvuruları devam ediyor. Asil kadrolara puanı yetenler, büyük bir heyecanla nereye atanacaklarını belirlemeye çalışırken, puanı yetmeyenlerin en büyük umudu, 30 bin kişilik sözleşmeli öğretmen kadrosu oldu. 
Milli Eğitim Bakanlığı Personel Genel Müdürü Remzi Kaya, 58 bin öğretmene acilen ihtiyaç duyduklarını belirterek, "Bunun 10 bin 509'unu asaleten, 30 binini de sözleşmeli kadrolarla karşılayacağız. 

Sorular birbirinin aynı 
Maliye Bakanlığı'ndan ek kadro alınması halinde, acil durumdaki öğretmen açığını en kısa sürede tamamlayacağız" dedi. 
Remzi Kaya, Halkevleri, okulöncesi eğitim kurumları ve özürlülere yönelik kurumlarda usta öğretici olarak çalışanlara da yakında müjdeli haberlerinin olacağını söyledi. 
Maliye Bakanlığı'nın oluru beklenen yeni düzenlemeye göre, uzun süredir usta öğretici olarak çalışan on binlerce görevli için, sözleşmeli usta öğretici olma şansı doğacak. İlk etapta 12 bin usta öğreticinin sosyal güvenlik çatısı altına alınıp maaşlarının iyileştirileceğini belirten Kaya, bu konudaki düzenlemelerin devam ettiğini, yakında kamuoyuna açıklanacağını söyledi. 
Bu arada, öğretmen adaylarından soru yağmuru devam ediyor. Her gün, yüzlerce, hatta binlerce soru geliyor. Ama pek çoğu birbirinin aynı. Ya da ortak konuları içeriyor. 
Öğretmen adaylarının, tek tek Milli Eğitim Bakanlığı'na ulaşıp bu sorularına cevap bulmaları mümkün değil. Bu yüzden onlar adına bugün de biz elçilik görevini yerine getirdik. 
MEB Personel Genel Müdürü Remzi Kaya'nın sizlerden gelen sorulara verdiği cevaplar şöyle 

İhtiyaca göre kadro 
Asaleten atamalarda ya da sözleşmeli kadrolarda eş durumu göz önünde bulundurulacak mı 
Devlet Memurları Yasası'na göre, stajyerliği kalkmayan memurun, eş durumu tayinden yararlanması mümkün değil. Asker, polis, öğretmen ya da kaymakam hiç fark etmiyor. En az bir öğretim yılı ilk tayin yerlerine gitmek zorundalar. 

KPSS'de İngilizce öğretmenlerine matematik, tarih, coğrafya soruları sorulması, abesle iştigal değil mi 
Soruların içeriğine ve sınavın şekline biz kesinlikle karışmıyoruz. ÖSYM belirliyor. Ama İngilizce öğretmenleri kendi içlerinde değerlendiriliyor. Diğer adaylarla yarışmıyorlar. 

Şu anda askerdeyiz. Vatani görevimiz kasım ayında bitiyor. Atamamız gerçekleşirse, ne olacak 
31 Aralık 2005 akşamına kadar bekleriz. Gelmeyenlerin kadrosu iptal edileceği için yeniden sınava girmeleri gerekir. 

KPSS'de 8-9 yıldır hiç görmediğimiz derslerden soru sorulması ne kadar doğru 
Soruların içeriğine biz karışmıyoruz. Bu, ÖSYM'nin görevi. 

Geçen yıl sınava giren arkadaşımdan, 9 net fazlam var ama aynı puanı aldık. Bir yanlışlık olabilir mi 
Hayır, geçen yılın ortalamaları ve standart sapmaları ile bu yılkiler farklı. Bazı bölümlerde puanlar düşerken, bazılarında da yükseldi. 

İki yıllık meslek yüksekokullarından mezun olanlar da sözleşmeli öğretmen olabilir mi 
Normal koşullarda olmaz. Ama bilgisayar ve İngilizce gibi elde yeterli öğretmen olmadığı koşullarda iki yıllık mezunlardan da yararlanılabilir. 
Geçen yıl, iki yıllık bilgisayar mezunlarını böyle görevlendirdik. 

KPSS yılda kaç defa yapılıyor 
Yılda bir kez yapılıyor. 

Sözleşmeli kadrolara resim öğretmeni atanacak mı 
Şu an için net değil. İhtiyaca göre kadro açılacak. Ama atanma ihtimalleri fazla.. 

Benim branşımda 1400 öğretmen alınacak. Ben 1380'inci sıradayım ama puanım yetmediği için başvuramıyorum. Neden 
Arkadaşımız, sanıyorum bu yıl sınava girenler arasında 1380'inci. Geçen yılkiler de katılınca geriye düşmüş olabilir. 

KPSS'ye girmeyenler de sözleşmeli öğretmen olarak atanabilirler mi 
İki ve dört yıllık mezunlar arasında KPSS'ye giren yeterince öğretmen yok ve ihtiyaç varsa, atamaları gerçekleşebilir. 

Yeterince Türkçe öğretmeni varken, neden edebiyat mezunları da bu kapsama alındı 
Talim Terbiye Kurulu'nun kararı bu yönde. 

Turizm ve otelcilik mezunlarının atamaları neden hiç yapılmıyor 
Turizm ve otelcilik liselerinin tümü anadolu lisesi ve yönetmeliğe göre anadolu liselerine stajyer öğretmen ataması yapılamıyor. Bu durumu Talim Terbiye Kurulu'na bildirdik ama değişen bir şey olmadı. 

Açıklanan taban puanın altında olanlar başvuruda bulunabilir mi 
Kesinlikle hayır. 

Üniversite 4. sınıftayım. Bu yıl ki KPSS sonucum gelecek yıl geçerli olur mu 
Son sınıflarınki geçerli. Ama 3. sınıflarınki geçersiz. 

Eğitim fakültesi kimya bölümü mezunuyum. Sertifikam da var. Sınıf öğretmeni olarak atanabilir miyim 
Hayır. Yeterince sınıf öğretmenimiz var. 

Sözleşmelilere ek ders ücreti verilecek mi 
Maliye Bakanlığı'nın tutumuna bağlı. 

KPSS'nin soru ve cevapları ile bizlerin doğru ve yanlışları neden açıklanmıyor 
Bence de açıklanması gerekir. Ama ÖSYM bu konuda çok katı. 

Sözleşmeli öğretmenlerin yerine asil öğretmen geldiğinde ne olacak 
Bir başka okula atanır. Görevine son verilmez. 

Bilgisayar sertifikası 
Başvuru ve atamalar için bilgisayar sertifikası gerekli mi 
İlgili tüm fakültelerde bilgisayar dersi olduğu için böyle bir zorunluluk yok. 

İki yıllık mezunum ve 19 yıldır usta öğreticiyim. Ben de sözleşmeli olabilir miyim 
Usta öğreticilere yönelik ciddi çalışmalarımız var. Yakında açıklayacağız. 

KPSS'yi kazandım ama başvuru için internette ismim çıkmıyor. Neden olabilir 
Halen görevli olan ya da atanma yeterliliği olmayanlar, yeterli puanı tuttursalar da başvuruda bulunamazlar. Bu yüzden açılmıyor. 

Ayrıntılı tablo ve bilgiler Milliyet Gazetesi'nde... 


</TEXT>
</DOC>
