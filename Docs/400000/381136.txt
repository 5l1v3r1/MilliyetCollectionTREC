<DOC>
<DOCNO> 381136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun30.html </URL>
<DATE> 2005/09/24/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
İsrail ordusu, Gazze sınırına topçu birlikleri konuşlandırdı... 
</HEADLINE>
<TEXT>

     İsrail, dün gece topraklarına yönelik roket saldırısının ardından, bugün öğleden sonra Gazze Şeridi'nin kuzeyindeki sınır bölgesine bir topçu bataryası konuşlandırdı. 
     İsrail askeri yetkilisi, ''İsrail'e yönelik Kassem roketi saldırılarından sonra, ordunun Gazze Şeridi'nin kuzeyindeki bölgeye bir topçu bataryası yerleştirdiğini belirtti. 
     İsrail radyosu, Savunma Bakanı Şaul Mofaz'ın orduya Gazze Şeridi'nde bir dizi operasyon yapması ve radikal gruplara ait yerleri vurması emrini verdiğini bildirmişti. 
     Radyo, Başbakan Ariel Şaron'la gece birçok telefon konuşması yapan Mofaz'ın, İsrail topraklarına dün gece girişilen roketli saldırıya yanıt olarak silahlı kuvvetlere Gazze Şeridi'nde bir dizi operasyon emri verdiğini duyurmuştu. 
     Gazze'de İsrail'in Hamas militanlarını taşıyan iki araca hava saldırısı düzenlemesi sonucu ölen 4 kişinin, Hamas üyeleri olduğu açıklanmıştı. 
     
</TEXT>
</DOC>
