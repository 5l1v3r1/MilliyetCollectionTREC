<DOC>
<DOCNO> 364717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko48.html </URL>
<DATE> 2005/07/27/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
2005 ürünü fındığa 7 YTL alım fiyatı verilmesi istendi... 
</HEADLINE>
<TEXT>

     Giresun Bölgesi Fındık Tarım Satış Kooperatifleri aylık toplantısı yapıldı. 
     FİSKOBİRLİK’ten yapılan yazılı açıklamaya göre, Entegre Fındık İşleme Tesisleri Toplantı Salonu’nda yapılan toplantıya, FİSKOBİRLİK Yönetim Kurulu Başkan Vekili Salih Can, Giresun Fındık Tarım Satış Kooperatifi Başkanı Murat Kumaş ile 9 kooperatifin Başkan ve Yönetim Kurulu üyeleri katıldı. 
     FİSKOBİRLİK Yönetim Kurulu Başkan Vekili Can başkanlığında yapılan toplantıda, 2005 ürünü fındığa 7 YTL alım fiyatı uygulanması, Giresun kalite fındığa 50 YKr fark verilmesinin istenmesi kararı alındı. 
     Toplantıda ayrıca, aşırı sıcaklardan dolayı fındıkta yaşanan dökülme ve yanmalar nedeniyle Giresun’da 82 bin ton dolayında açıkladıkları tahmini rekoltenin yüzde 20 dolayında zarar gördüğü kanısına varıldığı da bildirildi. 
     
</TEXT>
</DOC>
