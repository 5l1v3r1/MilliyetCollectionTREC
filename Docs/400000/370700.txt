<DOC>
<DOCNO> 370700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur33.html </URL>
<DATE> 2005/08/17/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Silahla oyun ölüm getirdi 
</HEADLINE>
<TEXT>

     Zonguldak’ın Çaycuma İlçesi’nde, çekmecede bulduğu dedesinin tabancasıyla oynayan 4 yaşındaki çocuk, silahın ateş alması sonucu hayatını kaybetti. 
     AA muhabirinin aldığı bilgiye göre, Madenler Köyü’nde meydana gelen olayda, dedesi R.Y. dışarıda olduğu sırada, çekmedeki tabancayı gören Ş.Y. 4 silahla oynamaya başladı. Tetiğe dokunması sonucu elindeki silah ateş alan Ş.Y, ağır yaralandı. 
     Silah sesini duyarak eve gelen komşuları tarafından Çaycuma Devlet Hastanesi’ne kaldırılmak istenen küçük çocuk, yolda hayatını kaybetti. 
     Hastanede yapılan otopside, silahtan çıkan merminin çocuğun başına isabet ettiği belirlendi. 
     Bu arada, anne ve babası yaklaşık 3 yıl önce boşanan Ş.Y’nin Çocuk Esirgeme Kurumu’na verildiği, daha sonra dedesinin çocuğu yanına aldığı öğrenildi. Ş.Y’nin babasının nerede olduğunun bilinmediği, annesinin başka biriyle evlendiği belirtildi. 
     
</TEXT>
</DOC>
