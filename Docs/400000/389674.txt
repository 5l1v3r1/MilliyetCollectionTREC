<DOC>
<DOCNO> 389674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/guncel/gun09.html </URL>
<DATE> 2005/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Taramada ikinci adım 
</HEADLINE>
<TEXT>


GÜVEN ÖZALP Brüksel 

TÜRKİYE, tarama sürecinde ikinci adımı bugün "Eğitim ve Kültür" başlığında gerçekleştirilecek tanıtıcı tarama toplantısıyla atıyor. Ancak bu iki alanın "hassasiyeti" nedeniyle, AB çapındaki uygulamalar ulusal uygulamaların gölgesinde kalıyor ve yetki öncelikle ulusal makamlara ait görülüyor. Türkiye, bu başlıkta AB'ye uyum sağlayabilmek için her şeyden önce fon aktarılan programlara katılım şartlarını yerine getirmek durumunda kalacak. AB'nin bu iki alandaki önceliklerini, ortak bir kültür alanı yaratılması ve eğitimde standartların yükseltilmesi oluşturuyor. AB'nin eğitim alanındaki en önemli eleştirisi, bütçeden eğitime ayrılan payın düşük olması. Kız öğrenci oranının düşük olması ile YÖK'ün merkeziyetçi yapısını eleştiren AB, mesleki becerinin artırılması için de mesleki eğitimin güçlendirilmesini istiyor. 



</TEXT>
</DOC>
