<DOC>
<DOCNO> 381064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/siyaset/siy04.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinleri buluşturan cenaze 
</HEADLINE>
<TEXT>


HATAY DHA 


Türkiye'de sadece Ermenilerin yaşadığı tek köy olan Hatay'ın Samandağ ilçesi Vakıflı köyünde ölen Hilda Çapar'ın 70 cenaze töreninde üç dinden yurttaşlar bir araya geldi. 200 nüfuslu Vakıflı köyündeki törene katılan Samandağ Hıristiyan Cemaati Başkanı Mahir Hilenoğlu 40 , bir araya gelen değişik dinlerden kişilerin Medeniyetler Buluşması'nın en güzel örneğini oluşturduğunu söyledi. Hilenoğlu şöyle konuştu 
"Hatay'da yaşayan Hıristıyanlar, Müslüman ve Musevilerle iç içedir, inançlarından ve kültürlerinden dolayı hiçbir sorun yaşamıyor. Diğer dinlere mensup dost ve arkadaşlarımızın cenazelerine, düğünlerine gider, yan yana çalışır, birlikte ağlar, birlikte güleriz. Bu ortak yaşam bize atalarımızdan kaldı, biz de gelecek nesillere aktaracağız." 

Kardeşçe yaşıyoruz 
Muhtar Berç Kartun da şöyle konuştu "Kimseden kötülük görmedik, aşağılamadık. Atalarımız gibi huzur içinde yaşıyoruz. Hiçbir zaman 'Ermeni soykırımı' diye bir şeyi kabul etmedik." 


</TEXT>
</DOC>
