<DOC>
<DOCNO> 394680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/yasam/yas08.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk heykeline çirkin saldırı 
</HEADLINE>
<TEXT>


ANKARA Milliyet 

Ankara Sıhhiye'de bulunan Zafer Anıtı'ndaki Atatürk heykeli, kimliği belirlenemeyen kişi ve kişelerin boyalı saldırısına uğradı. Vatandaşlardan gelen ihbar üzerine olay yerine gelen polis, Atatürk heykelinin yüz bölümü ile vücudunun üst kısmının siyah renkli ayakkabı boyası ile boyandığını, el kısmına küçük bir kitap konularak heykelin kaidesine de "Bu dünyada okumadın, belki öbür dünyada ateşin üstünde okursun diye cevşeni eline veriyorum" yazıldığını tespit etti. Ekipler, heykelin el kısmına bırakılan kitabın bir "Cevşen" olduğunu belirledi. Ankara Büyükşehir Belediyesi ekiplerince üzerindeki boya ve yazılar silinen heykel, daha sonra yıkandı. Emniyet yetkilileri, olayın akli dengesi yerinde olmayan kişi veya kişilerce gerçekleştirilmiş olabileceğini belirterek, konuyla ilgili çalışma başlatıldığını bildirdi. 


</TEXT>
</DOC>
