<DOC>
<DOCNO> 385732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun21.html </URL>
<DATE> 2005/10/11/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Rum kesiminin ABD Büyükelçisi İstesek Türkiye'yi veto ederdik 
</HEADLINE>
<TEXT>

     Kıbrıs Rum Kesimi’nin ABD Büyükelçisi Euripides Evriviades, iki kez Türkiye’yi veto etme şanslarını olduğunu ama yapmadıklarını belirtti. 
     Euripides Evriviades, Washington Times gazetesinde yayınlanan yazısında, keendisine pek çok kez neden Türkiye’yi veto etmediklerinin sorulduğunu savundu. 
     Türkiye’nin AB üyeliğini veto etme için iki kez fırsatları olduğunu ama yapmadıklarını ifade eden Evriviades, "Kıbrıs, AB yolunda Türkiye’ye iki kez onay verirken, geçmişe dönüp bakması için ek çok sebebi vardı. Ancak Türkiye’ye daha yapıcı yollarla uzanmak istedik" dedi. Evriviades şimdi de Türkiye’nin AB’nın bütün yükümlülüklerini yerine getirmesi gerektiğini belirtti. 
     
     "TÜRKİYE’NİN İŞGALİ DÜŞMANCA" 
     Türkiye’nin "35 bin askeriyle düşmanca işgalini sürdürdüğünü" belirten Evriviades, Türkiye’nin ilgili bütün insan haklarını ihlallerini gerçekleştirdiğini savundu. 
     Kıbrıs Rum Kesimi’nin ABD Büyükelçisi, Türkiye’nin bütün uluslararası örgütlere üyeliklerini de engellediğini ifade etti. 
     Türkiye’nin Ankara Antlaşması’nın ardından yayınladığı deklarasyonu da "provoke edici" olarak nitelendiren Euripides Evriviades, Erdoğan’ın Kıbrıs konusundaki sözlerine de atıfta bulunarak "Bu ve diğer provokasyonların ardından bazıları Kıbrıs’ın Türkiye’nin AB üyeliğine verdiği desteği sonlandırmasını teklif etti ancak benim ülkem Türkiye’ye bir kez daha dostluk elini uzattı" dedi. 
     Euripides Evriviades’in yazısında, "Aday bir ülkenin bir AB üyesi ülkede işgal kuvvetleri bulundurması ve varlığını reddetmesi AB ülklerine bağlayan değerlerle uyuşmaz" ifadeleri yer aldı. 
     Evriviades, Kıbrıs’taki yeşil hat için de "utanç hattı" tanımlaması yaptı. 
     
     "AB KIBRIS SORUNUNU TERK ETTİ" 
     Öte yandan Washington Times gazetesinde yayınlanan bir başka haberde, Kıbrıs’ı ziyaret eden Avrupa Parlamentosu adına konuşan Josep Borrell’in "Bizden sihirli bir çözüm beklemeyin" sözyleri aktarıldı. 
     Andrew Borowiec imzalı haberde Kıbrıslı Rumlar’ın AB’den Türk askerlerinin adadan çıkmasına yardım etmeleri yönündeki beklentiyerine karşılık olarak Borrell’in "AB’nin şapkadan tavşan çıkaracak sihirli bir gücü yok" dediği belirtildi. 
     Haberde, "açıklamanın tonunun" Kıbrıslı Rumlar için büyük bir sürpriz olduğu belirtildi. 
     Kıbrıs sorununun bir Avrupa sorunu haline dönüştüğünün bilindiği belirtilen haberde, AB yetkililerinin sorunun çözümünün açıkça Türk ve Rum taraflarının elinde olduğunu belirttiği ifade edildi. 
     Haberde, Türk askerlerinin adadaki varlığı için "işgal" yerine "çıkarma" terimi kullanılması dikkat çekti. 
     
</TEXT>
</DOC>
