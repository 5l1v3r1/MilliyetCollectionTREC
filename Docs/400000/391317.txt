<DOC>
<DOCNO> 391317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/yasam/yas09.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kızın namus cinayeti 
</HEADLINE>
<TEXT>


Y.K., telefonda tanıştıktan sonra kendisini Şanlıurfa'ya kaçıran Halil İbrahim Çağra'yı randevu verdiği otogarda öldürdü 

AYDIN DHA 

Aydın'ın Söke ilçesinde üniversiteye hazırlanan 17 yaşındaki Y.K., telefonla tanıştığı, ancak bir süre sonra kendisini kandırarak Şanlıurfa'ya kaçıran elektrik ustası Halil İbrahim Çağra'ya 40 , sokak ortasında kurşun yağdırdı. 
İddialara göre olay şöyle gelişti İzmir'de yaşayan elektrik ustası Halil Çağra, telefon arkadaşlığı kurduğu Y.K.'yı, 1 ay önce kandırarak memleketi Şanlıurfa'nın Ceylanpınar ilçesine kaçırdı. Kızlarından haber alamayan ailenin ihbarı üzerine araştırma başlatan polis, K.'nın izini buldu. Çağra, 'küçük yaştaki kızı kaçırmak ve ırzına geçmek' suçundan tutuksuz yargılanmak üzere serbest bırakılırken, K. ailesine teslim edildi. 

Otogarda buluştu 
Dün Çağra'yı arayarak Söke'ye davet eden genç kız, babası Mehmet K.' ile birlikte otogara gitti. Babasına "Bir arkadaşımla görüşüp geleceğim" diyerek yanından ayrılan genç kız, Çağra ile otogarın yanında buluştu. Genç kız bir süre tartıştığı Çağra'yı, babasına ait 9 milimetre çapında ruhsatsız tabancayla kurşun yağmuruna tuttu. 
Çağra olay yerinde yaşamını yitirirken, babasının yanına dönen genç kız, "Ben cinayet işledim, namusumu temizledim" dedi. Gözaltına alınan K.'nın, Çağra'nın evli olduğunu bilmediği ve polis tarafından bulunduktan sonra da şik yetçi olmadığı öğrenildi. 




</TEXT>
</DOC>
