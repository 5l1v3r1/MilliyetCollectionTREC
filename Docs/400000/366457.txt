<DOC>
<DOCNO> 366457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sonspo33.html </URL>
<DATE> 2005/08/02/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Roberto Carlos, artık hem Brezilyalı hem İspanyol... 
</HEADLINE>
<TEXT>

     
Şenhan Bolelli 

İspanya'nın Real Madrid takımında oynayan Brezilayalı futbolcu Roberto Carlos, yabancı oyuncu statüsünden kurtulmak için bugün İspanyol vatandaşlığını da aldı. 
     İspanyol Anayasası'na bağlılık yemini ederek, İspanyol vatandaşlığı da alan Roberto Carlos, İspanyol ligindeki yabancı oyuncu statüsünden kurallar gereği, ancak gelecek sezon kurtulabilecek. 
     İspanyol basınına açıklama yapan tecrübeli futbolcu, ''Bu ülke bana çok şey verdi. İspanyol vatandaşı olmaktan çok gurur duyuyorum. Brezilya ve Real Madrid formalarını giymem hayatımdaki en önemli olaydır'' dedi. 
     9 yıl önce İtalya'nın İnter takımından Real Madrid'e transfer olmasını ''hayatındaki dönüm noktası'' olarak yorumlayan futbolcu, bu zamana kadar Real Madrid formasıyla oynadığı 450 maçta 59 gol attı. 
     Çifte vatandaşlık kazanan Carlos, Brezilya milli takımında oynamaya devam edecek. 
     Bu sezon kadrosuna Robinho ve Baptista ile iki Brezilyalı daha dahil eden Real Madrid'te Roberto Carlos'un ardından Ronaldo'nun da İspanyol vatandaşlığına geçmesi bekleniyor. Ronaldo, bunun için başvuruda bulundu. 
     
</TEXT>
</DOC>
