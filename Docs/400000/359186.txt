<DOC>
<DOCNO> 359186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/siyaset/asiy.html </URL>
<DATE> 2005/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Göbeği açık kızlara karışıyor muyuz 
</HEADLINE>
<TEXT>


Başbakan, Amerika yolunda, üniversitede dekolte giyenleri tartışmaya açarken, "Biz bunları düzenlemek için kanun çıkarıyor muyuz " dedi. Erdoğan, türbanlı üniversite formülünü anlattı 

ANKARA Milliyet 


Başbakan Recep Tayyip Erdoğan, üniversitede türban yasağını eleştirirken ilk kez, göbeği açıkta bırakan düşük bel pantolon ve tişört giyen kız öğrenciler ile dekolte kıyafet giyenlerin durumunu tartışmaya açtı. Erdoğan, "Biz niye türbana karışıyoruz Bırakalım kadınlar, kızlar kendileri karar versinler. Bakın Türkiye'de dekolte aldı başını gidiyor. Karın kısmı açık pantolonlarla üniversiteye bile gidiliyor. Biz bunları düzenlemek için bir kanun çıkarıyor muyuz " dedi. 
Erdoğan, ABD'ye giderken Hürriyet, Sabah ve Zaman gazetesinin genel yayın yönetmenlerine şu açıklamaları yaptı 

TÜRBANLI ÜNİVERSİTE FORMÜLÜ 
Biz önce devlet üniversiteleri ile özel ve vakıf üniversiteleri arasında bir ayrım yapalım, diyoruz. Hiç olmazsa isteyen kızlar özel ve vakıf üniversitelerine türbanla girebilir, eğitim hakkı alabilir. Bu toplumsal sorunu böyle çözebiliriz. Ama buna bile itiraz ediyorlar... Bu yüzden kızların okula gönderilmemesi yönünde sosyal baskı var. Bir genç kız üniversiteye gidip eğitim alsa, bu baskılara daha kolay direnemez mi Ama muhalefet buna tam tersinden bakıyor. 
Camilere kadro verilmesine bile karşı çıkıyorlar. Anadolu'ya gidin, birçok caminin kadrolu imamı yok. Peki insanlara kim namaz kıldıracak İşte o zaman cahil insanlar imamlık yapmaya başlıyor. 

EŞİMİNKİ TÜRBAN DEĞİL, BAŞÖRTÜSÜ 
Ailede başı açık niye kabul etmeyeyim Kayınbiraderimin eşinin başı açık. Kızlarının başı da açık. Ama bu soruları sormak doğru mu Ben de size, "Niye çevrenizde hiç başı örtülü kadın yok " diye sorabilirim. Benim eşimin başına örttüğü türban değil, başörtüsü. 

DEKOLTE ALMIŞ GİDİYOR 
Biz niye buna karışıyoruz Bırakalım kadınlar, kızlar kendileri karar versinler. Bakın Türkiye'de dekolte aldı başını gidiyor. Karın kısmı açık pantolonlarla üniversiteye bile gidiliyor. Biz bunları düzenlemek için bir kanun çıkarıyor muyuz Benim idealim hep şu oldu Başı açık kız ile örtülü kız yan yana okusun, kol kola gezsin. 

İMAM HATİP ARKA BAHÇE DEĞİL 
Üniversite kapıları açık olsaydı kızlarım Türkiye'de okurdu. Oğlum da burada katsayı engeline takıldı. Aldığı puan Boğaziçi Üniversitesi'ne girmesine müsaitti. Ama imam hatipte okuduğu için giremedi. İmam hatipin tarihi Atatürk'e dayanıyor. İmam bu toplumda dini ihtiyaçları karşılayan insan. Hatip iyi konuşmacı. Bu okullara niye itiraz ediliyor, anlamıyorum. Biz imam hatiplere arka bahçe diyenlerle o yüzden ayrıldık. 

ANAYASA MAHKEMESİ'NE MESAJ 
Ben, "Referandum yapacağız" demedim. "Gerekirse referanduma da gidebiliriz" dedim. Çıkardığımız yasaya Kuran kursu maddesi demek yanlış. Bu, adı itibarıyla talihsiz bir kanun. Dünyanın herhangi bir yerinde, "Kanuna aykırı eğitim kurumları" diye bir ifade var mı Anayasa Mahkemesi bunu iptal ederse gerekçeli kararları tarihe büyük bir not düşecektir. Siyasi bir karar almamaları gerekir. Bu gibi sorunları konsensüsle çözmek istediğimizi söyledik. Ama kimse bize yardımcı olmadı. Tam aksine, tam aksini yaptılar. Bize bu konulardan vurmaya çalıştılar. YÖK Başkanı, işi gücü bırakmış bize çatıyor. Ülkenin başbakanına hakaret edersen ben bir gün buna cevap veririm. 

CAMİLERDE SİNEVİZYONLU VAAZ 
Anadolu'da ve İstanbul'da fazla cami yok. Artık bir apartmanda neredeyse bir camilik insan oturuyor. Cuma namazlarında insanlar sokağa taşıyor. Cuma günü cami açığı var. Arap ülkeleri ile bizim İslamımız farklı. Orada isteyen insan sokağın ortasına seccadeyi atıp namaz kılabilir. Bizde biri böyle yapsa insanlar kızar. Aslında camiler daha iyi de kullanılabilir. Bilgisayarlı eğitim bile verilebilir. Okuma yazma kursları düzenlenebilir. Camilerde sinevizyonlu vaaz dönemine geçiyoruz. İmamlar bilgisayarlı eğitim yapıyor. 

KOMUTANIN İZNİNİ ALDIK 
Deniz Kuvvetleri Komutanı'nın oğlunun düğününe çok istediğim halde gidemeyeceğim. Maalesef programımız çakışıyor. Ama komutanın iznini aldık. 

ORTAKLIĞI SONRASI 
Ülker'in bayiliğini yapan şirketlerdeki hisselerimi sattıktan sonra paramı nasıl değerlendireceğime henüz karar vermedim. 

ATİLLA KOÇ'TAN MEMNUN 
Kültür Bakanı Atilla Bey'in çalışmalarından çok memnunum. Her yeri dolaşıyor. Mevzuat engeli tanımıyor. Çok güzel işler yapıyor. Mimarlık Kongresi'nde Kürşad Bey'in Tüzmen konuşmasının nedeni de şu Aynı sırada inşaat malzemeleri fuarımız vardı. Kürşad Bey yabancı mimarlara inşaat malzemelerimizi de tanıtmak istedi. 


</TEXT>
</DOC>
