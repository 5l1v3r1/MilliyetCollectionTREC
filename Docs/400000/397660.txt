<DOC>
<DOCNO> 397660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy16.html </URL>
<DATE> 2005/11/24/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Gazi maaşlarının artırılması için teklif... 
</HEADLINE>
<TEXT>

     DYP Denizli Milletvekili Ümmet Kandoğan ile DYP Şırnak Milletvekili Mehmet Tatar, halen 214 YTL olan gazi maaşlarının 3 YTL’ye çıkarılması amacıyla yasa teklifi verdi. 
     TBMM Başkanlığı’na sunulan, "İstiklal Madalyası Verilmiş Bulunanlara Vatani Hizmet Tertibinden Şeref Aylığı Bağlanması Hakkında Kanunda Değişiklik Yapılması İlişkin" teklifte, yasadaki "5150" rakamının "8500" olarak değiştirilmesi, böylece, halen 214 YTL tutarında aylık alan gazilere 3 YTL aylık bağlanması öngörülüyor. 
     Teklife göre, hak sahibinin ölümü halinde bu tutar, dul eşine yüzde 100 oranında bağlanacak. Ancak dul eşin tekrar evlenmesi durumunda maaşı kesilecek. 
     Teklifin gerekçesinde, gazilerin içinde bulundukları maddi imkansızlıklar vurgulanarak, "Gazilerimizin yaşamlarında gerek maddi, gerekse sosyal alanda en üst düzeyde iyileştirme yapmak, devletimizin asli ve en önemli görevidir" denildi. 
     
</TEXT>
</DOC>
