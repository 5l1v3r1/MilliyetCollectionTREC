<DOC>
<DOCNO> 356739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sontur10.html </URL>
<DATE> 2005/06/29/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Eğitimcilere ''Yılmaz Erdoğan'' cezası... 
</HEADLINE>
<TEXT>

     Zafet TOKUŞ- Hakan TURHAN ADAPAZARI Sakarya , DHA 

ADAPAZARI'nın en köklü okullarından biri olan Atatürk Lisesi'nde düzenlenecek Tiyatro günlerinde’ sahneleyecekleri Bizim aile’ adlı tiyatro oyununda suç teşkil eden unsurlar’ bulunduğu gerekçesiyle, 1'inci Tugay Komutanlığı'nın, haklarında valiliğe suç duyurusunda bulunduğu 5 eğitimciye Uyarı’ cezası verildi. 
     Oyuna, Yılmaz Erdoğan'ın 5 yıl sahnelenen Kadınlık bizde kalsın’ adlı oyunundan pasajlar eklediği ileri sürülen okul müdürü Talha Yaycı, Müdür Yardımcısı Nilgün Uygur ile Edebiyat öğretmenleri Hasan Yolcu, Faik Kestane ve Leyla Eker, Sakarya Milli Eğitim Müdürlüğünce yazıyla uyarıldı’. 
     Adapazarı Atatürk Lisesi Edebiyat ögretmenleri Hasan Yolcu, Faik Kestane ve Leyla Eker, Tiyatro Festivali kapsamında yazdıkları Bizim aile’ adlı oyunu festival kapsamında sahnelemek istedi. Öğretmenler, yazdıkları oyuna, Yılmaz Erdoğan'ın 5 yıl sahnelenen Kadınlık bizde kalsın’ adlı oyunundan da bölümler ekledi. Adapazarı Ahmet Akkoç İlkögretim Okulu salonundaki provalar sırasında asker üniformasına ihtiyaç duyulunca, Sakarya 1'inci Tugay Komutanlığı’ndan oyunda kullanılmak üzere asker üniforması istendi, Komutanlığın, Oyunun metnini gönderin. Okuyalım. Uygunsa veririz'' şeklindeki talebi üzerine öğretmenler metni gönderdi. 
     
     ÜNİFORMA BEKLERKEN, MÜFETTİŞLER ÇAĞIRDI 

     Oyun için üniforma verilmesini bekleyen öğretmenler, bir süre sonra haklarında Milli Eğitim Müdürlüğü Teftiş Kurulu’nun açtığı soruşturma nedeniyle Teftiş Kurulu’na çağrıldı. Öğretmenler, Kadınlık bizde kalsın’ oyununda yer alan askerlik anılarıyla ilgili bölümlerin sakıncalı olduğu gerekçesiyle, Valiliğe haklarında suç duyurusunda bulunulduğunu öğrendi. 
     Milli Eğitim Müdürlüğü Teftiş Kurulu müfettişleri tarafından başlatılan soruşturma nedeniyle öğretmenler prova aşamasındaki oyunu sahneleyemedi. Ancak okul müdürü Talha Yaycı ile okul Müdür Yardımcısı Nilgün Uygur da soruşturmaya dahil edildi. 
     
     YAZIYLA UYARILDILAR 

     Sakarya Milli Eğitim Müdür Vekili Murat Yazıcı imzasıyla 21 Haziran 2005 tarihinde 5 eğitimciye gönderilen yazıda şöyle denildi 
     Devlet memurları, her durumda devletin menfatlerini korumak mecburiyetindedir. Türkiye Cumhuriyeti anayasasına ve kanunlarına aykırı olan, memleketin bağımsızlığını ve bütünlüğü bozan, Türkiye Cumhuriyeti’nin güvenliğini tehlikeye düşüren herhangi faaliyette bulunamazlar. Devlet memurları resmi sıfatları gerektirdiği itibar ve güvene layık olduklarını, hizmet içindeki ve dışındaki davranışlarıyla göstermek zorundadır. Devlet memurlarının işbirliği içinde çalışmaları esastır. Devlet memurları, amiri oldukları kuruluş ve hizmet birimlerinde kanun tüzük ve yönetmeliklerle belirlenen görevleri zamanında ve eksiksiz olarak yapmaktan ve yaptırmaktan, maiyetindeki memurları yetiştirmekten, hal ve hareketlerini takip ve kontrol etmekten görevli ve sorumludurlar.'' 
     
     ÖĞRETMENLER KONUŞMADI 

     Milli Eğitim Müdür Vekili Murat Yazıcı, öğretmenlerle ilgili disiplin soruşturmasını hatırlamadığını söyleyerek, Hergün onlarca soruşturma oluyor hatırlamıyorum'' dedi. Edebiyat ögretmenleri Hasan Yolcu Faik Kestane ile Leyla Eken ise, konuyla ilgili konuşmadı. Okul Müdürü Talha Yaycı ile Müdür Yardımcısı Nilgün Uygun'a ise, seminerde olduklarından dolayı ulaşılamadı 
     
</TEXT>
</DOC>
