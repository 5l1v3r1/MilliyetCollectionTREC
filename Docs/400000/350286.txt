<DOC>
<DOCNO> 350286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun36.html </URL>
<DATE> 2005/06/09/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
İsrail Posta İdaresi'nden "Tanrı'ya Mektup" hizmeti 
</HEADLINE>
<TEXT>

     İsrail Posta İdaresi, müşterilerine yeni bir "hizmeti" uygulamaya koydu Kullarından Tanrı’ya yazılmış mektupları "yerine" iletecek. 
     İsrail Posta İdaresi’nden yapılan açıklamaya göre, Yahudiler tarafından yazılan ve Ağlama Duvarı’nın taşları arasına yerleştirilen dilek ve mektuplar toplanarak, bir postacı aracılığıyla yine Ağlama Duvarı’na yerleştirecek. 
     Posta İdaresi, mektupların 15 Haziran Çarşamba günü, Kudüs’teki bir posta merkezinde bir araya getirileceğini duyurdu. Mektuplar, aynı gün, Ağlama Duvarı’nda yapılacak bir törenle, kutsal taşlar arasına yerleştirilecek. Mektupların yerleştirilmesi, Ağlama Duvarı Hahamı Şmuel Rabinovitz ve İsrail Posta İdaresi Müdürü Yossi Şelley’in huzurunda gerçekleştirilecek. 
     "On Emir"in içinde taşındığı Ahit Sandığı’nın yerleştirildiği tapınaktan kalan son duvar olduğuna inanıldığı için Yahudilerin kutsal saydığı Ağlama Duvarı, dileklerinin gerçekleştirilmesini isteyen milyonların yazdığı ufak dilek mektuplarına ev sahipliği yapıyor. Dilek mektupları, katlanarak, Ağlama Duvarı’nın taşları arasına yerleştiriliyor. Duvar taşları arasındaki sayısız dilek mektupları arasında, yeni mektupları yerleştirecek yer bulmak da pek kolay olmuyor. 
     
</TEXT>
</DOC>
