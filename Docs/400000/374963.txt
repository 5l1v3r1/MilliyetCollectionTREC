<DOC>
<DOCNO> 374963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/yasam/yas07.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangının izi 60 yılda silinecek 
</HEADLINE>
<TEXT>


MUSTAFA OĞUZ İzmir DHA 

İzmir Bayındır'da 332 bin kızılçam ağacının zarar gördüğü orman yangının izlerini silmek için çalışmalara başlandı. Şu anda yanan alanda temizlik yapıldığını, sonbaharda ise tohum ekileceğini belirten İzmir Orman Bölge Müdürü İsmail Üzmez, "Bu alanda yanan kızılçamlar 10 ile 60 yaş arasındaydı. Ormanın eski haline gelmesi için 60 yıl gerek. Bu parayla ölçülmeyecek bir zarar" dedi. Ormanlar için en tehlikeli varlığın insan olduğuna dikkat çeken Üzmez, geçtiğimiz yıl Seferihisar ve Bayındır'da 700 hektarlık orman kaybına yol açan yangınların bahçe temizliği yapan insanların dikkatsizliği sonucu çıktığını hatırlattı. Bu yıl yine Bayındır'da 200 hektarlık ormanın insan hatası yüzünden yandığını belirten Üzmez, "Ormanlar için en tehlikeli varlığın 'insan' olduğunu söylemek yanlış olmaz" diye konuştu. 


</TEXT>
</DOC>
