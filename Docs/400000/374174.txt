<DOC>
<DOCNO> 374174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur21.html </URL>
<DATE> 2005/08/30/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Korkudan yaralı kardeşini bırakıp kaçtı 
</HEADLINE>
<TEXT>

     Konya’nın Beyşehir İlçesi’nde 2 kardeş, Konya’dan çalındığı belirtilen motosikletle kaza yapınca, ağabey, kardeşini, yaralı olmasına rağmen olay yerinde bırakıp kaçtı. 
     Edinilen bilgiye göre, İsmail A. 19 ile kardeşi O.A. 12 , Konya’dan çalındığı belirtilen motosikletle gezerken, ilçe merkezine 5 kilometre uzaklıktaki Kaymakam Virajı mevkiinde kaza yaptı. 
     Kazada, motosikleti kullanan O.A, yaralandı. Bu sırada paniğe kapılan İsmail A, kardeşini olay yerinde bırakıp, motosikletle kaçtı. 
     Vatandaşların ihbarı üzerine O.A, olay yerine gelen ambulansla Beyşehir Devlet Hastanesi Acil Servisi’ne kaldırıldı. 
     O.A’nın, ağabeyinin, kazadan sonra paniğe kapılarak kaçtığını söylediği öğrenildi. 
     Güvenlik güçleri, İsmail A’yı arıyor. 
     
</TEXT>
</DOC>
