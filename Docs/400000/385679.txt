<DOC>
<DOCNO> 385679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/spor/spo12.html </URL>
<DATE> 2005/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya piyango 
</HEADLINE>
<TEXT>


A Kategorisi lideri Bursaspor'un ilk kez puan kaybetmesi, Sakaryaspor'un da Orduspor'dan çelme yemesi kırmızı - beyazlı ekibin ekmeğine yağ sürdü. Yılmaz Vural'ın öğrencileri haftayı en k rlı kapatan takım oldu 

CEVDET ERGUN 


İkinci Lig A Kategorisi'nde gol olarak en kısır haftalardan biri yaşanırken, en farklı skoru alan Antalyaspor haftaya damgasını vurdu. Geçen hafta Orduspor engelini aşamayan kırmızı - beyazlılar, ligde son sıraya demir atan Dardanel'e patlayıp, zirve yarışında ağırlığını hissettirmeye başladı. Dardanel'in ligdeki konumuna bakıldığında, bu galibiyet küçümsenebilir. Ancak Yılmaz Vural'ın elindeki kadrodan maksimum verim almaya başladığı ve takım içindeki taşların oturduğu unutulmamalıdır. Şimşek'in tecrübeli kadrosu, diğer favoriler arasında zorlu yarışı mutlu sonla noktalayacak kapasitede bir grafik çiziyor. Dardanel önünde de Taner - Hakan Keleş uyumuna, usta forvet Coşkun'un da katılımıyla mükemmel bir futbol resitali sundular. Zirve yarışındaki en güçlü rakipleri Bursaspor ve Sakaryaspor'un da bir puan almasıyla haftanın en k rlı ekibi oldular. 
Lider Bursaspor, son üç maçta 7 puan toplayan Elazığspor'u taraftarının önünde yenemeyerek, 7. haftada ligdeki ilk puanlarını kaybetti. Ancak bunda maç boyunca Elazığ'ın yaptığı müthiş presin de etkisi büyüktü. Sakaryaspor için de işler iyi gitmedi. Geçen hafta Altay'a 2-1 boyun eğen Hikmet Sevim'in öğrencileri, bu kez de Antalyaspor'a aynı sistemle geçit vermeyen Orduspor'a takıldı, taraftarını hayal kırıklığına uğrattı. 

Kaf - Kaf çıkışta 
Karşıyaka, Mardin engelini de aşarak, üç maçta 9 puan topladı ve üst sıralara doğru dev bir hamle yaptı. Nurullah Sağlam'ın olaylı ayrılığının ardından Hayrettin Gümüşdağ'ın gelişi, iyi bir form tutturan Karşıyaka'yı sekteye uğratmadı. İstanbulspor, Fuat Yaman'la kan değişikliğine giden Kocaelispor ile İzmit'te golsüz berabere kalarak, Türk Telekom galibiyetinin ardından fren yapmak zorunda kaldı. 
İstanbul Büyükşehir Belediyespor, Mersin İdmanyurdu'na şans tanımazken, zirve için umutlanan Altay'ın deplasmanda 54 dakika 9 kişi oynayan Türk Telekom'a puan kaptırması haftanın sürprizi olarak dikkati çekti. Yozgat - A.Sebat maçı beklendiği gibi beraberlikle sonuçlandı. 
Uşak, maçın henüz 4. dakikasında penaltıdan Mahmut ile bulduğu gol ve rakibin 10 kişi kalmasının da verdiği rahatlıkla Gaziantep Büyükşehir Belediyesi deplasmanından üç puanla dönerek ligde beş haftalık galibiyet hasretine son verdi. 

HAFTANIN KARMASI 
Oğuzhan Elazığ 
Bekir İst.Spor 
Erhan T.Telekom 
Süleyman Uşak 
Ziya Ordu 
Serdar A.Sebat 
M.Şahintürk Karşıyaka 
Abdülvahit İst.B.Bld. 
İbrahim Uşak 
Hakan Keleş Antalya 
Taner Antalya 

HAFTANIN TAKIMI 
Uşakspor 

HAFTANIN FUTBOLCUSU 
Taner Antalyaspor 

HAFTANIN TEKNİK DİREKTÖRÜ 
Yılmaz Vural Antalya 


</TEXT>
</DOC>
