<DOC>
<DOCNO> 374889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/astro/index.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniliğe açığız 
</HEADLINE>
<TEXT>

Yan yana gelen Venüs ve Jüpiter olumlu ve koruyucu enerjilere işaret etmekte. Sanatta, diplomaside ve anlaşmalarda şanslı olunabilir. Güzellikleri ortaya çıkarabileceğimiz fırsatlar olacak. 

Koç'lar sevgiye dayalı konularda hevesliler. Bu olumlu enerjileri onları mutlu ediyor. Yaratıcı konularda ise yeniliklerin içinde olacaklar. Boğa'lar aynı anda pek çok işle meşgul olacaklar. Planlı olmak onları başarılı ve verimli kılıyor. Aşırı inat onları zorlayabilir. İkizler düşündükleri yolculuklarda dikkatli olmalı ve yakınlarla ilgili konuları ihmal etmemeliler. Kardeşlerle ilişkiler ise çok olumlu gelişiyor. Yengeç'ler aşırı harcamalarını kısmanın bir yolunu bulmalı. Sezgilerine güvenerek kazançlarını artırabilirler. Aslan'lar için öne çıkabilecekleri bir gün. Yeni konulara uyumlu yaklaşımları onları heveslendiriyor. İlişkilerini tekrar gözden geçirmek onlar için önemli görünüyor. Başak'lar adımlarını dikkatli atmalı. Geçmişe yönelik konular onları duygusal olarak etkiliyor. İyimser olmaları için nedenleri var. 
Terazi'ler canlı ve çok hevesliler. Arkadaşlıklar ve ilerisi için yaptıkları planlar onlara heyecan veriyor. Akrep'ler duygusal güven ve sağlam arayışlar içindeler. Özellikle işe ait konuları artık ertelemeden toparlamalılar. Kendilerini öne çıkaracak şartlar da kullanılabilmeli. Yay'lar bugün çok yönlü girişimlerden yanalar. Başkalarından öğrenecek pek çok şey var. Farklı görüşlere açık olmak onlara fayda sağlayacak. Oğlak'lar bugün duygusal yetersizlik içinde olabilirler. Enerjilerini doğru kullanmalılar, kontrollü olmak gerekiyor. Bu yüzden eşin para durumuna ait gelişmelerde sağduyulu olunmalı. Kova'lar ikili ilişkilerinde bazı şeylerin yoluna girmesini kolaylaştırabilir. Ortaklaşa girişimlerde ise sabırlı davranmak durumundalar. Balık'lar pek huzurlu değiller ancak disiplinli hareket etmeleri gerekiyor. Bu sayede işe ait konuların üstesinden gelecekler. Sağlıklarına karşı daha özenli olmalılar. 
</TEXT>
</DOC>
