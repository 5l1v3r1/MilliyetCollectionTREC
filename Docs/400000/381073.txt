<DOC>
<DOCNO> 381073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/spor/spo05.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fernando Alonso zafer peşinde 
</HEADLINE>
<TEXT>



Formula 1 Dünya Şampiyonası'nın 17. ayağı bu haftasonu Brezilya'nın Sao Paulo kentinde koşulacak. Genel klasmanda lider durumda bulunan Fernando Alonso yarın Interlagos pistinde yapılacak yarışta üçüncü olması durumunda mutlu sona ulaşacak. Renault'nun İspanyol pilotu aynı zamanda en yakın rakibi Kimi Raikkonen'in de ilk dörde girememesi durumunda da şampiyonluğunu ilan edecek. 24 yaşındaki Alonso bu başarıya uzanırsa en genç şampiyon olarak tarihe geçecek. 4 bin 309 metre uzunluğundaki pistte 71 tur üzerinden düzenlenecek yarış öncesi bugün de sıralama turları gerçekleştirilecek. Interlagos'da McLaren Mercedes pilotu Juan Pablo Montoya 1.11.473 ile tur rekorunu elinde bulunduruyor. Sıralama turları bugün 18.50, dev yarış ise yarın 19.50'den itibaren CNN Türk'ten naklen yayınlanacak. 

GENEL KLASMAN Sürücü Takım Puan 1.F.Alonso Renault 111 2.K.Raikkonen McLaren 86 3.M.Schumacher Ferrari 55 4.J.P. Montoya McLaren 50 5.J.Trulli Toyota 43 

MARKALAR KLASMANI Takım Puan 1.Renault 152 2.McLaren 146 3.Ferrari 90 4.Toyota 80 5.Williams 59 


</TEXT>
</DOC>
