<DOC>
<DOCNO> 373887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sontur19.html </URL>
<DATE> 2005/08/29/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
PKK'nın eylemsizlik kararı sözde kaldı 
</HEADLINE>
<TEXT>

     DHA 

      BAŞBAKAN Recep Tayyip Erdoğan’ın Diyarbakır'daki Kürt sorunu açıklamalarının ardından PKK'lı teröristlerin açıkladıkları 20 Ağustos- 20 Eylül arasındaki eylemsizlik kararının üzerinden bir hafta geçmesine rağmen, Trabzon, Batman ve Tunceli’de güvenlik güçleriyle çatışmaktan geri durmadı. 3 polis memurunun yaralandığı operasyonlarda 9 terörist ölü, 2 terörist de sağ ele geçirildi. 
     PKK teröristleri, ilan ettikleri eylemsizlik’ kararının başladığı 20 Ağustos’ta Tunceli’nin Pülümür ilçesi kırsalında Teslim ol'' çağrılarına silahla karşılık vererek çatışmaktan geri durmadı. Çatışmada 2 terörist ölü ele geçirildi. 
     21 Ağustos’ta ise Trabzon’un Maçka ilçesine alışveriş için dağdan inen 3 terörist güvenlik güçleriyle yine çatıştı. 3 polis memurunun yaralandığı çatışma sonrasında Suriye uyruklu 1 terörist ölü, 1 terörist de sağ ele geçirildi. Kaçan teriröst Suriye uyruklu Çektar kod adlı terörist ise bir hafta sonra yakalandı. 
     23 Ağustos’ta Van’da bir otelde eğlenen PKK teröristi güvenlik güçlerinin operasyonuyla sağ olarak yakalandı. 25 Ağustos'ta Batman’ın Beşiri ilçesi Tepecik köyü kırsalında güvenlik güçleriyle karşılaşan bir grup PKK teröristi teslim olmak yerine çatışmaya girdi. 3 gün süren operasyonda 6 terörist ölü ele geçirildi. Beşiri ilçesinde operasyon bölgesine gitmek isteyen yaklaşık 2 bin kişi, güvenlik güçleri tarafından havaya ateş açılarak durduruldu. 
     Eylemsizlik’ kararına karşın güvenlik güçleriyle çatışmalara girmeyi sürdürmeye devam eden 9 PKK teröristi ölü, 1 yaralı, 1 de sağ ele geçirildi. 
     
</TEXT>
</DOC>
