<DOC>
<DOCNO> 382853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko39.html </URL>
<DATE> 2005/09/30/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Yabancı Sermaye'nin 3 Ekim değerlendirmesi... 
</HEADLINE>
<TEXT>

     Yabancı Sermaye Derneği YASED , Türkiye'deki yabancı sermaye temsilcilerinin, 3 Ekim'de çıkacak kararın Türkiye'de faaliyette bulunan yabancı yatırımcıların mevcut faaliyetlerini ve yatırım kararlarını etkilemeyeceği görüşünde olduklarını bildirdi. 
     YASED'den yapılan yazılı açıklamada, anket yoluyla görüşleri alınan dernek üyesi yabancı sermayeli kuruluşların yüzde 71'inin, 3 Ekim'deki müzakerelerin başlayıp başlamamasının Türkiye'ye ilişkin yeni yatırım kararlarını olumsuz yönde etkilemeyeceğini ilettiği kaydedildi. 
     AB'nin kararı ne olursa olsun hükümetin AB'ye uyum konusundaki reform çalışmalarını ve yatırım ortamındaki iyileştirme çalışmalarını sürdürmesi gerektiği vurgulanan açıklamada, YASED'in hükümetin AB konusundaki her türlü çabasını sonuna kadar desteklediği ve müzakerelerin 3 Ekim tarihinde koşulsuz olarak başlamasını beklediği ifade edildi. 
     
</TEXT>
</DOC>
