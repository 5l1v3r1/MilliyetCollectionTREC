<DOC>
<DOCNO> 391093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko36.html </URL>
<DATE> 2005/10/31/ </DATE>
<TIME> 17.55 </TIME>
<AUTHOR>  </AUTHOR>
<HEADLINE>
Benzin fiyatlarında indirim... 
</HEADLINE>
<TEXT>

     Benzinler ile eurodizel olarak bilinen düşük kükürtlü motorinin rafineri çıkış fiyatında, yarından geçerli olmak üzere indirime gidildi. 
     İndirimin pompa fiyatlarına benzinlerde yüzde 2.2 - yüzde 2.3, düşük kükürtlü motorinde ise yüzde 2 civarında yansıması bekleniyor. 
     A.A muhabirinin edindiği bilgiye göre, "çıplak" metreküp rafineri çıkış fiyatları, süper benzinde yüzde 7.3, kurşunsuz benzinde yüzde 7.4, düşük kükürtlü motorinde ise yüzde 4.5 oranında ucuzladı. 
     Söz konusu ürünlerde, pompa fiyatlarını ilgilendiren "vergili" rafineri çıkışında ise indirim, sırasıyla süper benzinde yüzde 2.2, kurşunsuz benzinde yüzde 2.3, eurodizel olarak bilinen düşük kükürtlü motorinde ise yüzde 2 olarak hesaplandı. 
     Buna göre süper benzinin "çıplak" rafineri çıkış fiyatı metreküpte bin litre 597.56 YTL'den 553.66 YTL'ye, "vergili" fiyatı ise 2,331.16 YTL'den 2,279.36 YTL'ye düştü. 
     Kurşunsuz benzinin "çıplak" rafineri çıkış fiyatı da metreküpte bin litre 605.32 YTL'den 560.56 YTL'ye, "vergili" fiyatı da 2,323.80 YTL'den 2,270.98 YTL'ye geriledi. 
     Eurodizel olarak bilinen düşük kükürtlü motorinin "çıplak" rafineri çıkış fiyatı ise metreküpte bin litre 749.08 YTL'den 715.17 YTL'ye, "vergili" rafineri çıkış fiyatı da 1,979.54 YTL'den 1,939.53 YTL'ye indi. 
     Rafineri çıkışında yapılan ayarlama sonrası, dağıtım firmalarının pompa fiyatlarını belirleyip açıklamaları bekleniyor. 
     
</TEXT>
</DOC>
