<DOC>
<DOCNO> 381116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun10.html </URL>
<DATE> 2005/09/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Rita kasırgası Louisiana kıyılarında 
</HEADLINE>
<TEXT>

     Rita kasırgasının en şiddetli rüzgarlarının yoğunlaştı ve 'kasırganın gözü' olarak adlandırılan merkez bölümü ABD kıyılarında etkili olmaya başladı. 
     ABD Ulusal Kasırga Merkezi NHC yetkilisi Colin McAdie, 'kasırganın gözü'nün kuzey kısmının Teksas ile Louisiana arasındaki kıyıya ulaştığını söyledi. 
     Rita nedeniyle kıyı boyunca su seviyesinin beş metre yükselmesi bekleniyor. 
     Kasırganın getirdiği rüzgar ve yağmur, Katrina tayfununun büyük yıkıma yol açtığı New Orleans'ta da etkili olmaya başladı. Teksas ve kıyı bölgesinde yaşayan 2 milyona yakın kişiden bölgeyi terk etmeleri istendi. Çağrı, ulaşımı alt üst etti. 
     
     Şiddeti azalsa da tehlike sürüyor 

     Beş kategorili Saffir-Simpson ölçeğinde üçüncü kategoriye inerek şiddeti biraz daha azalan Rita kasırgasının, saatte 195 km hıza ulaşan rüzgarlarıyla hala tehlikeli olduğu belirtiliyor. Tayfunun, 5 milyondan fazla kişiyi etkileyeceği tahmin ediliyor. 
     Rita kasırgası yüzünden yaklaşık 1 milyon kişi Houston kenti ve çevresini terketti. Dünyanın en büyük perakende zinciri olan ABD şirketi WalMart, Teksas ve Louisiana'daki 104 mağazasını kapattı. 

     
</TEXT>
</DOC>
