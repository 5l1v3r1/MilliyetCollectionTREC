<DOC>
<DOCNO> 394318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yazar/toruner.html </URL>
<DATE> 2005/11/12/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Amerika'da önemli gelişmeler 
</HEADLINE>
<TEXT>


Amerikan televizyonlarında Kürtlerin reklamları çıkıyor. 
Amerika'da yapılan mahalli seçimler iktidardaki Cumhuriyetçilerin gerilediklerini gösteriyor.Amerikalılar Irak harek tının yeni bir "haçlı seferi" olup olmadığını sorguluyor. 
Kürtler, Amerikan televizyonlarında verdikleri ilanlarda, Irak harek tı nedeniyle Amerikalılara teşekkür ediyorlar. Kürtlerin bağımsızlık mücadelesine verdikleri destek için Amerika'ya teşekkür ediliyor. İlanda, Kürtlerin demokrasiye kavuşmaları ve daha iyi yaşamaları için Amerikalıların yaptıklarına, çeşitli Kürt vatandaşlar "Thank you" diyerek teşekkür ediyorlar. İlanın parasının Kürt Kalkınma Vakfı tarafından karşılandığı belirtiliyor. Bu ilan, bizim Irak politikamızın ne kadar başarılı olduğunun ve hükümetin Amerika'ya yaranmak için neler verdiğinin bir kanıtı. Anlaşılan, Irak harek tının bir tek galibi var. O da Kürtler. 
İktidardaki Cumhuriyetçiler, bu hafta yapılan mahalli seçimlerde önemli ölçüde kayıplarla karşılaştı. Bunun nedeni, bir türlü sonuç alınamayan Irak savaşı ve hükümetin doğal afetler karşısındaki beceriksizliği. Cumhuriyetçi Parti'nin içinden bile karşı görüşlerin çıkmaya başlaması, Bush yönetimini gittikçe zora sokuyor. Bundan sonraki seçimler 3 yıl sonra ve seçimleri Cumhuriyetçilerin kaybedeceği şimdiden kesin gibi. Ancak, Demokratlar erken seçimi gündemde tutuyorlar. Demokrat Parti iktidara gelirse, Irak'tan çekilecek. Aynı Vietnam'da yapıldığı gibi. Cumhuriyetçilerin de, bir hezimete uğramamak için, önümüzdeki seçimlere kadar Irak'da bir çözüm bulmaları şart. Bu çözümün, Irak'ın bölünmesi biçiminde olacağı konuşuluyor. Irak, Kürtler, Şiiler ve Sünniler arasında paylaşılacak. Petrol sahaları ise ortak işletilecek. Önümüzdeki 3 yıl içinde bir çözüm bulunamazsa, çözüm için Ürdün ve Türkiye'ye görev verilebileceği de konuşuluyor. Ama, görülen o ki, Irak sorunu önümüzdeki 3 yıl içinde iyi veya kötü bir sonuca ulaşmak zorunda. 
Öte yandan, tarihteki Haçlı Seferleri Amerika'nın gündemine taşınıyor. Büyük ilanlar verilerek, History Channel'da bu konuda iki günlük bir dizi yapıldı. Dizide, Haçlıların yaptıkları katliamlar anlatılıyor ve "Tanrı kimin yanında " sorusunun cevabı aranmaya çalışılıyor. Programın en çarpıcı araştırması ise, Haçlı Seferlerinin günümüzde de devam edip etmediği ve Irak harek tının bunun bir sonucu olup olmadığı konusunda yapılanı. Haçlı Seferlerinin bitmediği ve devam ettiği ima ediliyor. 
Ayrıca, bu sonbaharın The National Interest dergisinde Robert W. Tucker ve David C. Hendrickson'ın ortaklaşa yayımladıkları ve Amerika'nın "Haçlı Seferi düzenleyen bir devlet" olup olmadığını araştıran bir makaleleri var. Anlaşılan o ki, artık her şey sorgulanıyor. 
Irak savaşının sonucu, bizde de dengeleri değiştirir. 



</TEXT>
</DOC>
