<DOC>
<DOCNO> 370963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo35.html </URL>
<DATE> 2005/08/18/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Milli maçta sakatlanan Koray'ın MR'ı çekildi... 
</HEADLINE>
<TEXT>

     Beşiktaş, Gençlerbirliği ile 20 Ağustos Cumartesi günü yapacağı lig maçının hazırlıklarını sürdürdü. 
     BJK Nevzat Demir Tesisleri’nde teknik direktör Rıza Çalımbay yönetiminde gerçekleştirilen antrenmana, milli maçta sakatlanan Koray katılmadı. 
     Bulgaristan-Türkiye maçında sol iç yan bağlarından sakatlanan Koray’ın bugün MR’ının çekildiği, kulüp doktorlarının milli oyuncuyla ilgili kararı maç günü verecekleri bildirildi. 
     Sakatlığı bulunan Güven ile tedavisi devam eden İbrahim Akın da antrenmana katılmadı. 
     Antrenmanın ardından Çalımbay, Ankara’ya götüreceği 19 kişilik kadroyu açıkladı. Kadroda şu oyuncular bulunuyor 
     Cordoba, Koray, İbrahim Toraman, Gökhan, Okan, Pancu, Adem, Ahmed Hassan, Youla, Veysel, Murat, Ali Güneş, Mustafa, Sergen, Tayfur, Tümer, Ailton, Kleberson, Çağdaş. 
     Beşiktaş, Gençlerbirliği maçı için yarın 11.00’de Ankara’ya gidecek. 
     
</TEXT>
</DOC>
