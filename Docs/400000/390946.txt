<DOC>
<DOCNO> 390946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/guncel/gun02.html </URL>
<DATE> 2005/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çubukçu partisini savundu 
</HEADLINE>
<TEXT>


Malatya'da basın toplantısı düzenleyen Devlet Bakanı Nimet Çubukçu, AKP'nin olayla ilgisi olmadığını söyledi 

BÜLENT SARIOĞLU Malatya 

MALATYA Çocuk Yuvası'ndaki şiddet skandalından 5 gün sonra Malatya'ya giden Devlet Bakanı Nimet Çubukçu, "Asla ve kat'a bu meselede mensubu bulunduğum partinin en küçük bir dahli yok" diyerek, daha sonra alındığı Malatya Sosyal Hizmetler İl Müdürlüğü'ne AKP'li milletvekillerinin ısrarı üzerine atandığını açıklayan Yakup Güler ile ters düştü. 
Londra gezisinin ardından geldiği Malatya'da önce yuvaya uğrayan ve yarım saat kalan Çubukçu, ilk kez çıktığı mikrofonlara sesi titreyerek konuştu. Çubukçu, şunları söyledi 

'Ben de öfkeliyim' 
Bir anne olarak göreve geldiğim ilk günden bu yana üzerine titrediğim o çocuklardan sorumlu bakan olarak duyduğum infiali sözcüklere dökmem imk nsız. Her anne-baba gibi, ben de kızgınlık ve öfke duydum.İstifamı isteyebilirler. Kendi sorumluluğuma ilişkin endişe taşıyan birisi olsaydım, bunu mutlaka iletirdim. Ben insan olarak, yapı olarak, bir tek çocuğun gözyaşına bütün makamları feda edecek biriyim. Asla ve kat'a bu meselede mensubu bulunduğum partinin en küçük bir dahli olmadığı gibi, parti teşkilatlarının bu kurumlara yönelik ayağa kaldırıcı çalışmalarına tanık oldum. Bana gelen hiçbir rapor, hiçbir değerlendirme asla sümenaltı edilmemiştir, buradan iddia ederek söylüyorum. Siyasi sorumluluk taşıdığım makamının ağırlığının da bilincindeyim. 


</TEXT>
</DOC>
