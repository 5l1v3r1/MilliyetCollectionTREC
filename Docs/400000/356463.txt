<DOC>
<DOCNO> 356463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/siyaset/asiy.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'liler zam istedi 
</HEADLINE>
<TEXT>


Doğrudan zam istemeye çekinen AKP Tokat Milletvekili Tosun, İsveçli meslektaşlarını örnek göstererek, "Kira yardımı alıyorlar. Arabalarının yakıtlarını meclisleri ödüyor" dedi 

ABDULLAH KARAKUŞ ÖNDER YILMAZ Ankara 


Başbakan Recep Tayyip Erdoğan'ın isteği üzerine 3 Kasım seçimleri sonrası lojmanları boşaltan AKP'li milletvekilleri, maaşlarına zam yapılmasını, bunun olmaması halinde de İsveç'teki gibi telefon, lojman ve ulaşım gibi sosyal haklarının iyileştirilmesini istedi. 
Zam tartışmalarıyla ilgili söz alan Tokat Milletvekili Resul Tosun, "İsveç örneğinde insan ve milletvekili hakları" konulu bir konuşma yaptı. İsveç'te milletvekillerine geniş imk nlar sağlandığını belirten Tosun, "Onların ayrıcalıkları var. Kira yardımı alıyorlar. Cep telefonları dahil tüm telefonları ödeniyor. Konaklama ve ulaşımları karşılanıyor. Arabalarının yakıtlarını meclisleri ödüyor. Çalışma ofislerinde 3 kişi çalışıyor ve ofisleri düzgün. Bizimkiler gibi küçük değil. Bize de bu tür imk nlar sağlanabilir" dedi. 
350 milyon lira maaşla geçinmeye çalışanlar varken 7 milyar lira maaş alan milletvekillerinin zam istemesinin kamu vicdanını yaralayacağını belirten Tosun, "Kredi kartları iptallerini biliyorum. Ama bizim bu ortamda zam istemememiz gerekir. Ek imk nlar olabilir. Telefon, ulaşım ve benzin rahatlığı sağlanabilir. Bölgelerden gelenler için lojmanlar olabilir" diye konuştu. 

'Maaş için ağlamasınlar' 
Erdoğan, "Biz göreve geldikten sonra milletvekili arkadaşlar zam almadılar" derken, AKP'nin iktadara geldiği günden bugüne kadar memur maaşına ortalama 100 milyon, milletvekili maaşına 1 milyar 150 milyon zam yapıldığı belirlendi. Memur Sendikaları Konfederasyonu Başkanı Ahmet Aksu, "Milletvekillerinin ağlamaya hakkı yok" şeklinde konuştu. 
AKP iktidarı döneminde 2003'ten bugüne milletvekillerinin maaşı 5 milyar 900 milyon liradan 7 milyar 50 milyon liraya, bir memurun maaşı ortalama 420 milyondan, 528 milyona yükseldi. Aksu, Erdoğan'ın açıklamalarını, "Sadece Ocak 2003'te zam almadılar. Diğer dönemlerde normal zamlarını aldılar" diye eleştirdi. 
130 milletvekilinin kredi kartının iptal edildiği açıklamasına Aksu, "130 bin memurun kartı iptal edildi" yanıtını verdi. Yürürlüğe girecek artışla milletvekili maaşları da 7 bin 300 YTL'ye yükselecek. 



</TEXT>
</DOC>
