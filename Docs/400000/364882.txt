<DOC>
<DOCNO> 364882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/ekonomi/eko07.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac'tan 'ulusal şirketleri koruma tedbiri alınsın' çağrısı 
</HEADLINE>
<TEXT>


Fransa Cumhurbaşkanı Chirac, Danone ile ilgili spekülasyon söylentisi üzerine, ulusal şirketler için koruma tedbiri alınmasını istedi 


Fransa Cumhurbaşkanı Jacques Chirac, önemli ulusal firmaların, kısa dönem spekülatif tehlikelere karşı korumak için gerekli tedbirlerin alınması gerektiğini savundu. 
Chirac, Danone firmasının, ABD'li Pepsico tarafından satın alınacağı yolundaki spekülasyonların, mali piyasaları olumsuz etkilemesi üzerine, hükümet sözcülüğü aracılığıyla bir açıklama yaptı. "Paris'in, yabancı şirketlerin, Fransız firmaları satın alması fikrine karşı olmadığını" kaydeden Chirac, Danone örneğinin, Fransız firmasının hisselerini satın alan spekülatif yatırımcıların, kısa dönemde yarattığı tehlikeye dikkati çekti. 
Chirac, şunları kaydetti 
"Önemli ulusal şirketlerimizi koruyacak tedbirleri güçlendirmeliyiz. Büyük Fransız firmalarının sermayelerindeki istikrarsızlık, istihdam ve sanayi işgücü için de risk oluşturuyor." 
Fransız sağ ve sol siyasetçiler ile ve sendikaların birlik içinde Danone'nun satışına karşı çıkarken, Başbakan Dominique de Villepin'nin de olası bir el değiştirmeye sıcak bakmadığını bildirmişti. 




</TEXT>
</DOC>
