<DOC>
<DOCNO> 377215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/guncel/agun.html </URL>
<DATE> 2005/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Burası Denizli, halk içki içmesini bilmiyor' 
</HEADLINE>
<TEXT>


Denizli'de içkili mek nların şehir dışında toplanmasını öneren AKP'li Süleyman Öztürk, "Ben de ara sıra şarap içerim. 4. Murat olma hevesinde değilim. Ama burada halk içki içmesini bilmiyor" diyor 

BANU ŞEN İzmir 

Denizli Belediye Meclisi'nde AKP'li meclis üyelerinin oy çoğunluğuyla alınan "içkili mek nlara şehir içinde ruhsat verilmeyeceği" yönündeki karar, kenti üçe böldü. Öneriyi sunan Çeşitli İşler Komisyonu Başkanı AKP'li Süleyman Öztürk, "Burası İzmir, İstanbul değil. Burada halk içki içmeyi bilmiyor" derken, CHP İl Başkanı Ali Rıza Ertemur, "Tüm Türkiye'de olduğu gibi burada da belediye başkanımız beynindeki düşünceleri yavaş yavaş hayata geçirmeye başladı" sözleriyle karara karşı çıktı. İçkili mek nların toplanması düşünülen tabakhanedeki esnaf ve işçiler de "Dükk nlarımızı meyhane olsun diye vermeyiz" dedi. 

'Suç oranı arttı' 
Öztürk, kararın partizanlıkla ilgisi olmadığını ve Recep Yazıcıoğlu'nun valiliği döneminde, Kıbrıs Şehitleri Caddesi'nin son kısmına doğru içkili mek n yoğunluğu başladığını dile getirdi. Önce caydırıcı olması için pergolelerin kaldırıldığını ifade eden Öztürk, sözlerini şöyle sürdürdü 
"Ancak baş edemedik. İçki içip sokağa çıkan iki kişi taşkınlık yapıyor, halk rahatsız oluyor. Denizli'de son zamanlarda öldürme, yaralama gibi olaylarda artış başladı. Bunları yapanlar da hep içkili şahıslar. Bunun birinci çaresi olarak, yeni içki ruhsatı almak isteyenleri artık 'Tabakhane' diye adlandırılan, dericilerin olduğu bölgeye yönlendireceğiz. Burada tarihi binalar var. Çiçek Pasajı gibi olabilir. Tadilata uygun hale getirilebilir. Ulaşım da uygun." 

'Amaç kenti güzelleştirmek 
Kendisinin de eşiyle zaman zaman birkaç kadeh şarap içmekten ve Çiçek Pasajı'nı ziyaret etmekten zevk aldığını sözlerine ekleyen Öztürk şöyle konuştu 
"Artık ailemizle içkili mek nların olduğu bölgelerden geçemez olduk. Bunun AKP'li olmakla ilgisi yok. Biz kenti güzelleştirmeye çalışıyoruz. Derneklerin artması da bizi bu düşünceye itti. Dernek adı altında herkes içki ruhsatı alıyor. Oluşan yer bizden ayrı bir zümre değil. Halkın nabzını tam tutmadık ama tepki çok olursa imzalarla kamuoyunun önüne de çıkarız. 4. Murat olma hevesinde değiliz." 

'Çiçek Pasajı gibi olacak' 

Çeşitli İşler Komisyonu Başkanı olan AKP'li Öztürk, önerisinin partizanlıkla alakası olmadığını vurgulayarak, "Şehirde suç oranında ciddi bir artış oldu. Bu suçları işleyenler de genellikle içkili şahıslar" iddiasında bulundu. Öztürk, Tabakhane'nin Çiçek Pasajı gibi olacağını söyledi. 

İZLENİM 
Tabakhane halkı projeye inanmıyor 

Denizli Belediyesi'nin Çiçek Pasajı'nın benzerini hayata geçirmeyi düşündüğü Tabakhane mevkii, merkeze 2 kilometre uzaklıkta. Kirişhane Mahallesi'ne bağlı olan Tabakhane, çok sayıda sokaktan oluşuyor. Çeşitli büyüklükte, bazıları yıkıntı halinde ve kullanılmayan deri atölyelerinin yer aldığı bölgenin etrafı ise tek katlı yapılardan oluşuyor. Bölge halkı ise, projeyi ciddiye almıyor. Bazı vatandaşlar, belediyenin, içkili mek nlara ruhsat vermemek ve oyalamak için bu yeri gösterdiğini savunuyor. 

Dükk nlarının meyhane olmasını istemiyorlar 

Tabakhane bölgesinde esnaf tepkili. 1935'te yapılan 54 bin metrekarelik bölgede 150 dükk n olduğunu belirten esnaf ve dükkan sahipleri, "Böyle saçma bir düşünce olamaz. Çok mantıksız. Bize verilecek olan Deri Organize Sanayi Bölgesi 10 yılda bitmez. Dükk n sahipleri de dükk nlarının meyhane olmasına razı değil" diyerek tepkilerini dile getirdi. Kararı eleştiren Muhtar Süleyman Akhan da itirazda bulunacak. 

'Karşı çıkmaya devam edeceğiz' 

Meclis'e sunulan "içkili yerlerin Tabakhane bölgesine alınması" önerisine CHP'li 9 üyenin de ret oyu verdiğini dile getiren Rıza Ertemur, şunları söyledi 
"Belediye başkanımız beynindeki düşünceleri yavaş yavaş yaşama geçirmeye başladı. Son olarak, Yerel Yönetimler Yasası'yla elde ettikleri güçleri halkımıza karşı sunmaya başladılar. Yasa doğrultusunda kendilerine verilen yetkilere dayanarak yeni ruhsatları şehir içinde vermiyorlar. Ruhsat bittiyse devam ettirmiyor, devir işlemlerinde yeni ruhsat vermiyorlar. Şehri yönetiyorsanız, taşkınlıkları engellemelisiniz. Bu, şehri güzelleştirme projesi değil, AKP'nin anlayışıdır. Karşı çıkmaya devam edeceğiz." 


</TEXT>
</DOC>
