<DOC>
<DOCNO> 354087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sonspo36.html </URL>
<DATE> 2005/06/21/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Yüzücü, antrenmanda boğuldu 
</HEADLINE>
<TEXT>

     Çanakkale Sualtı İhtisas Kulübü sporcularından Önder İlhan 19 , denizde antrenman yaptığı sırada boğuldu. 
     Gençlik ve Spor İl Müdürlüğü'ne bağlı Gençlik Merkezi'nde arkadaşı milli sporcu Cenk Devrim Ulusoy ile birlikte antrenman yapmak için denize dalan İlhan, uzun süre su yüzeyine çıkmadı. 
     İlhan'ı bir süre arayan Ulusoy, bunda başarılı olamayınca durumu antrenörü ve arkadaşlarına bildirdi. Bölgede arama yapan dalgıçlar sporcuya ulaşamayınca, Sahil Güvenlik ekibi devreye girdi. 
     İlhan'ın akıntı nedeniyle sürüklenebileceğini düşünen Sahil Güvenlik ekibi, Kilitbahir Köyü önlerinde yaptığı araştırmada, talihsiz sporcunun cesedine ulaştı. 
     Sahil Güvenlik botuyla karaya çıkarılan ve ardından Devlet Hastanesi morguna kaldırılan sporcunun ölümü, ailesi ve arkadaşları arasında büyük üzüntüye neden oldu. 
     
</TEXT>
</DOC>
