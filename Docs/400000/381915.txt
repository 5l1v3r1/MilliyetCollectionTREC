<DOC>
<DOCNO> 381915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko39.html </URL>
<DATE> 2005/09/27/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Volkswagen, yeni spor modelini Almanya'da üretecek... 
</HEADLINE>
<TEXT>

     Volkswagen, yeni spor modeli ''Golf Marrakesh''i Almanya'nın Wolfsburg kentindeki tesisinde üreteceğini bildirdi. 
     Wolkswagen marka sorumlusu Wolfgang Bernhard, ''Böyle bir sonuca varmak herkes için zordu. Fakat önemli olan, yeni modelimizi Almanya'da rekabetçi şartlarda üretebilecek ve ihraç edebilecek duruma geldik'' dedi. 
     Wolkswagen yöneticileri IG Metall sendikası arasındaki daha önceki görüşmelerde, işçilik maliyetlerinin kısılmaması halinde yeni modelin Portekiz'de üretileceği konusu gündeme taşınmıştı. 
     Şirket yönetiminin taleplerini kısmen dikkate alan sendikayla varılan uzlaşmada, her iki tarafın yapacağı fedakarlıklarla araç başına 850 avroluk tasarruf sağlaması garanti altına alınmıştı. 
     Buna göre Volkswagen'in Wolsburg'daki Auto 5000 GmbH fabrikasında işçilerin haftalık toplam çalışma saatleri artarken maaşlarında indirim sağlandı. Bu sayede modelin üretileceği tesiste binden fazla çalışanın işinin garantiye alındığı ifade ediliyor. 
     
</TEXT>
</DOC>
