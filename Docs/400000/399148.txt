<DOC>
<DOCNO> 399148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/siyaset/siy04.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu da Roj TV'ye çıkmış 
</HEADLINE>
<TEXT>


EZELHAN ÜSTÜNKAYA Ankara 


CHP Hakk ri Milletvekili Esat Canan'ın Roj TV'ye yaptığı açıklamaları incelemeye alan CHP yönetimi, daha önce bu televizyona açıklama yapan isimleri belirledi. Adalet Bakanlığı'ndan alınan bilgiler doğrultusunda hazırlandığı belirtilen ve CHP Genel Başkanı Deniz Baykal'a da sunulan isim listesinde ANAP lideri Erkan Mumcu da yer alıyor. Mumcu, "Roj TV'ye açıklama yaptığımı hatırlamıyorum" dedi. 
Öte yandan Esat Canan'ın da, hakkında grup yönetiminin başlattığı inceleme sonucuna göre partiden istifa edebileceği öğrenildi. Canan, "Hakkımdaki inceleme, CHP'nin bölge halkına ve bölge sorununa bakış açısını da ortaya koyacaktır" dedi. AKP Genel Başkan Yardımcısı Dengir Mir Mehmet Fırat ise, Roj TV yayınına katılan Adıyaman Milletvekili Faruk Ünsal hakkında işlem yapılmasının söz konusu olmadığını açıkladı. 



</TEXT>
</DOC>
