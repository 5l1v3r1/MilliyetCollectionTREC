<DOC>
<DOCNO> 376839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur28.html </URL>
<DATE> 2005/09/08/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Rus turist ambulans kaçırdı 
</HEADLINE>
<TEXT>

     Antalya’nın Kundu mevkiinde bir otelde konaklayan Rus turist, özel bir poliklinik önündeki ambulansı kaçırdı, daha sonra geldiği havalimanında olay çıkarınca gözaltına alındı. 
     Kundu’da bir otelde tatil yapan Rus turist D.K. 30 , alkol aldıktan sonra kaldığı otelin yakınında bulunan özel bir polikliniğe ait, anahtarı üzerinde bulunan ambulansa binerek bölgeden uzaklaştı. 
     Antalya Havalimanı Dış Hatlar Terminali’ne kadar gelen turist, burada olay çıkarınca, polis ekiplerince gözaltına alındı. Hakkında "rezalet çıkarmak" suçundan adli para cezası uygulanan turist, daha sonra Kundu Jandarması’na teslim edildi. 
     Jandarmada, ambulans kaçırma suçundan sorgulanan D.K, daha sonra çıkarıldığı mahkemece idari para cezasına çarptırıldı. 
     
</TEXT>
</DOC>
