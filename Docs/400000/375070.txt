<DOC>
<DOCNO> 375070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/soneko31.html </URL>
<DATE> 2005/09/02/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
ATO Suç Dosyası Raporu bütünüyle doğrudur... 
</HEADLINE>
<TEXT>

     Ankara Ticaret Odası ATO Başkanı Sinan Aygün, geçtiğimiz hafta ATO tarafından iki bölüm halinde kamuoyuna açıklanan ''Suç Dosyası Raporu'' nun, bütünüyle doğru olduğunu bildirdi. 
     Aygün, yaptığı yazılı açıklamada, aksini iddia edenlerin doğru olduğunu iddia ettikleri rakamlarla karşılarına çıkması gerektiğini ifade ederken, ''şu saate kadar hiç bir mercii raporun bir rakamına yanlış diyememiştir. Bir rakam yanlış olsa ATO'yu başımıza yıkarlardı'' dedi. 
     Emniyet Genel Müdürlüğü sözcüsü İsmail Çalışkan'ın basın toplantısında, ATO raporunun gazeteciler tarafından hatırlatıldığını kaydeden Aygün, Sözcü Çalışkan'ın da suç rakamlarında artışlar olduğunu kabul ettiğini ve bunların gerekçelerini de söylediğini anlatırken, şöyle devam etti 
     ''Biz gerekçelerle ilgilenmedik. Rakamlara baktık. Rakamları çarpıp toplayınca, ortaya bu kötü tablo ortaya çıktı. Hırsızlık-kapkaç olaylarının arttığını ortaya koyan ATO raporu kabahatli oluyor da, hırsızın hiç mi kabahati yok Kötü mü oldu Basın şimdi bunu tartışıyor. Silahlanma yarışı, suçlardaki artışa dikkat çekiliyor. Zaten vatandaş gerçeği biliyor. Evi soyulmayan ailemi kaldı Ayrıca suçun artmadığını söyleyenler gazetelerin üçüncü sayfalarını daha dikkatli okusunlar.'' Aygün, bu yılın 6 ayında, geçen yılın aynı dönemine göre şahsa karşı işlenen suçlarda yüzde 26.1, mala karşı işlenen suçlarda yüzde 43, toplam suçlarda yüzde 35.5 artış olduğunu hatırlatırken, şöyle devam etti 
     ''Geçen yılın altı ayında 76 bin 895 olan şahsa karşı işlenen suç sayısı 96 bin 978'e, 96 bin 329 olan mala karşı işlenen suç sayısı 137 bin 743'e çıktı. Buna göre altı ayda meydana gelen toplam 234 bin 721 suç sayısı ile 2000 yılının yıllık suç sayısına şimdiden ulaşılmış oldu. 
     2000 yılında yaklaşık 260 bin, 2001 yılında 300 bin, 2002 yılında 296 bin, 2003 yılında 322 bin, 2004 yılında 354 bin suç işlendiği dikkate alındığında, 2005 yılında kriz yıllarının iki katına yakın bir suç işleme rakamına doğru hızla ilerlendiğini ortaya çıkıyor. Şimdi bu rakamların hangisi yanlışsa söylensin. İnanalım mı inanmayalım mı oyunları oynanmasın.'' 
     
</TEXT>
</DOC>
