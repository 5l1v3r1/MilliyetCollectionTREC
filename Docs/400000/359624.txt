<DOC>
<DOCNO> 359624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sondun31.html </URL>
<DATE> 2005/07/09/ </DATE>
<TIME> 20.30 </TIME>
<AUTHOR>  </AUTHOR>
<HEADLINE>
İspanya ile Monako Prensi'nin arası giderek açılıyor... 
</HEADLINE>
<TEXT>

     İngiltere’nin sömürgesi altında bulunan İspanya’nın güneyindeki Cebelitarık’ı, Uluslararası Olimpiyat Komitesi’ne COI üye yapmak isteyen Monako Prensi Albert, İspanya ile yaşanan gerginliği daha da büyüttü. 
     Singapur’da yapılan 2012 Olimpiyatları’nın yapılacağı kent seçiminde aday olan Madrid için İspanyol heyetine "Terörizme karşı güvenliği nasıl sağlayacaksınız " diye sorarak İspanyollardan tepki alan Prens Albert, bu kez Cebelitarık’ı COI üyesi yapmak için girişimde bulundu. 
     İspanyol Dışişleri Bakanlığı Sekreteri Bernardino Leon, yurtdışında olan Monako’nun Madrid Büyükelçisi’ni telefonla arayarak konuyla ilgili bilgi isterken, Prens Albert’in olaya açıklık getirmesi için resmi nota gönderildiği belirtildi. 
     Verilen bilgilerde, İspanya’nın Prens Albert’ten hem yönelttiği soru hem de Cebelitarık ile bu kadar ilgilenmesinin nedeninin sorulduğu kaydedildi. 
     İspanyol yetkililer, Cebelitarık’ın COI’ye olası kabulünün Monako’nun çıkarına olmasının "uygunsuz" olduğunu savundu. 
     
</TEXT>
</DOC>
