<DOC>
<DOCNO> 373952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/astro/index.html </URL>
<DATE> 2005/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartmak mümkün 
</HEADLINE>
<TEXT>

Bugün sabah saatlerinde zararlı olmasa da düşünce ve duygularımızda abartıya eğilimliyiz. Yenilikçi düşünebileceğimiz, sosyal konularda atılımcı davranabileceğimiz olanaklar da söz konusu. 

Koç'lar günlük işler açısından yoğunlar ancak verimli olacaklar. Bugün ev ya da güvenlikle ilgili konularda yapıcı çaba gerekiyor. Çabuk hareket etmeleri onlara kolaylık sağlayabilir. Boğa'lar hareket ve iletişim dışında toplantıların önemini unutmamalı. İlişkilerden yana kazançlı çıkacaklar fakat sözlerine özen göstermeliler. İkizler maddi açıdan kontrollü olmalı. Alışveriş tutkuları onları sonradan üzebilir. Bütçelerini korumaya yönelik davranmak zorundalar. Yengeç'ler burçlarındaki Ay sayesinde hareketli ve enerjikler. Ev, özellikle anne ile ilgili uğraşlar ihmal edilmemeli. Aslan'lar için geçmişle ilgili konular önemli olacak. Kontrol edemedikleri gelişmeleri, iyimserliklerini kullanarak aşabilirler. Başak'lar yardımlaşmaya açık ve sosyal konuların öne çıktığı bir gündeler. Bu alanda rahatlıklar söz konusu. Başkalarının önerilerine açık olmaları gerekiyor. 
Terazi'ler çok yoğunlar ve iş nedeni ile sorumluluklar artıyor. Bugün en küçük detaylar bile önemli görülmeli. Akrep'ler pozitif enerjileri ile pek çok konuda başarıya yakınlar. Duygularını rahat ifade edebilmeleri onlara güven veriyor. Eğitimle ilgili girişimler ise olumlu yönde gelişiyor. Yay'lar yeniliklere açık ve iyimserler. Onları huzursuzluğa iten engellere rağmen, bekledikleri paralarda onlara moral veren gelişmeler var. Oğlak'lar ilişkiler konusunda rahat edecekler. Yapıcı yanların öne çıkarılması ortaklıkla ilgili gelişmeleri olumlu etkiliyor. Kova'lar kendilerine zaman ayırmakta zorlanacaklar. Bitmesi gereken ayrıntılar bulunuyor. İş ortamında yeni düzenlemeler gündeme gelecek. Balık'lar için enerjik bir gün. Sevdiği kişilerle beraberlik ve yaratıcı konular öne çıkıyor. 
</TEXT>
</DOC>
