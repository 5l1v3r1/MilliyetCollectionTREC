<DOC>
<DOCNO> 382386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sontur48.html </URL>
<DATE> 2005/09/28/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Irak Planlama Bakanı Dr. Berham Salih , Ankara'ya geliyor... 
</HEADLINE>
<TEXT>

     Irak Planlama Bakanı Dr. Berham Salih, temaslarda bulunmak üzere yarın Ankara’ya geliyor. 
     Dışişleri Bakanlığı’ndan yapılan açıklamada, Salih’in, Ankara’daki temasları çerçevesinde Enerji ve Tabi Kaynaklar Bakanı Hilmi Güler ile bir araya geleceği ve Türkiye-Irak ticari ve ekonomik ilişkileri, Irak’ın yeniden imarında iki ülke arasındaki işbirliği olanakları üzerinde görüş alışverişinde bulunulacağı belirtildi. 
     Ankara’da bulunduğu süre içinde Dışişleri Bakanı ve Başbakan Yardımcısı Abdullah Gül ile de görüşecek olan Salih, pazar günü, GAP idaresi ve Diyarbakır Ticaret ve Sanayi Odası’nca Diyarbakır’da düzenlenecek "I.Orta Doğu Ekonomik İşbirliği Forumu"na katılacak. 
     
</TEXT>
</DOC>
