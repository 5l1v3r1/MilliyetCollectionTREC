<DOC>
<DOCNO> 398634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/soneko17.html </URL>
<DATE> 2005/11/28/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Turkcell'in yüzde 13.22'si Alfa Telecom'un... 
</HEADLINE>
<TEXT>

     Turkcell İletişim Hizmetleri A.Ş'nin yüzde 13.22 oranındaki hissesinin, 25 Kasım Cuma günü itibariyle Alfa'nın kontrolüne geçtiği bildirildi. 
     Turkcell İletişim Hizmetleri A.Ş. ile ilgili olarak Alfa Telecom Turkey Limited'den, Borsa'ya Turkcell'deki dolaylı hisse edinimine ilişkin bir yazı gönderildi. 
     Açıklamada, 1 Ağustos 2005 tarihli özel durum açıklamasında kamuya duyurulan Çukurova Telecom Holdings Limited CTH tarafından Alfa Telecom Turkey Limited'e Alfa ihraç edilen hisse senedine dönüştürülebilir 1 milyar 593 milyon dolar tutarındaki tahvillere ilişkin dönüşüm hakkı kullanılması suretiyle, Alfa'nın CTH'de yüzde 49 doğrudan, bunun sonucunda ise Turkcell İletişim Hizmetleri A.Ş'de yüzde 13.22 oranında dolaylı hisse iktisabı işleminin 25 Kasım Cuma günü tamamlandığı bildirildi. 
     Açıklamaya göre, Turkcell İletişim ve Turkcell Holding A.Ş'nin yönetim kontrolünde herhangi bir değişiklik gerçekleşmedi. 

     
</TEXT>
</DOC>
