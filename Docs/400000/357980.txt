<DOC>
<DOCNO> 357980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/yazar/toruner.html </URL>
<DATE> 2005/07/04/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Hap iyi geliyor mu 
</HEADLINE>
<TEXT>


İlaç fiyatları konusundaki tartışmalar sürüyor. CHP Denizli Milletvekili Prof. Dr. Mehmet Neşşar bu konuda bir açıklama yaptı. "Hükümet sadece ilaçtaki dış hortumu kesse, Türkiye'nin IMF'ye ihtiyacı kalmıyor" diyor. Neşşar'a bu konuda katılmıyorum. Orijinal ilaçların fiyatlandırılmasında bakanlığın aldığı tedbirler yerinde. Ama, Amerika'daki FDA Food and Drug Administration benzeri bir kurum kurulması fikrini destekliyorum. Bu sayede, Türkiye'de de ilaç icadı ve bunlara patent verilmesi başlatılır. 
Dr. Ahmet Rasim Küçükusta, "Pahalı ilaca evet, kazıklanmaya hayır" diyor. Fortune'dan alarak verdiği rakamlara göre, Amerika'da 2002'de 10 büyük ilaç firmasının ortalama k r payı 17 iken, diğer endüstrilerde ortalama oran 3.1 olmuş. Sonuçta, bu 10 firmanın k rı, diğer 490 firmanın toplam k rlarından fazla. Ama, bu k rla Türkiye'nin alakası yok. 
Bu çok önemli konuda şunları bilmeliyiz 
a Dünya'da ilaç fiyatları düşük olsa, yeni ilaç icadı yapılamaz. 
b Türkiye'de orijinal ilaçların fiyatları düşürülse, Türkiye'de istenilen ilaç bulunamaz. Şimdi bile, 422 yeni ilaçtan sadece 241'i Türkiye'de satılıyor. 
c Bakanlık, orijinal ilaçların daha fazlasının Türkiye'de de satılmasını sağlamaya çalışmalıdır. Fiyat ve satış miktarı bu konudaki kararı belirlemekte ve kararı ilaç firmaları vermektedir. Bazen, ilacın bulunması, fiyatından önemlidir. 
d Patent koruması, veri koruması, veri münhasıriyeti gelişmiş ülkelerde ve Avrupa Birliği'nde kabul edilmiş uygulamalardır. Bazı çevreler bu uygulamaların ertelenmesini istiyorlar. Bu konulardaki ertelenme ülkenin dışa açılmasını geciktirir ve yanlıştır. Erteleme yapılırsa, hiçbir konuda yabancı sermaye gelmez. 
e Şu anda bakanlık, 5 Avrupa ülkesinde her bir ilaç için en ucuz olan ülkenin fiyatını esas alarak orijinal ilaç fiyatlarını belirlemeye başladı. Bu yerinde bir uygulamadır. 
f Jenerik ilaçlar, orijinalinin 85'ine kadar fiyatlarla satılıyor. Bu sektörün ürettiği ilaçlarda, yapılacak yeni bir düzenleme ile fiyat indirimi düşünülebilir. 
g Yapılan araştırmalar, sadece yeni ilaçların insan ömrünü uzattığını kanıtlamıştır. Bu araştırmalar yapılırken, yeni ilaç keşfi için ilave harcanan para, ilave yaşanan yıla bölünüyor. Bu nedenle, yeni icat edilen ilaçların yazılması ve kullanımı çok önemlidir. Ortalama ömürde 2 yıllık bir uzamanın 0.8 yılı yeni ilaç icatlarına bağlı olarak gerçekleşiyor. Yine, yapılan araştırmalar yeni icat edilmiş ilaç kullananların yaptığı toplam medikal harcamanın düştüğünü gösteriyor. 
Kanser olan bir kişinin 5 yıl hayatta kalabilme beklentisi 1977 yılında 50 iken, yeni ilaç ve uygulamalar sayesinde, bu süre 1999'da 65'e yükseldi. Ama, ortalama olarak insanların 40'ı sonunda kansere yakalanıyor. Amerika'da kanser mücadelesinin başlatıldığı 1971 yılından beri bu oran azaltılamadı. Kansere yakalanma riski de gittikçe artıyor. Bu nedenle de, kanserden ölümler azaltılamıyor. 
Umut yine, yeni icat edilecek ilaç ve uygulamalarda. 



</TEXT>
</DOC>
