<DOC>
<DOCNO> 351063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonspo13.html </URL>
<DATE> 2005/06/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Menajeri ''Parası ödenmezse Ribery dönmeyecek'' 
</HEADLINE>
<TEXT>

     Demet ÖZTÜRK KAYSERİ DHA 

GALATASARAY’ın Fransız futbolcusu Franck Ribery’nin 1 milyon 225 bin euroluk alacağı ödenmediği için FİFA’ya gittiği iddia edildi. Ribery’nin menajeri Şükrü Kaya, baba ocağı Kayseri’de yaptığı açıklamada Galatasaray pazartesi günü saat 17.00’ye kadar parayı ödemezse Ribery bir daha gelmeyecek'' dedi. Franck Ribery için Fenerbahçe’nin devreye girdiği iddia edildi. 
     Galatasaraylı Song ve Ribery’nin menajeri Şükrü Kaya, Erciyesspor’un anlaştığı Nijeryalı futbolcular için geldiği Kayseri’de ilginç açıklamalar yaptı. Erciyesspor Genel Kurulu’nu izleyen Kaya, Ribery Galatasaray’dan parasını alamadığı için huzursuz. Geçen hafta Fenerbahçe’ye imza attırıyordum, son anda bekleme kararı aldık. Galatasaray’ı Ribery’nin 1 milyon 225 bin euroluk alacağı için FİFA’ya şikayet ettik. Galasataray bu parayı pazartesi günü saat 17.00’ye kadar yatırmazsa Ribery bir daha gelmeyecek'' dedi. 
     Bu arada, gelişmelerden haberdar olan ve orta sahaya kaliteli bir oyuncu arayan Fenerbahçe’nin Fransız futbolcu için devreye girdiği iddia edildi. 
     
     GÜRSOY RIBERY'NİN TÜRK MENAJERİ YOK 

     Galatasaray Kulübü İkinci Başkanı Ergun Gürsoy, Fransız futbolcu Ribery'nin kulüpteki alacakları yüzünden sorun çıkmasının söz konusu olmadığını söyledi. 
     Ergun Gürsoy, bir televizyon kanalında yaptığı açıklamada, bir Türk menajerin Kayseri'de yerel bir televizyona bu konuyla ilgili yaptığı açıklamanın dikkate alınmaması gerektiğini belirterek, ''Ribery'nin menajeri yabancıdır. Bu oyununun bonservis parası daha yeni ödendi. Kayseri'de gevezenin biri konuşmuş, bunu dikkate almayalım. Böyle birşey yok'' dedi. 
     Galatasaray'da 4 yıldır maddi sıkıntı olduğunu inkar etmediklerini kaydeden Gürsoy, ''Bilançolar açık, bunu inkar etmedik. Ribery'nin Türk menajeri yok. Bunlar yanlış şeyler'' diye konuştu. 

     
</TEXT>
</DOC>
