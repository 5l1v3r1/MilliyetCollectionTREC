<DOC>
<DOCNO> 370218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sondun20.html </URL>
<DATE> 2005/08/16/ </DATE>
<TIME> 14.55 </TIME>
<AUTHOR>  </AUTHOR>
<HEADLINE>
9 kişinin öldüğü yangını 12 yaşındaki bir çocuk çıkarmış .. 
</HEADLINE>
<TEXT>

     Almanya'nın başkenti Berlin'in Moabit semtinde 9 kişinin hayatını kaybettiği binadaki yangını, 12 yaşında Polonya asıllı bir Alman çocuğunun istemeden çıkardığı belirlendi. 
     Berlin Savcılığı tarafından bugün yapılan açıklamada, çocuğun bina içinde bulunan bebek arabalarına kağıt koyarak yaktığının ve yangının bir anda büyüyerek kontrolden çıktığının belirlendiği bildirildi. 
     Yangını çıkaran çocuğun, yangının büyümesi üzerine 9 yaşındaki erkek kardeşiyle birlikte binada oturan ev sakinlerini uyardığı kaydedildi. 
     Çocuklar yetişkin olmadıkları için haklarında soruşturma başlatılmadığı, yangında ölenler arasında çocukların akrabalarının da bulunduğu ifade edildi. 
     
</TEXT>
</DOC>
