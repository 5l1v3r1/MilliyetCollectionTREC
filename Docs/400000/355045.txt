<DOC>
<DOCNO> 355045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun23.html </URL>
<DATE> 2005/06/24/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Sarkozy, Türkiye yanlısı vakıf ile bağlarını kopardı 
</HEADLINE>
<TEXT>

     Türkiye’nin AB üyeliğine karşı çıkan Fransa İçişleri Bakanı ve iktidardaki UMP Başkanı Nicolas Sarkozy, "Türkiye Avrupa’da olsa bilirdik" sözlerini eleştiren Siyasi Yenileme Vakfı’na UMP’den yapılan katkıya son verdi. 
     Nicolas Sarkozy, Salı günü UMP yetkilileriyle yaptığı toplantıda Siyasi Yenileme Vakfı’na yapılan katkıya son verileceğini, yeni bir düşünce kuruluşunun kurulacağını bildirdi. 
     UMP, Ekim 2003’de kurulan Siyasi Yenileme Vakfı’nın 3.2 milyon euroluk bütçesinin yüzde 17’sine denk düşen 500 bin euroluk bir katkıda bulunuyordu. 
     Türkiye için ısrarla "imtiyazlı ortaklık" isteyen Sarkozy’nin "Türkiye Avrupa’da olsa bilirdik" sözleri, Vakfın yayın organının Ocak sayısında eleştirildi. 
     Le Figaro gazeesine göre, yayının tümü Türkiye’nin AB üyeliğine ayrılan Ocak sayısında Vakfın Bilim ve Değerlendirme Konseyi Başkanı François Ewald imzalı bir yazıya yer verildi. 
     Sarkozy’nin "Türkiye Avrupa’da olsa bilirdik" sözlerine dikkat çekilen yazıda Avrupa’nın doğal sınırının belirlenmesindeki güçlükler vurgulanarak Avrupa’da açık, sınır kavramından arandırılmış bir siyasi oluşum yaratılması savunuldu. 
     Le Figaro gazetesine konuşan Sarkozy’in bir yandaşı, "Vakıf ayağımıza bir kurşun attı ancak Chirac’a da hizmet etmedi" ifadesini kullandı. 

     
</TEXT>
</DOC>
