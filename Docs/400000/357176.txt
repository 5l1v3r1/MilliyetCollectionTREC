<DOC>
<DOCNO> 357176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/guncel/axgun02.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İçki yasağı geldi Salihli karıştı 
</HEADLINE>
<TEXT>


CHP Manisa Milletvekili Nuri Çilingir, Salihli Kaymakamı İsmail Hakkı Develi'nin içki yasağı kararını Meclis'e taşıdı. Develi, "Lümpenliği yasakladık" dedi 

Ezelhan Üstünkaya - Ankara 

Manisa'nın Salihli ilçesi Kaymakamı İsmail Hakkı Develi, "kamu güvenliği, kamu düzeni ve genel sağlığın" korunması gerekçesiyle, "gar, otogar, meydan, cadde, sokak, tarihi ve kültürel mek nlar, ibadethane, bahçe, terk edilen yapılar, inşaat, banka ATM'leri, köprü altları, okul bahçeleri, mezarlıklar, kamuya açık park ve bahçelerle yol kenarı, emniyet şeridinde" alkollü içki içilmesini yasakladı. 
Develi imzalı, 1 Haziran 2005 tarihli resmi yazıda, yasak kararına uymayanlar hakkında 5326 Sayılı Kabahatler Kanunu doğrultusunda, 100 YTL para cezası verileceği belirtildi. Yazıda, yasak kararının, 5442 Sayılı İl İdaresi Kanunu'nun "Kaymakamların hukuki durumları, görev ve yetkileri"ni düzenleyen 32. maddesinin, "İlçe sınırları içinde huzur ve güvenliğin, kişi dokunulmazlığının tasarrufa mütaallik emniyetin, kamu esenliğinin sağlanması ve önleyici kolluk yetkisi kaymakamın ödev ve görevlerindendir. Bunları sağlamak için kaymakam gereken karar ve tedbirleri alır" şeklindeki ç bendi uyarınca alındığı belirtildi. 

Bakan Aksu'ya sordu 
CHP Manisa Milletvekili Nuri Çilingir, İçişleri Bakanı Abdülkadir Aksu'nun yanıtlaması istemiyle TBMM'ye verdiği verdiği soru önergesinde, "Uygulamayı Anayasa'nın laiklik ilkesine aykırı buluyor musunuz Uygulama sizce doğru mudur Yetki sınırlarını aşarak hissi duygularla hareket eden kaymakamlar hakkında bakanlığımızca hangi işlemler yapılmaktadır Kaymakam hakkında işlem yapmayı düşünüyor musunuz " sorularını yöneltti. 
Çilingir, Milliyet'e yaptığı açıklamada, kararı bölge idare mahkemesine götüreceğini kaydetti. Develi için "AKP'ye yaranmak, yağcılık için yapıyor" değerlendirmesini yapan Çilingir, "Piknik yerlerinde insanların çoğu mangal yaparken içki içiyor. Eskiden şeriatı şırıngayla enjekte edeceğiz diyen belediye başkanları vardı" dedi. 
Develi, Çilingir'in kararı çarpıttığını, yasağın kamu ihtiyacından doğduğunu ve vatandaşlardan çok sayıda şik yet geldiğini savundu. Okul bahçeleri ve parkların içki içilen yerler haline geldiğini öne süren Develi, "Lümpenliği, serseriliği yasakladık. Çocukların kişilik hakları ne olacak" diye konuştu. 
Yasağın piknik alanlarını kapsamadığını, gar lokantalarında da içki içilebileceğini, yasağın peronları kapsadığını belirten Develi, halktan tepki almadığını savundu. 

Parkta içene müdahale edilemez 

İstanbul Büyükşehir Belediyesi yetkilileri, yasadaki son değişikle içki içilen yerlerin denetiminin belediyelere devredildiğini, ancak Belediyeler Yasası'nda parkta içki içilemeyeceğine dair yasak bulunmadığını ifade ederek, şunları söyledi 
"Özellikle sahil parklarında şarap, bira içenleri herkes görüyor. Kimseyi rahatsız etmedikçe sorun yok. Başkalarını rahatsız etmesi durumunda zabıta ve polisin müdahale etme yetkisi bulunuyor." 

Sütçüler unutulmadı 

Sütçüler Kaymakamı Mustafa Altınpınar'ın Orhan Pamuk'un "Kar" adlı kitabının imha edilmesi talimatı vermesi ve Milas Kaymakamı Hulusi Doğan'ın N zım Hikmet'in "vatan haini" adlı şiirini okuyan bir öğrencinin gözaltına alınması talimatı verdiği iddiası da kamuoyunda tepki çekmişti. 

'Hiçbir yerde içmeyin' 

Maltepe Üniversitesi İdare Hukuku Öğretim Üyesi Prof. Dr. Ülkü Azrak, kararın "Hiçbir yerde içki içmeyin" anlamına geldiğini belirterek, şöyle dedi "İçki içmeyle ilgili tek yasak, Polis Vazife ve Salahiyet Kanunu'ndadır. Buna göre, ibadethane ve camilerin 100 metre yakınında içki içilemez. İl İdaresi Kanunu da, bu tür, sınırsız yetki vermez. Kamu düzeni denilerek her şey yasaklanabilir. Bu Osmanlı zaptiyesi kafası. Dava açılırsa kazanılır." 

Bu olay da ilk değil 

Salihli'de yaşanan olayın benzeri, geçen yıl Eskişehir'de yaşandı. Eskişehir Valiliği, İl İdaresi Kanunu'nun, "Valilerin hukuki durumları görev ve yetkileri"ni düzenleyen 11. maddesinin c bendi hükmüne dayanarak, içki yasağı getirdi. Valilik, gelen tepkiler üzerine Resmi Gazete'de yayımlanan karardaki "Umuma mahsus yerlerde alkollü içeceklerin içilmesi yasaklanmıştır" ibaresini değiştirdi. 


</TEXT>
</DOC>
