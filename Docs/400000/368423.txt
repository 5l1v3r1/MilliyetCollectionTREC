<DOC>
<DOCNO> 368423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur06.html </URL>
<DATE> 2005/08/09/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
4'ü aynı aileden 5 kişiyi öldürüp, kardeşini yaraladı 
</HEADLINE>
<TEXT>

     Hakan KABAHASANOĞLU DHA 

GİRESUN'un Güce İlçesi'nde hırsızlıktan sabıkası bulunan 40 yaşındaki Mustafa Arslan, henüz belirlenemeyen bir nedende aynı aileden Musa Özay, eşi Hanım Özay, oğlu İbrahim Özay ve kızı Esra Özay ile Sultan Aktaş'ı öldürdükten sonra kardeşi İbrahim Arslan'ı yaralayıp kayıplara karıştı. Köylüler, yeni katliam endişesi yaşarken, jandarma Mustafa Arslan'ın yakalanması için geniş çaptı operasyon başlattı. 
     Olay dün saat 16.30 sıralarında ilçeye bağlı İlit Köyü'nde meydana geldi. Köyde bakkal dükkanı işleten 2 çocuk babası Mustafa Arslan 40 , henüz belirlenemeyen bir nedenle aynı köyde marketi bulunan ve Musa Özay 49 ile oğlu İbrahim'i 26 işyerlerinin önünde komyonetten mal indirirken tabancayla vurarak öldürdü. Ardından evine girmekte olan köylüsü Sultan Aktaş ile karşılaşan Mustafa Arslan, bir kez daha silahına sarılan kurşun yağdırdı. Kanlar içinde yere yığılan Aktay da olay yerinde yaşamını yitirirken, köylüler korku ve endişe içersinde evlerine kaçıştı. 
     
     KARDEŞLERİNE DE KURŞUN YAĞDIRDI 

     Silah sesleri üzerine olay yerine gelen İbrahim ve Ahmet Arslan, kardeşleri Mustafa Arslan'ı etkisiz hale getirmeye çalıştı. Ancak, dengesiz davranışları nedeniyle köylülerin çekindiği Mustafa Arslan bu kez silahını kardeşlerine doğrultarak art arda ateşledikten sonra olay yerinden kaçtı. İbrahim Arslan ağır yaralanıırken, Ahmet Arslan ise kurşunlardan kaçarken düşerek bacağını kırdı. 
     
     ANA-KIZI FINDIK TOPLARKEN ÖLDÜRDÜ 

     Kardeşlerine de kurşun yağdırdıktan sonra hiç bir şey olmamış gibi bölgeden uzaklaşan Mustafa Arslan bu kez olaylardan habersiz bahçelerinde fındık toplayan merket sahibi Musa Özay'ın eşi Hanım 44 ve kızı Esra Özay'ı 17 da tabancayla vurarak öldürüp ormanlık alanda gözden kayboldu. 
     İki kız babası olan ve kısa süre önce kızlarından birini evlendirdiği öğrenilen Mustafa Arslan’ın hırsızlık suçundan cezaevinde kaldığı ve 3 yıl önce tahliye edildiği öğrenildi. Ancak, Mustafa Arslan'ın, Özay Ailesi'nin 4 ferdini neden öldürdüğü yolunda bir bilgiye ulaşılamadı. Köy sakinleri, dengesiz davranışlarıyla köyde sevilmeyen Mustafa Arslan'ın kendisine rakip olduğu için Özay Ailesini öldürmüş olabileceğini öne sürerken, yakalanamaması nedeniyle yeni cinayetler işleyebileceğini endişesini taşıdıklarını söylediler. 
     Kardeşinin kurşunları ile ağır yaralanan İbrahim Arslan ise, Espiye Devlet Hastanesi’nde yapılan ilk tedavisinin ardından Giresun Prof.Dr. İlhan Özdemir Devlet Hastanesi'ne sevk edildi. Köy çevresinde geniş güvenlik önlemleri alan jandarma, firari Mustafa Arslan'ın yakalanması için operasyon başlattı. 
     
     CAMİDEN "TESLİM OL" ÇAĞRISI 

     Giresun’un Güce İlçesi’nde, cinnet geçirerek 5 kişiyi öldüren ve 1 kişiyi ağır yaralayan zanlıya, cami hoparlöründen "teslim ol" çağrısı yapılıyor. 
     Alınan bilgiye göre, ilçeye bağlı İlit Köyü’nde dün, Musa Özay 50 , eşi Hanım 50 , çocukları İbrahim 26 ve Esra Özay 17 ile Sultan Aktaş’ı 27 tabancayla öldüren ve ağabeyi İbrahim A’yı yaralayan M.A’nın yakalanması için çalışmalar sürdürülüyor. 
     Jandarma ekipleri, daha önce psikolojik tedavi gördüğü belirtilen M.A’nın köy ve çevresiyle ilçe merkezinde gidebileceği yerlerde arama ve yol kontrolü çalışması yapıyor. 
     M.A’nın köyde saklanmış olabileceği ihtimali göz önünde bulundurularak, İlit Köyü Camii hoparlöründen, zanlıya, "Adaletin elinden kaçamazsın. Yakınlarını, seni sevenleri üzme, teslim ol" şeklinde çağrı yapılıyor. 
     Bu arada, M.A’nın cinayetleri işledikten sonra bağırarak, köyden 3 kişiyi daha öldüreceğini söylediği iddia edildi. Bunun üzerine, M.A’nın ailesiyle bazı köylüler, jandarma ekiplerince koruma altına alındı. 
     
</TEXT>
</DOC>
