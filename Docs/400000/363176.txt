<DOC>
<DOCNO> 363176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur39.html </URL>
<DATE> 2005/07/21/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
ÖSS İkincisi'ne yardım teklifleri yağıyor... 
</HEADLINE>
<TEXT>

     ÖSS Yabancı Dil Puan türünde Türkiye ikincisi olan Bursalı Murat Şevki Çoban'a, yaşadığı maddi sıkıntıların gazetelere yansımasının ardından yardım teklifleri gelmeye başladı. 
     Ailesinin yaşadığı maddi sorunlara rağmen büyük bir başarıya imza atan Murat Şevki Çoban, Türkiye ikincisi olmanın gurur ve sevincini, devam ettiği dershanelerde öğretmenleri ve arkadaşlarıyla paylaştı. 
     Öğretmenleri tarafından pasta kesilerek kutlanan ve Cumhuriyet altını hediye edilen Murat Şevki Çoban, kendisi için dereceden ziyade üniversiteyi kazanmanın önemli olduğunu belirterek, Türkiye çapında bir başarı elde etmesinin ailesi, arkadaşları, öğretmenleri ve hatta mahalle sakinleri arasında büyük sevinç yarattığını belirtti. 
     Çevresindekilieri mutlu görmenin kendisini de çok sevindirdiğini ifade eden Çoban, ''Özellikle gazetelerde haberlerimin çıkmasından sonra telefonlarım susmak bilmedi. Hayırsever insanlar arıyorlar. Sevincimi paylaştıklarını, bana kayıt işlemlerinde destek olmak istediklerini söylüyorlar. Bazıları da bana iş teklifinde bulunuyorlar. Bu durum beni çok mutlu ediyor'' dedi. Okullar açılana kadar zamanını değerlendirmek ve para biriktirmek için yarım günlük iş aradığını belirten Çoban, şöyle konuştu 
     ''Hayallarim yavaş yavaş gerçek oluyor. Şu anda aslında ne yapacağımı bilmiyorum, ancak tek bildiğim Boğaziçi veya Bilkent üniversitelerine girmek. Tercih döneminde kafamın rahat olması için dinlenmeye çalışacağım. Çok güzel duygular yaşıyorum. Gazetelerde benim hakkımda bu kadar haber çıkacağını tahmin etmezdim. Bana destek olan herkese teşekkür ediyorum.'' 

     
</TEXT>
</DOC>
