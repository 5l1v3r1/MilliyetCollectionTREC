<DOC>
<DOCNO> 390043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/yasam/yas04.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT, duacı çocuklara 10 klip çekti 
</HEADLINE>
<TEXT>


'Teşekkür Ederim Allah'ım' adıyla ramazan ayında çıkarılan çocuk duaları albümü büyük ilgi gördü. TRT, albümdeki 10 parçaya da klip çekti 

GÜRKAN AKGÜNEŞ İstanbul 

Çocuklara dua etmeyi öğretmek amacıyla Şirin Çocuk Müzik Yapım tarafından hazırlanan "Teşekkür Ederim Allah'ım" adlı albüm, yaklaşık 2 hafta önce piyasaya çıktı. Yaşları 4 ve 12 arasında değişen 10 çocuktan oluşan Minik Dualar Grubu tarafından seslendirilen ve klibi TRT ve Kral TV dahil 8 kanalda yayımlanan albüm hayli ilgi gördü. 

Konser verecekler 
50 bin satışa ulaşan albümdeki duaları seslendiren çocuklar da ilgiden nasibini aldı. Projeyi hazırlayan, duların beste ve güftelerini yapan Ertuğrul Erkişi, Yunus Emre'nin "Sordum Sarı Çiçeğe" ilahisinden bu yana muhafazak r camiada çocuklar için çalışma olmadığını belirterek, albümle şehirli çocuklara ulaşmayı amaçladıklarını söyledi. 
Erkişi, "Albümün ikincisini de yapmayı düşünüyoruz. Çocuklar okula devam ettiği için hafta sonu konserleri vereceğiz" dedi. 
Şirin Çocuk Müzik Yapım Proje Organizasyon Müdürü Mustafa Avcan, "TRT yetkilileri, albümdeki tüm parçalara klip çekmek istediklerini, bunları iftar ve sahur programlarında yayımlayacaklarını ifade ettiler" diye konuştu. 

İlahiyatçılar farklı düşünüyor 

Uludağ Üniversitesi İlahiyat Fakültesi Öğretim Üyesi Prof. Dr. Hamdi Döndüren "Çocukların söylediği ilahilerden oluşan kasetler var piyasada. Bunun topluma yarar değil de zarar getireceği yönünde bir imaj oluşuyorsa, bunlar gözden geçirilmeli." 
Uludağ Üniversitesi İlahiyat Fakültesi Din Eğitimi Anabilim Dalı Öğretim Üyesi Prof. Dr. Mehmet Emin Ay "Çok rahatlıkla çocuklara dinletilebileceğini ve bu çalışmaların pedagojik açıdan olumlu sonuçlar verebileceğini düşünüyorum. 


</TEXT>
</DOC>
