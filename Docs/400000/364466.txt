<DOC>
<DOCNO> 364466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur18.html </URL>
<DATE> 2005/07/26/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Muazzez Ersoy konserinde bıçaklı kavga 
</HEADLINE>
<TEXT>

     H. Hakan KABAHASANOĞLU GİRESUN DHA 

      ANAVATAN Partisi Giresun İl Teşkilatı'nca düzenlenen Muazzez Ersoy konserinde, kavga çıktı. Bir kadın bıçakla yaralanırken, olayla ilgili bir kişi gözaltına alındı. 
     Giresun liman alanında düzenlenen, yaklaşık 5 bin kişinin izlediği konser öncesinde Anavatan Partisi Genel Başkanı Erkan Mumcu kısa bir konuşma yaptı. Daha sonra gerçekleştirilen havai fişek gösterisiyle birlikte Muazzez Ersoy sahneye çıktı. Eski ve yeni şarkılarını seslendiren sanatçının konseri sırasında, henüz belirlenmeyen bir nedenle kavga çıktı. Kavga sırasında Emine Yılmaz 44 adlı kadın belinden bıçaklandı. Polisin müdahale ettiği olayda, Murat Kunt gözaltına alındı, kullanılan bıçağın da ele geçirildiği öğrenildi. 
     Kavga sırasında seslendirdiği şarkıyı keserek izleyicileri yatıştırmaya çalışan sanatçı Ersoy, Sakin olur musunuz, her şey yolunda, güvenlik güçlerimiz olaya müdahale ediyor'' dedi. 
     Konserine devam edip, yaklaşık 1 saat sahnede kalan Ersoy’ a Anavatan Partisi Giresun Kadın Kolları tarafından peştamal hediye edildi 
     
</TEXT>
</DOC>
