<DOC>
<DOCNO> 361199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/ekonomi/eko07.html </URL>
<DATE> 2005/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben ne Uzanlar'a ne Toprak'a benzerim' 
</HEADLINE>
<TEXT>



İşadamı Şevket Demirel, İçişleri Bakanı Abdülkadir Aksu'ya mektup yazarak, yönettiği şirketlere el konulmasına ilişkin yakınmalarını dile getirerek, "Ben model olarak ne Uzanlar, ne Çukurova Holding, ne de Toprak Holding'e benzerim" dedi. 
Demirel, mektubunda, Tasarruf Mevduatı Sigorta Fonu'nun TMSF 9 şirketine baskın şeklinde el koyduğunu belirterek, aramada, kasa ve kapıların kırıldığını ve bunlar yapılırken hiç bir şirket yetkilisiyle ortak sayım yapılmadığını savundu. Demirel, 8 gün sonra personele zabıtların imza ettirildiğini öne sürdü. Arşivlerin paçavraya döndürüldüğü, evrakların zapta geçirilmeden götürüldüğünü savunan Demirel, mektubunda şu görüşlere yer verdi 
"Emniyet bu olaylara seyirci kaldığı gibi, bizim avukatlarımız da içeri sokulmadı. Ben, model bakımından ne Uzanlar, ne Çukurova Holding, ne de Toprak Holding'im. Onların bankaları var. Benim bankam yok, borcum yok. TMSF ülkede bir kapitülasyon mudur, yoksa zaman zaman ismi geçen derin devlet midir Ben 40 senelik emeğimle, Anadolu'da bu tesisleri yaptıysam, kusur mu ettim Kırılan şerefimizin iadesini Türkiye bütçesi verilse tamir edemez." 


</TEXT>
</DOC>
