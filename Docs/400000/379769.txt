<DOC>
<DOCNO> 379769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur32.html </URL>
<DATE> 2005/09/19/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Tiyatro sahnesinde köpek krizi 
</HEADLINE>
<TEXT>

     Mustafa ERCAN MERSİN, DHA 

MERSİN Festivali 2005 kapsamında Büyükşehir Belediyesi Tiyatrosu oyuncularının sergilediği Köy Seyirlik Oyunu’ sırasında Süleyman Soysal'ın parkta gezintiye çıkardığı köpeği koşarak sahneye atladı. Zabıta memurları, tiyatro alanından çıkardıkları köpeğin sahibi Soysal'la tartıştı. Kavgaya tutuşan köpeğin sahibi Soysal ve üç arkadaşı gözaltına alındı. Adliyeye sevk edilen 4 kişi nöbetçi mahkemece tutuksuz yargılanmak üzere serbest bırakıldı. 
     Atatürk Parkı’ndaki Büyükşehir Belediyesi Şehir Tiyatrosu oyuncuları, Köylü Tiyatrosu’ adıyla da bilinen Köy Seyirlik Oyunları’nı sahneledi. Tiyatrocular, birbirinden komik skeçlerle izleyenleri kahkahaya boğarken, gösterdikleri performansla da büyük alkış aldı. 
     Bu sırada köpeğini parka gezintiye çıkaran 18 yaşındaki Süleyman Sosyal ve arkadaşları da gösterinin yapıldığı alana girdi. Bir anda sahibinin elinden kurtulan köpek, koşarak tiyatro sahnesine atladı. Köpeği görünce kısa süreli şaşkınlık yaşayan tiyatrocular, seyircilerin olayı fark etmemesi için köpeği de oyunun bir parçasıymış gibi izlenim yaratmaya çalıştı. Bu çabalara rağmen geldiği yöne doğru koşturan köpek, görevliler ve zabıta memurları tarafından tiyatronun dışına çıkarıldı. 
     Zabıta ekibi, Köpeğin sahibi Süleyman Sosyal ve arkadaşları 16 yaşındaki S.K., 19 yaşındaki M. Emin Sosyal ve 19 yaşındaki Serhat Kara ile tartıştı. Büyüyen tartışma kavgaya dönüşünce müdahale eden polis, Sosyal ve üç arkadaşını gözaltına aldı. Sosyal ve arkadaşı Görevli memura mukavemet’ suçundan ifadeleri alındıktan sonra sevk edildikleri nöbetçi mahkemece tutuksuz yargılanmak üzere serbest bırakıldı. 
     
</TEXT>
</DOC>
