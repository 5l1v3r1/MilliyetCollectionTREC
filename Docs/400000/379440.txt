<DOC>
<DOCNO> 379440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonspo01.html </URL>
<DATE> 2005/09/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Chelsea yine galip, Bayern rekoru kırdı, Halil boş geçti... 
</HEADLINE>
<TEXT>

     İngiltere Premier Ligi’nin güçlü takımlarından Chelsea, Charlton Athletic deplasmanından 2-0’lık galibiyetle ayrılmayı başardı. 
     Londra temsilcisinin golleri Hernan Crespo ve Arjen Robben’den geldi. Fulham, West Ham’a 2-1’lik sonuçla boyun eğerken, Portsmouth-Birmingham ile 1-1 berabere kaldı. Sunderland ile West Bromwich de 1-1 berabere kalmaktan kurtulamadı. 
     
     Bayern rekoru kırdı 

     Almanya Ligi’nin zirvesinde yer alan Bayern Münih, Hannover’i yenerek üstüste 14. zaferini kazandı ve 1981 yılında kırdığı rekoru geliştirdi. Ballack’ın forma giymediği maçta golü Demichelis kaydetti. Berkant Göktan son 10 dakika şans buldu. Alpay’ın formasını giydiği Köln ise M’Gladbach’ı 2-1’lik sonuçla geçti. 
     
     
     Halil boş geçti 

     Alman Ligi'nde bu sezon en çok gol atan oyuncu olan Halil Altıntop ilk kez rakip fileleri havalandıramadı. Milli yıldız, Kaiserslautern'in deplasmanda Armania Bielefeld ile 0-0 berabere kaldığı karşılaşmada 90 dakika görev aldı ama gol atamadı. Halil 5. hafta sonunda 7 golle zirvedeki yerini korudu. Alpay'ın 11'de başladığı karşılaşmada Köln evinde M.Gladbach'ı 2-1'lik skorla devirdi. Podolski ve Schilcke'nin gollerine Neuville cevap verdi. 
     
     Diğer sonuçlar 

     Hamburg-Frankfurt 1-1. 
     Mainz-Stuttgart 1-2. 
     Werder Bremen- Borussia Dortmund 3-2. 
     Wolfsburg-Nurnberg 1-1. 
     
     Rangers çok farklı 3-0 

     İskoçya Ligi’ne ve Şampiyonlar Ligi’ne iyi bir başlangıç yapan Glasgow Rangers, başarılı çizgisini sürdürüyor. Lacivert-Beyazlılar, dün oynanan karşılaşmada Kilmarnock’u 3-0 mağlup etti. Glasgow’un golleri, Prso, Greer k.k ve Ferguson’dan geldi. 
     
     İskoçya Ligi’ndeki diğer sonuçlar 

     Dundee United-Livingston 2-0. 
     Dunfermline-Aberdeen 0-2. 
     Inverness-Hearts 0-1. 
     Motherwell-Falkirk 5-0. 

     
</TEXT>
</DOC>
