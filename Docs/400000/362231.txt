<DOC>
<DOCNO> 362231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/astro/index.html </URL>
<DATE> 2005/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat boşluk var 
</HEADLINE>
<TEXT>


Bugün saat 09.01 ile 16.25 arası boşlukta kalan ay, bazı hayal kırıklıklarına işaret ediyor. Akşam saatlerinde daha gerçekçi olmamız ve sınırlarımızın farkına varmamız gerekli. Sabırlı olmalıyız. 

Koç'lar olumlu düşüncelerle hareket ediyorlar. Akıcı enerjileri sayesinde düşündükleri seyahatleri yapabilirler. Eğitimle ilgili konularda ise önemli temaslar söz konusu olacak. Boğa'lar yeni planlarını ortaya koymakta hevesliler. Duygusal olarak kendilerini rahat hissediyorlar. Ortaklaşa projelerde olumlu girişimlerde bulunabilirler. İkizler hareketli bir gündeler. Yakın çevreleriyle fikirlerini paylaşmak dışında, ortaklaşa konularda yaratıcı yanlar öne çıkarılmalı. Yengeç'ler günlük işlerde yeni metotlar deneyerek verimli çalışabilirler. Yeteneklerini sergilemeleri için uygun fırsatlar da kullanılmalı. Aslan'lar için duygusal yönden keyifli ve hevesli bir gün. Yaratıcı yönlerini başarıyla kullanırken, aşk hayatında pozitif gelişmelere yakın olunmalı. Başak'lar disiplinli çalışarak somut sonuçlar almaya bakmalı. Aksi halde ev ve iş konuları arasında bocalama yaşanabilir. Bugün ailevi konular öne çıkabilecek. Terazi'ler bugün daha çok yakın çevreleriyle ilgili konuların içindeler. Özellikle kardeşlerle ilişkiler konusunda olumlu gelişmeler beklemeliler. 
Akrep'ler maddi konularda yeni düşünceler peşindeler. Bu alanda yeni kararlar alırken, harcamalarında dikkatli olmalılar. Yay'lar burçlarındaki Ay sayesinde etkileyici olacaklar. Pek çok konuda şanslarını denemeli ve yeni başlangıçlar yapabilmeliler. Oğlak'lar geçmişle alakalı konuların üzerinde durmamalı. Duygusal alanda rahat olmayı başarmaları, onların ileriye dönük planlar yapmalarını kolaylaştırıcı olacak. Kova'lar rahat ve verimli olacakları günlerindeler. Enerjilerini ortaklaşa çalışmalara yöneltmeliler. Bu sayede başarılı olmak çok kolay. Balık'lar iş hayatında başarıya açıklar. Onlar için yeni görevler gündeme gelebilir ve üstlerle ilişkilerde de düzelme söz konusu. 
</TEXT>
</DOC>
