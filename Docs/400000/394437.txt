<DOC>
<DOCNO> 394437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/axgun02.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdinli protestoları 
</HEADLINE>
<TEXT>


Şemdinli'de yaşanan olayları protesto gösterileri Van, Ağrı Doğubayazıt, Erzincan ve İzmir'de devam etti. Van'da, polis aracına molotofkokteyli atan gruptan 24 kişi gözaltına alındı 

MURAT ÇAĞLAR, GÜLAY ÖZEK, RECEP DEMİRCİ Van, Ağrı, Erzincan DHA, Bahri KARATAŞ İzmir DHA 

Hakk ri'nin Şemdinli ilçesinde 2 kişinin ölümüyle sonuçlanan bombalama olayının ardından protestolar sürüyor. 
Van'da dün DEHAP İl binası önünde toplanan yaklaşık 200 kişi Sanat Sokağı'na yürüyerek basın açıklaması yaptı. Açıklamada, saldırının Susurluk'ta ortaya çıkan devlet içindeki derin güçlerin halen kendini koruduğunun bir göstergesi olduğu iddia edilerek, "Saldırıyla demokrasi ve barış mücadelesi susturulmaya çalışılmaktadır" denildi. "Katil polis hesap verecek", "Alo Mehmet Ağar ile görüşelim" yazılı pankartlarla Abdullah Öcalan'ın posterlerini taşıyan grup uyarılara rağmen yürüyüşe devam etti. 

Polise taş attılar 
Park halindeki bir polis aracına molotofkokteyli atılması üzerine müdahale eden polise taşlarla karşılık veren grup ara sokaklara dağıldı. Polis, kalabalığın dağılması için biber gazı kullanırken esnaf da kepenk indirdi. 24 kişinin gözaltına alındığı olayda protestoculardan Battal Aslan yaralandı. 
Ağrı'nın Doğubayazıt ilçesinde esnaf kepenk indirirken DEHAP İlçe Başkanlığı önünde toplanan 150 kişi geniş güvenlik önlemleri arasında yürüyüşe geçerek slogan attı. Göstericiler, Doğubayazıt Tutuklu ve Ceza Hükümlüleri Derneği Başkanı Mahmut Sungar'ın halkı duyarlı olmaya çağırdığı açıklamanın ardından dağıldı. 
Erzincan'da 30 kişilik grup 'Yeni Susurluk'lara hayır' yazılı pankartlar taşıyarak, 'Halka kalkan eller kırılsın' diye slogan attı. Zılgıt çeken DEHAP'lı gençler, daha sonra dağıldı. 
İzmir'de ise, İnsan Hakları Derneği İHD ve demokratik kitle örgütleri 10 dakikalık oturma eyleminin ardından dağıldı. 

'Örtbas edilecek' 

ŞEYHMUS ÇAKAN Diyarbakır DHA 
Diyarbakır Baro Başkanı Sezgin Tanrıkulu da yaptığı açıklamada, "Türkiye'de buna benzer hangi konu yargıya iletilmişse üstü kapanmıştır. Olay yargıya intikal ettiğinde örtbas edilerek kapanacaktır" iddiasında bulundu. 

Meclis Araştırma Komisyonu kurulacak 

ABDULLAH KARAKUŞ Doha 
Başbakan Recep Tayyip Erdoğan, Şemdinli'de yaşanan gelişmeler konusunda Meclis Araştırma Komisyonu kurulmasını planlıyor. 
Körfez ülkeleri ziyareti kapsamında dün gittiği Katar'ın başkenti Doha'da, Şemdinli'deki olaylarla ilgili gelişmeleri takip eden Erdoğan, kurmaylarıyla yaptığı değerlendirmede, Meclis Araştırma Komisyonu kurulması üzerinde durdu. Olaylara karışan askerlerle ilgili değerlendirme yapan Erdoğan, Cumhurbaşkanı Ahmet Necdet Sezer ve Genelkurmay Başkanı Orgeneral Hilmi Özkök'ün de konuya hassasiyet gösterdiğini belirtti. 
Erdoğan, ziyaret öncesi Esenboğa Havaalanı'nda yaptığı basın toplantısında ise, Şemdinli'deki olaylara ilişkin Özkök'le görüştüğünü, konunun yakından takip edildiğini söyledi. 
Sürecin ciddi şekilde izlendiğini belirten Erdoğan, şunları söyledi "Sonuna kadar kovalayacağız. Bu olayın takipçisiyiz. Bedel ödemesi gerekenler bedel ödeyecek. Mevzuat eksikliği olduğu yerlerde yasal düzenlemeler yapılacak. Meclis de konuyu araştıracak. Bunun bedelinin ülke geneline yayılmasına fırsat vermek istemiyoruz. Bu konuda ben, arkadaşlarım, tüm kurumlar kararlıdır." 

Demirel Halk sağukkanlı olsun 

Dokuzuncu Cumhurbaşkanı Süleyman Demirel, Şemdinli'de yaşananların devletle vatandaşı karşı karşıya getirdiğini vurgulayarak, "Olup bitenler iyi değil" dedi. Demirel, son gelişmelerle ilgili şunları söyledi "Devletle vatandaşın karşı karşıya gelmesi iyi değil. Bunun arkasında ne var, bilgim yok. Umarım münferit bir hadisedir. Ülkemizdeki huzur ve sük net bozulmaz. Vatandaşlarımız soğukkanlı olmalı." 

Hakk ri'de bomba paniği 

DHA 
Hakk ri Merzan Mahallesi'ndeki bir futbol sahasının alt kısmında, konserve kutuları içinde farklı bir maddeyle karşılaşan bir çocuk, durumu kapıcılık yapan dayısına bildirdi. Olayın polise bildirilmesi üzerine, futbol sahasına gelen bomba uzmanları, konserve kutularını inceledi. Uzmanlar, kutuların içinde, bir düzeneğe bağlı 3 kilogram ağırlığında patlayıcı madde tespit etti. Patlayıcı madde imha edilirken, olayla ilgili soruşturma başlatıldı. 



</TEXT>
</DOC>
