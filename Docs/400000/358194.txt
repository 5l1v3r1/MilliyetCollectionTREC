<DOC>
<DOCNO> 358194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/guncel/axgun02.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gökkafes gökten inmiş gibi tepeden bakıyor' 
</HEADLINE>
<TEXT>


Dünyaca ünlü ABD'li mimar çift Robert Venturi ve Denise Scott Brown, İstanbul mimarisine övgüler yağdırdı ama 'Gökkafes'ten hiç hoşlanmadıklarını söyledi 

Şükran Pakkan - İstanbul 

Dünya onları "d hi mimarlar" olarak tanıyor. Bugün 80'li yaşlarını sürüyor ancak, h l şehirleri yeniden yaratabiliyorlar. Dünyaca ünlü ABD'li çift Robert Venturi ve Denise Scott Brown, 22. Dünya Mimarlık Kongresi'ne katılmak amacıyla İstanbul'daydı. 
En tanınmış projeleri arasında Londra'daki Ulusal Sanat Galerisi'nin Sainsburry Kanadı, Toulouse'taki Conseil General Kompleksi ve Japonya'daki Mielparque Nikko Kirifuri Oteli gelen mimarlar, bu kez kendi gözlerinden İstanbul'u anlattı. 

Bu ikinci gelişinizmiş, İstanbul'u nasıl buldunuz, çok değişmiş mi 
Venturi İlk gezimiz 1955'te olduğu için, tabii ki değişmiş. İstanbul çok ilginç ve çekici bir şehir. Buradaki çok çeşitliliği sevdik. Mesela, havalimanından çıktık, karşımıza önce Roma mimarisinden bir su kemeri, ardından Bizans surları, sonra tüm görkemiyle Osmanlı mimarisi çıktı. Sonra şehir merkezinde bizi modern yapılar karşıladı. İstanbul Türkiye'nin zengin, çeşitli ve çoksesli yapısını yansıtıyor. Çok dinamik bir şehir. 
Brown İstanbul'da tipik bir modern şehir hayatı görüyorum. Şehrin çağdaş ve doğal bir yapısı var. 

Etkilendiğiniz bir yapı var mı 
Venturi Ayasofya en sevdiğim ve bence tarih boyunca yapılmış en başarılı bina. Türkiye'den aklımda kalan tek yer Ayasofya'ydı. Bu konferansa gelme nedenlerim arasında Ayasofya gelir. Bunun dışında, Süleymaniye Camii ve Sultanahmet bölgesinden çok etkilendim. 

Karmaşıklığı ile, sizin bugüne kadar savunduğunuz sadelikle çatışmıyor mu İstanbul 
Brown Burada 2 İstanbul var. 50'lerin, 60'ların mimarisi yapılar son derece ilginç ve çekici. İstanbul'da karşıtlıklar bir araya gelmiş, basit, mütevazı ve etkili bir yapı meydana getirmiş. Mesela, burada bir camiye gidiyorsun, tek başına değil, koskoca bir kompleks niteliğinde. Şehir için yapılmış, sadece tek yönlü bir bina olsun diye inşa edilmemiş. Ama böyle yapılmış binalarınız da var. 

Hangi binalar 
Brown Mesela şu an içinde olduğumuzdan Hilton Oteli . Bir de buradan daha yüksek bir yer var, tam arkamızda bir yerlerde İşaretle gösteriyor. 

The Ritz Carlton Oteli mi 
Brown Adını bilmiyorum ama buradan çok daha kötü. Bu tür binalar yapılırken çevresel faktörlerin dikkate alınması gerekir. Binalar hareket kazanmalı ama gökten inmiş gibi alakasız durmamalı. 

Oraya Gökkafes deniliyor zaten... 
Brown Mimari yapısını beğenmedim, çevresine bakılınca çok yalnız duruyor. Tepeden bakıyor gibi, çok daha iyisi olabilirdi. Ama, biraz ilerideki eski apartmanlarınız çok daha zevkli görünüyor. 


</TEXT>
</DOC>
