<DOC>
<DOCNO> 379717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonspo15.html </URL>
<DATE> 2005/09/19/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Haftanın hakemlerinde en düşük not Aydınus'a 
</HEADLINE>
<TEXT>

     Turkcell Süper Ligi’nde 6. hafta maçlarını yöneten hakemlere verilen notlar açıklandı. 
     Futbol Federasyonu Merkez Hakem Kurulu Başkanı Ufuk Özerten, Lütfi Kırdar Uluslararası Kongre ve Sergi Sarayı’nda düzenlediği basın toplantısında hakemlere verilen notları kamuoyuna sundu. 
     Beşiktaş-Fenerbahçe maçını yöneten hakem Fırat Aydınus, 7.2 ile haftanın en düşük notunu aldı. En yüksek notları ise Konyaspor-Diyarbakırspor maçının hakemi Yılnur Önen, Kayserispor-Çaykur Rizespor maçının hakemi Orhan Erdemir ve Vestel Manisaspor maçının hakemi Bülent Demirlek 8.2 ile aldılar. 
     Hakemlerin aldığı notlar şöyle 
     Sivasspor-Trabzonspor Serdar Tatlı 7.5. 
     Ankaragücü-Gençlerbirliği Cem Papila 7.8. 
     Konyaspor-Diyarbakırspor Yılnur Önen 8.2. 
     Kayserispor-Çaykur Rizespor Orhan Erdemir 8.2. 
     Malatyaspor-Denizlispor Aytekin Durmaz 7.4. 
     Beşiktaş-Fenerbahçe Fırat Aydınus 7.2. 
     Ankaraspor-Samsunspor Oktay Demiray 7.9. 
     Gaziantepspor-Kayseri Erciyespor Erol Ersoy 7.8. 
     Vestel Manisaspor-Galatasaray Bülent Demirlek 8.2. 
     Spor kamuoyundaki eleştirilerin genelinde hakemin seyirci baskısı ile maçın kontrolunu elinden kaçırdığı savunuldu. 
     Fırat Aydınus'a yöneltilen başlıca eleştiriler şunlardı 
     Fenerbahçe'nin ilk golünden önce Anelka'nın Koray'a yaptığı faulu göremedi. 
     Ailton'un Volkan ile karşı karşıya kaldığı pozisyon açık ofsayttı, gol olsa maç çığrından çıkardı. 
     Kaleci Volkan'ın Ailton'a yaptığı hareket penaltı idi. 
     İbrahim Toraman'ın Nobre'ye düşürmesi faul ve kırmızı karttı. 
     Nobre'nin kaçırdığı penaltıda kalece Cordoba 5 adım ileri çıkmıştı, penaltının tekrarı geriyordu. 
     Kleberson'un golü ile sonuçlanan serbest atış öncesi önünde olmasına karşın Serkan'ın pozisyonuna "devam" dedi, yan hakemin bayrağı ile atışı verdi. 
     
</TEXT>
</DOC>
