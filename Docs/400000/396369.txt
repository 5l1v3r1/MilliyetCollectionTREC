<DOC>
<DOCNO> 396369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sontur14.html </URL>
<DATE> 2005/11/19/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Polislerin şakalaşması ölüme yol açtı... 
</HEADLINE>
<TEXT>

     Bayrampaşa'da, meslektaşı olan ağabeyiyle şakalaşırken yaralandığı belirtilen polis memuru hayatını kaybetti. 
     Alınan bilgiye göre, Bayrampaşa'da aynı evi paylaşan İstanbul Trafik Denetleme Şube Müdürlüğü'nde görevli M.A. ile Çevik Şube Müdürlüğü'nde görevli kardeşi Aziz A, oturdukları evde şakalaştı. 
     Bu sırada tabancasıyla kardeşini korkutmaya çalıştığı ileri sürülen M.A'nın silahından çıkan mermi, kardeşine isabet etti. 
     Yaralı olarak İstanbul Üniversitesi İstanbul Tıp Fakültesi Hastanesi'ne kaldırılan Aziz A, yapılan müdahaleye rağmen vefat etti. 
     M.A'nın ise Bayrampaşa İlçe Emniyet Müdürlüğü tarafından gözaltına alındığı bildirildi. 
     
</TEXT>
</DOC>
