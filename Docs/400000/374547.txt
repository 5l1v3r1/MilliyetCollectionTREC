<DOC>
<DOCNO> 374547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sonyas03.html </URL>
<DATE> 2005/08/31/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yenilen taraftar gece maça çıkmıyor 
</HEADLINE>
<TEXT>

     Times gazetesi, tuttuğu futbol takımı yenilen İngiliz erkeklerin eşlerine ve cinselliğe olan ilgilerini kaybettiğini yazdı. 
     İngiltere'de mutlu bir seks hayatı isteyen kadınlar, eşlerinin tuttuğu futbol takımının kazanması için dua ediyor Çünkü Times gazetesinde yer alan bir habere göre tuttuğu takım yenilen erkekler, eşlerine ve cinselliğe olan ilgilerini kaybediyor aşka ve sekse uzak duruyor. Bu mantıktan hareketle, galip bir takımın taraftarının ise performansı artıyor 
     
     Kadınlar ders çalışıyor 

     Yine aynı gazeteye göre erkekler, sevdikleri bu sporu paylaşabilecekleri kadınlarla beraber olmayı tercih ediyor. İşte bu yüzden kadınların yavaş yavaş, bugüne kadar ihmal ettikleri futbolla ilgilenmeye başladığı belirtiliyor. Futbol konusunda kadınları bilgilendirmeyi amaçlayan kitapların sayısındaki artışın, bu iddiayı doğruladığı söyleniyor. 
     
</TEXT>
</DOC>
