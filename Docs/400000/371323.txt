<DOC>
<DOCNO> 371323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonyas08.html </URL>
<DATE> 2005/08/19/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Bilgisayar oyunlarında "cihatçılık" dönemi... 
</HEADLINE>
<TEXT>

     Arap şirketleri, Arapları düşman olarak gösteren Amerikan oyunlarına karşı kendi oyunlarını üretmeye başladı. İslami şirketler tarafından hazırlanan oyunlar, özellikle Arap dünyasında büyük ilgi görüyor. 
     Dünyada bilgisayar oyunlarının tartışmasız liderlerinden olan Amerikan oyun şirketlerine Arap ülkelerinden rakip çıktı. Sürekli kötü adam olmaktan sıkılan Araplar kendi oyunlarını üretiyor. The Independent gazetesine göre, şu an oyun piyasasında İslamcı şirketlerce hazırlanmış çok sayıda oyun bulmak mümkün. 
     Bu oyunlardan en dikkat çekici olanı Special Force Özel Kuvvetler . Hizbullah tarafından hazırlanan oyunda amaç, bir Hizbullah militanı olarak Filistin caddelerinde İsrailli askerlerle savaşmak. Oyunun antrenman kısmında ise keskin nişancılığını geliştirmek isteyenler, İsrail Başbakanı Ariel Şaron gibi üst düzey İsrailli siyasilere atış yapabiliyor. 
     Special Force, bugüne kadar Lübnan’da 10 binden fazla kopya sattı. 
     İslami oyunlardan bir diğeri de Under Siege Kuşatma Altında . Afkar Media şirketi tarafından geliştirilen oyunda amaç yine İsrail askerlerine karşı savaşmak. Afkar Media’nın Under Ash Küller Altında adında ve benzer senaryoya sahip bir başka oyunu daha bulunuyor. 
     Arap şirketerince üretilen oyunlada sadece İsrailliler’le savaşılmıyor. The Ummah Defence isimli oyunda bu kez robot düşmanlar İslam dünyasını tehdit ediyor. The Maze of Destiny’de ise amaç, Darlack isimli şeytanla savaşmak. 
     Bu oyunda tüm dünyanın islamiyet’e inandığı varsayılıyor. Oyunda silah olarak ise "iman gücü" kullanılıyor ve dünyaya alkol, uyuşturucu ve kumar ve fahişeliği yaygınlaştırmaya çalışan Darlack yok edilmeye çalışılıyor. 
     Bu oyunların yanı sıra Islam Fun şirketi tarafından çıkarılan ve daha küçük yaştaki çocukları hedefleyen basit bilgisayar oyunları da Arap oyun piyasasında kolaylıkla bulunabiliyor. 
     
ANKA 
     
</TEXT>
</DOC>
