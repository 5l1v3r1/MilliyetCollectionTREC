<DOC>
<DOCNO> 351905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonspo35.html </URL>
<DATE> 2005/06/14/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Konyaspor, Murat Hacıoğlu ile 1 yıllık sözleşme imzaladı... 
</HEADLINE>
<TEXT>

     Konyaspor, Fenerbahçeli Murat Hacıoğlu ile 1, Üsküdar Anadoluspor'dan Fırat Akkoyun ile 4 yıllık sözleşme imzaladı. 
     Konyaspor Futbol Şube Sorumlusu Bahattin Karapınar, kulüp binasında düzenlenen imza töreninde, hedefledikleri güçlü kadroyu oluşturma yolunda transfer çalışmalarının aralıksız sürdüğünü söyledi. 
     Fenerbahçeli Murat Hacıoğlu ile uzun süredir görüştüklerini ve sonunda anlaştıklarını ifade eden Karapınar, birçok takımın listesinde bulunun Murat'ın bundan sonra yeşil-beyaz forma altında mücadele edeceğini bildirdi. 
     1908 Üsküdar Anadoluspor'dan transfer ettikleri 23 yaşındaki defans oyuncusu Fırat Akkoyun'un da bundan sonra Konyaspor için ter dökeceğini belirten Karapınar, Fırat'ın Konyaspor'da başarılı olacağına inandığını kaydetti. 
     1 yıllık sözleşmeye imza atan Murat Hacıoğlu ise geçen yıldan bu yana görüştükleri Konyaspor'un formasını giyeceği için mutlu olduğunu söyledi. 
     Kendisiyle 4 yıllık sözleşme imzalanan Fırat Akkoyun, Konyaspor'a geldiği için çok mutlu olduğunu, ilk kez Süper Lig'de forma giyeceği için de heyecan duyduğunu kaydetti. 
     Murat Hacıoğlu, taraftarların omuzunda kulübe getirildi. 

     
</TEXT>
</DOC>
