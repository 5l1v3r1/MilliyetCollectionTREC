<DOC>
<DOCNO> 392677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/spor/spo10.html </URL>
<DATE> 2005/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale zaferi 2-0 
</HEADLINE>
<TEXT>


Bursaspor, cezası nedeniyle Çanakkale'de oynadığı maçta İstanbul Büyükşehir Belediyespor'u Yunus ve Mehmet Al'ın golleriyle yıktı, İkinci Lig A Kategorisi'nde liderlik koltuğunu bırakmadı 


Yeşil - beyazlı takım, cezası nedeniyle Çanakkale'de oynanan maçta İstanbul Büyükşehir Belediye engelini her iki yarıda bulduğu gollerle geçti, liderliğini devam ettirdi. 
27. dakikada Frasineanu'nun ara pasıyla ceza sahası içine giren Yunus bekletmeden sert vurdu. Hüseyin'in sırtına çarpan top havalandı. Kaleci Ahmet kontrpiyede kalınca, top üstünden aşarak filelerle buluştu 1-0. 
İlk yarı bu skorla kapanırken, ikinci devrede de oyunun hakimi Bursaspor'du. 88'de Mehmet Al sol çaprazdan ceza sahasına girip sert vurdu. Ahmet'in kucağından seken top Volkan'a çarparak filelerle buluştu 2-0. 

Maçın karnesi 
STAT 18 Mart 
HAKEMLER Sinan Baş, İbrahim Albayrak, 
Sabir Karaozan 
BURSASPOR Yavuz 6 - Miu 7 , Ünsal 6 , Egemen 6 - Ömer 6 , Serkan 6 , Orhan 6 Dk.80 Mehmet Al 5 , Frasineanu 7 Dk.89 Mehmet Türkmehmet , Serdar 5 Dk.69 İbrahim 5 - Eser 6 , Yunus 7 
İSTANBUL BÜYÜKŞEHİR BELEDİYESPOR Ahmet 5 - Ruşen 4 , Fikret 4 , Murat 4 - Hüseyin 5 Dk.78 Volkan 4 , Vahit 6 , Efe 6 , İlhan 5 Dk.79 Zeki 4 , Ünal 5 Dk.62 Fazlı 4 - İbrahim 6 , Erol 5 
GOLLER Yunus Dk.27 , Mehmet Al Dk. 88 
SARI KARTLAR Eser Bursa , Ruşen İst.B.Bld. 


</TEXT>
</DOC>
