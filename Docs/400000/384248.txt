<DOC>
<DOCNO> 384248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo14.html </URL>
<DATE> 2005/10/05/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Tuborg Pilsener, Rahimic ve Wayne ile sözleşme imzaladı... 
</HEADLINE>
<TEXT>

     Türkiye Basketbol Ligi ekibi Tuborg Pilsener, bir süredir denediği Dzenan Rahimic ve Marcus Wayne ile sözleşme imzaladı. 
     Yapılan açıklamada, iki oyuncunun da yarın takımla birlikte Şanlıurfa'ya gideceği ve Türkiye Kupası serisinde forma giyeceği bildirildi. 
     Banvitspor'un düzenlediği turnuvada da forma giyen iki oyuncunun kendilerini ispat ettiğini söyleyen Basketbol Şube Sorumlusu Önder Bingöl, ''Rahimic ile Wayne, çok tecrübeli ve kaliteli. Çok doğru bir karar vererek, kendileriyle birer yıllık sözleşme imzaladık'' dedi. 
     Antrenör Murat Özgül, daha önce imza atan Mike Bell'in pozisyon değişikliği nedeniyle bazı sıkıntılar yaşadığını, ancak yavaş yavaş her şeyi aştığını ifade ederek, ''Wayne ve Rahimic de takıma adapte oluyor. Wayne, yaşının genç olması ve daha uzun süredir aramızda bulunması nedeniyle bu süreci daha çabuk aşacaktır. Rahimic ise önümüzdeki aydan itibaren tam performansını sahaya yansıtır ve bunu sezon sonuna kadar korur'' diye konuştu. 
     
</TEXT>
</DOC>
