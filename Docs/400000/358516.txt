<DOC>
<DOCNO> 358516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/siyaset/axsiy01.html </URL>
<DATE> 2005/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haberi verdi, mahk m oldu 
</HEADLINE>
<TEXT>


Yargıtay'da, basın ve ifade özgürlüğü açısından kritik bir karar alındı. Hukuk Genel Kurulu, hiçbir yorum ve eklemede bulunmadan duyurduğu bir basın toplantısı nedeniyle AA'yı tazminata mahk m etti 

GÖKÇER TAHİNCİOĞLU Ankara 


"Söylenenle nakledilen arasındaki dengeyi koruyan haberlerin hukuka aykırılık oluşturmadığını" içeren kararlarında basın özgürlüğünün kapsamını genişleten tutumuyla bilinen Yargıtay Hukuk Genel Kurulu YHGK , bu kez aksi yönde bir karara imza attı. Genel Kurul, bir basın toplantısını, "ekleme ve yorum yapmadan" yayına koyan Anadolu Ajansı'nın AA tazminata mahk m edilmesine karar verdi. 
Davaya konu olayda, dönemin Anavatan Partisi Grup Başkan Vekili Beyhan Aslan, eski AB Türkiye Temsilcisi Karen Fogg'un elektronik postalarını kamuoyuna açıklayan İP Genel Başkanı Doğu Perinçek'i 20 Şubat 2002'de Denizli'de düzenlediği basın toplantısında eleştirdi. Perinçek, toplantıdan sonra Aslan ile haberi yayına koyan AA'nın aleyhine, "kişilik haklarına ağır hakarette" bulunduğu gerekçesiyle 10'ar milyar liralık tazminat davası açtı. Mahkeme, Aslan'ın sözlerinin hakaret içermediğini, AA'nın da sözleri aynen yayımladığını belirterek istemi reddetti. 

Mahkeme direndi 
Yargıtay 4. Hukuk Dairesi ise Aslan ve AA'nın tazminat ödemesi gerektiğini belirterek, kararı oybirliğiyle bozdu. Aynı daire, AA'nın "karar düzeltme" istemini de 2'ye karşı 3 oyla reddetti. Muhalif üyeler Ülkü Aydın ve Mustafa Kıcalıoğlu, AA'nın Aslan'ın sözlerini ekleme yapmadan haberleştirdiğini, haberin yayımlanmasında kamu yararı olduğunu kaydettiler. 
Bozma üzerine dosyaya bakan yerel mahkeme, Aslan'ı faiziyle birlikte 2 milyar lira tazminata mahk m ederken, AA yönünden ilk kararında direndi. Kararda, "Doğru bir habere ekleme yapılmamışsa hukuka uygundur" denildi. 
Dosya bu kez YHGK'ye geldi. Genel Kurul, 4. Hukuk Dairesinin görüşü doğrultusunda AA'nın tazminat ödemesi gerektiğini kararlaştırdı. Oyçokluğuyla alınan kararda, "ekleme ve yorum yapılmadan yayımlanan basın toplantısına ilişkin haberin hukuki sayılması gerektiği" görüşüne katılınmadı. Karar, "ekleme yapılmasa da basın organının yayımladığı açıklamada kişisel haklara saldırı niteliğinde olup olmadığını araştırma yükümlülüğü bulunduğu" görüşüne dayandırıldı. 

Sınırları genişletmişti 
YHGK, yaklaşık 2 ay önce verdiği bir başka kararda ise, dünkü kararının aksine basın özgürlüğünün sınırlarını genişletmişti. "Manisalı gençler" olarak bilinen öğrencilere işkence yapmakla suçlanan polislerin avukatları ile polislerin beraatına karar veren h kimin Manisa Cezaevleri İzleme Kurulu'na seçilmesine ilişkin bir habere karşı açılan tazminat davasını reddeden Genel Kurul, kararında şu ifadeleri kullanmıştı 
"Basına özgürlük Anayasa'da güvence altına alınmıştır. Haber, olduğu biçimiyle verilmelidir. Konunun güncelliği ve haber verilirken özle biçim arasındaki dengeyi koruyan haberler, hukuka aykırılık oluşturmaz." 

'Zavallısın' hakaret değil 
Yargıtay 4. Hukuk Dairesi, eski Tarım Bakanı Sami Güçlü hakkında, "Sen alınır satılır bir zavallısın, üstelik ederin de 310 bin lira" sözlerini haber yapan Atılım gazetesi aleyhine açılan tazminat davasını, "Siyasiler hakkında basının sert şekilde de olsa eleştiri hakkı bulunmaktadır" görüşüyle reddetmişti. 
AA'nın "karar düzeltme" talep etme hakkı bulunuyor. Talebin görüşüleceği toplantıda, birbirine yakın olan oy dengesi değişebilir. Aksi takdirde, yerel mahkeme, karar doğrultusunda mahk m edecek. 

'Perinçek ajandır' sözü davalık oldu 

Beyhan Aslan'ın davaya konu olan Doğu Perinçek hakkındaki sözleri şöyle 
"Perinçek MİT ajanı mıdır Uyduları mı var Bu bilgilere nasıl ulaşmış Kim yardım ediyor Neyle beslenir Parası nereden gelir Bunlar bilinmiyor. Ama kendisi her şeyi biliyor. Her taraftan haber alıyor. Ağzından hiç hayırlı laf çıkmaz. Söyledikleri şerdir. Hep tahrik eden olmuştur. Hep kavga ortamının içindedir. E-mail olayı da bir ajanlık işidir." 

'Kararla basın özgürlüğü daralır' 

Kararı değerlendiren Çağdaş Hukukçular Derneği Genel Sekreteri Avukat Selçuk Kozağaçlı, şunları söyledi 
"Eğer beyanat sahibinin rızası varsa, yazılan metin, beyanat sahibinin sözlerine uygunsa, tazminatla cezalandırılması söz konusu olamaz. Bu koşullarda tazminata hükmedilmesi için bazı koşulların var olması gerekir. Örneğin açık bir şiddet çağrısı kamu yararı gözetilmeksizin yayımlanmışsa, örneğin açık bir küfür, gerçekten karşıdakini rencide edecek biçimde yayımlanmışsa, yani kamu yararı gözetilmeden, sözlerin etkisini artıran bir yayın olmuşsa tazminat olabilir." 


</TEXT>
</DOC>
