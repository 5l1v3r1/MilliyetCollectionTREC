<DOC>
<DOCNO> 358755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur39.html </URL>
<DATE> 2005/07/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Beyoğlu'nda gaspçı, bıçakladığı polis tarafından vurularak yakalandı 
</HEADLINE>
<TEXT>

     Beyoğlu’nda gasp suçundan aranan zanlı, bıçakla yaraladığı polis memuru tarafından vurularak yakalandı. 
     Alınan bilgiye göre, dün akşam saatlerinde Beyoğlu’nda bir turistin 20 YTL parasını ve cep telefonunu gasp eden kişinin kimliği polislerce belirlendi. 
     Önceden de 9 ayrı gasp ve kapkaç suçundan emniyette kaydı olduğu belirlenen zanlı H.B. 17 , Refik Saydam Caddesi’nde bulunan Sururi Park içerisinde kendisini yakalamaya çalışan polis memurunu, karnı ve bacağından bıçaklayarak kaçmaya başladı. 
     Yaralanan polis memurunun "dur" ihtarına uymayan zanlı H.B, kaçmaya devam edince bu polisin açtığı ateş sonucu bacaklarından vurularak yaralı olarak yakalandı. 
     Polis memuru ve zanlı, Taksim Eğitim ve Araştırma Hastanesi’ne kaldırıldı. 
     Polisin buradaki tedavisinin ardından taburcu edildiği, zanlının tedavisinin ise sürdüğü öğrenildi. 
     
</TEXT>
</DOC>
