<DOC>
<DOCNO> 354683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun13.html </URL>
<DATE> 2005/06/23/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kübalı gençlere beyzbol yasağı... 
</HEADLINE>
<TEXT>

     Kübalı yetkililerin, Havana'daki Amerikalı yetkililerle oynamasınlar diye Kübalı gençlerin beyzbol topları, sopaları ve eldivenlerini ellerinden aldıkları öne sürüldü. 
     Amerikan Dışişleri Bakanlığı'nın verdiği bilgiye göre, Amerikalılar kendi gereçlerini kullanarak oynamaya kalktıklarında da yetkililer bu sefer Kübalı gençlerin sahaya girişini yasakladılar. 
     ABD Dışişleri Bakanlığı Sözcüsü Adam Ereli, konuyla ilgili açıklamasında, ''Demokrasiyi ve insan hakları savunucularını geliştirmeye yardımın, halkla iletişim kurulmasının normal ve iyi bir şey olduğunu düşünüyoruz. Ancak Küba hükümeti bizimle aynı fikirde değil'' diye konuştu. 
     Ereli, gençlerin Amerikalılarla beyzbol oynamasına müsamaha gösterememesinin ''rejimin paranoyasını gösterdiğini'' öne sürdü. 
     
</TEXT>
</DOC>
