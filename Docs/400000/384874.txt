<DOC>
<DOCNO> 384874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo28.html </URL>
<DATE> 2005/10/07/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Fenerbahçe, Daum'suz çalıştı... 
</HEADLINE>
<TEXT>

     Fenerbahçe, Ankaragücü ile oynayacağı Turkcell Süper Ligi maçının hazırlıklarını teknik direktör Christoph Daum'suz sürdürdü. 
     Alman Milli Futbol Takımı ile boğaz turu yapan Daum'un katılmadığı idmanda, sarı-lacivertliler antrenör Roland Koch yönetiminde çalıştı. 
     Teknik çalışma ağırlıklı geçen ve yaklaşık 1.5 saat süren antrenmanda futbolcular, ısınma hareketleri ve koordinasyon çalışmasından sonra yarışmalı şut çalışması yaptılar. Oyuncular daha sonra dar alanda çift kale maç yaptı. Maçın bitimine saniyeler kala Mahmut Hanefi'nin golünü saymayan Roland Koch, maçı 7-6 bitirdi. 
     Sarı-lacivertliler, öğleden sonra yapılacak idmanda maçın rövanşını da oynayacak. 
     
</TEXT>
</DOC>
