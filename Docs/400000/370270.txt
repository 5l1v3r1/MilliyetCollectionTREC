<DOC>
<DOCNO> 370270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/soneko39.html </URL>
<DATE> 2005/08/16/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
TÜPRAŞ, benzine yüzde 9 zam yaptı 
</HEADLINE>
<TEXT>

     TÜPRAŞ, benzin fiyatlarını yüzde 10’a yakın artırdı. Dünya petrol fiyatlarındaki hızlı artışla birlikte TÜPRAŞ, rafineri çıkış fiyatına süper benzinde yüzde 9.76, kurşunsuz benzinde yüzde 9.82, 98 oktanlık kurşunsuz benzinde ise yüzde 9.52 oranında zam yaptı. 
     TÜPRAŞ, yarından itibaren geçerli olmak üzere benzine yüksek oranda zam yaptı. Süper benzinin metreküp başına rafineri çıkış fiyatı 586.88 YTL’den 644.15 YTL’ye çıkardı. 
     Böylece süper benzin rafineri çıkış fiyatına yüzde 9.8 oranında zam yapıldı. 
     Kurşunsuz benzin rafineri çıkış fiyatı da yüzde 9.82’lik zamla 594.55 YTL’den 652.94 YTL’ye yükseldi. 98 oktanlık kurşunsuz benzinin fiyatı da yüzde 9.52’lik zamla 627.39 YTL’den 687.12 YTL’ye çıktı. 
     Yapılan bu zamların özel tüketim vergisi, Enerji Piyasası Düzenleme Kurulu payı, KDV dahil süper benzinin fiyatı 2 bin 318.56 YTL’den 2 bin 386.14 YTL’ye, kurşunsuz benzinin fiyatı da 2 bin 311.09 YTL’den 2 bin 379.99 YTL’ye, 98 oktanlık kurşunsuz benzinin fiyatı da 2 bin 493.80 YTL’den 2 bin 564.28 YTL’ye yükseldi. 
     Böylece yüzde 10’a yakın yapılan zamların, pompa fiyatlarına süper benzinde yüzde 2.9, kurşunsuz benzine yüzde 3, 98 oktanlık kurşunsuz benzinde de yüzde 5.1 oranında yansıması bekleniyor. TÜPRAŞ, süper benzin ve kurşunsuz benzin rafineri çıkış fiyatlarını en son 6 Ağustos 2005 tarihinde artırmıştı. 
     
</TEXT>
</DOC>
