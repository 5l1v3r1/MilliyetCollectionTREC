<DOC>
<DOCNO> 395919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/ekonomi/eko03.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Doblo için teşvik bekliyoruz' 
</HEADLINE>
<TEXT>


Tofaş'ın CEO'su Alfredo Altavilla, 'Hükümetten teşvik gelirse yeni nesil Doblo'yu Türkiye'de üreteceğiz' dedi 


Koç Grubu ile Fiat'ın ortaklığı olan Tofaş'ın CEO'su Alfredo Altavilla, Fiat'ın Türkiye'deki yatırımlarına devam etme konusunda kararlı olduğunu söyleyerek, "Fiat, hükümetten teşvik gelirse Doblo'nun gelecek kuşak modellerini Türkiye'de üretim kararı alır" dedi. Tofaş'ın 2005'in ilk 9 aylık mali sonuçlarının değerlendirildiği toplantıda konuşan Altavilla, " Yatırımların desteklenmesi için Türkiye'yi ikna etmeye çalıştıklarını vurguladı. Altavilla, "Özellikle Doğu Avrupa ülkelerinde teşvikler sağlanıyor ve bu teşvikler Türkiye'nin rekabet gücünü etkiliyor. Biz Türkiye'deki operasyonlarımızı artırmak istiyoruz. Türk hükümeti bir şekilde kartlarını iyi oynamalı ve birtakım hamleler yapmalı" diye konuştu. 
Altavilla, Koç Grubu ile sürdürdükleri işbirliğinden mutlu olduklarını kaydederek, 9 aylık vergi sonrası net k rlarının geçen yılın aynı dönemine göre iki kat artarak 110 milyon YTL'ye ulaştığını kaydetti. 


</TEXT>
</DOC>
