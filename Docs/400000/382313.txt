<DOC>
<DOCNO> 382313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonspo16.html </URL>
<DATE> 2005/09/28/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Diyarbakırspor, Hikmet Karaman ile büyük ölçüde anlaştı... 
</HEADLINE>
<TEXT>

     Diyarbakırspor'un Teknik Direktör Hikmet Karaman ile büyük ölçüde anlaştığı bildirildi. 
     Diyarbakırspor'da son 4 haftada alınan başarısız sonuçlar nedeniyle görevinden ayrılan Hüseyin Kalpar'ın yerine teknik direktör arayışları sürüyor. Kulüp yöneticilerinin Kalpar'ın istifasının ardından Hikmet Karaman ve Giray Bulak'ın da aralarında bulunduğu bazı teknik direktörlerle yaptığı görüşmeler ise sürüyor. 
     Yöneticilerin, Hikmet Karaman ile büyük ölçüde anlaştığı ve durumun öğleden sonra kesinlik kazanacağı belirtildi. 
     Bazı yöneticilerin Galatasaray eski teknik direktörü George Hagi'nin göreve getirilmesi yönündeki teklifi ise Hagi'nin kente uyum sağlayamayacağı ihtimali nedeniyle yönetim tarafından kabul edilmedi. 
     
</TEXT>
</DOC>
