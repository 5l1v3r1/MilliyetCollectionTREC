<DOC>
<DOCNO> 365559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/guncel/axgun01.html </URL>
<DATE> 2005/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınav sistemi sil baştan 
</HEADLINE>
<TEXT>


1- Sınav süresi 15 dakika uzadı, alan testleri geldi. 2- Yabancı dile fen ve matematik de etki edecek. 3- Fen ve Sosyal Bilimler katsayıları yükseltildi 

ANKARA Milliyet 

Milyonlarca öğrencinin kaderini etkileyen Öğrenci Seçme Sınavı ÖSS , yeniden değişiyor. Öğrencilere 2006 ÖSS'de 30'ar soruluk 8 test ve 2 bölümden oluşan kitapçık dağıtılacak. Adaylar, ortak müfredattan oluşan 120 soruluk testi ve alan sorularından oluşan 2. bölümdeki testi 195 dakikada çözmek zorunda kalacak. Dil puan türüyle bir bölüme girmek isteyen adayların, 2006'dan itibaren fen ve matematik sorularını da çözmeleri gerekecek. 

'Zorlaşmadı, kapsam değişti' 
ÖSYM Başkanı Prof. Dr. Ünal Yarımağan ise öğrencilerin okula devamlarına katkıda bulunmak amacıyla kapsamının genişletildiğini ifade ederek, "Öğrenciler üniversiteye donanımlı gelselerdi, okullar boşalmasaydı değişiklik de yapılmayacaktı. Sınav zorlaşmadı ancak kapsamı genişledi. Zorunlu dersler dışındaki konuları sormayacağız" dedi. 
Yarımağan, "İmam hatip mezunları, sınavın ikinci bölümünü yanıtlayabilecek mi " sorusuna "İmam hatip veya meslek lisesi mezunları da alanları dışındaki 4 yıllık programlara girmek istiyorlarsa 2 testi yanıtlamaları gerekecek" karşılığını verdi. ÖSS'deki değişiklikler şöyle 
Değişiklikle eşit ağırlıklı ve sayısal puanlar hesaplanırken, Fen ve Sosyal bilimler testinin standart puanları, matematik testinin standart katsayıları düşürülerek yükseltildi. Eşit ağırlıklı puan türündeki bölümü tercih edecek adayın fen bilimleri testini yapması halinde standart puanının çarpılacağı katsayı 0.1'den 0.2'ye çıkarıldı. Bu alanda matematik testinin standart puanı da 1.0'dan 0.9'da düştü. Sayısal puan türündeki bölümü tercih edecek aday, Sosyal Bilimler testini yapması halinde de standart puanı 0.1 yerine 0.2 katsayısıyla çarpılacak. Sayısal alanda da matematik puanı katsayısı 1.1'den 1.0'a düştü. Dil puanı hesaplanırken de matematik testinin standart puanı 0.2, fen testinin standart puanı da 0.1 katsayısıyla çarpılacak. Bu alanda Türkçe testinin standart puanı 0.7'den 0.5'e, yabancı dil testinin standart puanı da 1.4'den 1.2'ye düştü. Bu durumda, dil puan türüyle bir bölüme girmek isteyenler fen ve matematik sorularını da çözmek zorunda. 

180 soruyu yanıtlayan kazanacak 
Sınavı kazanmak için her adayın 6 testi, dolayısıyla 180 soruyu yanıtlaması gerekiyor. Sınavda meslek liseleri dahil tüm liselerde uygulanan lise 1. sınıf derslerinden 120 soru yöneltilecek. Testler, her birinden 30'ar olmak üzere Türkçe, Sosyal Bilimler-1 Sos-1 , Matematik-1 Mat-1 ve Fen Bilimleri-1 Fen-1 şeklinde belirlendi. Alan testleri de Edebiyat-Sosyal Bilimler Ed -Sos , Sosyal Bilimler-2 Sos-2 , Matematik-2 Mat-2 ve Fen Bilimleri-2 Fen-2 oldu.Alan testlerini kapsayan ikinci bölümde Ed - Sos alanında Türk Dili ve Edebiyatı, Türkiye coğrafyası, psikoloji Sos-2'de tarih, ülkeler coğrafyası, sosyoloji, mantık Mat-2'de matematik, geometri Fen-2'de de fizik, kimya ve biyoloji soruları yer alacak. Sınavın 1. ve 2. bölümlerine göre, Say-1, Söz-1, EA-1, Dil, Say-2, Söz-2 ve EA-2 olmak üzere 7 ayrı puan türü hesaplanacak. Sınavın 120 soruluk ilk bölümünü yanıtlayan adaylar, meslek yüksekokullarını, açıköğretim, özel yetenek sınavı ile öğrenci alan lisans programlarını tercih edebilecek. Say-2, Söz-2 ve EA-2 puanları da 4 ve daha fazla yıllık lisans programlarına giriş amacıyla kullanılacak. 


</TEXT>
</DOC>
