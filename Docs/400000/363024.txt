<DOC>
<DOCNO> 363024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sondun20.html </URL>
<DATE> 2005/07/21/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Gözler Pakistan'da, bombaların ardındaki isim yakalandı mı 
</HEADLINE>
<TEXT>

     İngiltere'de gözler Pakistan'da bir medresede tutuklanan terör zanlısı İngiliz vatandaşı Harun Reşit Esvad'a çevrildi. 
     İngiliz basını, Esvad'ın tutuklanmasını, Londra'yı kan gölüne çeviren bombalı saldırıların aydınlatılması yolunda atılmış önemli bir adım olarak niteleyerek, Esvad'ın bombalı saldırıların ardındaki isim olduğu iddialarına yer verdi. 
     Pakistan istihbaratına dayanarak, Esvad'ın iki terör zanlısı Muhammed Sıddık Han ve Şehzad Tanvir ile en az 20 telefon görüşmesi yaptığının tespit edildiğini yazan İngiliz basını, bu görüşmelerden birinin saldırılardan birkaç saat önce yapıldığını kaydetti. 
     Haberlerde, Pakistan'daki medresede beline patlayıcı sarılmış halde bulunan Esvad'ın üzerinden çeşitli silahlar ve 17 bin sterlin çıktığı yer aldı. 
     Esvad'ın, bombalı saldırıların düzenlenmesinden iki hafta önce Suffolk bölgesindeki Felixstove limanından İngiltere'ye giriş yaptığı ve bombalı saldırılardan birkaç saat önce Heathrow'dan kalkan bir uçakla Londra'yı terk ettiği iddia edildi. 
     İslamabad'daki bir polis merkezine götürülen Esvad'ın burada, İngiliz dış istihbarat servisi MI6'nın görevlileri tarafından sorgulanmaya başlandığı kaydedildi. 
     Esvad'ın yakalandığı sırada Ebu Ubayid adına düzenlenmiş sahte kimlik kullandığı ve kendisini Pakistan polisi ve istihbaratına işadamı olarak tanıttığı da bildirildi. 
     Soruşturmayı yürüten Pakistan makamları, Esvad'ın yakalandığı sırada yer değiştirmeye, büyük olasılıkla Afganistan'a geçmeye hazırlandığını bildirdi. 
     Bu arada The Times gazetesi, Esvad'ın istihbarat örgütlerince üç yıldır tanındığını, zanlının ilk olarak FBI'ın dikkatini çektiğini de yazdı. FBI'ın Esvad'ı ABD'de bir El Kaide eğitim kampı kurmaya çalışmakla suçladığı belirtildi. 
     
     AİLESİ YILLARDIR GÖRMÜYORUZ 

     Öte yandan, Londra'daki bombalı saldırıların arkasındaki isim olduğu iddia edilen ve Pakistan'da tutuklandığı bildirilen İngiliz vatandaşı Harun Reşit Esvad'ın ailesi, Esvad'ı uzun zamandır görmediklerini bildirdi. 
     Esvad'ın babası, Leeds kentinin banliyösündeki evinde yaptığı açıklamada, "Harun Reşit Esvad'la ilgili bize sorular soruluyor. Ancak yıllardır bu evde oturmadı ve onunla temasımız olmadı" dedi. 
     İngiliz basını, Esvad'ın tutuklanmasını, Londra'yı kan gölüne çeviren bombalı saldırıların aydınlatılması yolunda atılmış önemli bir adım olarak niteleyerek, Esvad'ın bombalı saldırıların ardındaki isim olduğu iddialarına yer vermişti. 
     Pakistan istihbaratına dayanarak, Esvad'ın iki terör zanlısı Muhammed Sıddık Han ve Şehzad Tanvir ile en az 20 telefon görüşmesi yaptığının tespit edildiğini yazan İngiliz basını, bu görüşmelerden birinin saldırılardan birkaç saat önce yapıldığını kaydetmişti. 
     Haberlerde, Pakistan'daki medresede beline patlayıcı sarılmış halde bulunan Esvad'ın üzerinden çeşitli silahlar ve 17 bin sterlin çıktığı yer almıştı. 
     Esvad'ın, bombalı saldırıların düzenlenmesinden iki hafta önce Suffolk bölgesindeki Felixstove limanından İngiltere'ye giriş yaptığı ve bombalı saldırılardan birkaç saat önce Heathrow'dan kalkan bir uçakla Londra'yı terk ettiği iddia edilmişti. 
     İslamabad'daki bir polis merkezine götürülen Esvad'ın burada, İngiliz dış istihbarat servisi MI6'nın görevlileri tarafından sorgulanmaya başlandığı bildiriliyor. 
     Esvad'ın yakalandığı sırada Ebu Ubayid adına düzenlenmiş sahte kimlik kullandığı ve kendisini Pakistan polisi ve istihbaratına işadamı olarak tanıttığı da gelen haberler arasında. 
     Soruşturmayı yürüten Pakistan makamları, Esvad'ın yakalandığı sırada yer değiştirmeye, büyük olasılıkla Afganistan'a geçmeye hazırlandığını bildirmişlerdi. 
     Bu arada, The Times gazetesi, Esvad'ın istihbarat örgütlerince üç yıldır tanındığını, zanlının ilk olarak FBI'ın dikkatini çektiğini de yazmıştı. FBI'ın, Esvad'ı, ABD'de bir El Kaide eğitim kampı kurmaya çalışmakla suçladığı belirtilmişti. 
     
</TEXT>
</DOC>
