<DOC>
<DOCNO> 350561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/spor/axspo01.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik şöleni 
</HEADLINE>
<TEXT>


Dünya 20 Yaşaltı Gençler Futbol Şampiyonası bugün Hollanda'da başlıyor. 2 Temmuz'daki final karşılaşmasıyla sona erecek turnuvada Türkiye ile birlikte 24 ülke mücadele edecek 


Hollanda'da dev bir futbol organizasyonu başlıyor. Dünya 20 Yaşaltı Gençler Futbol Şampiyonası bu gece yapılacak Hollanda - Japonya maçıyla start alacak. 22 gün sürecek turnuva 2 Temmuz'da Utrecht'te oynanacak final maçıyla son bulacak. Dünyanın dört bir tarafından toplam 24 takım kıyasıya bir mücadele içine girecek. Gruplarında ilk iki sırayı alan ekipler ve 6 grup içindeki en iyi 4 üçüncü ikinci tura yükselecek. Hollanda'ya oldukça iddialı gelen Ay - Yıldızlı ekibimiz, B Grubu'nda Çin, Panama ve Ukrayna ile oynayacak. Türkiye ilk maçını yarın Çin ile 18.30'da yapacak. 

Türkiye'ye büyük övgü 
Teknik Direktör Şenol Ustaömer, şampiyonada Türkiye'yi en iyi şekilde temsil etmek istediklerini ve Hollanda'ya başarı için geldiklerini söyledi. FIFA'nın resmi internet sitesinde 20 Yaşaltı Takımımız için "Türkiye turnuvanın dikkatle izlenmesi gereken birkaç iyi ekibinden biri. Özellikle genç takımlar seviyesinde son dönemde yaptıkları ortada" ifadesi kullanıldı. 

NTV veriyor 

Futbolseverler, Dünya Gençler Şampiyonası heyecanına NTV ekranlarından ortak olacak. Canlı yayınlarla birçok maç ekrana getirecek olan NTV'nin programı şöyle 
10 Haziran Cuma 21.00 Hollanda - Japonya 
11 Haziran Cumartesi 18.30 Türkiye - Çin 
12 Haziran Pazar 18.30 Brezilya - Nijerya 
14 Haziran Salı 21.30 Panama - Türkiye 
17 Haziran Cuma 21.30 Türkiye - Ukrayna 
18 Haziran Cumartesi 14.30 Arjantin - Almanya 

Bu çocuklara dikkat 

Burak Yılmaz 
Ülkesi Türkiye 
Takımı Antalya 
Mevkii Forvet 
2. Lig A Kategorisi takımlarından Antalyaspor 11'inin değişmez forveti. 29 maçta 8 gol attı. Son vuruşları iyi bir oyuncu. Galatasaray'ın da gündeminde bulunan bir oyuncu. Türkiye ondan çok şey bekliyor. 

Owusu Abeyie 
Ülkesi Hollanda 
Takımı Arsenal 
Mevkii Forvet 
Hollanda'nın en önemli gol silahı. Özellikle seri çalımlarını hızıyla birleştirdiği zaman durdurulması çok zor. Lig kupası maçlarında Arsenal 11'inde yer buldu. 

Lionel Messi 
Ülkesi Arjantin 
Takımı Barcelona 
Mevkii Orta saha 
Arjantin futbolunun dünya vitrinine armağan edeceği son yetenek olabilir. Çok soğukkanlı, gole dönük bir oyuncu. Rijkaard'ın boşluk bulduğunda Barça'da şans verdiği bir yetenek. Albacete'ye attığı gol akıllarda. 

Freddy Adu 
Ülkesi ABD 
Takımı Washington 
Mevkii Forvet 
Hakkında fazla birşey söylemeye gerek yok. Henüz 13 yaşındayken şöhret oldu. Dünya futbolunda fazla söz sahibi olmayan bir ülkeden geliyor. Gana asıllı yıldızın en büyük özelliği hızı ve çabukluğu. 

Fabregas Cesc 
Ülkesi İspanya 
Takımı Arsenal 
Mevkii Orta saha 
Arsenal onu Barcelona'nın elinden kaptı. Arsene Wenger sezon başında ona Vieira'nın yokluğunda 11'de şans verdiğinde herkes 'bu çocuk da kim ' diyordu. Ama böyle oynarsa Vieira'yı da geride bırakabilir. 

Michel Delura 
Ülkesi Almanya 
Takımı Schalke 
Mevkii Orta saha 
Schalke'de bu sezon 12 maçta forma giydi. Zaman zaman gol yollarında da etkili olan bir oyuncu. Hamit Altıntop'un takım arkadaşı olan genç yetenek iki sezondur Bundesliga'da top koşturuyor. 

John Obi Mikel 
Ülkesi Nijerya 
Takımı Lyn Norveç 
Mevkii Forvet 
Henüz bir süperstar değil ama bu transfer döneminin en çok konuşulan ismi. İngiltere'de Chelsea ve M.United bu oyuncu için birbirine girdi. Mikel için birbirlerini yalancılıkla suçlayacak kadar bile ileri gittiler. 

Philippe Senderos 
Ülkesi İsviçre 
Takımı Arsenal 
Mevkii Defans 
Savunma oyuncuları arasından yıldız çıkması pek rastlanan bir durum değildir. Ama bu çocuk çok farklı. Arsenal'de Wenger'in zaman zaman onu Campbell'ın yerine bile düşündüğü oluyor. Çok sağlam ve akıllı oynuyor. 

Diego Tardelli 
Ülkesi Brezilya 
Takımı Sao Paulo 
Mevkii Forvet 
Brezilya Ligi'nin gözde kulüplerinden Sao Paulo'da forma giyiyor. Çok yetenekli, özellikle topu ayağına aldığında izleyenleri büyüleyen bir forvet. Avrupa'nın devleri onun peşinde. 

Andrea Coda 
Ülkesi İtalya 
Takımı Empoli 
Mevkii Defans 
İtalya Genç Milli Takımı'nın gözbebeği. Yerden ve havadan geçilmesi çok zor. Mükemmel fizik gücünü hızıyla birleştirdiğinde insanı etkiliyor. Teknik Direktör Berrettini onu başarının anahtarı olarak görüyor. 

TÜRKİYE KADROSU No Oyuncu Takımı Mevkii Boy Kilo 1 Serkan Kırıntılı Ankaragücü Kaleci 1.85 78 2 Uğur Uçar Galatasaray Defans 1.78 65 3 Ergun Teber Kayserispor Defans 1.81 74 4 Yasin Çakmak Rizespor Defans 1.86 80 5 Aytaç Ak Sakarya Defans 1.87 80 6 Zafer Sakar Galatasaray Ortasaha 1.69 65 7 Burak Yılmaz Antalya Ortasaha 1.88 75 8 Sezer Öztürk Leverkusen Ortasaha 1.76 73 9 Kerim Zengin Mersin İ.Y Forvet 1.76 71 10 Selçuk İnan Çanakkale Ortasaha 1.80 72 11 Olcan Adın Antalya Forvet 1.76 69 12 Şener Özcan G.Birliği Kaleci 1.85 74 13 Sezer Sezgin Beşiktaş Defans 1.70 69 14 Murat Özavcı Çanakkale Defans 1.92 78 15 Ozan Tahtaişleyen Gaziantep Defans 1.88 78 16 Gökhan Güleç Gaziantep Forvet 1.83 75 17 Ergin Keleş Trabzon Forvet 1.83 75 18 Gürhan Gürsoy Fenerbahçe Ortasaha 1.69 67 19 Hakan Aslantaş G.Birliği Defans 1.81 77 20 Ali Öztürk G.Birliği Forvet 1.66 68 21 Bekir Küçükertaş Bakırköy Kaleci 1.86 81 
Teknik Direktör ŞENOL USTAÖMER 

A GRUBU 
Avustralya 
Benin 
Japonya 
Hollanda 

B GRUBU 
Çin 
Panama 
Türkiye 
Ukrayna 

C GRUBU 
Şili 
Honduras 
Fas 
İspanya 

D GRUBU 
Arjantin 
Mısır 
Almanya 
ABD 

E GRUBU 
Kanada 
Kolombiya 
İtalya 
Suriye 

F GRUBU 
Brezilya 
Güney Kore 
Nijerya 
İsviçre 


</TEXT>
</DOC>
