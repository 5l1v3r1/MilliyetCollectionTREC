<DOC>
<DOCNO> 353413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/19/yasam/axyas01.html </URL>
<DATE> 2005/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadınını tanıyın 
</HEADLINE>
<TEXT>


İsmail Gülgeç'in karikatürleriyle renklenen Türkiye Kadın Profili 2, alışverişten kiloya, değerlerden çalışma hayatına Türk kadınının davranış şekillerini ortaya koyuyor 

İSTANBUL Milliyet 

EFES Pilsen'in yaptırdığı Türkiye Kadın Profili 2, Türk kadınının nasıl yaşayıp davrandığını ortaya koydu. Araştırma, Türk insanının alışkanlıkları, değer yargıları, aile hayatı ve fiziksel özellikleri hakkında bilgi veriyor. 

Dördüncü araştırma 
TÜRKİYE Kadın Profili 2, 1998 yılında yayınlanan Türkiye Profili'nin ardından 2000 yılında yayınlanan Türkiye Kadın Profili'ni, 2002'de de Türkiye Profili 2'yi açıklayan araştırmalar zincirinin dördüncüsünü oluşturuyor. 

8 bölüm var 

ÇALIŞMA, Bireysel ve Fiziksel Özellikler, Tüketim Kalıpları, Alışveriş Alışkanlıkları, Tasarruf Alışkanlıkları, Konut ve Ev Tekstili, Değerler Balayı, düğün, kına gecesi, evlilik öncesi ilişki vb , Çalışma Hayatı ve Sosyal Yaşam olmak üzere 8 bölümden oluşuyor. 

Daha sık banyo 

ÖZELLİKLE temizlik konusundaki veriler dikkat çekiyor. Örneğin 2000'e oranla dişlerini temizleyen kadınların oranı Yüzde 48.2'den yüzde 69.5'e çıkiyor. Türk kadının banyo yapma sıklığı konusunda da bir önceki araştırmaya göre olumlu gelişmeler var. 

Geç evlilik 

OLUMLU gelişmeler açısından bakıldığında, cep telefonu kullanan kadın sayısında artış görülüyor. Neredeyse tamamı başlık parasına sıcak bakmıyor, daha geç evlenmek istiyor ve kadınların mutlaka çalışması gerektiğini savunuyor. 





</TEXT>
</DOC>
