<DOC>
<DOCNO> 396747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonsiy14.html </URL>
<DATE> 2005/11/21/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Demirel Cumhurbaşkanı'nın 2 kere seçilmesi normaldir 
</HEADLINE>
<TEXT>

     Türkiye'nin 9. Cumhurbaşkanı Süleyman Demirel, Cumhurbaşkanlığı için 7 senenin çok olduğunu belirterek, ''Cumhurbaşkanı'nın ikinci defa seçilmesi de gayet normaldir. Yapabilirlerse iyi olur'' dedi. 
     9. Cumhurbaşkanı Demirel, Türkiye Sanayici ve İşadamları Vakfı Yüksek İstişare Konseyi Toplantısı'nda konuşma yapmak üzere geldiği Bilkent Otel'de gazetecilerin gündemdeki sorularını yanıtladı. 
     Cumhurbaşkanlığı'nın görev süresine 5 5 ilişkin sorusuya karşılık Demirel, bunu kendisinin çok önceden söylediğine dikkat çekti ve ''Doğrusu da odur'' dedi. 
     ''Hükümetin Cumhurbaşkanlığı seçimleri için seçimleri ertelediği''ne ilişkin soruya karşılık da 9. Cumhurbaşkanı, şöyle konuştu 
     ''Seçimlerin kanuni zamanı 2007'dir. Erteleme değil. Sadece olsa olsa erken seçim olur. Erken seçime bugünkü TBMM karar verir, yoksa seçimler Kasım 2007'dedir.'' ''Başbakan Erdoğan'ın Hakkari ziyaretinin gecikip-gecikmediği'' konusundaki soruya da Demirel, ''Hükümet başkanıdır. Hangi zamanda nereye gideceğini ben tayin edemem, kendi tayin eder'' şeklinde cevap verdi. 
     9. Cumhurbaşkanı Demirel'in konuşmacı olarak katıldığı Türkiye Sanayici ve İadamları Vakfı Yüksek İstişare Konseyi toplantısı basına kapalı olarak gerçekleştirildi. 
     
</TEXT>
</DOC>
