<DOC>
<DOCNO> 397412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sontur10.html </URL>
<DATE> 2005/11/23/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Halay çekerken kalp krizinden öldü 
</HEADLINE>
<TEXT>

     
     Kaan KAYA MARMARİS Muğla , DHA 
     
MARMARİS'te seminere katılan Kahramanmaraş Valiliği Basın ve Halkla İlişkiler Müdürü 46 yaşındaki Zeki Pala, halay çekerken kalp krizi sonucu yaşamını yitirdi. 
     İçişleri Bakanlığı Eğitim Daire Başkanlığı ve valiliklerde görev yapan Özel Kalem ve Basın Halkla İlişkiler Müdürleri'ne 21- 25 kasımda Marmaris Lidya Otel'de eğitim semineri düzenledi. Seminere katılan Özel Kalem ve Basın Halkla İlişkiler Müdürleri ilk toplantılarını yaptıktan sonra dün akşam yemeğine kendileri için hazırlanan salona geçti. 
     Yemek sırasında düzenlenen küçük eğlence sırasında bazı özel kalem müdürleri halay çekti. Halaya katılan Kahramanmaraş Valiliği Basın Halkla İlişkiler Müdürü Zeki Pala aniden fenalaştı. Kalp krizi geçiren Pala'ya ilk müdahaleyi otelde bulunan Marmaris Devlet Hastanesi Başhekimi Bahattin Kalemci yaptı. 
     Ambulansla gelen acil yardım ekiplerinin müdahalelerine rağmen Zeki Pala hayatını kaybetti. İki çocuk babası Pala'nın cenazesi Marmaris Devlet Hastanesi morguna kaldırıldı, bugün sabah 09.15'te Dalaman Havaalanı'ndan İstanbul aktarmalı olarak Adana'ya, oradan da memleketi Kahramanmaraş'a gönderildi. 
     Muğla Valiliği Basın ve Halkla İlişkiler Müdürü Baki Gencel 25 yıllık memuriyet hayatı olan arkadaşımızın vefatı hepimizi üzdü. Kendisinin kalp rahatsızlığı varmış. Doktorların verdiği bilgiye göre kriz çok şiddetliymiş, kurtulması mümkün değilmiş'' dedi. 
     Kahramanmaraş Valisi İlhan Atış, Zeki Pala’nın ölümünden büyük üzüntü duyduklarını belirterek, Çok genç yaşta kaybettik, yokluğu hissedilecek'' diye konuştu. 
     
</TEXT>
</DOC>
