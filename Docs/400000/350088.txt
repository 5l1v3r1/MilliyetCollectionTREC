<DOC>
<DOCNO> 350088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sontur10.html </URL>
<DATE> 2005/06/08/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kurtarmak istediği arkadaşı ile birlikte boğuldu 
</HEADLINE>
<TEXT>

     Aydın DENİZ IĞDIR, DHA 

      IĞDIR’da, serinlemek için gölete giren 11 yaşındaki Yasin Malgaz'ın çırpındığını görünce suya atlayan 16 yaşındaki Tuğrul Oruç, kurtarmak istediği çocuk ile birlikte boğularak yaşamını yitirdi. 
     Bugün saat 13.00 sıralarında Hakveyis Mahallesi Kumocağı mevkiindeki gölete giren Yasin Malgaz, yüzerken yosunlara takıldı. Yosunlardan kurtulamayan çocuk çırpınmaya başladı. Yasin Malgaz'ın çırpındığını gören Iğdır Lisesi son sınıf öğrencisi Tuğrul Oruç, yardım etmek için gölete girdi. Yüzerken kendisi de yosunlara takılan genç, yardımına gittiği Yasin Malgaz ile birlikte boğularak can verdi. 
     Tuğrul Oruç ile Yasin Malgaz’ın cesetleri, Sivil Savunma Müdürlüğü ve İtfaiye ekipleri tarafından göletten çıkarıldı. 
     Diploma alacağı günü sabırsızlıkla beklediği oğlunun ölüm haberi ile yıkılan emekli memur Hüseyin Oruç, Tuğrul, yardımseverliğinin kurbanı oldu'' dedi. 
     
</TEXT>
</DOC>
