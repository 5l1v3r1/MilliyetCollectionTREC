<DOC>
<DOCNO> 374239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/guncel/gun01.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kooperatifzede olmayın 
</HEADLINE>
<TEXT>


Sanayi ve Ticaret Bakanı Ali Coşkun, bir soru önergesine verdiği yanıtta, Türkiye'deki 1891 kooperatif hakkında yolsuzluk şik yetlerinin incelenip yasal işlem yapıldığını belirtti 

ÖNDER YILMAZ Ankara 

Sanayi ve Ticaret Bakanı Ali Coşkun'un bir soru önergesine verdiği yanıt, sayıları hızla artan kooperatifler hakkında çarpıcı rakamları ortaya koydu. 
DYP Hatay Milletvekili Mehmet Eraslan'ın soru önergesini yanıtlayan Bakan Coşkun, Türkiye'deki 65 bin 363 kooperatiften 1891'i hakkındaki yolsuzluk ve usulsüzlük şik yetinin incelendiğini ve gerekli yasal işlemlerin yapıldığını belirtti. 

Suç duyurusu 
Coşkun, sadece 2004 ve 2005'te 358 kooperatif yöneticisi hakkında Cumhuriyet Savcılığı'na suç duyurusunda bulunulduğunu da açıkladı. 
Toplu Konut İdaresi'nden TOKİ Sorumlu Başbakan Yardımcısı Mehmet Ali Şahin de, DYP'li Mehmet Eraslan'ın soru önergesine verdiği yanıtta, hükümetin, vatandaşların ev sahibi olmaları için uygulamaya sokmaya hazırlandığı Mortgage uzun vadeli ipotekli finansman sisteminin devlet destekli başlatılması gerektiğini belirtti ve TOKİ'nin de sistemde yer almasını istedi. 
Başbakan Yardımcısı Şahin, "Mortgage'ın devlet destekli başlatılıp zaman içinde görevini bütünüyle özel sektöre devretmesi önemlidir" dedi. 

Şahin İstikrar şart 
Mortgage sistemiyle konut sorununun çözüme kavuşacağını savunan Şahin, "İnşaat sektöründe istihdam ve ekonominin genel verimliliği artacak" görüşünü dile getirdi. Şahin, sistemin sağlıklı işleyebilmesi için makroekonomik istikrarın önemini vurguladı. 
Başbakan Yardımcısı Mehmet Ali Şahin, Türkiye'de emlak fiyatlarının ortalama yüzde 35 arttığını belirtti. 
Şahin, her yıl 500 bin konut üretilmesi gerektiğini, 2005 yılında 679 bin 600 konuta ihtiyaç olacağını kaydetti. 
Türkiye'de gelir dağılımının yüzde 40'lık bölümünü oluşturan ailelerin konut almasının mümkün olmadığını açıklayan Şahin, hızlı kentleşme nedeniyle konut piyasasında yüzde 55 oranına kadar ruhsatsız izinsiz konut üretimi yapıldığını belirtti. 




</TEXT>
</DOC>
