<DOC>
<DOCNO> 368954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/soneko50.html </URL>
<DATE> 2005/08/11/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Tüketici kredisi ve kredi kartları kullanımı arttı... 
</HEADLINE>
<TEXT>

     Tüketici kredileri 29 Temmuz-5 Ağustos tarihleri arasındaki bir haftalık dönemde, 398.5 milyon YTL artış göstererek 21 milyar 423.2 milyon YTL'ye çıktı. 
     Tüketici kredileri 29 Temmuz'da 21 milyar 24.6 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 29 Temmuz'da 15 milyar 347.6 milyon YTL iken yaklaşık 8.5 milyon YTL artış ile 5 Ağustos'ta yaklaşık 15 milyar 356.2 milyon YTL'ye çıktı. 
     Böylece, toplam tüketici kredisi ve bireysel kredi kartı kullanımı bir haftada yaklaşık 407.1 milyon YTL artışla, 5 Ağustos'ta 36 milyar 779.4 milyon YTL'ye yükseldi. Bu rakam, 29 Temmuz tarihinde 36 milyar 372.3 milyon YTL idi. 
     5 Ağustos tarihi itibariyle tüketici kredilerinin, 7 milyar 229.5 milyon YTL'si konut, 5 milyar 220.4 milyon YTL'si taşıt, 8 milyar 973 milyon YTL'si de diğer kredilerden oluştu. 
     Söz konusu tarihte, kamu bankaları 6 milyar 320.1 milyon YTL, özel bankalar 12 milyar 946.9 milyon YTL, yabancı bankalar da 2 milyar 156.2 milyon YTL tüketici kredisi kullandırdı. 
     
     KREDİ KARTLARI 
     Bireysel kredi kartı kullanımında 5 Ağustos itibarıyla, taksitli alışveriş toplamı 4 milyar 583.3 milyon YTL, taksitsiz kredi kartlı alışverişler ise yaklaşık 10 milyar 735.6 milyon YTL oldu. 
     Kredi kartıyla alışverişlerde, kamu bankaları 85.8 milyon YTL, yabancı bankalar 543.5 milyon YTL taksitli satış düzenlemesi yaparken, özel bankalar kredi kartlarıyla 3 milyar 9.8 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 105.6 milyon YTL'lik, yabancı bankalara ait kartlarla 1 milyar 102 milyon YTL'lik, özel bankalara ait kartlarla da 8 milyar 527.9 milyon YTL'lik alışveriş yapıldı. 
     Aynı tarih itibariyle, tasfiye olunacak tüketici kredilerinin tutarı 138.02 milyon YTL, bireysel kredi kartlarının tutarı da yaklaşık 1 milyar 96.7 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 5 Ağustos itibariyle yaklaşık 12 milyar 888.7 milyon YTL düzeyinde gerçekleşti. Bu rakam, 29 Temmuz itibariyle 12 milyar 744.3 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 6 milyar 206.1 milyon YTL, işyeri kredisine 549.5 milyon YTL, diğerlerine de 5 milyar 855.8 milyon YTL kaynak ayrıldı. Kurumsal kredi kartlarına gelen talep 263.5 milyon YTL oldu. 
     Toplam 12 milyar 611.4 milyon YTL düzeyinde belirlenen taksitli ticari kredilerin 2.6 milyar YTL kamu, 9.7 milyar YTL'si özel bankalar, 275.9 milyon YTL'si de yabancı bankalardan sağlandı. 
     Kurumsal kredi kartlarının 6 milyon YTL'si taksitli, 255.6 milyon YTL'si de taksitsiz olarak belirlendi. 
     Verilere göre, 92.7 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında 13.6 milyon YTL olarak belirlendi. 
     
</TEXT>
</DOC>
