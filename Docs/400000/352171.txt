<DOC>
<DOCNO> 352171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun61.html </URL>
<DATE> 2005/06/15/ </DATE>
<TIME> 23.05 </TIME>
<AUTHOR>  </AUTHOR>
<HEADLINE>
Eski Meksika Devlet Başkanı katiliamdan yargılanacak... 
</HEADLINE>
<TEXT>

     Meksika Yüksek Mahkemesi, eski Devlet Başkanı Luis Echeverria’nın 1971’de protestocu öğrencilerin katledilmesinden yargılanabileceğine karar verdi. 
     Yeksek mahkeme 2’ye karşı 3’le aldığı kararda, eski devlet başkanı Echeverria ve zamanın İçişleri Bakanı Mario Moya’nın yargılanabileceğini, çünkü 30 yıllık zaman aşımının olayın olduğu 1971’de değil, eski devlet ve içiyleri bakanının görevden ayrıldığı 
     1976’da başladığını belirtti. 
     Alt mahkemenin olayla ilgili olarak eski devlet başkanının tutuklanması isteğini reddetmesi üzerine, özel savcı Ignacio Carrillo Yüksek Mahkeme’ye başvurmuştu. 
     Savcılık eski devlet başkanı Echeverria’nın iktidara geldiği 1 Aralık 1970’de hemen Halcones şahinler diye bilinen devlete bağlı gizli polislerin hükümete muhalif olduğundan şüphelenilen kişilere saldırmaları için emir verdiğini ileri sürüyor. 
     "Şahinler"in 10 Haziran 1971’de protesto gösterisi yapan öğrencilere saldırması sonucu 12 kişi dövülerek ya da vurularak öldürülmüştü. 
     
</TEXT>
</DOC>
