<DOC>
<DOCNO> 393622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/siyaset/siy01.html </URL>
<DATE> 2005/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'MİT arşivi sergilensin' 
</HEADLINE>
<TEXT>


CHP İstanbul Milletvekili Kılıçdaroğlu, N zım Hikmet ve Mehmet Akif gibi saygın insanlar hakkında MİT arşivinde bulunan bilgilerin açıklanmasını istedi 

ANKARA Milliyet 


TBMM Plan ve Bütçe Komisyonu'nda, Başbakanlık ve ilgili kuruluşların bütçelerinin görüşmelerine, Başbakanlık Müsteşarı Ömer Dinçer, telefon dinleme, Alevilik ve MİT müsteşarlığının arşivleriyle ilgili tartışmalar damgasını vurdu. 
CHP İstanbul Milletvekili Kemal Kılıçdaroğlu, MİT'in zengin bir arşivi bulunduğunu belirterek, ünlü şairler N zım Hikmet, Mehmet Akif gibi sağ ve sol kesimden saygın insanlar hakkındaki bilgilerin kamuoyuna açıklanması gerektiğini söyledi. "MİT arşivindeki bilgiler sergilensin "diyen Kılıçdaroğlu, böylece MİT'le halk arasında sıcak ilişkilerin kurulabileceğini kaydetti. 

'Telefonlar dinleniyor' 
CHP Ordu Milletvekili Kazım Türkmen de tüm milletvekilleri ve aile bireylerinin telefonlarının sürekli dinlendiğini iddia ederek, "Herkes kaygılı. Sayın Bakan'ın İçişleri Bakanı Abdülkadir Aksu ofis, cep ve ev telefonlarının dinlenip dinlenmediği konusunda açıklama yapmasını istiyorum" dedi. 
CHP İstanbul Miletvekili Ali Kemal Kumkumoğlu da, YÖK tarafından intihalde bulunduğu kararına varılarak öğretim üyeliği kaldırılan Dinçer'e "bu adam" diye hitap etti. Hükümetin Dinçer'i neden h l Başbakanlık Müsteşarlığı görevinden almadığını soran Kumkumoğlu, "Cumhuriyet'in ilkelerinin anlamını yitirdiğini söylüyor. Sonra bu sözlerinin arkasında olduğunu açıklıyor. 'Cumhuriyet düşmanıdır' dedim. Beni mahkemeye vermedi. Veremiyor. Niye çünkü Cumhuriyet'in yanında dostu mu, düşmanı mı olduğu değerlendirilecek orada" diye konuştu. 

AKP'liler sahip çıktı 
AKP'li Musa Uzunkaya ise, "Bu yazının altına imzamı koyarım. Kimseyi Cumhuriyet düşmanlığı ile itham edemezsiniz" diyerek Dinçer'e sahip çıktı. CHP'li Gürol Ergin ise, "Cumhuriyet düşmanlığı yapıyorsunuz, yazıklar olsun" diye Uzunkaya'ya çıkıştı. 
ANAP Diyarbakır Milletvekili Muhsin Koçyiğit de cemevlerinin ibadethane olmadığını, cami yerine geçmeyeceğini söyleyen Devlet Bakanı Mehmet Aydın ve Diyanet İşleri Başkanı Ali Bardakoğlu'nu, "sorumsuz ve amacı aşan beyanlarda" bulunmakla eleştirdi. 


</TEXT>
</DOC>
