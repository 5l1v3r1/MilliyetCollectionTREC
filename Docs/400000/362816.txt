<DOC>
<DOCNO> 362816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sontur04.html </URL>
<DATE> 2005/07/20/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Antalya'da yeni üniversite kurulmasına tepki... 
</HEADLINE>
<TEXT>

     TMMOB Mimarlar Odası Antalya Şubesi Sekreteri Nilgün Yılmaz, Antalya’da yeni üniversite kurulmasına yönelik çalışmalara katılmayacaklarını ve destek olmayacaklarını bildirdi. 
     Yılmaz yaptığı yazılı açıklamada, Antalya’nın bir kültür ve turizm kenti olabilmesi için kültürel ve sanatsal kurumların çoğalması gerektiğini kaydetti. Uluslararası ekonomi veya güzel sanatlar üniversiteleri gibi hem eğitime hem de turizme yönelik kurumların kentte varolabileceğini vurgulayan Yılmaz, Akdeniz Üniversitesi’nin bazı fakülte ve bölümlerinin alınarak Sinema ve Tasarım Yüksek Teknoloji Enstitüsü adı altında yeni bir enstitüsü kurulmasına karşı olduklarını belirtti. 
     Yılmaz, "Akdeniz Üniversitesi ve Rektörünün kentle bütünleşme yönündeki geçmişteki çalışmalarına olduğu gibi gelecekteki çabalarına da destek olacağız, ancak üniversitenin bazı bölümlerini içine alarak Antalya’da yeni bir üniversite kurulmasına yönelik çalışmaların ve toplantıların içinde olmayacağız" dedi. 
     
</TEXT>
</DOC>
