<DOC>
<DOCNO> 375993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/06/son/sondun02.html </URL>
<DATE> 2005/09/06/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
ABD'den Sivas’a yatırım 
</HEADLINE>
<TEXT>

     Eraydın AYTEKİN - Hilal YÜKSEL DHA 

      ABD'de bulunan Bipore Inc.’ tıbbi cihaz üretim fabrikalarının Sivaslı sahibi Durmuş Koç'un memleketinde 2.5 milyon dolara yaptırılan fabrikada üretilen mallar Çin, Japonya ve ABD'ye ihraç edilecek. 
     Teşvik Yasası ardından Türkiye’nin ilk lens fabrikasının Sivas'ta kurulmasına karar verildi. Bunun ardından ABD'nin New Jersey eyaletinde bulunan Durmuş Koç'a ait tıbbi malzeme üretimi yapan firma, Sivas’ta fabrika kurmaya başladı. Organize Sanayi Bölgesi'nde kuruluş çalışmaları süren fabrikada Türkiye’de ilk kez suni insan damarı üretimi yapılacak. Ayrıca Kardiyoloji Bölümü'nde kullanılan çeşitli malzemelerin de üretimi yapılacak. Firma yetkilisi Çağdaş Gayretli, Türkiye’de bir ilki gerçekleştireceklerini belirterek, firma sahibi Durmuş Koç'un Sivaslı olduğu için memleketine yatırım yapmaya karar verdiğini belirterek, Burası Türkiye’de suni damar üretimi yapan ilk fabrika olacak. Buradan üretttiğimiz malları, yurt içinde ve Japonya, Çin, ABD'ye göndereceğiz'' dedi. 
     İki ay sonra seri üretime geçmesi beklenen fabrikada ilk etapta 20 kişi çalışacak. Yaklaşık 2.5 milyon dolara malolacak fabrikada ayda 800 suni damar, 2 bin anjiyo balon katedar, 2 bin ototranfizyon ve çeşitli tıbbi malzemeler üretilecek. 
     
</TEXT>
</DOC>
