<DOC>
<DOCNO> 383810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun24.html </URL>
<DATE> 2005/10/04/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Afgan kadın dergisinin editörü, İslam'a küfür suçlamasıyla gözaltında 
</HEADLINE>
<TEXT>

     Afganistan'da bir kadın hakları dergisinin yazı işleri müdürü, makalelerinden birinde İslam'a küfrettiği gerekçesiyle gözaltına alındı. 
     Üst düzey bir hükümet yetkilisi, Kadın Hakları adlı derginin yazı işleri müdürü Muhakik Nasib'in geçen perşembe, Devlet Başkanı Hamid Karzai'nin din danışmanının talimatı üzerine gözaltına alındığını söyledi. 
     Nasib'in makalesinde, dinden dönme, zina, hırsızlık ve cinayet suçlarına verilen katı şeriat cezalarını sorguladığı belirtiliyor. 
     New York'taki Gazetecileri Koruma Komitesi, Nasib'in gözaltına alınması konusunda kaygı duyulduğunu belirterek, basın yasasının açık dille kaleme alınmamasının, gazetecilere şeriat kanununa göre ceza verilmesine imkan tanıdığını bildirdi. 
     
</TEXT>
</DOC>
