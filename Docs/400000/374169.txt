<DOC>
<DOCNO> 374169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur15.html </URL>
<DATE> 2005/08/30/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Kaza yapan engellinin aracını çaldılar .. 
</HEADLINE>
<TEXT>

     Adapazarı’nda engelli bir kişinin, kaza yaptıktan sonra olay yerinde bıraktığı aracı çalındı. 
     Doğuştan yürüme engelli Nuri Kınay’ın 59 üç tekerlekli motorlu aracı, Hendek İlçesi’ndeki Ortopedik Özürlüler Derneği’nin şube açılışına katıldıktan sonra dönerken, E-25 karayolu Et Balık kavşağında devrildi. 
     Hafif yaralanan Kınay, Toyota-Sa İlkyardım ve Travmatoloji Hastanesi’ne kaldırıldı. 
     Tedavisinin tamamlanmasının ardından hastaneden yakınlarıyla birlikte ayrılan Kınay, olay yerine gittiğinde özürlü aracının çalındığını fark etti. Aracın bir ay önce bir hayırseverce hediye edildiğini belirten Kınay, yıllarca olduğu gibi yine koltuk değneklerine mahkum olduğunu söyledi. 
     Aracının çalınmasına bir anlam veremediğini bildiren Kınay, şöyle dedi 
     "Benim elim ayağım olan aracımı çalmaları, akıl almaz bir durum. 
     İnsan neden bir engellinin aracını çalar Buna inanmak çok güç. 
     Aracımın tekrar getirileceği günü bekliyorum. Getiren kişiye param olmadığı için mükafat veremem ama duamı alır." 
     
</TEXT>
</DOC>
