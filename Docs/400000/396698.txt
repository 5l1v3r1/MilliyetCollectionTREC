<DOC>
<DOCNO> 396698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/soneko08.html </URL>
<DATE> 2005/11/21/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Hazine bu hafta 4.2 milyar YTL iç borç ödeyecek... 
</HEADLINE>
<TEXT>

     Hazine bu hafta, 4 milyar 199 milyon YTL iç borç ödemesini gerçekleştirecek. 
     Hazine, 23 Kasım Çarşamba günü 4 milyar 137 milyon YTL'si piyasaya, 62 milyon YTL'si de kamu kurumlarına yapılan satışların geri ödemesi olmak üzere ve tamamı YTL cinsinden 4 milyar 199 milyon YTL iç borç ödemesi yapacak. 
     Hazine'nin Kasım ayında 13 milyar 17 milyon YTL'si piyasaya olmak üzere, toplam 13 milyar 858 milyon YTL iç borç ödemesi bulunuyor. 
     
     DIŞ BORÇ ÖDEMESİ 154.4 MİLYON DOLAR 

     Hazine bu hafta ayrıca, 154.4 milyon dolar konsolide bütçe ve Hazine garantili dış borç ödemesi yapacak. 
     Hazine, haftanın en büyük dış borç ödemesini 84.7 milyon dolarla 25 Kasım Cuma günü yerine getirecek. Hazine'nin bugün 7.2 milyon dolar, 23 Kasım'da 0.6 milyon dolar, 24 Kasım'da 61.9 milyon dolar dış borç ödemesi bulunuyor. 
     Hazine, Ocak ayında 745.4 milyon dolar, Şubat'ta 2 milyar 399.8 milyon dolar, Mart'ta 593.7 milyon dolar, Nisan'da 1 milyar 511.6 milyon dolar, Mayıs'ta 2 milyar 255 milyon dolar, Haziran'da 629.2 milyon dolar, Temmuz'da 726.2 milyon dolar, Ağustos'da 2 milyar 455.7 milyon dolar, Eylül'de 738.6 milyon dolar, Ekim'de 1 milyar 62.5 milyon dolar konsolide bütçe ve Hazine garantili dış borç ödemesi yaptı. 
     Kasım ayının ilk üç haftasında 1 milyar 890.1 milyon dolar dış borç ödemesinde bulunan Hazine'nin yılbaşından bugüne kadar bu çerçevede gerçekleştirdiği ödeme tutarı 15 milyar 7.8 milyon doları buldu. 
     Hazine, 2002 yılında 9 milyar 567.9 milyon dolar, 2003 yılında da 11 milyar 498.3 milyon dolar ve geçen yıl da 11 milyar 749 milyon dolar dış borç ödemesi yerine getirmişti. 
     
</TEXT>
</DOC>
