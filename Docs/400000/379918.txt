<DOC>
<DOCNO> 379918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun50.html </URL>
<DATE> 2005/09/20/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
Şalom'dan islam dünyasına "İsrail'le ilişkileri gözler önüne serin" 
</HEADLINE>
<TEXT>

     İsrail Dışişleri Bakanı Silvan Şalom, Birleşmiş Milletler BM ve Uluslararası Atom Enerjisi Kurumu’ndan UAEK İran’ın nükleer silah elde etmesine engel olmasını istedi. 
     Şalom BM Genel Kurul toplantıları sebebiyle New York’ta yaptığı konuşmada, dünyanın güvenlik ve istikrarının buna bağlı olduğunu söyleyerek, "İran ve nükleer hırsları, uluslararası güvenlik ile Ortadoğu’da diyalog ve barışa yönelik çabaların yeniden başlatılmasında merkezi bir tehdit" diye konuştu. 
     İran’ın fanatik rejiminin, yeni devlet başkanı Mahmud Ahmedinecad’ın BM’de cumartesi yaptığı konuşmada söylediği gibi askeri nükleer programını sürdürmeye kararlı olduğunu kaydeden Şalom, şöyle konuştu 
     "UAEK yetkilileri Viyana’da bu konuyu acilen konuşmak üzere toplandılar. Onları bu şer rejiminin nükleer silah elde etmesini engellemeye çağırıyorum. Tüm gezegenin güvenlik ve istikrarı tehlikede. Bu yüzden BM Güvenlik Konseyi’nin harekete geçmesi önemli ve acil." 
     
     İSRAİL’LE İLİŞKİLER 
     İsrail Dışişleri Bakanı, konuşmasında ayrıca Arap ve Müslüman ülkelerin yöneticilerine, İsrail’le gelişen ilişkilerini "gözler önüne sermeye" çağrısı yaptı. 
     Şalom, "Burada New York’ta bu hafta Arap ve Müslüman dünyasından 10 meslektaşımla görüşme onuruna sahip oldum, bu durum daha iki yıl 
     önce düşünülemezdi bile. Maalesef Arap ve Müslüman dünyasıyla ilişkilerimizin çoğu hala gözlerden uzakta kalıyor. Temaslarımızı gözler önüne sermeye davet ediyorum" diye konuştu. 
     
</TEXT>
</DOC>
