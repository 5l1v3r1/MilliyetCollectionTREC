<DOC>
<DOCNO> 377825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sonspo33.html </URL>
<DATE> 2005/09/12/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
Necati Kimsenin Gerets'in kararını eleştirmeye hakkı yok... 
</HEADLINE>
<TEXT>

     Galatasaray'ın golcü futbolcusu Necati Ateş, teknik direktör Eric Gerets'in takım tertibiyle ilgili kararını kimsenin eleştirmemesi gerektiğini söyledi. 
     Lig TV'ye açıklamalarda bulunan Necati, ''Kimsenin bu kararı eleştirmeye hakkı yok'' derken, ''Sonuçta bakıldığında biz Hakan abiyle 30 maç beraber oynadık. Bu olayın bu kadar ön plana getirilmesine gerek yok. Bu tür polemikler takıma zarar veriyor'' şeklinde konuştu. 
     Gaziantepspor maçında Hasan Kabze'nin beraberlik golünü attığını, ancak Sivasspor maçında hiç oynamadığını hatırlatan Necati Ateş, kimsenin bunu konuşmadığını belirterek, ''Yeri geldiğinde ben, yeri geldiğinde Hakan abi, yeri geldiğinde Ümit Karan oynayacak ya da yedek kalacak. Önemli olan Galatasaray'ın başarısıdır'' dedi. 
     Necati, Galatasaray olarak Avrupa kupasında mücadele etme özlemlerinin artık biteceğini de kaydederek, sözlerini şöyle sürdürdü 
     ''Perşembe günü Tromso ile deplasmanda UEFA Kupası maçına çıkacağız. Biz UEFA Kupası'nı tekrar kazanmak istiyoruz. Tüm Türkiye'nin insanlarını arkamızda hissederek buna ulaşabiliriz. Neden olmasın Çok iyi takımımız var, bütün oyuncularımız formda.'' Necati, yeni transfer Marek Heinz'ın 2 idmanın ardından maça çıktığını ve kendisi hakkında bir şey söylemenin çok erken olduğunu sözlerine ekledi. 

     
</TEXT>
</DOC>
