<DOC>
<DOCNO> 365433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo08.html </URL>
<DATE> 2005/07/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Vassell Manchester City’de 
</HEADLINE>
<TEXT>

     Aston Villa’nın tecrübeli golcüsü Darius Vassell, Manchester City ile 4 yıllık sözleşme yaptı. Manchester bu transfer için Villa’ya 3.5 milyon dolar ödedi . 
     
     Sakatlığı geçti 
     İngiliz golcü Darius Vassell, Aston Villa’dan Manchester City’e transfer oldu. Manchester City Kulübü’nden yapılan açıklamada, Vassell ile 4 yıllık sözleşme imzalandığı ve bonservis bedeli olarak 3.5 milyon dolar ödendiği bildirildi. Anlaşma imzalamak üzere Aston Villa’nın sezon öncesi hazırlık kampı yaptığı İsveç’ten gelen 25 yaşındaki golcünün sağlık kontrolünden geçtikten sonra yeni takımının antrenmanına katıldığı belirtildi. İngiltere Milli Takımı’nda 22 gol atan Vassell, geçen yıl geçirdiği sakatlığın ardından uzun bir süre takımdan ayrı kalmış ve geçen sezon sadece 3 gol kaydetmişti. 
     
</TEXT>
</DOC>
