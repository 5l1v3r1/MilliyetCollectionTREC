<DOC>
<DOCNO> 375866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/sontur55.html </URL>
<DATE> 2005/09/05/ </DATE>
<TIME> 21.15 </TIME>
<AUTHOR>  </AUTHOR>
<HEADLINE>
Şişli'deki Fransız Fakirhanesi'nde çıkan yangın söndürüldü... 
</HEADLINE>
<TEXT>

     Şişli Bomonti’deki Fransız Fakirhanesi’nde çıkan yangın söndürüldü. Binada barınan yaşlılar tahliye edildi. 
     Şişli Bomonti Silahşörler Caddesi Tekel Bira Fabrikası yanında bulunan Fransız Fakirhanesi’nin çatı katında çıkan yangına Şişli, Beyoğlu, Fatih itfaiye ekipleri müdahale etti. Binada bulunan 80’in üzerinde yaşlı da tahliye edildi. 
     Olay yerine gelen Şişli Belediye Başkanı Mustafa Sarıgül, tahliye edilen yaşlıların durumlarının iyi olduğunu ifade ederek, bina sakinlerinin Şişli Belediyesi’ne götürüleceğini belirtti. Sarıgül, bu kişilerin durumlarına göre çevrede bulunan otel ve misafirhanelere yerleştirileceğini kaydetti. 
     Yangın sırasında heyecanlanan bazı yaşlılar da çevredeki hastanelerde kontrol altına alındı. Yangın söndürülürken, soğutma çalışmaları sürdürülüyor. 
     
</TEXT>
</DOC>
