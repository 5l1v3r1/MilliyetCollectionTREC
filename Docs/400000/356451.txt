<DOC>
<DOCNO> 356451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/guncel/gun09.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Keneler 1 can daha aldı 
</HEADLINE>
<TEXT>


TURAN KURT Kastamonu DHA 

Kastamonu Çatalzeytin'de oturan Şaziment Meşe 70 , daha çok Orta Anadolu illerinde görülen kene ısırması sonucu buluşan Kırım Kongo kanamalı ateş hastalığı teşhisiyle sevk edildiği Ankara Numune Hastanesi'nde tedavi altına alınmasına rağmen kurtarılamadı. Toprağa verilen Meşe'nin yaşamını yitirmesiyle, hastalıktan ölenlerin sayısı da 3 yıl içinde 16'ya yükseldi. 
Yine Çatalzeytin'e bağlı Sökü köyünde aynı hastalığa yakalandığı belirlenen Fatma Kılıç 68 ve Cemal Özkan 73 da yapılan ilk müdahalelerinin ardından tedavi amacıyla Ankara'ya gönderildi. 

Aşısı yok 
Kırım Kongo hastalığı karşısında Dünya Sağlık Örgütü'nün WHO kabul ettiği tedaviyi uyguladıklarını belirten Ankara Numune Eğitim ve Araştırma Hastanesi Enfeksiyon Hastalıkları Kliniği'nden Doç. Dr. Başak Dokuzoğuz ise şunları söyledi "Bulgaristan, 1974'te bu virüse karşı aşı geliştirdi ve uyguladı. Ancak yüzde 70 oranında başarılı olan aşı nedeniyle bazı etkiler görüldü. Bu bakımdan bugün WHO'nun kabul ettiği geçerli bir koruyucu aşı yok" dedi. 


</TEXT>
</DOC>
