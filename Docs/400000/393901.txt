<DOC>
<DOCNO> 393901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/10/son/sonyas08.html </URL>
<DATE> 2005/11/10/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Mutlu evlilik gribe iyi geliyor 
</HEADLINE>
<TEXT>

     İngiltere'de yapılan bir araştırmaya göre, evliliklerinde mutluluğu yakalamış olanlar gripten daha kolay kurtuluyor. 
     Birmingham Üniversitesi'nin araştırmasında, gribe yakalananların vücudundaki antikor seviyesi ölçüldü. Mutlu bir evliliğe sahip olanların vücutlarının daha fazla antikor ürettiği ve bu sayede griple daha iyi savaştığı belirlendi. Yakın zamanda boşanmış veya sevgilisinden ayrılmış olanların vücudununsa daha az antikor ürettiği, bu yüzden bu kişilerin gribe karşı daha korumasız olduğu görüldü. 
     Araştırmacılar, stres yaratan olayların, bağışıklık sisteminin hastalıklara karşı yeteri kadar savunma sağlayamamasına neden olduğunu söyledi. 
     DIŞ HABERLER SERVİSİ 


     
</TEXT>
</DOC>
