<DOC>
<DOCNO> 356421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonyas17.html </URL>
<DATE> 2005/06/28/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
'Sensin Nataşa ' 
</HEADLINE>
<TEXT>

     CENK BAŞLAMIŞ Moskova 

Rus Şpilki grubu, Türk erkeklerinin Rus kızlarına, Nataşa'' adını takmasına tepki olarak, Sensin Nataşa '' isimli esprili bir şarkı yaptı. 
     Rus kanallarında klipi gösterilmeye başlanan şarkı, grup üyesi 4 genç kızın Türkiye’de başlarından geçen bir olaya dayanıyor. Grubun üyesi Varya, geçen yıl Antalya’ya gittiklerinde Türk erkeklerinin kendilerine adım attırmadığını, sürekli bir yerlere davet edildiklerini belirterek, Bizi önceden uyarmışlardı, ama doğrusu bu kadarını da beklemiyorduk'' dedi. Varya, Rus gazetelerine yaptığı açıklamada, kaldıkları otelin güvenlik görevlisinin bile benzer şekilde davranmasının kendilerini iyice şaşırttığını söyledi. 
     Güney Kıbrıs’ta çekilen klipte, Türkiye’deki bir tatil köyünde çocukların kendisine sürekli, Nataşa'' diye seslenmesinden bunalan Varya, Sam tı Nataşa '' Sensin Nataşa diye bağırarak tepki gösteriyor. 
     Klipte Rus genç kızları sürekli rahatsız eden esmer Türk'' rolünü ise bir Rum oynuyor. Kısa sürede popüler olan grup, Varya dışında Katya, Alla ve Nataşa’dan oluşuyor. Şarkının bir bölümü şöyle 
     Güney denizlerinde yaşarlar. 
     Çok sıcakkanlılar. 
     Kendi kızlarına hoşlanmaz bize bakarlar. 
     Herkesi Nataşa diye çağırırlar. 
     Buraya gel'' diye bağırırlar. 
     Sakın kabul etme felaket olur. 
     Sensin Nataşa . 
     Git plajında kendi kendine oyna. 
     Kendi masajını kendin yap. 
     
</TEXT>
</DOC>
