<DOC>
<DOCNO> 372617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonyas09.html </URL>
<DATE> 2005/08/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Diş macununuzu değiştirin 
</HEADLINE>
<TEXT>

     Esra ÖRGEN DHA 

      ADANA Diş Hekimleri Odası Başkanı Diş Hekimi Asım Savaş, ağız ve diş sağlığı için diş fırçalarının yanı sıra, diş macunlarının da belirli aralıklarla değiştirilmesi gerektiğini söyledi. 
     Diş macunlarının zaman içerisinde ağızda bağışıklık sistemi gelişen bakterilere istenen etkiyi göstermeyebileceğini ifade eden Diş Hekimi Savaş, Bu nedenle belli zaman dilimlerinde diş macunları değiştirilmelidir. Diş macunu kullanımının amacı ağızda bakteri plağı oluşmasını engellemek ve olası çürüğün önüne geçmektir. Ağızdaki mekanik ve hijyenik temizliğin sağlanmasında diş macununun önemi büyüktür'' dedi. 
     Diş fırçalarının 3 ayda bir mutlaka değiştirilmesi gerektiğini anlatan Savaş, dişlerin daha sağlıklı ve temiz olması için sabah ve akşam ayrı diş fırçaları kullanılmasını önerdi. Fırçaların uçlarının yuvarlak olduğunu ancak, zamanla bu kısımların yıprandığını ve değiştirilmemesi durumunda dişlere zarar vereceğini kaydeden Savaş, dişlerin ideal fırçalama yöntemini şöyle anlattı 
     Dişler, diş etinden dişe doğru yuvarlak masaj hareketi yapılarak, ağza basınç uygulamadan fırçalanmalıdır. Diş fırçalarken macunun miktarının az olmasına dikkat edilmelidir, bol macun kullanmanın bir faydası yoktur. Mercimek tanesi kadar macun kullanmak yeterlidir. Dil ve damak da fırçalanmalıdır. Diş araları da diş ipi ile temizlenmelidir.'' 
     
</TEXT>
</DOC>
