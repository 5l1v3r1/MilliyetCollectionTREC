<DOC>
<DOCNO> 397967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/25/son/sonsiy10.html </URL>
<DATE> 2005/11/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Barroso Türkler Avrupa tarihinin bir parçası 
</HEADLINE>
<TEXT>

     Avrupa Komisyonu Başkanı Jose Manuel Barroso, Türkiye ile Akdeniz havzasında bulunan diğer ülkeler arasında fark olduğuna dikkat çekerek "Türkler Avrupa tarihinin bir parçası" dedi. 
     Jose Manuel Barroso ile Komisyonun Dış İlişkilerden Sorumlu Üyesi Benita Ferrero-Waldner 28 Kasım’da Barcelona’da düzenlenecek olan AB-Akdeniz zirvesi öncesi ortak bir basın toplantısı düzenledi. 
     ABHaber’e göre, basın toplantısı sırasında Türkiye’nin AB üyeliği konusunu değerlendiren Barroso, Türkiye ile Akdeniz havzasında bulunan diğer ülkeler arasında fark olduğuna dikkat çekerek "Türkler Avrupa tarihinin bir parçası" dedi. 
     Barroso, basın toplantısında "Neden Türkiye’ye AB’ye girebilme kapıları açılabiliyorken, diğer Akdeniz ülkelerinin girişine izin verilmesin " sorusunu yanıtlarken şunları söyledi 
     "Türkiye’nin bir Avrupa tarihi boyutu vardır. Türkiye tarihi açıdan Afrika ülkelerinden farklıdır. Türklerin bir Asya boyutu da olmasına karşın, Avrupa’da imparatorluk kurmuşlardır. Hiçbir Afrika ülkesinin AB’ye girmesine dair bir plan bulunmamaktadır." 

ANKA 
     
</TEXT>
</DOC>
