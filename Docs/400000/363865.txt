<DOC>
<DOCNO> 363865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/soneko10.html </URL>
<DATE> 2005/07/24/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Hazine, bu hafta bono ve tahvil ihalesi düzenleyecek... 
</HEADLINE>
<TEXT>

     Hazine Müsteşarlığı, 26 Temmuz Salı günü bono ve tahvil olmak üzere iki ihale birden düzenleyecek. 
     Hazine, bu hafta Salı günü, 27 Temmuz 2005 valör ve 3 Mayıs 2006 itfa tarihli olmak üzere, 280 gün vadeli Yeni Türk Lirası YTL cinsinden iskontolu bono ihalesi yapacak. 
     Yine aynı tarih ve valörlü olmak üzere, 7 Mart 2007 itfa tarihli, 588 gün vadeli YTL cinsinden iskontolu devlet tahvili ihalesi gerçekleştirilecek. 
     
     GERİ ÖDEMELER 
     Öte yandan Hazine, bu hafta toplam 4 milyar 551 milyon YTL iç borç geri ödemesi yapacak. 
     26 Temmuz Salı günü tamamı piyasaya ve döviz cinsinden olmak üzere 5 milyon YTL iç borç ödemesinde bulunacak olan Hazine, 27 Temmuz Salı günü 4 milyar 241 milyon YTL'si piyasaya, 306 milyon YTL'si de kamu kurumlarına yapılan satışların geri ödemesi olmak üzere toplam 4 milyar 546 milyon YTL iç borç ödeyecek. Bu tarihte yapılacak iç borç ödemesinin 4 milyar 3 milyon YTL'si YTL cinsinden, 14 milyon YTL'si de döviz cinsinden olacak. 
     
</TEXT>
</DOC>
