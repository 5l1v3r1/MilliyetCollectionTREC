<DOC>
<DOCNO> 397491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/guncel/gun05.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çeçen' tartışması 
</HEADLINE>
<TEXT>


Zaman yazarı Bulaç'ın Çeçenistan'la ilgili yorumu Kafkas temsilciler arasında tartışma yarattı 

İSTANBUL Milliyet 

Zaman gazetesi yazarı Ali Bulaç'ın Çeçenistan'ın Rusya'ya karşı giriştiği bağımsızlık mücadelesini eleştirmesi ve bu düşünceyi Fethullah Gülen'in de teyit ettiğini belirtmesi, Kafkas dünyasının temsilcileri arasında polemik yarattı. 
Bulaç'ı eleştiren Kafkas Çeçen Dayanışma ve Kültür Derneği Başkan Yardımcısı Muktedir İlhan, şöyle konuştu 
"Bu Türkiye'de güzel bir mek nda ya da ABD'de oturup fikir yürütülebilecek bir konu değil. Ne Bulaç ne de Gülen konuyuanlamamış. Bu fildişi kuleden ahk m kesmeye benziyor. Acaba Rusya'daki okullarına bir şey olmasın diye mi böyle söyleniyor diye aklıma geliyor. Kimsenin canı Hocaefendi'nin canından daha ucuz değil. Bu 450 yıldır süren Rus sömürgeciliğine karşı bir savaştır." 

Daha güçlü olurdu 
Bulaç'ın görüşlerine katılan Kafkas Dernekleri Federasyonu Genel Başkanı Muhittin İnal, Çeçenlerin 2. kez savaşa girmeden özerkliği kabul etmesinin bölge için daha iyi olacağını savunarak, "Özerklik kabul edilseydi Çeçenistan bugün 1.5 milyon nüfusuyla çok daha güçlü bir ülke olurdu" diye konuştu. 

Polemiğe yol açan yazının bir bölümü 

"... Pekiyi, eğer bu iki talebin karşılandığı siyasi, sosyal ve hukuki bir vasat temin edilmişse, Müslümanların son derece küçük azınlık olduğu bir yerde illa da bağımsızlık savaşı vermek gerekir mi .. Mesela 150 milyonluk devasa Rusya denizinde, küçücük bir Müslüman ada olan Çeçenlerin illa da bağımsız bir devlet için savaşmaları gerekir mi ... Eğer özerklik çerçevesinde Çeçenya'da bir Müslüman toplum ortaya çıkıp enerjisini komünizmden yeni çıkmış Sovyetlere islamiyeti tebliğ etmeye hasretseydi, acaba İslamiyet bir anda dalga dalga bütün Rusya'ya yayılmaz mıydı " 



</TEXT>
</DOC>
