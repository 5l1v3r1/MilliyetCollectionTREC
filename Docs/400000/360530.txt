<DOC>
<DOCNO> 360530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonyas03.html </URL>
<DATE> 2005/07/12/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kadınlarda ideal seks yaşı 40 
</HEADLINE>
<TEXT>

     Yaşın ilerlemesi sanılanın aksine sona yaklaşıldığının değil yeni başlangıçların habercisi olabilir. 
     Geçen yıllar kadınların cinsel hayatını olumlu yönde etkiliyor ve 40'lı yaşlarındaki kadınlar genç hemcinslerine oranla seksten daha fazla zevk alıyor. İngiliz Good Housekeeping dergisi tarafından 40 yaşını aşmış bin kadın üzerinde yapılan araştırmanın sonuçlarına göre orta yaşlı kadınların yarısından fazlası cinsel hayatlarının gençlik yıllarından daha iyi olduğunu düşünüyor. 
     Ankete katılan her on kadından dördü haftada iki defa ilişki yaşadığını söylerken, ankette yer alan partner seçimi ile ilgili soruları yanıtlayanların üçte biri eşlerinin olgunluk çağında, gençlik yıllarından çok daha çekici olduğunu söyledi. Buna karşın kadınların dörtte biri gençleri daha çekici bulduğunu itiraf etti. 
     İngiltere'de kadınların yaşları ilerledikçe macera yaşamaya daha yatkın olduğunu ortaya koyan ankete katılanların üçte biri ise baştan çıkmaya hazır olduklarını söylemekten çekinmedi. 
     
</TEXT>
</DOC>
