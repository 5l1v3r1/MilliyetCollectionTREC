<DOC>
<DOCNO> 378588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sondun13.html </URL>
<DATE> 2005/09/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Türkiye karşıtları Yunanistan'da buluşuyor 
</HEADLINE>
<TEXT>

     Metin Güneş CNN TÜRK Londra 

Yunanistan, 'Nefret dalgası' adlı festival için Avrupa'nın dört bir yanında gelecek olan aşırı sağcıların gerginliğini yaşıyor. 
     Deniz kenarında üç gün boyunca müzik, spor ve konuşmaların yapılacağı festivale Alman Ulusal Demokrat Partisi, İtalyan Forza Nuova ve İspanya'nın La Fallane partileri katılacak. 
     Yunanistan'ın aşırı sağcı Altın Şafak partisi ise Yunan hükümetinin geçtiğimiz ay festival için koyduğu yasak nedeniyle festivalin yerini gizli tutuyor. 
     En az dokuz Avrupa ülkesinden sayıları birkaç bini bulan aşırı sağcılar, Yunanistan'da yapacakları toplantıyı 'canlı gösteriler, deniz kenarında spor faaliyetleri ve en önemlisi Avrupa'nın kimliğini korumak amacıyla yapılacak olan açık konuşmaların yeralacağı üç günlük arkadaşlık' diye özetliyorlar. 
     
     "Bizim Avrupamız onların değil" 

     Festivalin ana sloganı ise "bizim Avrupamız, onların değil. Türkiye Avrupa'dan dışarı..." Festival, önce Yunanistan'ın güneyindeki Meligalas kentinde yapılacaktı, ancak yerel yetkililer ve Sivil Toplum Örgütleri'nin protestoları sonucu aşırı sağcılar yer konusunda değişiklik yapmak zorunda kaldı. 
     Bu hafta Atina'nın 150 km kuzeyinde büyük bir kamp alanının Altın Şafak adına ayrıldığı doğrulandı. 
     Kasabanın belediye başkanı festivali kınayarak, "çok kızgınız Bizim insanlarımız Nazizim'e karşı savaştı ve şimdi bunlar buraya gelmek istiyor. Onları burada istemiyoruz ve hükümetten bu rezil olayın engellemesi için gereken herşeyi yapmasını istiyoruz" dedi. 
     Dün gece ise protestocu gruplar yakındaki Lamia kasabasında toplanarak aşırı sağcılara karşı potansiyel hareket planlarını tartıştılar. Yunanistan'ın Kamu Düzeni Bakanı Yorgo Voulgarakis ise polisin festivale müdahele edeceğini duyurdu. 
     
     YUNAN IRKÇILIK KARŞITI GENÇLER TEPKİLİ 

     Toplantıya Yunanistan’dan gelen tepkiler de arttı. 
     "Avrupa’da Irkçılık Karşıtı Gençlik" grubunun Yunan üyeleri, festival alanı önünde kendi kamplarını kuracaklarını ve hiçbir neo-Nazi’yi toplantı alanına sokmayacaklarını açıkladı. 
     Yunan ırkçılık karşıtları, "Toplantının nereye kaydırıldığı önemli değil. Festival nederne yapılırsa yapılsın biz de oraya gideveğiz" dedi. 
     Böyle bir karşılaşmanın gerçekleşmesi halinde ise çatışmaların yaşanabileceğinden korkuluyor. 
     
</TEXT>
</DOC>
