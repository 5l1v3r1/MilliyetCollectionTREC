<DOC>
<DOCNO> 365348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sondun48.html </URL>
<DATE> 2005/07/29/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Londra'da otobüsü havaya uçurmaya çalıştığı iddia edilen kişi yakalandı 
</HEADLINE>
<TEXT>

     Londra’da, 21 Temmuz’daki saldırılarla ilgili olarak bugün gözaltına alınan kişilerden birinin aranan zanlılardan olduğu bildirildi. 
     Londra Metropolitan Polis Teşkilatı’nın terörle mücadele birimi şefi Peter Clarke, Londra’nın batısında yakalananlardan birinin, Hackney’de 26 numaralı otobüsü havaya uçurmaya çalışan 27 yaşındaki Muhtar Said İbrahim olarak kimliğini açıkladığını söyledi. 
     Clarke, ayrıca bugün Roma’da yakalanan 4. zanlının da soruşturmayla ilgili olduğunu ve İtalya’dan iadesini isteyeceklerini açıkladı. 
     Bu arada, Reuters ajansına açıklama yapan Londra polis kaynakları, 21 Temmuz saldırılarıyla ilgili 4 zanlının da yakalandığına 
     inanıldıklarını söyledi. 
     Londra’da bugün 21 Temmuz saldırılarıyla ilgili soruşturma çerçevesinde 3 kişi gözaltına alınmıştı. Gözaltına alınanların Londra merkezindeki bir karakolda sorgulandıkları belirtilmişti. 
     İtalya İçişleri Bakanı Giuseppe Pisanu da, Londra’daki bombalı saldırılarla ilgili aranan 4. zanlı Somali asıllı İngiliz vatandaşı Osman Hüseyin’in İtalyan polisi tarafından Roma’da yakalanarak gözaltına alındığını bildirmişti. 
     
</TEXT>
</DOC>
