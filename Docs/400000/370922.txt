<DOC>
<DOCNO> 370922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonsiy14.html </URL>
<DATE> 2005/08/18/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Emin Şirin de Anavatan'a katılıyor 
</HEADLINE>
<TEXT>

     AKP’den ilk ayrılan milletvekili olan İstanbul bağımsız Milletvekili Emin Şirin, Anavatan Partisi Genel Başkanı Erkan Mumcu’nun partiye yaptığı daveti kabul ederek, ANAVATAN’a katılmaya karar verdi. Şirin’in katılımıyla ANAVATAN’ın TBMM’deki sandalye sayısı 15’e çıkacak. 
     Konuyla ilgili olarak ANKA’nın sorularını yanıtlayan Şirin, "ANAVATAN Partisi Genel Başkanı Sayın Erkan Mumcu’nun partisi adına yaptığı davetini kabul ettim. Meclis’in açılışından evvel resmi girişimi yapacağım. Erkan Beyin beni davet etmesi bile yeni bir siyaset anlayışının, milli dürüst ve aktif bir duruşun ve özgüveninin ifadesidir" şeklinde konuştu. 
     3 Kasım’da AKP’den İstanbul Milletvekili seçilen Emin 
     Şirin, seçimden kısa bir süre sonra partisinden istifa ederek bağımsızlığı tercih etmişti. Kısa bir süre LDP Genrel Başkanlığı da yapan Şirin’in ANAVATAN’a katılmasıyla birlikte TBMM’deki sandalye dağılımı şöyle olacak 
     "Adalet Ve Kalkınma Partisi 355, Cumhuriyet Halk Partisi 158, Anavatan Partisi 15, Bağımsız Milletvekili 9, Doğru Yol Partisi 4, Sosyaldemokrat Halk Partisi 4, Halkın Yükselişi Partisi 1, Toplam 546" 
     
</TEXT>
</DOC>
