<DOC>
<DOCNO> 398786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sonyas10.html </URL>
<DATE> 2005/11/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
İtalya'da "yaşlılara viagrayı ucuzlatalım" önerisi tartışma yarattı 
</HEADLINE>
<TEXT>

     İtalya'nın Milano kenti belediye meclisi üyelerinden biri, viagranın yaşlı erkekler için ucuzlatılmasını önerince tartışma çıktı. 
     Başbakan Silvio Berlusconi'nin ''Forza İtalia'' partisinden belediye başkanının sosyal işler yardımcısı Tiziana Maiolo, bir toplantıda, ''Yaşlılara hayatlarını idame ettirmede yardımcı olunmalı. Onların gece dışarı çıkmalarını, birbirleriyle buluşmalarını kolaylaştıracak çareler üretmeliyiz'' dedi. 
     Başkan yardımcısı, ''İsteyen yaşlılara daha ucuz viagra imkanı da sunmalı, bunu yapabilmek için belediye bütçesi devreye sokulmalı'' diye konuşunca, Sağlık Bakanı Francesco Storace tepki göstermekte gecikmedi ve bunun ''şaka'' olup olmadığını sordu. Bakan, ''bütün sorunların böyle damdan düşer gibi gündeme getirilmemesi gerektiğini'' söyledi. 
     Muhalefet lideri Romano Prodi de, polemiğe katıldı ve ''Yaşlılara viagra mı Olabilir elbet, ama Milano'daki yaşlıların böylesine süzülmüş sorunları olduğunu bilmiyordum...'' diye iğneli konuştu. 
     İtalya'da dörtlük viagra kutuları yaklaşık 40 avroya satılıyor. 
     
</TEXT>
</DOC>
