<DOC>
<DOCNO> 398837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/siyaset/siy06.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulema polemiği 
</HEADLINE>
<TEXT>


Washington Times Asker, Erdoğan'ı uyardı. Başbakanlık sözcüsü Bu haberler deli saçması 

WASHINGTON ANKA - ÖNDER YILMAZ Barcelona 


AMERİKAN Washington Times gazetesi, Türk Silahlı Kuvvetleri'nin, "ulema" tartışmalarının ardından gizli bir yazıyla Başbakan Recep Tayyip Erdoğan'ı uyardığını ileri sürdü. 
AİHM'nin türban kararına tepki gösteren Erdoğan'ın, "bu konuda ulemanın yorumda bulunabileceği, mahkemenin bilirkişi görüşü alması gerektiği" yönündeki açıklamasıyla başlayan tartışmalar, Washington Times'a konu oldu. Gazetenin Andrew Borowiec imzalı haberinde, "Türkiye'nin laik sisteminin askeri koruyucularının", bazı diplomatların da görme olanağı bulduğu gizli bir yazıyla Erdoğan'ı, Türkiye'nin imajı ve Avrupa hedefine zarar vermemesi konusunda uyardığını iddia edildi. 

'Darbe mi oldu ' 
İspanya'da soruları yanıtlayan Başbakanlık Sözcüsü Akif Beki, Washington Times'ın üçüncü kez bu tip haber yaptığını belirterek, "Biz buradayken Türkiye'de darbe oldu da haberimiz mi yok Deli saçması bunlar" dedi. Haberin yönlendirme olduğunu dile getiren Beki, arkasında kimlerin olduğunu da bildiklerini ifade etti. Beki, "Bizde böyle bir mektup yok. Haberde mektuba ilişkin bir kupür de bulunmuyor" diye konuştu. 

'Tetikçi olurlar' 
Beki, Başbakanlık Basın Merkezi aracılığıyla yaptığı açıklamada da haberin, her türlü dayanaktan yoksun ve tümüyle uydurma olduğunu, bu sebeple de ciddiye almanın mümkün olmadığını belirterek şöyle devam etti "Bu haberi, Türkiye'nin birlik ve beraberliğine kasteden hay sız bir iftira olarak değerlendiriyoruz." 


</TEXT>
</DOC>
