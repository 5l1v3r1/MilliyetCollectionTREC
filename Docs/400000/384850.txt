<DOC>
<DOCNO> 384850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo04.html </URL>
<DATE> 2005/10/07/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Galatasaray'da Mondragon’un dikkati çekildi... 
</HEADLINE>
<TEXT>

     Tromso ve Trabzonspor maçlarında hakemlere yaptığı sert itirazlar nedeniyle sarı kart gören Mondragon, yönetim tarafından ikaz edildi. 
     Tromso ve Trabzonspor maçlarında hakemlere yaptığı sert itirazlar nedeniyle sarı kart gören Mondragon’un, ülkesi Kolombiya’ya gitmeden önce yönetim tarafından ikaz edildiği ortaya çıktı. Son iki maçta, hırçın ve agresif tavırlar sergileyen tecrübeli kalecinin, önümüzdeki haftalarda da benzer şekilde kart görmesi halinde cezalandırılacağı ifade edildi. Mondi dışında, bu sezon Konya, Antep ve Trabzonspor maçlarında birer sarı kart görüp, ceza sınırına gelen Orhan Ak’ın da idareciler tarafından ikaz edildiği ve bundan sonraki karşılaşmalarda daha dikkatli olması istendiği bildirildi. 
     
</TEXT>
</DOC>
