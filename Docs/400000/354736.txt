<DOC>
<DOCNO> 354736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/soneko19.html </URL>
<DATE> 2005/06/23/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Ömer Sabancı Erken seçimin ekonomiye faydası olmayacaktır 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Başkanı Ömer Sabancı, erken seçimin ekonomiye faydasının olmayacağını söyledi. 
     Doğu ve Güneydoğu Sanayici ve İşadamları Dernekleri Federasyonu'nca DOGÜNSİFED düzenlenen ''Bölgesel Kalkınma Teşvik Yasası ve GAP'' konulu toplantıya katılmak üzere Türk Girişim ve İş Dünyası Konfederasyonu TÜRKKONFED Başkanı Enis Özsaruhan ile Diyarbakır'a gelen Sabancı, Diyarbakır Sanayici ve İşadamları Derneği'nde DİSİAD işadamlarıyla biraraya geldi. 
     Burada bir gazetecinin ''Ömer Sabancı suikastı zanlısı Fehriye Erdal ile ilgili olarak Belçika'daki Bruges Mahkemesi'nin vermiş olduğu kararı nasıl değerlendiriyorsunuz '' sorusuna, Sabancı, ''Bugün konumuz Diyarbakır'ı ziyaret. Zamanı geldiğinde onu da değerlendireceğiz'' dedi. 
     Bir başka gazetecinin erken seçimle ilgili sorusu üzerine de Sabancı, ''Bizim gündemimizde ekonomik ve AB konuları var. Şuanda erken seçim için bir sebep görmüyoruz. Türkiye'nin gündeminde de erken seçim olduğunu düşünmüyoruz. Zaten yetkili organlar da bunu açıkladılar. Erken seçimin ekonomiye faydası olmayacaktır'' diye konuştu. 
     Sabancı daha sonra Vali Efkan Ala'yı makamında ziyaret etti. 

     
</TEXT>
</DOC>
