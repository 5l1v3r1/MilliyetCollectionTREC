<DOC>
<DOCNO> 371238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo20.html </URL>
<DATE> 2005/08/19/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Beşiktaş Ankara'yı salladı, bir taraftar baygınlık geçirdi 
</HEADLINE>
<TEXT>

     Turkcell Süper Ligi'nde yarın Gençlerbirliği ile karşılaşacak olan Beşiktaş, Ankara'ya geldi. 
     Gençlerbirliği maçı için İstanbul'dan uçakla Ankara'ya gelen Beşiktaş, buradan otobüsle kalacağı otele geçti. 
     Beşiktaşlı futbolcuları karşılamak için Esenboğa Havaalanı'na gelen çok sayıda taraftar, yoğun tezahüratta bulunurken, 1 taraftarın bayılması heyecan yarattı. 
     Uzun bir süre baygın olarak yerde yatan taraftarın sağlık ekiplerince hastaneye kaldırılmasının ardından futbolcular da otobüslerine binerek, havaalanından ayrıldı. 
     Ankara'ya gelen Beşiktaş kafilesinde şu oyuncular bulunuyor 
     Cordoba, Koray, İbrahim Toraman, Gökhan, Okan, Pancu, Adem, Ahmed Hassan, Youla, Veysel, Murat, Ali Güneş, Mustafa, Sergen, Tayfur, Tümer, Ailton, Kleberson, Çağdaş. 
     
</TEXT>
</DOC>
