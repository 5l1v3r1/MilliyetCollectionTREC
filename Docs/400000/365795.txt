<DOC>
<DOCNO> 365795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/siyaset/siy04.html </URL>
<DATE> 2005/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Son sözü o söylüyor 
</HEADLINE>
<TEXT>



İngiltere'de yayımlanan The Times gazetesi, Tülay Tuğcu'nun Anayasa Mahkemesi Başkanlığı'na seçilmesini, Türkiye'nin AB'ye katılmaya layık olduğunun bir başka göstergesi olarak yorumladı. 
"Son söz sahibi kadın" başlıklı yazıda, Başbakan Recep Tayyip Erdoğan'ın Tuğcu'yu bütün kadınlar için bir örnek olarak gösterdiği belirtildi. 63 yaşındaki yüksek yargıcın böylesine önemli bir göreve getirilmesinin, Türkiye'nin kadın haklarına duyduğu saygının ve laiklik ilkesine sıkı sıkıya bağlılığının iyi bir örneği olarak görüldüğünü kaydedildi. 

'Fazla konuşmayacağım' 
Tuğcu'nun, Başbakan Erdoğan'a karşı sayılabilecek bazı mahkeme kararlarında imzası bulunduğunu belirten gazete, son dönemde gerçekleştirilen idam cezasının kaldırılması ya da Kürtçe yayın hakkı gibi bazı reformlara karşı çıktığını da yazdı. 
Gazete, bir büyükanne olduğunu ve doğaya hayranlık duyduğunu belirttiği Tuğcu'nun, "Bu benim gelebileceğim en yüksek makam. Fazla konuşmayacağım, zira biz hukukçuyuz, bir ünlü ya da bir politikacı değiliz" sözlerine de yer verdi. 


</TEXT>
</DOC>
