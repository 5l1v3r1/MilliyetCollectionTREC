<DOC>
<DOCNO> 392977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/yasam/yas03.html </URL>
<DATE> 2005/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Villadan yine kumarhane çıktı 
</HEADLINE>
<TEXT>


Etiler'de işyeri gibi görünen villada kumar oynandığı tespit edildi. Aynı sokakta 2 ay önce bir başka villaya daha baskın yapılmıştı 

M. AKİF ERDEM İstanbul 

Etiler'de kumarhaneye dönüştürülen bir villaya önceki akşam düzenlenen baskında aralarında "Susurluk Davası" hükümlülerinden Yaşar Öz'ün de bulunduğu 10'u kadın 40 kişi gözaltına alındı. Aynı sokak üzerinde 2 ay önce bir başka villa kumarhane ortaya çıkarılmıştı. 
Tamburacı Sokak'ta işyeri gibi görünen bir villada kumar oynatıldığı ihbarını alan Ahlak ve Kumar Büro Amirliği ekipleri, önceki gece 22.30 sıralarında söz konusu villaya operasyon düzenledi. Kumarhaneye dönüştürülen villada, 1 rulet masası, 1 rulet topu, 2 black jak masası, 2 yuvarlak oyun masası ve 30 deste oyun k ğıdı ele geçirildi. 

Serbest bırakıldılar 
Kapalı devre 7 kamerayla izlenen villada, Yaşar Öz'ün de aralarında olduğu 40 kişi gözaltına alındı. Şubeye getirilen Öz ve 10'u kadın 39 kişi, ifadeleri alındıktan sonra serbest bırakıldı. 




</TEXT>
</DOC>
