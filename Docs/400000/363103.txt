<DOC>
<DOCNO> 363103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonspo04.html </URL>
<DATE> 2005/07/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Gerets'in canı sıkkın 
</HEADLINE>
<TEXT>

     Sakatların durumu yeni sezon öncesi Gerets’in canını sıkıyor. Ayhan ve Ergün sezona geç başlayacak, Şaş’ın durumu belirsiz 
     
     Dert üstüne dert 
     Yabancı futbolcu transferi, Franck Ribery kaosu, Mondragon’un durumunun belirsizliği... Bu üç konu Galatasaraylılar’ın canını fazlasıyla sıkıyor. Ancak bir başka sorun da takım içinde başgöstermiş durumda. O da sakatlıkları süren oyuncuların fazlalığı. Yeni sezonun başlamasına yaklaşık iki hafta kala, orta sahada yaşanan kriz zirveye çıkmış durumda. 
     
     Sezonu geç açacaklar 
     Sol ayak bileğinden ameliyat olan Ayhan, siyatik ağrıları nedeniyle tedavisine devam edilen Ergün ve Hollanda kampındaki sakatlığı nükseden Hasan Şaş. Bu üç futbolcunun da sezona geç başlayacak olması Eric Gerets’i zor durumda bırakıyor. Ayhan ve Ergün’ün, ilk üç, dört haftada forma giymesine imkansız gözüyle bakılırken, Şaş’ta az da olsa umut ışığı bulunuyor. 
     
</TEXT>
</DOC>
