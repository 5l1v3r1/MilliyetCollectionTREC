<DOC>
<DOCNO> 361852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/yazar/pulur.html </URL>
<DATE> 2005/07/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Oldu mu, yakıştı mı 
</HEADLINE>
<TEXT>


GÜZEL bir deyim vardır 
"Oldu mu " 
Yaramazlık yapan çocuğu uyarırız 
"Oldu mu " 
Hata yapan şoföre kızarız 
"Oldu mu " 
Hilek rın hilesini yüzüne vururuz 
"Oldu mu " 
Yani, yakışıksız her şeye tepkimizi böyle belirtiriz. 
"Oldu mu ", "Bu yaptığın yakıştı mı " diye. 

BAZI şeyler, bazı insanlara ve kurumlara hiç yakışmaz, onlara "Oldu mu Yakıştı mı " demekten başka çareniz yoktur. 

GAZİ Üniversitesi'ndeki "oda kavgası"nı okuyunca, sanırız, siz de öyle diyeceksiniz 
Hik yemiz, İktisadi ve İdari Bilimler Fakültesi Dekanı Prof. Burhan Aykaç'ın görev süresinin 22 Ocak 2003'te bitmesiyle başlar, rektörlük üç dekan adayının adını YÖK'e bildirir. Adaylardan biri, görev süresi biten Prof. Burhan Aykaç'tır. Dekan seçim komisyonundan geçen üç kişilik liste Genel Kurul'a gelir. YÖK, o günlerde rektörlük seçimi olduğunu belirterek, dekan seçimlerinin daha sonra yapılacağını bildirir. 

YENİ Rektör Prof. Kadri Yamaç, dekan aday listesinde, Prof. Burhan Aykaç'a yer vermez, YÖK de, bu listeden Prof. Muhteşem Kaynak'ı dekan seçer. 
Prof. Aykaç da YÖK hakkında dava açar. 
Dava geçen ayın 22'sinde sonuçlanır, Prof. Burhan Aykaç, davayı kazanır ve tekrar dekanlık makamına gelir. 

YAAA öyle mi 
Dekansın öyle mi 
Gel buyur 
"Buyur " demek yetmiyor ki, rektör, dekanın odasını elinden alır, odayı "Rektör Danışmanı" odası yapar, danışman da kendisinin önerdiği Dekan Prof. Muhteşem Kaynak'tır... 

PEKİ, mahkeme kararıyla dekanlığa dönen Prof. Burhan Aykaç nerede oturacaktır 
"Canım, o da kendisine bir oda bulsun, dördüncü katta personelin oturduğu odalardan birini boşaltsın, dekanlığı orada yürütsün..." 

ÖYLE olur. 
Prof. Aykaç, şimdilik bulduğu odada oturuyor, kim bilir bir süre sonra da, çadır kurup üstüne de "Dekanlık" levhası asar. 
Bu olayı okuyunca "Oldu mu Yakıştı mı " demez misiniz 
Koca koca bilim adamlarının "oda kavgası"na bakın... 

BİR de Van olayı var, daha doğrusu şimdilik iddia... 
Yüzüncü Yıl Üniversitesi Rektörü Prof. Yücel Aşkın, Azerbaycan'dayken evine baskın yapılıyor, 250 adet tarihi eşyaya el konuyor, kimine göre bunların çoğu müzeye kayıtlı, rektör koleksiyonculuğuyla ünlü... 
Herhalde adli soruşturma konuyu aydınlatır... 
Eğer iddia doğruysa, "Oldu mu Yakıştı mı " dememek mümkün mü 
Lakin savcının talimatıyla, polisin rektörün dönüşünü beklemeden, evde arama yapması "Oldu mu Yakıştı mı " 

YİNE bir kıssadan hisse... 
Köylü arabasına odun doldurmuş, kasabaya giriyor terzi seslenmiş 
"Mehmet Ağa arabanda ne var " 
"Odun " 
"Ben de sana kodum " 
Köylü çok üzülmüş, bu lafın altında kaldım diye, akşam köye dönerken bakmış, terzi elinde makas kumaş biçiyor, seslenmiş 
"Mehmet Efendi, elindeki ne " 
"Makas " 
"Ben de sana kodum " 
Terzi gülmüş 
"Oldu mu 
"Olsa da kodum, olmasa da kodum " 



</TEXT>
</DOC>
