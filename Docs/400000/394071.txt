<DOC>
<DOCNO> 394071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/soneko25.html </URL>
<DATE> 2005/11/11/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Deutsche Bank, Türkiye'nin dış borca dayalı performans notunu artırdı 
</HEADLINE>
<TEXT>

     Uluslararası yatırım bankası Deutsche Bank, Türkiye'nin dış borca dayalı performans notunu, ''zayıf''tan, ''normal''e yükseltti. 
     Banka tarafından, Gelişmekte Olan Piyasalar çerçevesinde yapılan analizde, ekonomideki genel gelişmelerin iyi olduğu belirtilirken, Cari İşlemler Açığı'na yönelik kaygıların devam ettiği vurgulandı. 
     Öte yandan, Brezilya'ya ilişkin değerlendirme notunu indiren Deutsche Bank, Arjantin'in notunu da artırdı. 
     Banka, genel olarak, Gelişmekte Olan Piyasalar'ın notunu da ''normal'' olarak belirledi. 
     Deutsche Bank'ın değerlendirmesi, ülkelerin dış borç ödeyebilme varlık ve kapasitelerini görebilmek açısından önem taşıyor. 
     
</TEXT>
</DOC>
