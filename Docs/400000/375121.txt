<DOC>
<DOCNO> 375121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo15.html </URL>
<DATE> 2005/09/02/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Milli takımda Fatih Terim'li günler... 
</HEADLINE>
<TEXT>

     Milli Takımlar Teknik Direktörü Fatih Terim, ay-yıldızlı ekibini başındaki 2. döneminde ilk resmi sınavını, yarın Danimarka önünde verecek. 
     11 Nisan 1990'da Kopenhag'da Danimarka ile yapılan özel maçla A Milli Takım serüvenine başlayan Fatih Terim, ay-yıldızlı ekibin başında 1993-1996 yılları arasındaki ilk dönemindeki son sınavını 1996 yılında İngiltere'de düzenlenen Avrupa Şampiyonası finallerinde, 19 Haziran'da yine Danimarka karşısında verdi. Terim, 3-0 yitirilen bu maç sonrası görevden ayrılmıştı. 
     Terim, büyük bir tesadüf eseri, milli takımdaki 2. döneminde ilk resmi maçına da yine bir Danimarka maçıyla yarın start verecek. 
     
     35. SINAVINA ÇIKIYOR 
     A Milli Futbol Takımı, Fatih Terim yönetiminde yaptığı 35 maçta 17 galibiyet, 8 beraberlik ve 10 yenilgi alırken, toplam 48 gol atıp, kalesinde 40 gol gördü. 
     Terim, 9 yılı aşkın bir aradan sonra A Milli Futbol Takımı'nın başında çıktığı ilk sınavda, 17 Ağustos'ta Sofya'daki özel maçta milliler, Bulgaristan'a 3-1 yenilmişti. 
     
</TEXT>
</DOC>
