<DOC>
<DOCNO> 385541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo17.html </URL>
<DATE> 2005/10/10/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
GSGM dopingcilere para cezası verecek... 
</HEADLINE>
<TEXT>

     Son dönemde yaşanan doping olaylarına savaş açan Gençlik Ve Spor Genel Müdürlüğü GSGM , doping yapanlara, antrenörlerine ve yarış atı sahiplerine ağır para cezası vermeyi planlıyor. 
     Gençlik Ve Spor Genel Müdürü Mehmet Atalay'ın 100 bin YTL'ye kadar para cezası verilmesi yönünde isteği hukukçular tarafından yasal olmayacağı şeklinde değerlendirilirken, GSGM Amatör Spor Dalları Ceza Yönetmeliği'nin 48. maddesinde yapılması öngörülen değişiklikle, uluslararası yarışmalarda doping maddesi kullanan ve ceza alan sporcular, antrenörleri veya yarış atı sahiplerine 14 bin 300 YTL'ye kadar para cezası verilecek. 
     GSGM hukukçularının yaptığı çalışmaya göre, ulusal yarışmalarda doping maddesi kullanan ve ceza alan sporcular, antrenörleri veya yarış atı sahiplerine 10 bin YTL'ye kadar para cezası verilecek. 
     
</TEXT>
</DOC>
