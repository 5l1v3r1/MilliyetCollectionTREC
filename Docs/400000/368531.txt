<DOC>
<DOCNO> 368531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/10/spor/spo07.html </URL>
<DATE> 2005/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sınav zamanı 
</HEADLINE>
<TEXT>


Rekor katılımın gerçekleşeceği Universiade bugün futbol ve basketbol maçlarıyla başlıyor. Erkek Milli Takımı Fas, bayanlar ise Yeni Zelanda ile karşı karşıya gelecek. Potada ise Ay-Yıldızlılar, İsveç'le oynayacak 


Türkiye'nin bu ay içinde Formula ile birlikte düzenleyeceği iki büyük organizasyondan biri olan Dünya Üniversiteler Yaz Oyunları Universiade bugün iki branşta oynanacak müsabakalarla başlıyor. 
Futbol ve basketbol müsabakalarıyla start alacak olan dev organizasyonda 13 branşta 147 ülkeden 6 binin üzerinde sporcu madalya mücadelesi verecek. 298 sporcuyla oyunlarda mücadele edecek en kalabalık ekip olan Türkiye, ilk sınavını basketbolda verecek. Bayan Milli Takımı, Atatürk Spor Salonu'nda 15.00'te başlayacak maçta İsveç ile karşılaşacak. Futbolda ise iki takımımız zorlu maçlara çıkacak. Teknik direktörlüğünü Ünal Karaman, kaptanlığını da Galatasaray'ın başarılı golcüsü Hasan Kabze'nin yaptığı Ay - Yıldızlı ekibimiz, Fas ile karşı karşıya gelecek. Alsancak Stadı'nda oynanacak müsabaka saat 20.30'da başlayacak. Bayan millilerimiz ise 18.00'de başlayacak maçta 2 Nolu Sahada Yeni Zelanda ile oynayacak. 
Resmi açılışı yarın Atatürk Stadı'nda gerçekleştirilecek olan Universiade'de en fazla katılımın yaşanacağı branş ise atletizm olacak. 

PROGRAM 
BAYAN BASKETBOL 
C.Atik S.S. 10.30 Çin - Polonya, 12.45 ABD - Çek Cum., 15.00 Rusya - Almanya 
Ege Üni.S.S. 12.45 Taipei - Kanada, 15.00 S.Karadağ - İngiltere 
Atatürk S.S. 10.30 Litvanya - İrlanda, 12.45 Avustralya - Slovenya, 15.00 Türkiye - İsveç 
ERKEKLER FUTBOL 
Alsancak Stadı 
18.00 Japonya - Tayland, 
Halkapınar 18.00 Güney Kore - Brezilya, 20.30 Rusya - İrlanda 
Manisa 19 Mayıs 18.00 İtalya - Güney Afrika 
Urla Stadı 10.00 Uruguay - Çin 
Kemalpaşa Stadı 10.00 Çek Cum. - Meksika, 18.30 İngiltere - İran 
BAYANLAR FUTBOL 
Kaynaklar 18.30 Taipei - İrlanda 
Halkapınar 20.30 Japonya - Çek Cum. 
Kuşadası 18.30 Fransa - Kanada 
Manisa 19 Mayıs 20.30 Çin - Finlandiya 
Urla Stadı 18.30 Brezilya - G.Afrika 


</TEXT>
</DOC>
