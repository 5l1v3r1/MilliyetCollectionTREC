<DOC>
<DOCNO> 376954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/spo30.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Hakemler açıklandı 

BEŞİKTAŞ ile Galatasaray'ın, UEFA Kupası 1. Tur maçlarını yönetecek hakemler belli oldu. Kartal'ın, 15 Eylül Perşembe günü İnönü Stadı'nda Malmö ile oynayacağı maçı Belçikalı Paul Allaerts yönetecek. 29 Eylül'de İsveç'te yapılacak rövanşta Alman hakem Peter Sippel görev yapacak. Cim Bom'un 15 Eylül'de Norveç ekibi Tromso ile deplasmanda oynayacağı karşılaşmada Avusturyalı Gerald Lehner düdük çalacak. 29 Eylül'deki rövanşı ise Portekizli Almedia Costa yönetecek. 

Kartal'a 2 ABD'li 

BEŞİKTAŞ Erkek Basketbol Takımı, Kerem Tunçeri ve Mithat Demirel'den sonra ABD'li iki oyuncuyla kadrosunu takviye etti. Siyah - Beyazlı yönetimin daha önce anlaşmaya vardığı Michael Wright ve Rodney Elliott dün kulüp binasında 1'er yıllık resmi sözleşme imzaladı. Elliot geçen sezon İspanya'nın Fuenlabrada, Wright ise Almanya'nın Alba Berlin takımında forma giymişti. 

Doğan'dan mesajlar 

MALATYASPOR'UN yeni hocası Ziya Doğan, takımdaki gelişmelerin 3-4 hafta sonra kendisini göstereceğini söyledi. İyi bir kadroya sahip olduğunu vurgulayan tecrübeli teknik adam, "Ancak bu kadro takım oyununu sahaya yansıtamayınca arzulanan sonuçlar alınamamış. Bunu ortadan kaldırmak zorundayız. 3-4 hafta sonra istenen duruma geliriz" dedi. 

Haftanın hakemleri 

Cumartesi 
20.00 Diyarbakır - Kayseri 
Tolga Özkalfa 
21.00 Fenerbahçe - Ankaraspor 
Yunus Yıldırım 
18.30 Ç.Rizespor - Beşiktaş 
Selçuk Dereli 
20.00 K.Erciyes - Malatyaspor 
Cüneyt Çakır 
Pazar 
20.00 Samsunspor - Vestel Manisa 
Metin Tokat 
20.00 Gençlerbirliği - Konyaspor 
Metin Aydoğan 
20.00 Denizlispor - Ankaragücü 
Cem Deda 
17.00 Trabzonspor - Gaziantep 
Zafer Önder İpek 
20.00 Galatasaray - Sivasspor 
Mustafa Çulcu 




</TEXT>
</DOC>
