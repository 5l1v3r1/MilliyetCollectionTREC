<DOC>
<DOCNO> 391078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/soneko21.html </URL>
<DATE> 2005/10/31/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
OPEC Kapasitemiz yeterli 
</HEADLINE>
<TEXT>

     Petrol İhraç Eden Ülkeler Örgütü OPEC Genel Sekreteri Adnan Şihabeddin, kartelin kuzey yarım kürede kış mevsiminde artacak olan petrol talebini karşılayabileceğini söyledi. 
     Şihabeddin, Moskova'da katıldığı bir konferansta, 11 üyeli örgütün şu anda günlük 2 milyon varil yedek kapasiteye sahip olduğunu, bunun da beklenen talep artışını karşılamaya yeteceğini belirtti. 
     OPEC Genel Sekreteri, kartelin gelecek 5 yıl içinde günlük üretimini 12 milyon varile çıkartacağını, bunun da 7 ya da 8 milyon varil olacağı tahmin edilen talebe göre yeterli bir miktar olacağını da ifade etti. 
     OPEC olarak arzda bir sorun yaşanmamasını sağlayacak olmalarına rağmen, rafineri sıkıntısından dolayı gelecek iki yılda fiyat baskısının süreceğini belirten Şihabeddin, büyük petrol şirketlerini rafineri kapasitelerini artırmaya davet etti. 
     Petrol şirketlerinin yüksek fiyatlar nedeniyle büyük karlar elde ettiğini belirten Genel Sekreter, bu karların rafineri yatırımlarına dönüştürmekte ağırdan alan petrol şirketlerini eleştirdi. 
     
</TEXT>
</DOC>
