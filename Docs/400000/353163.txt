<DOC>
<DOCNO> 353163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/spor/bbas.html </URL>
<DATE> 2005/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayanlar hazır 
</HEADLINE>
<TEXT>



Akdeniz Oyunları'na hazırlanan A Milli Bayan Basketbol Takımımız, Antalya'da Hırvatistan ve Fransa ile yaptığı hazırlık maçlarını yenilgisiz tamamladı. Türkiye, son sınavında Fransa'yı 77-71 yenmeyi başardı. Avrupa Şampiyonası'na hazırlanan Ümit Milli Bayan Basketbol Takımımız ise İstanbul'daki özel turnuvadaki Polonya'ya 74-65 teslim oldu. 

Didin'li Opel vizeyi aldı 

Almanya'da Murat Didin'in antrenörlüğünü yaptığı Opel Skyliners, play off final serisinin ikinci maçında evinde Bamberg'i 73-54 mağlup etti. İlk maçta yenildiği rakibinden rövanşı alan Skyliners, seride durumu 1-1'e getirdi. Murat Didin'in talebeleri, bu galibiyetle önümüzdeki sezon Almanya'yı ULEB Avrupa Ligi'nde temsil etme hakkını elde etti. 

Ömer Onan Ülkerspor'da 

Fenerbahçe basketbol takımının yıldız forveti Ömer Onan, Ülkerspor'a transfer oldu. Geçtiğimiz sezon Fenerbahçe formasıyla başarılı maçlar çıkaran ve Sarı - Lacivertli takımın gözdeleri arasında yer alan Ömer, Turuncu - Yeşilli kulüple iki yıllığına anlaştı. 27 yaşındaki yıldız oyuncunun alacağı ücret ise açıklanmadı. 


</TEXT>
</DOC>
