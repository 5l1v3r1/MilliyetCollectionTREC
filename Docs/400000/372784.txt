<DOC>
<DOCNO> 372784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/soneko24.html </URL>
<DATE> 2005/08/25/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
IMF'ye göre petrol fiyatları, Asya'nın büyümesini riske sokuyor... 
</HEADLINE>
<TEXT>

     Uluslararası Para Fonu IMF Başkanı Rodrigo Rato, yükselen petrol fiyatlarının, Asya'nın ekonomik büyümesini riske soktuğunu söyledi. 
     Rato, video konferansla gazetecilere yaptığı açıklamada, yükselen petrol fiyatlarının, Asya'nın ortalama büyümesini olumsuz etkileyeceğini belirtirken, Çin, Hindistan ve ABD'nin taleplerindeki artış doğrultusunda, petrol fiyatlarının yüksek seyrini sürdüreceğini kaydetti. 
     Rato, Endonezya ve Filipinler'in enflasyonla daha sıkı bir şekilde mücadele etmeleri gerektiğinin altını çizerken, bu ülkelerin merkez bankalarının, enflasyonla mücadelede para politikasını daha etkin şekilde kullanmaları tavsiyesinde bulundu. 
     Bu arada, ABD ham petrolünün fiyatı, tüm zamanların en yüksek düzeyine ulaşarak varili 68 dolardan işlem görüyor. 
     
</TEXT>
</DOC>
