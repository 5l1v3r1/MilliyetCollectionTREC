<DOC>
<DOCNO> 370387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur45.html </URL>
<DATE> 2005/08/16/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Yolcuların çoğu İsrailli olan transatlantikler için yoğun güvenlik önlemi 
</HEADLINE>
<TEXT>

     Marmaris Limanı’na günübirlik demirleyen ve yolcularının çoğu İsrailli olan İtalya ve Bahama bandıralı iki transatlantik için kara ve denizden yoğun güvenlik önlemi alındı. 
     İtalya bandıralı "Costa Romantica" ve Bahama bandıralı "Dream Princess" isimli iki yolcu gemisinin çevresinde denizde güvenlik bariyerleri oluşturulurdu. 
     İsrailli yetkililer ile Marmaris Liman İşletmeleri’nin talebi üzerine, gemiler karadan da İlçe Emniyet Müdürlüğü’nün görevlendirdiği polisler tarafından koruma altına alındı. 
     Yetkililer, Dream Princess gemisinin Alanya’ya uğramasının planlandığını ancak güvenlik gerekçesiyle bundan vazgeçildiğini belirterek, gemilerin Marmaris Limanı’na getirildiğini kaydettiler. 
     Toplam 2 bin 634 yolcusu bulunan iki gemideki çoğu İsrailli turist, Marmaris çarşısı ve yat limanını gezerek alışveriş yaptı, kafeteryalarda dinlendi. 
     Günübirlik ziyaretin ardından Costa Romantica gemisinin Santorini Limanı’na, Dream Princess’in Rodos’a gideceği bildirildi. 
     
</TEXT>
</DOC>
