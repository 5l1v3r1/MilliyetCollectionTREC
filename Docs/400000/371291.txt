<DOC>
<DOCNO> 371291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur37.html </URL>
<DATE> 2005/08/19/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Mıcır yolda otomobil takla attı 2 ölü, 3 yaralı 
</HEADLINE>
<TEXT>

     Eskişehir’in Sivrihisar İlçesi yakınlarında mıcır yolda kontrolden çıkan otomobil takla attı. Kazada, aynı aileden 2 kişi öldü, 3 kişi yaralandı. 
     Gürsoy Çetin’in kullandığı 35 P 8398 plakalı otomobil, Sivrihisar-Polatlı karayolunun 25. kilometresinde mıcır yolda, kontrolden çıkarak takla attı. 
     Kazada, Asilan Çetin 72 ve eşi Selvi Çetin 73 öldü. Yaralanan Büşra, Leyla ve Gürsoy Çetin, Eskişehir Devlet Hastanesi’nde tedavi altına alındı. 
     Bir mıcır kazası daha mı 
     Balıkesir'in Susurluk İlçesi'nde aynı aileden 1 kişinin ölümü, 4 kişinin yaralanmasıyla sonuçlanan trafik kazasına, yola dökülen mıcırın neden olduğu öne sürüldü. 
     Susurluk'ta dün akşam meydana gelen kazada annesi Hayriye Bilgin'i kaybeden, babası Eşref, kardeşleri Tuğba ve Kübra Bilgin ile Balıkesir Devlet Hastanesi'nde tedavi altına alınan Tufan Bilgin 20 , AA muhabirine yaptığı açıklamada, Bursa'nın Mustafakemalpaşa İlçesi'nden, bir akrabalarının düğününe katılmak üzere Balıkesir'e gittiklerini söyledi. 
     
     MİLLETVEKİLLERİ ZİYARET ETTİ 

     Yolculuk sırasında, babasının kullandığı otomobilin ön koltuğunda oturduğunu ifade eden Bilgin, şöyle konuştu 
     ''Babam, önümüzdeki kamyonu solladıktan sonra kendi şeridine geçti. Bu sırada karşı yönden gelen bir aracın sollama yaptığını görünce, yolun biraz sağına doğru gitti. Yola mıcır dökülmüştü. Otomobil bir anda kontrolden çıktı. Bir süre zikzak çizerek gittik. Son olarak duvara çarptığımızı hatırlıyorum.'' Bu arada, kazada yaralanan Tuğba Bilgin'in hayati tehlikeyi atlattığı, Kübra Bilgin'in yoğun bakım ünitesindeki tedavisinin sürdüğü, baba Eşref Bilgin'in de ameliyat edildiği bildirildi. 
     AK Parti Balıkesir milletvekilleri Turhan Çömez ile İsmail Özgün de Balıkesir Devlet Hastanesi'ne giderek, Bilgin ailesine ''geçmiş olsun'' dileğinde bulundu. 
     
     KAZA 

     Bursa'dan Balıkesir yönüne giden Eşref Bilgin'in 44 kullandığı 16 LN 599 plakalı otomobil, Susurluk Askerlik Şubesi önünde direksiyon hakimiyetinin kaybedilmesi sonucu kontrolden çıkarak, yolun karşısındaki Mühimmat Depo Komutanlığı'nın bahçe duvarına çarpmıştı. 
     Kazada, Hayriye Bilgin 41 olay yerinde hayatını kaybetmiş, yaralanan Eşref 44 , Tufan 20 , Tuğba 21 ve Kübra 15 Bilgin, Balıkesir Devlet Hastanesi'nde tedavi altına alınmıştı. 
     
</TEXT>
</DOC>
