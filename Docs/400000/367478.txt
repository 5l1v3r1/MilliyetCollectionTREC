<DOC>
<DOCNO> 367478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/ekonomi/eko04.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Torunlar, Telsim arsasına otel ve rezidans yapacak 
</HEADLINE>
<TEXT>


Fiba'nın 41.6 trilyonluk teklifine karşılık 45.9 trilyon vererek Telsim arsasını alan Torunlar Gıda'nın ortağı Mehmet Torun, "Bu arsa üzerine otel ve rezidans yapacağız" dedi 

AYFER YILDIZ TEBERNÜŞ KİREÇÇİ 

Uzanlar'ın İmar Bankası borçları nedeni ile önce Tasarruf Mevduatı Sigorta Fonu'na TMSF , daha sonrada yapılan ilk ihalesi sonucu TMSF bünyesindeki Bayındırbank'a geçen Telsim arsası Torunlar Gıda'nın oldu. Önceki ihalede arsayı 41.6 trilyon liraya Fiba Holding almıştı. Ancak, satış mevzuatına dayanarak, rakamı 45.9 trilyon liraya yükselten Torunlar Gıda, arsanın sahibi oldu. Torunlar Gıda'nın ortaklarından Mehmet Torun, "Bu arsaya otel ve rezidans yapmayı planlıyoruz" dedi. 

'Star TV dosyamız yok' 
Torun, şunları söyledi 
"Şartnameye göre, ihaleye biz ya da başkaları yüzde 10 artırmak kaydıyla girebilir maddesi vardı. İhale atmosferi stresli oluyor, biz de salim kafayla düşündük, bu gölden hamsi mi çıkar, uskumru mu çıkar. Biraz iktisatlı hareketle buradan k r elde edebiliriz dedik. Buraya yabancılar da talip. O bölgeye yakışacak bir proje yapacağız. Yabancılarla inşaat projelerimiz var." 
TMSF tarafından satışa çıkarılan Star TV'ye de müşteri oldukları yönündeki haberleri hatırlattığımız Torun, "Star için dosyamız yok" diye konuştu. 

Başbakan'ın tanıdığı firma Piyasada bakliyat kralı olarak tanınan Torunlar Gıda'yı 1983 yılında Aziz ve Mehmet Torun kardeşler kurdu. Aile önce Tahtakale'de bakkal açtı. Daha sonra toptan ticarete geçti. Rami'de, Başbakan Tayyip Erdoğan'ın 13 - 14 yaşındayken haftalık alarak çalıştığı bir dükkana komşu oldu. 
Grup oldukça hızlı büyüdü. Bugün Türkiye'de toptan olarak yılda 300 bin tonun üzerinde soya, mısır ve pirinç satışı gerçekleştiren grubun Bandırma, Mersin ve Trakya'da üç çeltik fabrikası var. Grup bu alanda 100 milyon dolar ciro yapıyor. Rize Pazar'da çay fabrikası bulunan grup, k ğıt işe ile uğraşıyor. Toray adında inşaat şirketleri ve Bursa ve Antalya'da alışveriş merkezleri var. Özelleştirmeden 23.8 milyon dolara Kütahya Şeker Fabrikası'nı alan Torunlar Gıda, Adapazarı Şeker Fabrikası ihalesine de girmişti. 

Uzanlar'ın gökdelen hayaliydi Şişli, Büyükdere Caddesi'nde bulunan arsa üzerinde yedi adet saç kaplı depo, bir stüdyo binası, bir prefabrik bina ve bir de baz istasyonu bulunuyor. Boğaziçi Köprüsü Çevreyolu'na 500 metre mesafede yer alıyor. Uzanlar bu arsaya önce 120 katlı bir plaza yapmak istediler. Ancak imar izni alınamayınca proje 50 ve 70 katlı iki plaza olarak değiştirildi. 70 katlı plazanın her katı 6 metre, toplam 420 metre yüksekliğinde olması planlandı. Eğer bu gerçekleşseydi, Avrupa'nın ve Ortadoğu'nun en yüksek binası olacaktı. Binanın tepesinden çıplak göz ile Yalova bile görülebilecekti. 


</TEXT>
</DOC>
