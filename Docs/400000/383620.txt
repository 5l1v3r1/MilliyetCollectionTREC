<DOC>
<DOCNO> 383620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo05.html </URL>
<DATE> 2005/10/03/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Beşiktaş'ta kaptan Tayfur futbolu bıraktı 
</HEADLINE>
<TEXT>

     Başkan Yıldırım Demirören ile görüşüp aktif futbol hayatına son veren Tayfur Havutçu, Beşiktaş'ta menacer’ olarak görev yapacak. 
     Beşiktaş’ta haftalardır konuşulan teknik direktör ve menacerlik olayı’ sonunda noktalandı. Sinan Engin ismine sıcak bakılmaması üzerine yeni arayışlara giren Yıldırım Demirören dün toplantı üstüne toplantı yaptı ve radikal kararlar aldı. İki sezondur menacer-futbolcu’ olarak görev yapan Tayfur Havutçu ile biraraya gelen Başkan, zirveye şu sözlerle başladı Aklımdaki tek isim sensin...'' Kaptan’ın da bu teklife yanıtı olumluydu Hep sorun adam’ gibi gösteriliyorum. Hem takım hem de ben zarar görüyorum. Zaten bunu ispat için futbolu bırakma kararı almıştım. Menacer olarak istediğiniz şekilde çalışmaya hazırım...'' İngiltere’ye gönderilecek Kaptan’ın bu yanıtı sonrası teşekkür eden Başkan, hafta içinde bu durumu resmiyete dökeceğini söyledi. Demirören, bugünden itibaren de şu planı uygulamaya sokacak Tayfur, sezon sonunda jübile yapacak ve İngiltere’ye kursa gönderilecek. Yeni sezonda ise Beşiktaş’ta tıpkı İngiliz ekiplerinde olduğu gibi teknik menacerlik sistemi’ uygulamasına geçilecek. Tayfur, bu sezon sonuna kadar tam ve tek yetkili’ olarak direkt yönetime bağlı çalışacak. Gelecek sezonun başından itibaren de tesislerden transfere, oyunculardan personele kadar her konuda takımın başında olacak. Teknik direktör ise sadece saha içi ve teknik müdaheleler konusunda görev yapacak. 
     Devreye kadar Çalımbay... 
     Futbol Şube Sorumlusu Kıvanç Oktay yine görevinin başında olacak. Ancak Oktay bundan önceki sürecin aksine, sadece karar mekanizması olarak görev yapacak. Başka bir deyişle, profesyonel olarak çalışan menacer ve teknik ekip ile yönetim arasında bir köprü vazifesi yapacak ve direkt olarak olayların içinde bulunmayacak. Yönetici sorumluluğunu da profesyonel ekibiyle birlikte yerine getirecek. Şartlar ne olursa olsun Çalımbay ile devreye kadar devam edilecek. İlk yarı bitiminde Rıza hoca ile masaya oturulacak ve tamam ya da devam’ konusunda son karara varılacak. Bu tarihe kadar teknik heyette görev değişikliği gündeme getirilmeyecek. 
     Futbolculara özel tablo Bu arada Çalımbay’a da hafta içinde, medyaya açıklama kısıtlaması getirilecek. Futbolcular konusunda da radikal kararlar alınacak. Oyuncuların sadece tesislerde değil, saha dışındaki tüm hareketleri de gözlem altında tutulacak. Tam gün mesai yapacak olan Çalımbay ile Havutçu, her oyuncu için özel performans tablosu’ hazırlayacak. Bu tabloya göre futbolculara prim ya ceza’ verilmesi karara bağlanacak. Ayrıca bu tabloda yer alan sonuçlara göre, oyuncuların takımda tutulması ya da gönderilmesi kararları alınacak. Ücretler de, bu tabloya göre belirlenecek. 

     
</TEXT>
</DOC>
