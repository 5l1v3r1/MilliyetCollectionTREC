<DOC>
<DOCNO> 374216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonyas14.html </URL>
<DATE> 2005/08/30/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Hırsız, polis aracıyla kaçtı 
</HEADLINE>
<TEXT>

     Bulgaristan'ın başkenti Sofya'da çalıntı otomobille yakalanan hırsız, kendisini yakalamaya çalışan polislerin aracıyla kaçtı. 
     İçişleri Bakanlığı'ndan edinilen bilgiye göre, Nikolay Angelov adlı hırsız, çaldığı otomobili kullanırken polis tarafından fark edildi. 
     Takibe alınan Angelov, çaldığı otomobili bir direğe çarpınca, kendisini gözaltına almak isteyen polislere silah çekti. 
     Polislerle hırsız arasında çıkan çatışmada, Angelov iki kurşunla yaralandıktan sonra, polis aracıyla kaçtı. 
     Araçsız kalan polisler hırsızın izini kaybederken, çalınan polis aracının bir süre sonra terk edilmiş olarak bulunduğu açıklandı. 
     Daha sonra eğitilmiş köpek yardımıyla yakalandığı kaydedilen Angelov'un, oto hırsızlığı ve başka suçlardan sabıkalı olduğu bildirildi. 
     
</TEXT>
</DOC>
