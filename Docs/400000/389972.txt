<DOC>
<DOCNO> 389972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonyas15.html </URL>
<DATE> 2005/10/26/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Fitreler SMS ile Pakistan'a... 
</HEADLINE>
<TEXT>

     Konya İl Müftüsü Mehmet Yavuz, bu yıl kişi başına en az 4 YTL olarak belirlenen fitrelerin, Pakistan'a cep telefonlarından mesaj yoluyla gönderilebileceğini söyledi. 
     Yavuz, borcu ve asıl ihtiyaçları dışında yeterli miktarda malı veya onun değerinde parası olan kişilerin yardıma muhtaç kişilere verdiği sadakaya fitre denildiğini söyledi. 
     Bu yıl fitrelerin 4 YTL 4 milyon lira olarak belirlendiğini vurgulayan Yavuz, ''Bu kişi başına en az rakamdır. Bunun üzerinde verilen fitreler de hayırlı olacaktır'' dedi. 
     Fitre ve zekatların depremin vurduğu Pakistan halkına verilebileceğini ifade eden Yavuz, ''Burada halk gerçekten yardıma muhtaç durumda. Bölgeye çeşitli yollardan yardım ulaştırılabiliyor. Bu yıl kişi başına en az 4 YTL olarak belirlenen fitreler, Pakistan'a cep telefonlarından mesaj yoluyla gönderilebilir'' diye konuştu. 
     Hangi operatör olursa olsun 2868'e atılan boş mesaj ile Pakistan'a 5 YTL yardım yapılabiliyor. 5 kişilik bir aile, 4 mesajla fitrelerini vermiş oluyor. 
     
</TEXT>
</DOC>
