<DOC>
<DOCNO> 371154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/soneko11.html </URL>
<DATE> 2005/08/19/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Dolar bugün ciddi yükseliş eğilimindeydi... 
</HEADLINE>
<TEXT>

     İstanbul serbest piyasada dolar sabah saatlerinde 1.3770 YTL'den satıldı. Gün ortasında 1.3780 YTL'ye yükselen dolar, kapanışta 1.3720 YTL'den alcı buldu. 
     Kapalıçarşıda geçen Cuma gününü 1.3450 YTL satış fiyatıyla kapatan dolar, haftaya 1.3480 YTL'den başladı. 
     Doların 12 Ağustos Cuma kapanışa göre 1 haftalık artışı yüzde 2.38, 5 Ağustos 2005 Cuma kapanışa göre 2 haftalık artışı ise yüzde 4.71 olarak gerçekleşti. 
     
     "GEÇİCİ BİR DURUM OLARAK DEĞERLENDİRİYORUZ" 

     Konya Genç Sanayici ve İşadamları Derneği KOSGİAD Başkanı Ali Gürbüz Dayıoğlugil, son 2 hafta içinde içinde dolar fiyatının yaklaşık yüzde 5 oranında artmasını, geçici bir durum olarak değerlendirdiklerini söyledi. 
     Dayıoğlugil, AA muhabirine yaptığı açıklamada, enflasyonla mücadele programı çerçevesinde uzun süredir dövizde yukarı doğru bir hareketliliğin gerçekleşmediğini, ancak son 2 iki hafta içinde doların değerinin yaklaşık yüzde 5 oranında arttığını belirtti. 
     Doların Yeni Türk Lirası YTL karşısında gösterdiği bu artışın, bazı reel nedenleri olduğunu anlatan Dayıoğlugil, şunları kaydetti 
     "Bu artışın altında, sıkı şekilde uygulanan enflasyon programı nedeniyle piyasaların daralması ve ihracatçı firmaların, AB ile müzakere tarihi konusunda gelen çelişkili açıklamaların yarattığı belirsizlik nedeniyle iş hacimlerini azaltması yatmaktadır. Son 2 hafta içinde içinde doların yaklaşık yüzde 5 oranında artmasını geçici bir durum olarak değerlendiriyoruz. Çünkü, Merkez Bankası daha fazla düşmemesi için dövizin elinden tutmaya devam ediyor." Bu arada "sanayici, dövizin değer kazanmasını ister" şeklindeki değerlendirmelerin gerçeği yansıtmadığını ifade eden Dayıoğlugil, "artık hesaplar, enflasyonsuz ve dalgalanmayan kur rejimi üzerine yapılıyor. Bu nedenle dövizin belli bir fiyat düzeyinde kalması uzun vadede sanayicilerin lehinedir" diye konuştu. 
     
     İstanbul ve Ankara'da dolar, avro ve sterlinin alış-satış fiyatları, saat 14.00 itibariyle YTL olarak şöyle 

     İstanbul ve Ankara serbest piyasalarında alınıp satılan döviz türlerinin, dün ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Prş.Alış Prş.Satış Cuma Alış Cuma Satış ABD Doları 1.3660 1.3710 1.3670 1.3720 Avro 1.6650 1.6700 1.6650 1.6700 İng. Sterlini 2.4450 2.4700 2.4300 2.4700 İsviçre Frangı 1.0700 1.0900 1.0600 1.0900      

ANKARA SERBEST PİYASA Prş.Alış Prş.Satış Cuma Alış Cuma Satış ABD Doları 1.3650 1.3730 1.3680 1.3780 Avro 1.6650 1.6760 1.6640 1.6760 İng. Sterlini 2.4400 2.4810 2.4400 2.4810      

     
</TEXT>
</DOC>
