<DOC>
<DOCNO> 357059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo05.html </URL>
<DATE> 2005/06/30/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Cimbom'dan Fransa'ya Ribery çıkarması 
</HEADLINE>
<TEXT>

     Ribery'yi Marsilya'ya götüren menacer Bruno Heiderscheid'in uzlaşma çağrısı üzerine, Başkan Özhan Canaydın Fransa'ya gitme kararı aldı. 
     
     Monaco’da buluşacaklar 
     Galatasaray Yönetimi, Franck Ribery sorununu çözmek için Fransa’ya çıkarma yapıyor. Ribery’yi Marsilya’ya götüren menacer Bruno Heiderscheid’in, yönetici Adnan Öztürk’ü arayarak, Gelin bu işi konuşalım ve anlaşma sağlayalım'' çağrısı üzerine Fransa’ya gitme kararı alan Başkan Canaydın ve ekibi, bugün Monaco’da kıran kırana bir pazarlık yapmayı planlıyor. Görüşmede, Canaydın’ın yanısıra, yöneticiler avukat Mehmet Helvacı ve Adnan Öztürk ile Haim Fresco’nun yer alması bekleniyor. 
     
     Canaydın’ın şartı var 
     Ribery’nin Marsilya’ya gitmesinin ardından birçok eleştiri alan ve yaşanan kaos nedeniyle oldukça kızgın olduğu öğrenilen Başkan Canaydın’ın, toplantıda hiçbir anlaşmayı kabul etmeyeceği ve tek şartla masaya oturacağı öğrenildi. Canaydın’ın menacer Heiderscheid’e, Ribery ya tekrar Galatasaray formasını giyecek ya da cezasını çekecek'' mesajı vereceği bildirildi. Görüşmede, Franck Ribery’nin bir önceki kulübü Metz’ten de bazı yetkililerin bulunacağı belirtildi. 
     
</TEXT>
</DOC>
