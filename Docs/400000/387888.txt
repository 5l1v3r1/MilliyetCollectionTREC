<DOC>
<DOCNO> 387888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sondun10.html </URL>
<DATE> 2005/10/19/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Şimdiye kadar kaydedilen en güçlü kasırga Vilma, yaklaşıyor 
</HEADLINE>
<TEXT>

     ABD kıyılarını tehdit eden Wilma kasırgasının, Atlas Okyanusu'nda şimdiye kaydedilen en güçlü kasırga olduğu belirtildi. 
     Amerikan Ulusal Kasırga Merkezi'nden NHC yapılan açıklamada, bu sabah Saffir-Simpson ölçeğine göre en yüksek seviye olan 5. kategoriye ulaşan Wilma'nın çok tehlikeli olduğu kaydedildi. 
     NHC, kasırganın merkezi olan "gözünde" rüzgarlarının hızının saatte 280 kilometreyi aştığı ve atmosferik basıncının 882 milibar olduğunu bildirdi. Bu atmosferik basıncın kasırgalarda şimdiye dek ölçülen en düşük seviye olduğu belirtildi. 
     Atlas Okyanusu'nda bu yıl kaydedilen 12. kasırga olan Wilma, şu anda Meksika'daki Cozumel'in 550 km güneydoğusunda bulunuyor ve Yucatan bölgesinin kuzeybatısına doğru yöneliyor. 
     ABD'nin Florida bölgesi için hafta sonunda tehdit olan kasırga, şimdiden Orta Amerika ve Meksika'ya yağmur bırakmaya başladı. 
     Kasırganın basıncının düşüklüğü orantısında şiddetlendiğini belirten meteoroloji uzmanları ise, Wilma'nın 1935'te Florida'yı vuran kasırgadan daha kuvvetli olduğunu, ancak karaya yaklaştıkça gücünü yitirmesinin beklendiğini belirtti. 
     Atlantik kıyılarını tehdit eden sezonun 12. kasırgası olan Wilma’nın rüzgar hızı dün saatte 129 kilometreydi. 
     
</TEXT>
</DOC>
