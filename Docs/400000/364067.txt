<DOC>
<DOCNO> 364067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/soneko18.html </URL>
<DATE> 2005/07/25/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Çin Yuan'ı en az 5 yıl daha konvertible para olmayacak... 
</HEADLINE>
<TEXT>

     Çin'in para birimi yuanda geçen hafta gerçekleştirdiği yaklaşık yüzde 2'lik küçük çaplı revalüasyonun değerini yükseltme ardından liberalleşme yolunda yeni adımlar beklenirken yetkililer, konvertible para için uzunca bir süre daha beklenmesi gerektiğini söylüyor. 
     China Daily gazetesinin haberine göre, Çin Merkez Bankası Para Komitesi Üyesi Li Deshui, ''Yuan en az 5 yıl daha konvertible para yapılmayacak. Çünkü 1997 Asya finansal krizinde Kore parası won'da ve Tayland parası baht'ta yaptıkları gibi sıcak para fonları yuanda spekülasyon yapabilir'' şeklinde konuştu. 
     Dünya genelinde hedge fonlarca spekülatif fonlar yönetilen 800 milyar dolar ile 1 trilyon dolar arasında sıcak para olduğunu anlatan Li, ''eğer paramızı konvertible hale getirerek korumasız bırakırsak bu fonların saldırısına uğrar'' dedi. 
     Çin, gelen baskılar üzerine daha önce sadece dolara endekslediği parası yuanın değerinin belirlenmesinde döviz sepetini temel almayı, 21 Temmuz'da kabul etmişti. 
     Yeni döviz sepetinde, daha önce ''8.28 yuan 1 dolar'' olan yuanın dönüşüm kuru, yüzde 2.1 değerlenmeyle ''8.11 yuan 1 dolar'' olarak gerçekleşmişti. 
     
</TEXT>
</DOC>
