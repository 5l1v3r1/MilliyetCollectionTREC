<DOC>
<DOCNO> 391958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/son/soneko02.html </URL>
<DATE> 2005/11/03/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Ekim'de tasarrufçu enflasyona yenildi... 
</HEADLINE>
<TEXT>

     Ekim ayında enflasyonda son 12 ayın en yüksek oranına çıkması tasarrufçuların da reel olarak kayıp yaşamasına neden oldu. Ekimde, YTL mevduata yatırım yapanlar yüzde 0.38’le yüzde 0.42, altın yatırımcısı yüzde 2.27, Devlet iç borçlanma senetlerine yatırım yapanlar ise yüzde 0.41’le yüzde 0.56 arasında değişen oranlarda kayıp yaşadı. 
     ANKA’nın belirlemelerine göre, enflasyon oranlarında yüzde 1.79’la son 12 ayın en yüksek oranının yaşanması tasarrufçuların zarar etmesine neden oldu. Ekim ayında reel kayıp yüzde 5.79’la Borsa’da yaşandı. Ancak borsa yatırımcısı ocak-ekim döneminde yüzde 10.55 oranında reel kazanç elde etti. Borsa yatırımcısının yıllık reel kazancı ise yüzde 35.42 olarak hesaplandı. 
     Ekim ayında altın yatırımcısı ise yüzde 2.27 oranında reel kayıp yaşadı. Altın yatırımcısının son bir yıllık reel kaybı ise yüzde 6.95 olarak belirlendi. Ocak-eylül döneminde altına yatırım yapanlar ise reel olarak yüzde 1.23 oranında reel getiri sağladı. 
     Ekim ayında YTL mevduata yatırım yapanlar ise yüzde 0.38’le yüzde 0.42 arasında reel kayıp yaşadı. YTL mevduat 
     yatırımcısı reel olarak bir ve altı ayda yüzde 0.38, üç ayda yüzde 0.39 ve bir yılda ise yüzde 0.42 oranında zarar etti. YTL mevduata yatırım yapanlar, ocak-ekim döneminde ve son bir yılda ise reel olarak kar etti. Ocak-ekim döneminde YTL mevduata yatırım yapanlar reel olarak yüzde 8.30’la yüzde 8.73 arasında değişen oranlarda kazanç sağladı. YTL mevduata yatırım yapanlar son bir yılda ise reel olarak yüzde 9.98’le yüzde 10.51 arasında kar elde etti. 
     
     İÇ BORÇLANMA KAĞITLARI 
     Ekim ayında 3 aydan 15 aya kadar vadeli Devlet iç borçlanma kağıtlarında ise reel olarak yüzde 0.41’le yüzde 0.56 oranında reel kayıp yaşandığı belirlendi. Reel kayıp 
     üç, 12 ve 15 ay vadeli Devlet iç borçlanma kağıtlarında yüzde 0.56, 6 ve 9 ayda yüzde 0.41 olarak gerçekleşti. 
     Ocak-ekim döneminde ise 3 ay ve 15 ay vadeli Devlet iç borçlanma kağıtlarında yüzde 4.47’yle yüzde 8.29 arasında değişen oranlarda reel getiri elde edildi. Devlet iç borçlanma senetlerinin reel getirisi 3 ay vadede yüzde 5.47, 6 ayda yüzde 6.10, 9 ayda yüzde 6.79 ve 12 ve 15 ayda ise 
     yüzde 8.29 olarak belirlendi. 
     Devlet iç borçlanma kağıtlarına yatırım yapanlar, son bir yılda ise vadelerine göre reel olarak yüzde 10.76’yla yüzde 20.84 arasında değişen oranlarda kazanç sağladı. 
     Devlet iç borçlanma senetlerinin reel getirisi 3 ayda yüzde 10.76, 6 ayda yüzde 12.50, 9 ayda yüzde 15.02, 12 ayda yüzde 
     14.98 ve 15 ayda ise yüzde 20.84 olarak gerçekleşti. 
     Ekim ayında euro yatırımcısına yüzde 1.63, dolar yüzde 1.80, sterlin yüzde 0.90 ve yen yüzde 4.03 oranında reel 
     kayıp yaşattı. Bir dolar ve 0.77 eurodan oluşan döviz sepetindeki reel kayıp ise ekim ayında yüzde 1.72 olarak hesaplandı. Ocak-ekim döneminde ise euroda yüzde 11.60, dolarda yüzde 4.61 sterlinde yüzde 9.91 ve yende yüzde 14.75 oranında reel kayıp yaşandı. Son bir yıllık dönemde ise euroya yatırım yapanlar reel olarak 18.63, dolara yatırım yapanlar yüzde 16.66, sterlin yatırım yapanlar yüzde 17.6 ve yene yatırım yapanlar da yüzde 20.34 oranında zarar etti. 
     
</TEXT>
</DOC>
