<DOC>
<DOCNO> 373382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo06.html </URL>
<DATE> 2005/08/27/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Fatih Tekke'ye 5 milyon euro 
</HEADLINE>
<TEXT>

     Wigan Kulübü, Fatih Tekke için dün resmi teklifi Trabzonspor'a gönderdi 5 milyon Euro veriyoruz 
     
     En ciddi öneri 
     Geçen sezonun gol kralı Fatih Tekke için uzun süredir birçok teklif vardı... Dolaylı yoldan iletilen bu tekliflere, Trabzonspor Yönetimi hep aynı yanıtı verdi Bu futbolcuyu asla satmayacağız. Ancak bu sezon İngiltere Premier Ligi’ne yeni yükselen Wigan Kulübü, şu anda Fatih Tekke ile en ciddi ilgilenen takım. Tecrübeli futbolcuyu Bulgaristan ile oynanan Milli maçta yakın takibe alan Adalılar, dün resmi teklifi hazırlayıp, Bordo - Mavili kulübe faksladı. 
     
     Yönetim düşünüyor 
     Wigan'ın Fatih için Trabzonspor’a 5 milyon Euro önerdiği belirtilirken, bugüne kadar transferde kapıları kapayan yönetimin bu cazip teklifi ciddi şekilde düşündüğü vurgulandı. Milli futbolcunun transferindeki yetkileri elinde bulunduran menacer Ceylan Çalışkan da Wigan’ın Fatih’i uzun süredir takip ettiğini vurguladı. İngiliz kulübünün Menaceri David Lowe’ün, Mutlaka kaliteli bir golcü almalıyız'' açıklamaları da daha önce Ada basınında yeralmıştı. 
     
</TEXT>
</DOC>
