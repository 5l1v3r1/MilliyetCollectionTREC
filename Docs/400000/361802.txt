<DOC>
<DOCNO> 361802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/siyaset/siy05.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'ye ziyaret yasal 
</HEADLINE>
<TEXT>



ABD Dışişleri Bakanlığı, Rum lobisinin, 3 Amerikan Temsilciler Meclisi üyesinin Türkiye üzerinden KKTC'yi ziyaret etmelerinin kanunlara uymadığı yönündeki eleştirisini reddederek, gezinin yasal olduğunu bildirdi. 
Dışişleri Sözcüsü Sean McCormack, Temsilciler Meclisi'ndeki Rum lobisinin liderlerinden milletvekili Michael Bilirakis'in, ziyareti protesto için bakanlığa gönderdiği mektupla ilgili soruları yanıtladı. 
McCormack, mektubun bir Yunanlı gazeteci tarafından gündeme getirilmesi üzerine, şunları söyledi 
"Böyle bir mektuptan haberim var. Bu Kongre üyesine uygun yanıtı tabii ki vereceğiz. Ancak bildiğim kadarıyla mektupta işaret edilen ziyarette ABD yasaları veya uluslararası yasalar ihlal edilmedi." 

Yasa ihlal edilmedi 
Yunanlı gazetecinin, Kıbrıs Rum Yönetimi'nin geziye karşı çıktığını hatırlatması üzerine McCormack, "ABD yasaları ve uluslararası yasaların ihlal edilmediğini" bir kez daha vurguladı. 


</TEXT>
</DOC>
