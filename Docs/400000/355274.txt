<DOC>
<DOCNO> 355274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/25/dunya/axdun02.html </URL>
<DATE> 2005/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eleştiriyi kaldıramadı 
</HEADLINE>
<TEXT>


Fransa İçişleri Bakanı Sarkozy, 'Türkiye Avrupa'da olsa bilirdik' sözlerini eleştiren vakfa sağlanan katkıya son verileceğini vurguladı 

PARİS ANKA 


Türkiye'nin AB üyeliğine karşı çıkan Fransa İçişleri Bakanı ve iktidardaki UMP Başkanı Nicolas Sarkozy, "Türkiye Avrupa'da olsa bilirdik" sözlerini eleştiren Siyasi Yenileme Vakfı'na sert karşılık verdi. 

Yeni bir kuruluş 
UMP yetkilileriyle salı günü yaptığı toplantıda, Siyasi Yenileme Vakfı'na sağlanan katkıya son verileceğini kaydeden Sarkozy, yeni bir düşünce kuruluşunun kurulacağını bildirdi. 
UMP, Ekim 2003 tarihinde kurulan Siyasi Yenileme Vakfı'nın 3.2 milyon euroluk bütçesinin yüzde 17'sine denk düşen 500 bin euro'luk bir katkıda bulunuyordu. 
Türkiye için ısrarla "imtiyazlı ortaklık" isteyen Sarkozy'nin sözleri, vakıf yayın organının ocak sayısında eleştirildi. 
Vakfın Bilim ve Değerlendirme Konseyi Başkanı François Ewald imzalı yazıda, UMP Başkanı Sarkozy'nin "Türkiye Avrupa'da olsa bilirdik" sözlerine dikkat çekilerek, Avrupa'nın doğal sınırının belirlenmesindeki güçlükler vurgulandı. Avrupa'da açık, sınır kavramından arandırılmış bir siyasi oluşum yaratılması savunuldu. 

'Ayağımıza kurşun' 
Le Figaro gazetesine konuşan bir Niclosa Sarkozy yanlısı, "Siyasi Yenileme Vakfı ayağımıza bir kurşun attı, ancak Chirac'a da hizmet etmedi" ifadesini kullandı. 


</TEXT>
</DOC>
