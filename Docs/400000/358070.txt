<DOC>
<DOCNO> 358070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy07.html </URL>
<DATE> 2005/07/04/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Akademisyenlere şirket kurma yolu açıldı 
</HEADLINE>
<TEXT>

     Öğretim elemanlarına, şirket kurarak araştırmalarını ticarileştirme yolu açıldı. 
     Anadolu Üniversitesi’nin, 2001 yılında çıkartılan Teknoloji Bölgeleri Kanunu’na dayanarak çıkardığı "Öğretim Elemanlarının Teknoloji Geliştirme Bölgelerinde Görevlendirilme, Şirket Kurabilme, Kurulu Bir Şirkete Ortak Olabilme ve veya Bu Şirketlerin Yönetimlerinde Görev Alabilmelerine İlişkin Yönetmelik" Resmi Gazete’de yayınlanarak yürürlüğe girdi. YÖK Kanunu’nun, üniversitelerde devamlı statüde görev yapan öğretim üyelerine koyduğu ticaret yasağına karşın Teknoloji Bölgeleri Kanunu’na dayanan Anadolu Üniversitesi’nin yönetmeliğiyle öğretim elemanları, araştırmalarını engelsiz bir şekilde ticarileştirebilecek. 
     
     ŞİRKET KURABİLECEKLER 
     Yönetmeliğe göre, Anadolu Üniversitesi öğretim elemanları, teknoloji geliştirme bölgeleri kapsamında akademisyen statüsünün ötesinde faaliyette bulunabilecek. 
     Akademisyenler teknoloji geliştirme bölgelerinde araştırmalarının sonuçlarını ticarileştirebilecek, üniversite yönetim kurulunun kararı ile bölgede şirket kurmabilecek, kurulu bir şirkete ortak olabilecek ve bu şirketlerin yönetiminde görev alabilecek. 
     Yönetmelik, Anadolu Üniversitesi rektörü tarafından yürütülecek. 
     
</TEXT>
</DOC>
