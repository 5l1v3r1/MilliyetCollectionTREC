<DOC>
<DOCNO> 359717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/dunya/axdun02.html </URL>
<DATE> 2005/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kızı kayıp listesinde 
</HEADLINE>
<TEXT>


25 yaşındaki Gamze Günoral'ın adı Daily Star gazetesinin yayımladığı 31 kişilik listede yer aldı 

NEVSAL ELEVLİ Londra 


Londra'daki kanlı saldırıların ardından aileleri ve yakınları tarafından aranan ancak kendilerinden haber alınamayan 31 kişi olduğu ve bunların arasında Gamze Günoral adlı 25 yaşındaki bir Türk kızının da bulunduğu açıklandı. 
"Daily Star" gazetesi, birinci sayfasında fotoğraflı olarak yayımladığı kayıp listesinde yer verdiği Türk kızı Gamze Günoral'ın sağ olup olmadığının bilinmediğini belirtti. "Guardian" gazetesi ise Gamze'nin saldırıların meydana geldiği sabah Hammersmith tren istasyonuna gitmek üzere evden çıktığını ve o günden beri kendisinden haber alamayan teyzesinin bir arkadaşı aracılığıyla Günoral'ın akıbetinin bilinmediğini yetkililere haber verdiğini bildirdi. 
Gamze Günoral'ın 5 ay önce üniversite eğitimini bitirdikten sonra İngiltere'ye İngilizce öğrenmek için geldiği ve Londra'da teyzesinin yanında kaldığı belirtildi. Gamze'yi merak eden ailesinin Türk Büyükelçiliği'nden bilgi istediği, Büyükelçiliğin Günoral'ın bulunması için devreye girdiği kaydedildi. 

Cesetler h l enkazda 
Bu arada "King's Cross St. Pancrass" metro istasyonuyla "Russel Square" istasyonu arasında meydana gelen patlama sırasında zarar gören bir vagondaki cesetlerin h l çıkarılamadığı bildirildi. 
İngiliz yetkililer, ayrıca çıkarılan hiçbir ceset üzerinde DNA testi ve dolayısıyla kesin kimlik teşhisinin yapılmadığını belirttiler. Yetkililer, patlamanın etkisiyle cesetlerin birbirinden ayrılması çok zor bir şekilde yapıştığını söylediler. Yetkililer, kimlik teşhisi için DNA testi, parmak izi belirlenmesi ve diş kalıplarının alınması gibi işlemlerin yakında başlatılacağını ve önümüzdeki salı bir sonuca ulaşmayı umduklarını ifade ettiler. 


</TEXT>
</DOC>
