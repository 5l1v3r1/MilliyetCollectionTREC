<DOC>
<DOCNO> 399382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur03.html </URL>
<DATE> 2005/11/30/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
Öldüren eylem... Ambulans eylem nedeniyle yaralıya yetişemedi 
</HEADLINE>
<TEXT>

     Adana'da tarım işçileri eylem için yol kapatınca, trafik kazasında yaralanan bir kadını almaya giden ambulans gecikti. Yaralı kadın zamanında müdahale edilemeyince hayatını kaybederken, 7 eylemci gözaltına alındı. 
     Mersin'in Tarsus ilçesine bağlı Yenice Beldesi'nde 23 Kasım'da meydana gelen kazada, bir yolcu treni, tarım işçilerinin kamyona çarpmış ve kazada 10 tarım işçisi yaşamını yitirmişti. Bu kazanın ardından Adana'da trafik ekipleri, tarım işçilerinin tarlaya veya evlerine götürülme saatlerinde önemli kavşaklardaki denetimlerini sıklaştırdı. Dün de Adana'nın Karataş ilçesinden Tarsus'a tarım işçisi taşyan iki kamyon otogar kavşağında durduruldu. Kamyonlardaki yaklaşık 100 tarım işçisi araçlardan indirilerek kendi imkanlarıyla evlerine gitmeleri istendi. Buna tepki gösteren işçiler ise "Çok az yevmiye ile çalışıyoruz. Bir de otobüse para ödersek, bize para kalmaz" diyerek, karayolu kenarında beklemeye başladı. Yaklaşık 3 saat bekleyen tarım işçileri, polisin tavrını değiştirmeyeceğini anlayınca yolu kapatıp eylem yaptı. Bu sırada aynı güzergahta yaşanan trafik kazasında yolun karşısına geçmek isteyen Saide Anaç 51 , bir otomobilin çarpması sonucu ağır yaralandı. Anaç için 112’den istenen ambulans, eylem nedeniyle kaza yerine ulaşamadı. Yakınları tarafından bir pikap aracın kasasına konularak Adana Devlet Hastanesi'ne götürülen Anaç tüm müdahalelere karşın kurtarılamadı. Polis, 7 tarım işçisini izinsiz gösteri yaptıkları gerekçesiyle gözaltına aldı. 
     
</TEXT>
</DOC>
