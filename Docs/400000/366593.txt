<DOC>
<DOCNO> 366593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/spor/axspo02.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yıllık kayıp 
</HEADLINE>
<TEXT>


UEFA Hakem Komitesi Başkanı Roth, Ulusoy döneminde üç hakemin FIFA listesinden çıkarılmasının Türk hakemliğini geriye götürdüğünü söyledi 

CEMAL ERSEN 


UEFA Hakem Komitesi Başkanı Wolter Roth, üç sene önce MHK'nin Orhan Erdemir, Erol Ersoy ve Metin Tokat'ı FIFA listesinden çıkarmasının Türk hakemliğine uluslararası düzeyde 5 yıllık bir kayıp yaşattığını söyledi. 
Dönemin federasyon başkanı Haluk Ulusoy ve MHK başkanı Bülent Yavuz'un adı geçen üç hakemi tüm uyarılarına rağmen FIFA listesi dışında bırakmasının Türk hakemleğini geriye götürdüğünü vurgulayan Roth şöyle devam etti 
"Bazı işlere sıfırdan başlayacağız. Şimdi yine iki üç kişiyi yukarıya çekeceğiz. Adım adım ve yavaş yavaş gideceğiz. Bu çok kolay bir iş değil. Türkiye, 2012 Avrupa Şampiyonası'na ev sahipliği yaparsa, bizim de çabalarımızla finalde bir Türk hakemi olacak." 
Roth'u desteklen UEFA Asbaşkanı Şenes Erzik de, "Maalesef Türkiye'de bu işler kişisel çıkarlar ve politik davranışlar çerçevesinde belirleniyor. MHK Başkanı Ufuk Özerten'den isteğim, kaybettiğimiz bu mesafeyi kapatmak için azami çaba göstermesi. Bir Ahmet Çakar, bir Oğuz Sarvan bugün UEFA hakem komitelerinde yer almalıydı" dedi. 

Beşiktaş'tan yardım isteği 

Beşiktaş Teknik Direktörü Rıza Çalımbay, MHK Başkanı Ufuk Özerten'den futbol oyun kuralları ve değişen uygulamalar ile ilgili yardım istedi. Çalımbay, sezon öncesi bir kurul üyesinin futbolculara ders vererek, özellikle ofsayt ve kırmızı kart uygulamaları konusunda bilgilendirilmesini talep etti. 

Ankaraspor eleştirisi 

UEFA Asbaşkanı Şenes Erzik, yerel yönetimlerin kulüp düzeyinde futbola destek vermesinin haksız rekabete yol açtığını belirtti. Erzik, "Önümüzde bir Ankaraspor örneği var. Belediyeler spora katkı sağlayabilir, ancak futbola bu kadar yatırım yapılması, yarışmayı tatsız bir platforma çekiyor" dedi. 


</TEXT>
</DOC>
