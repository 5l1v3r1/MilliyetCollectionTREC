<DOC>
<DOCNO> 364712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/soneko43.html </URL>
<DATE> 2005/07/27/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
Unakıtan Hesabınızı bilmezseniz her bir halt başınıza gelir 
</HEADLINE>
<TEXT>

     Maliye Bakanı Kemal Unakıtan, ''Ekonomi soğur mu ısınır mı Hiçbir şey olmaz. Beni dinleyin, hesabınızı bilirseniz hiçbir şey olmaz arkadaşım. Hesabınızı bilmezseniz her bir halt başınıza gelir'' dedi. 
     Unakıtan, İstanbul Sanayi Odası'nın İSO aylık Meclis toplantısında yaptığı konuşmada, ekonomiyi büyüttüklerini belirterek, bütün ekonomik faaliyetleri özel sektörün yapmasını istediklerini anlattı. 
     Bu konuda kendilerine düşenin, özel sektörün önünü açmak olduğunu aktaran Unakıtan, ''Eskiden derdik, ben de sizin aranızdan gelmiş bir adamım, Devlet gölge etmesin başka ihsan istemeyiz diye. Özel sektörün önündeki taşların hepsini temizlememiz lazım. Yapmaya devam ediyoruz'' diye konuştu. 
     Türkiye'nin önünde bir yük, bir engel olduğunu kaydeden Unakıtan, şöyle devam etti 
     ''Bu krizlere niçin girdik biz. Sebep, devletin bütçesinin kötü idaresi, devletin yönetiminin kötülüğü. Harcayalım, verelim mühim olan oy gelsin. Taban fiyatı verelim, onu verelim, bunu verelim Var mı veriyorsun, neyi veriyorsun Mühim değil, verelim Nereden karşılayacağız Borç alırız efendim Alalım borç, alalım, düşünen yok. Ne kadar yük getiriyor, nasıl ödenecek Alalım, alalım, alalım Ondan sonra 2000, 2001 krizi... Tıraşımız önümüze düştü. Kriz üstüne kriz. Şimdi de sütten ağzımız yandı diye ayranı üfleyerek içiyoruz. Aman göstergelerde bir şey var, ekonomiye bir şey olur mu Ekonomi soğur mu ısınır mı Hiçbir şey olmaz. Beni dinleyin, hesabınızı bilirseniz hiçbir şey olmaz arkadaşım. Hesabınızı bilmezseniz her bir halt başınıza gelir.'' İktidara geldiklerinde bu kötü çarka ''dur'' dediklerini, faizlerin yüzde 65-70 seviyelerinden 16'lara kadar indiğini belirten Unakıtan, kendisine göre bu düşüşün yeterli olmadığını, daha da inmesi gerektiğini söyledi. Bunun için ülke riskinin indirilmesi gerektiğini kaydeden Bakan Unakıtan, bunun da mali disiplinle mümkün olduğunu vurguladı. 
     24 milyar YTL'lik bütçe açığının 3 yılda 4 milyar YTL'ye indiğini, bunun fevkalade bir başarı olduğunu belirten Unakıtan, ''Demek ki artık bu işin belini kırıyoruz. Ama bu işin belini kıracağız diye mali disiplinden de hiçbir şekilde taviz vermeyeceğiz'' diye konuştu. 
     
     ''ÖZELLEŞTİRMEDE KURU GÜRÜLTÜYE PABUÇ BIRAKMAYACAĞIZ'' 

     Özelleştirme, yapısal reformlar ve mali disiplinden vazgeçmeyeceklerini vurgulayan Maliye Bakanı Unakıtan, özelleştirme konusunda kim ne derse desin kuru gürültüye pabuç bırakmayacaklarını, özelleştirmeden vazgeçmeyeceklerini söyledi. 
     Yapısal reformlarda da yavaşlamanın söz konusu olmadığını ifade eden Unakıtan, şöyle devam etti 
     ''Ama biz demokratik bir ülkeyiz. Meclis'in gündemine bağlıyız. Adam tatile çıkacak, kestim diyor, tatile çıkıyor. Tamam, ne yapalım bekleyeceğiz. Sosyal güvenlik reformunu yetiştiremedik. Nasıl onların kongresi varsa, bizim de TBMM'miz var. Hükümet olarak bunu yetiştirmek için uğraşıyoruz. Elimizden geleni yapıyoruz.'' Kemal Unakıtan, mali disiplinin vergi almak, kemerleri sıkmak anlamına gelmediğini, hesabını bilmek olduğunu, ayağını yorganına göre uzatmak olduğunu söyledi. Bakan Unakıtan, kendisine mali disiplinin devam edip etmeyeceğinin sorulduğunu ifade ederek, ''Mali disiplinin bana göre 2055'de bile devam etmesi lazım'' dedi. 
     Bu çalışmaları yaparken, sivil toplum örgütleriyle de bir araya gelip onları dinlediklerini belirten Unakıtan, şunları kaydetti 
     ''Bazen öyle şeyler duyuyorum ki, hem de önemli önemli kimselerden. Efendim harcama reformu yapılması lazım Ben ilk defa bir sanayi odasının toplantısına gitmiştim. Burası değil, başka bir yer... Dinledim. Konuşma yapanları not aldım. 1.5-2 ay sonra yine gittim, yine aynı konuşmayı yaptılar. Danışmanları mı yazıyor, kimse, falanca kanun çıkmayacak mı Ya çıktı o kanun. Öyle mi, vay anasına, kim yazdı bunu, ben ona sorarım Harcama reformunu yaptık gözünüzü seveyim.'' Türkiye'nin ilk defa 3 yıllık bir bütçe yaptığını kaydeden Unakıtan, üyelere hitaben ''Çoğunuz kendi fabrikalarınızda 3 yıllık bütçe yapamazsınız'' deyince, bir üye, ''günlük bile yapamıyoruz'' diye seslendi. Unakıtan, bunun üzerine ''Eyvah, sen kendini check et'' ifadesini kullandı. 

     
</TEXT>
</DOC>
