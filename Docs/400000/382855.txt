<DOC>
<DOCNO> 382855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/son/soneko41.html </URL>
<DATE> 2005/09/30/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Ağustos'ta dış ticaret açığı yüzde 51.8 arttı 
</HEADLINE>
<TEXT>

     Türkiye'nin Ağustos ayında gerçekleştirdiği ihracatın ithalatı karşılama oranı, yüzde 52.4 ile son yıllarda aylık bazda en düşük düzeyine indi. 
     Devlet İstatistik Enstitüsü DİE , bu yılın Ağustos ve Ocak-Ağustos dönemine ilişkin, geçici dış ticaret verilerini açıkladı. 
     
     AĞUSTOS'TA DURUM 

     Ağustos'ta, geçen yılın aynı ayına göre ihracat yüzde 13.4 artarak 5 milyon 324 bin dolara, ithalat ise yüzde 28.9 artarak 10 milyar 164 milyon dolara yükseldi. 
     Bu ayda dış ticaret açığı da yüzde 51.8 büyüyerek, 4 milyar 840 milyon dolara ulaştı. 
     Ağustos'taki 4.8 milyar dolarlık dış ticaret açığı, son yılların en yüksek aylık dış ticaret açığı olurken, Türkiye'nin 1981 yılındaki 4.7 milyar dolarlık ihracatından fazla. 
     İthalattaki hızlı artışa paralel, ihracatın ithalatı karşılama oranı, Ağustos itibariyle yüzde 59.5'ten yüzde 52.4'e inerek son yılların aylık bazda en düşük düzeyine geriledi. İhracatın ithalatı karşılama oranı, 2000 yılında yüzde 51 olarak gerçekleşmişti. 
     
     8 AYLIK DIŞ TİCARET AÇIĞI 28.5 MİLYAR DOLAR 

     Türkiye'nin Ocak-Ağustos dönemindeki ihracatı da, geçen yılın aynı dönemine göre yüzde 17.4 artarak 46 milyar 206 milyon dolara, ithalatı ise yüzde 20.7 artışla 74 milyar 761 milyon dolara yükseldi. 
     Dış Ticaret açığı bu dönemde, yüzde 26.5 artışla 28 milyar 55 milyon dolara çıkarken, ihracatın ithalatı karyılama oranı, yüzde 63.5'ten yüzde 61.8'e geriledi. 
     Ocak-Ağustos dönemindeki 28 milyar 555 milyon dolarlık dış ticaret açığı, Türkiye'nin 2000 yılındaki 27.7 milyar dolarlık ihracatından fazla. 
     
</TEXT>
</DOC>
