<DOC>
<DOCNO> 362377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sondun49.html </URL>
<DATE> 2005/07/19/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
ABD'den yeni Lübnan kabinesine tepki... 
</HEADLINE>
<TEXT>

     ABD, Lübnan kabinesinde bakan olan herhangi bir Hizbullah üyesi ile hiçbir ilişkiye girmeyeceklerini bildirdi. 
     ABD Dışişleri Bakanlığı sözcüsü Adam Ereli, düzenlediği basın toplantısında, ABD’nin Hizbullah’ı terörist örgüt olarak gören politikasının değişmediğini belirterek, "Kabinede bir Hizbullah üyesi olduğu, yabancı bir terörist örgütün aktif üyesi olduğu sürece, bu kişilerle ilişki içine girmemiz yasa gereği imkansızdır" dedi. 
     Ereli, Lübnan hükümetiyle bütün olarak ilişkiye girmelerini engelleyen bir şey olmadığını da belirtti. 
     Hizbullah’tan Muhammed Fneyiş, Elektrik ve Su Kaynakları Bakanı olurken Hizbullah’la ittifak yapan Tarrad Hamadan Çalışma Bakanlığı’na yeniden getirilmişti. 
     
</TEXT>
</DOC>
