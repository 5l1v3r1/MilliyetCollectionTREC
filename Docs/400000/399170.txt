<DOC>
<DOCNO> 399170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/yasam/axyas01.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın ömrü bir yıl 
</HEADLINE>
<TEXT>


İtalyan bilim adamları, yıllardır süregelen 'Aşkın ömrü ne kadardır ' tartışmalarına bilimsel bir çalışmayla son noktayı koydu Aşkın şiddeti 1 yıl sonunda biter 

DIŞ HABERLER 

İTALYA'DAKİ Pavia Üniversitesi'nce yapılan araştırmaya göre, aşkın ilk dönemlerinde kalp çarpıntılarına yol açan beyindeki 'nörotrophin' isimli proteinler, zamanla azalarak aşkın şiddetini zayıflatıyor. Bu proteinin seviyesi düştükçe, ilişkinin başlarında hissedilen aşırı heyecan ve bağımlılık gibi duygular da yok oluyor. Nörotrophin, ortalama bir yıl içinde eski haline dönüyor. 

ARAŞTIRMADA yeni bir ilişkiye başlayan deneklerde 'nörotrophin' seviyesinin çok yüksek olduğu, bir yıldır aynı kişiyle birlikte olanlarda ise bu proteinin normal seviyede olduğu görüldü. Araştırma ekibinden Pierluigi Politi, bir yıl sonra aşkın tamamen bitmediğini, yalnızca şiddetini kaybettiğini söyledi. Politi, "Bu dönemden itibaren aşk daha istikrarlı oluyor" dedi. 


</TEXT>
</DOC>
