<DOC>
<DOCNO> 395536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sontur04.html </URL>
<DATE> 2005/11/16/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Muayenehanede gaspçı dehşeti 
</HEADLINE>
<TEXT>

     Taylan YILDIRIM İZMİR, DHA 

İZMİR'in Alsancak semtinde Jinekolog Dr. Yusuf Yıldırım'ın muayenehanesinde gaspçı dehşeti yaşandı. Kimliği belirlenemeyen gaspçı, muayenehanede yalnız bulduğu sekreter Berrin Batmaz'ı bıçakla tehdit edip bağırmaması için ağzını bezle doldurup bantladı, ellerini ve ayaklarını bağladı ve çantadaki 100 YTL'yi alıp kaçtı. Boğuşma sırasında elinden bıçakla yaralanan Berrin Batmaz, yaşadıklarını korku filmlerindeki sahnelere benzetti. 
     Olay, bu sabah saat 09.30 sıralarında 1357'nci Sokak 2 numarada meydana geldi. Tepecik Kadın Doğum Hastanesi'nde görevli Jinekolog Dr. Yusuf Yıldırım'ın muayenehanesine dün gelip ücret bilgisi alan kimliği belirsiz bir erkek, bu sabah saatlerinde yeniden gelerek doktorla görüşmek istediğini söyledi. Eşinin ilk doğumunuda Dr. Yusuf Yıldırım'ın yaptığını söyleyip bekleme salonuna geçen zanlı, kendisine çay servisi yapmak için mutfağa giden 24 yaşındaki sekreter Berrin Batmız'ı takip edip koridorda biranda üzerine saldırdı. Paniğe kapılarak bürodan çıkmaya çalışan sekreteri yakalayan zanlı, daha sonra yanındaki bıçakla tehdit edip etkisiz hale getirmeye çalıştı. 
     
     ELİNDEN YARALADI 
     Bu sırada yaşanan boğuşmada elinden yaraladığı Berrin Batmaz'ı etkisiz hale getirip yere yatıran zanlı, bağırmasını engellemek için ağzını sargı bezi doldurup bantladı. Sekreter Batmaz'ın ellerini ve ayaklarını da iple bağlayan gaspçı, masa üzerindeki çantada bulunan 100 YTL'yi aldıktan sonra muayenehanenin kapısını kapatıp kaçtı. 
     Sürüklenerek kapıya kadar giden ve ayağıyla vurup yardım isteyen Batmaz, işyeri komşularının yardımıyla boğulmaktan son anda kurtuldu. Uzun süre olayın etkesinden kurtulamayan Berrin Batmaz, kaldırıldığı Alsancak Devlet Hastanesi'nde elindeki yaranın tedavisi yapıdıktan sonra taburcu edildi. İhbar üzerine polis ekiplerinin yaptığı aramalarda zanlının izine raslanmadı. 
     
     KORKU GİLMİ GİBİ 
     Olayın şokundan uzun süre kurtulamayan Berrin Batmaz, ilk ifadesi Alsancak Karakolu'nda alındıktan sonra Gasp Büro Amirliği'ne götürüldü. Olayı polis ekiplerine anlatırken sık sık ağlayan Berrin Batmaz'ın yaşadıklarını korku filmlerindeki sahnelere benzettiği öğrenildi. Olayla ilgili soruşturmanın çok yönlü sürdürüldüğü bildirildi. 
     
</TEXT>
</DOC>
