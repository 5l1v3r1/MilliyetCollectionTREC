<DOC>
<DOCNO> 398217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo03.html </URL>
<DATE> 2005/11/26/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Demirören'in basın toplantısı sonrası Beşiktaş karıştı... 
</HEADLINE>
<TEXT>

     Yıldırım Demirören’in 46 saniyelik basın toplantısı sonrası Beşiktaş camiası karıştı... 
     
     Sessizlik bozuluyor 
     Yıldırım Demirören’in 46 saniyelik basın toplantısı, Siyah-Beyazlı camiada yüksek gerilime neden oldu. Beşiktaş Başkanı’ndan kendisini istifaya sürükleyen neden, kişi ve kuruluşları isim isim açıklaması beklenirken, kısa ve genel yorumlar yapılması sonrası ortalık ayağa kalktı. Görevi bıraktığı günden bu yana Beşiktaş ile ilgili konuşmaktan kaçınan eski başkan Serdar Bilgili, pazartesi günü geniş kapsamlı bir açıklama yapacak. Bilgili, Demirören’in 11 puan farktan kaybedilen şampiyonluk konusunda komisyon kurma kararı alması üzerine sessizliğini bozacak. 
     
     Tam bir rezalet ’ 
     Bu konuda kendisine atıfta bulunulduğunu ifade eden Bilgili, bir televizyon kanalında canlı yayına çıkacak ve başta 2003-2004 sezonu olmak üzere bir çok olay üzerine yorum yapacak. Kendisi başkan olduğu dönemde yöneticisi olarak kader birliği yaptığı Hüsnü Güreli, İsmail Ünal Beşiktaş Belediye Başkanı ve Cem Bilge ile önceki gece biraraya gelen Bilgili, dost sohbetinde açtı ağzını, yumdu gözünü Böyle bir rezalet olur mu Beşiktaş başkanlığı makamında oturan biri, şampiyonluk şaibeler altında satıldı gibi bir söylentiyi kabullenir mi '' 
     
     Sattık, bulacağız’ 
     Beşiktaş Başkanı, bu iddialar gerçekmiş gibi kabullenip komisyon kurdurabilir mi Evet, Beşiktaş şampiyonluğu sattı, ama kimlerin yaptığını bulacağız’ demeye getiriyor. Bu mantıktan hareketle, birileri de, 100. yıldaki şampiyonluk nasıl kazanıldı’ diye sorarsa, ne cevap verecekler...'' Toplantıda, Fulya’yı engellediği ileri sürülen Beşiktaş Belediye Başkanı İsmail Ünal da hayli sinirliydi Sürekli belediyeyi suçluyorlar. Hodri meydan, gelsinler, medya önünde tartışalım. Ama kaçıyorlar. Güçleri yok.'' 
     
     Başkan ne demişti 
     Bir ara bırakmayı düşündüm. Ama, belli kişiler ifade ettiğim sorunlarla değil, gidiyor mu-gitmiyor mu diye tartıştı. Hayır gitmiyorum. Birinci vazifemiz Beşiktaşımız için önemli bir proje olan Fulya’yı Belediye’nin çıkardığı tüm engellere rağmen bitirmek. İkincisi kirlenmiş üyelik yapısından Beşiktaşımız’ı kurtarmak. Üçüncüsü 2003-2004 yılında verilen şampiyonluğu araştırmak. Dördüncüsü ise menfaatleri için kirlenmiş kalemlerini kullanan Genel Kurul üyesi yazarlardan Beşiktaşımız’ı kurtarmak. İşte bunlara inandığım için, sağduyulu Beşiktaşlılar’la beraber 2007 yılına kadar görevimin başındayım.'' 
     
</TEXT>
</DOC>
