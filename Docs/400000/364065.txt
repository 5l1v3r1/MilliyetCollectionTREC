<DOC>
<DOCNO> 364065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/soneko16.html </URL>
<DATE> 2005/07/25/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Kişi başına yatırımda Artvin birinci sırada... 
</HEADLINE>
<TEXT>

     Devlet, bu yıl kişi başına Artvin'de 3 milyar 284 milyon liralık yatırım yaparken, bu rakam Aksaray'da 24 milyon lirada kalacak. 
     Devlet Planlama Teşkilatı DPT ve Devlet İstatistik Enstitüsü DİE verilerini baz alarak yapılan hesaplamaya göre, bu yıl kişi başına en yüksek yatırımı Artvin ve Karaman alacak. Bu iki ilde de yapılan barajlar ödeneğin bu denli yüksek olmasında önemli rol oynuyor. 
     Kişi başına 340 milyon liralık yatırım ile Kocaeli en şanslı üçüncü il olurken, Mardin Ilısu Barajı yapımı nedeniyle 327 milyon lira ile dördüncü sırada yer alacak. 
     Kişi başına yatırım İstanbul'da 156 milyon lira, Ankara'da 189 milyon lira, İzmir'de ise 145 milyon lira olacak. 
     
     YILIN ŞANSSIZI AKSARAY 
     Bu yıl kişi başına en az yatırımın yapılacağı il ise Aksaray olacak. Devlet bu ilde kişi başına sadece 24 milyon liralık yatırım yapacak. 
     Yozgat 28 milyon lira ile, Çankırı 37 milyon lira, Niğde de 38 milyon lira ile bu ili izleyecek. 
     
</TEXT>
</DOC>
