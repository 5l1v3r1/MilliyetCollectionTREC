<DOC>
<DOCNO> 386756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sontur21.html </URL>
<DATE> 2005/10/14/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Konya Ülkü Ocakları Başkanı'na tehdit nedeniyle gözaltı... 
</HEADLINE>
<TEXT>

     Konya’da Ülkü Ocakları Başkanı’yla birlikte 2 kişi, Selçuk Üniversitesi’nde bir araştırma görevlisini tehdit ettikleri iddiasıyla gözaltına alındı. 
     Alınan bilgiye göre, Selçuk Üniversitesi İktisadi ve İdari Bilimler Fakültesi Araştırma Görevlisi İ.H.S, aynı fakültede öğrenci olan Konya Ülkü Ocakları Başkanı Z.Z ile B.R.K ve S.A.A’nın kendini tehdit ettiğini belirterek polise şikayette bulundu. 
     İhbar üzerine harekete geçen polis, ifade doğrultusunda Z.Z ve diğer iki kişiyi gözaltına aldı. Sorgulamaları tamamlanan üç kişi daha sonra Adliye’ye sevk edildi. Savcılıkta ifade veren Z.Z, B.R.K ve S.A.A. tutuksuz yargılanmak üzere serbest bırakıldı. 
     Adliye’den çıkışta kalabalık bir grup tarafından karşılanan üç kişi, sloganlar eşliğinde Adliye Bulvarı’nda ilerlemek istedi, ancak polis buna izin vermedi. 
     Grup daha sonra olaysız bir şekilde dağıldı. 
     
</TEXT>
</DOC>
