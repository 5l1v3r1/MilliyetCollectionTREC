<DOC>
<DOCNO> 383623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sonspo08.html </URL>
<DATE> 2005/10/03/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Olcan’dan itiraf Ayaklarım titredi’ 
</HEADLINE>
<TEXT>

     Konyaspor maçının 57. dakikasında, oyuna giren Olcan, Daum, haydi oyuna giriyorsun dediğinde heyecandan bayılacak gibi olduğunu belirtti. 
     Maçı 2-0 yenik getirdikleri bir anda oyuna girdiğini ifade eden genç futbolcu, Hem hocam hem de takım arkadaşlarım bana güvendiklerini söyledi. Ancak yine de çok heyecanlandım ve ayaklarım titredi. Futbol hayatımdaki en zor maçı oynadım Konya’da. Sonuçta böylesine zorlu bir karşılaşmadan galip ayrıldığımız için inanılmaz mutluyum. Maçtan sonra sabaha kadar uyuyamadım. Heyecanımı yavaş yavaş üzerimden atıyorum'' sözleriyle duygularını dile getirdi. Bu arada takım arkadaşları başta olmak üzere yöneticiler ve taraftarlar, Olcan’ın böylesine stresli bir maçta başarılı bir oyun çıkardığını dile getirip, kendisinden övgüyle bahsetti. 
     
</TEXT>
</DOC>
