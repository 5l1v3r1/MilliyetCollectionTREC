<DOC>
<DOCNO> 361165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sontur44.html </URL>
<DATE> 2005/07/14/ </DATE>
<TIME> 18.35 </TIME>
<AUTHOR>  </AUTHOR>
<HEADLINE>
Zonguldak'ta sağanak yağış taşkına yolaçtı 
</HEADLINE>
<TEXT>

     Zonguldak'ın Alaplı İlçesi'nde, sağanak yağış nedeniyle İncivez Deresi taştı, İncivez Köprüsü'nde 2 saat ulaşım sağlanamadı. Bölgedeki ikinci köprü hala araç trafiğine kapalı bulunuyor. 
     Alaplı Belediye Başkan Yardımcısı Ali Eren, yaptığı açıklamada, 2 gündür bölgede etkili olan sağanak yağış nedeniyle Büyüktekke Köyü'ne ulaşımı sağlayan İncivez Köprüsü'nün, yaklaşık 2 saat ulaşıma kapandığını söyledi. 
     Su seviyesinin düşmesinin ardından köprünün ulaşıma açılabildiğini ifade eden Eren, Okçular Köyü'ne giden aynı bölgedeki ikinci köprünün de su seviyesinin yüksek olması nedeniyle araç trafiğine kapalı olduğunu belirtti. 
     Eren, şöyle dedi 
     ''Şu anda ekipmanlarımızı hazır bekletiyoruz. Su seviyesinin azalmasıyla gerekli müdahaleyi yapacağız. Derenin çevresindeki tarım alanlarında ciddi hasar söz konusu değil. Ancak bu arazileri çevreleyen çitlerin bazı bölümleri devrilmiş.'' 
     
</TEXT>
</DOC>
