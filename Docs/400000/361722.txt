<DOC>
<DOCNO> 361722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur22.html </URL>
<DATE> 2005/07/16/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Kilis'te su kavgası 12 yaralı... 
</HEADLINE>
<TEXT>

     Kilis'te tankerle içme suyu dağıtımı sırasında çıkan taşlı, sopalı kavgada 12 kişi yaralandı. 
     Edinilen bilgiye göre, Kanuni Sultan Süleyman Mahallesi Çınarlı Sokak'ta suların kesik olması nedeniyle mahallede özel tankerlerle su dağıtımı yapıldığı sırada, Kadir A. evine santrifüj ile su çekmek istedi. 
     Kadir A, bu duruma karşı çıkan alt katta oturan Celal K. ve diğer komşularıyla tartışmaya başladı. Tartışmanın kavgaya dönüşmesi üzerine, Abdullah, Ayşegül, Murat, Nusret, Celal, Hasan, Hoca, Mehmet, Şefik, Kadir ve Hüseyin A. ile Ahmet Ç. taş ve sopalarla çeşitli yerlerinden yaralandı. 
     Yaralılar Kilis Devlet Hastanesi'nde tedavi altına alındı, olayla ilgili soruşturmanın sürdürüldüğü bildirildi. 
     
</TEXT>
</DOC>
