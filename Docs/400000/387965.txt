<DOC>
<DOCNO> 387965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/soneko44.html </URL>
<DATE> 2005/10/19/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
TMSF, çimento fabrikalarının sonuncusunu yarın satışa çıkaracak... 
</HEADLINE>
<TEXT>

     Tasarruf Mevduatı Sigorta Fonu TMSF tarafından satışa sunulan 9 çimento fabrikasından 8'i için 991 milyon 750 bin dolarlık teklif alındı. 
     Satışa yarın sunulacak Trabzon Çimento'ya 50 milyon dolarlık muhammen bedeli kadar teklif gelmesi durumunda bile teklif toplamı 1 milyar 41 milyon 750 bin doları bulacak. 
     Toplam 433 milyon dolar muhammen bedele sahip 9 çimento fabrikasından şimdiye kadar satışa çıkarılan Lalapaşa, Standart, Bartın, Ladik, Gaziantep, Şanlıurfa, Ergani ve Van'a muhammen bedellerinin üzerinde teklif geldi. 
     Çimento fabrikalarının satış sürecinde, yarın son olarak Trabzon Çimento Fabrikası ihaleye çıkarılacak. 
     61 milyon dolar muhammen bedelli Lalapaşa Çimento Fabrikası 166.5 milyon dolar ile Çimentaş İzmir Çim. Fab. T.A.Ş'ye, 62 milyon dolar muhammen bedelli Standart Çimento Fabrikası 175.5 milyon dolar ile Çimsa Çim. San. ve Tic. A.Ş'ye, 22 milyon dolar muhammen bedelli Bartın Çimento Fabrikası 48 milyon dolar ile Çimko Çim. ve Beton San. Tic. A.Ş.'ye, 60 milyon dolar muhammen bedelli Ladik Çimento Fabrikası 140 milyon 250 bin dolar ile Akçansa Çim. San. ve Tic. A.Ş'ye ihale edildi. 
     47 milyon dolar muhammen bedelli Gaziantep Çimento Fabrikası için 128 milyon dolar ile Sanko Paz. İth. İhr. A.Ş., 56 milyon dolar muhammen bedelli Şanlıurfa Çimento Fabrikası için 158.5 milyon dolar ile Türkerler İnş. Tur. Mad. A.Ş., milyon dolar muhammen bedelli Ergani Çimento Fabrikası için 120 milyon 750 bin dolar ile Limak Mad. Yapı Çim. San. ve Tic. A.Ş., 22 milyon dolar muhammen bedelli Van Çimento Fabrikası için 54 milyon 250 bin dolar ile Limak Kurtalan Çim. San ve Tic. A.Ş. en yüksek teklifi verdi. 
     
     TRABZON İÇİN 7 TALİP VAR 
     Satışa yarın çıkarılacak Trabzon Çimento Fabrikası'nın ihalesine 7 şirketin katılması bekleniyor. 
     Bu sayı, TMSF'nin satışa çıkardığı 9 çimento fabrikasının ihale sürecindeki en az katılımcı grubunu oluşturuyor. 
     Sepetçiler Kasrı'nda yapılacak ihale için idari belgelerini teslim eden şirketler şunlar 
     ''Çimentaş İzmir Çim. Fab. T.A.Ş., Limak Mad. Yapı Çim. San ve Tic. A.Ş., Sanko Paz. İth. İhr. A.Ş., Gisad Gayrimenkul Yat. A.Ş., Tunalar İnş. Tur. Mad. Ve Tic. Ltd. Şti., Rota Mad. Gem. San. Tic. Ltd. Şti., Aşkale Çimento San T.A.Ş.'' 
     
</TEXT>
</DOC>
