<DOC>
<DOCNO> 388747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/yazar/altan.html </URL>
<DATE> 2005/10/22/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Doğru" iktidara gelmez, sadece düşmanları yok olur... 
</HEADLINE>
<TEXT>


Türkçe dilinin, gitgide erimekte olan bir dil izlenimi vermeye başlamasıyla birlikte dil kullanımında bir zek ışıldağı olan nükte, cinas, teşbih, telmih örgüsüyle lezzetli anlatım hünerleri de, mevsimi geçmiş patlıcana döndü. 
Kadınsız ve kahkahasız ortamlardan mayalanmış olan toplumsal köklerimizin, yeni kuşaklarla biçimlenen en taze tomurcukları da Türkçe'yi esprili bir kanaviçeyle zenginleştirmekten bir hayli uzak görünüyor. 
"Vatanı", "milleti", "devleti", "bayrağı" sevme coşkusunun menziline, maalesef yeterince giremiyor Türkçe'yi de şen, şakrak, tutarlı bir tazelikte yaşatma tiryakiliği... 

Geniş anlamda "doğru" her dönemin toplumsal koşullanmaları dışında, fark edilmeyen bir Kozmos boyutudur doğumlar ve ölümler gibi... 
İster Japon olalım, ister Brezilyalı, ister Türk hepimizin uykusu gelir, karnı acıkır, libidosu elektriklenir... 
Ve uyumadan, yiyip içmeden nöbet tutmaya çalışma ısrarı, yahut kahramanlığı en sonunda çaresiz iflas eder... 

Libido elektriklenmesine gelince... 
Bilemiyorum şimdiye dek kimse bir araştırma yapmış mıdır Budistler, Brahmanlar, Yahudiler, Katolikler, Protestanlar, Ortodokslar, Müslimler arasındaki mastürbasyon oranları hakkında 
Libido elektriklenmesi, baş edilmez bir "doğru"dur... 
Böyle bir "doğru"ya ne kadar karşı çıkılabilir Kaldı ki, karşı çıkma zorlaması da, akla gelmedik riyak rlıklar, sahtek rlıklar, sapkınlıklar yumurtlatmaya başlar topluma... 

Bilim ve sanat adamları, saman altına itilmiş riyak rlıkları, sahtek rlıkları, sapkınlıkları saydamlaştırmaya kalktıklarında onları cezalandırmak ve "doğru" ile çatışmak tarih içinde silinip gitmenin kapılarını açar sonunda... 
"Doğru" iktidara gelmez ama, düşmanları yok olur sürekli... 

İstanbul'un artık iyice cehennem azabına dönüşen trafiğini ele alalım... 
"Doğru" ile çatışmanın bir bedeli mi acaba bu cehennem azabı 
Doğum ve ölüme karşı çıkılamayacağına göre insan ömrü, en çok 4 bin 500 haftayla sınırlı bir süre... 
Bu süre içinde "zamanı" iyi kullanmak "doğru"su dikiliyor karşımıza... 
Trafiği düzenleyemediğimizden "zaman"ı iyi kullanamıyoruz ve farkına varmadan "doğru" ile çatışıyoruz... 

Acaba daha başka nerelerde çatışıyoruz "doğru" ile .. 
Örneğin bir de "hukuk"u ele alalım 
"Hukuk" soyut bir kavram... Ancak insanlığın ortak onayından geçecek bir tanımlaması yapıldığı zaman, somutlaşabilir. O da ancak yazılı olabilir. 
Kendimizce yapmaya çalışalım "hukuk"un tanımlamasını 
"İnsanlığın ortak huzurunu güvence altında tutmaya dönük, evrensel ilkeler matematiğidir" desek... 
Acaba çok mu saçmalamış oluruz, bilemiyorum 

"Sana göre hukuk", "bana göre hukuk" kıvırtmacasından arınıp hukuku, evrensel bir platforma oturtmak, kimlerin bozar çıkarını 
İstanbul trafiğinde olduğu gibi, "doğru" ile boğaz boğaza gelenlerin mi 

Cumartesi gibi bir tatil günü için, hintyağına benzer konulara kaydık. 
Neden, fark edilmeyen Kozmos boyutlu "doğru" ile, koşullanmaların zıtlığını parmaklamak ve "hukuk"u, "doğru" ile çatışmayacak bilimsel bir platforma çekmek hintyağına benzer bir konu gibi görünüyor bize 
Türkçe dilinin, "yazı"da birikmiş zenginliklerinden yoksun olduğumuz ve özellikle de soyut kavramları algılayamadığımız için mi 
Kimbilir 

Prof. Fritz Neumark, Frankfurt Üniversitesi'nde ekonomi profesörüyken Hitler'in iktidara gelmesiyle 1934'te, 34 yaşındayken Türkiye'ye geldi ve İstanbul Üniversitesi'nde önce "İktisat Enstitüsü"nü kurdu. Sonra da 1937'de, enstitüyü İktisat Fakültesi'ne dönüştürdü... 
Prof. Fritz Neumark'ın, Türkiye hakkında önemli bir saptaması vardır 
- Siz, demiştir "selection negative" yapıyorsunuz. Şayet bunu pozitive dönüştürebilseniz çağdaş uygarlıklar arasına pekala katılabilirsiniz... 

Bir toplumda, tepelere doğru eksi değerler tırmandığında... 
Yavaş yavaş her kesim ve alanda çalkantılar da artmaya ve İstanbul trafiği, toplumsal bir fotoğraf olmaya başlar... 

Ne mi yapmalı 
Uzay çağının verilerini de reddederek, "doğru" ile çatışmaları büsbütün koyulaştırmamalı ama... 
"Doğru" ile ne kadar çatışsa da, avantaları korumaya ve "önemli" kişi olmaya çalışmaktan, kim vazgeçebilir ki 
Türkçe dilinin, gitgide erimekte olan bir dil izlenimi vermeye başlaması bile, kimsenin umurunda mı 

Enseyi karartmayın... 
20. yüzyıl boyunca siyasi cinayet ve idamları, saydamlaştırma merakına düşenler "doğru" ile nasıl çatışıldığını görecek ve İstanbul trafiğine de, beyinsel bir buzlanmışlığın neden olduğunu çakacaklardır. 
Çarpıklığın nedenlerini çaktın mı, bambaşka gülümser yaşam... 



</TEXT>
</DOC>
