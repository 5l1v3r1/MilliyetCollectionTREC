<DOC>
<DOCNO> 376920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/guncel/gun04.html </URL>
<DATE> 2005/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'lıların üzerinden Cobra uçtu 
</HEADLINE>
<TEXT>


TUNCELİ, MARDİN DHA 

Tunceli'de DEHAP ile Emek ve Demokrasi Platformu üyesi yaklaşık 300 kişilik grup, bölgede operasyonların durdurulması için yürüyüş yaptı. Yürüyüşe katılanlar, 'Operasyonlar durdurulsun'diye slogan atarken, 2 Cobra helikopteri göstericilerin üzerinden uçarak Geyiksuyu bölgesinde oldukları tespit edilen PKK'lılara yönelik operasyona katıldı. 

8 kişi gözaltında 
Tunceli'nin Mazgirt ilçesinde 4 Eylül'de güvenlik güçleriyle girdiği çatışmada öldürülen PKK'lı terörist Ziver Demirbağ 23 , Mardin'de toprağa verildi. 2 bin kişinin katıldığı cenaze töreninde Öcalan ve PKK lehine sloganlar atıldı. Polisin bazı göstericileri gözaltına almak istemesi üzerine arbede yaşandı. Mardin DEHAP İl Başkanı Cemal Veske ile birlikte 8 kişi gözaltına alındı. 
İzmir Kadifekale'de izinsiz gösteri yapmak isteyen PKK yandaşı 30 - 40 kişilik grup, Çevik Kuvvet timlerine taş ve molotofkokteyli attı. Saldırıda polislerden yaralanan olmadığı bildirildi. 


</TEXT>
</DOC>
