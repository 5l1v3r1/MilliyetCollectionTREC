<DOC>
<DOCNO> 359968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/spor/spo11.html </URL>
<DATE> 2005/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşe, kalka .. 
</HEADLINE>
<TEXT>


İLHAN GÜLER 


Dağ bisikletçileri, Türkiye Şampiyonası'nda arazinin "gazabına" uğradı. 
Ankara Yenimahalle'de gerçekleştirlen şampiyonaya katılan sporcular, engebeli parkur yüzünden oldukça zor anlar yaşadı. Birbirlerinden çok, dik ve engebeli araziyle mücadele eden bisikletçiler, yarış sırasında sık sık düşerek ilginç görüntüler oluşturdular. Bazı sporcular ise kontrolünü kaybedip, izleyenlerin arasına girdi. Sporcular arasında dik tepeleri bisikleti omuzlarına alarak inmeyi tercih edenler de oldu. Türkiye Bisiklet Federasyonu ile Yenimahalle Belediyesi tarafından ortaklaşa düzenlenen organizasyona 30 ilden 130 sporcu katıldı. Kategori birincileri şöyle Büyük bayanlar Özge Tına, Büyük erkekler Bilal Akgül, 23 Yaşaltı Halil İbrahim Kaçar, Genç bayanlar Esra Kürkçü, Genç erkekler Deniz Demiröz, Masterlar Yakup Eşlik. 



</TEXT>
</DOC>
