<DOC>
<DOCNO> 378403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo06.html </URL>
<DATE> 2005/09/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Ailton'dan Fenerbahçe'ye özel mesajlar... 
</HEADLINE>
<TEXT>

     Sakatlığı nedeniyle Malmö’ye karşı forma giyemeyecek olan Ailton, 'Derbide golümü atar, kendimi affettiririm' dedi. 
     
     Kahreden maçlar... 
     Çaykur Rizespor ile oynanan Süper Lig maçında sakatlanan ve sağlık heyetinin tüm uğraşlarına karşın Malmö maçına yetiştirilemeyen Goncalves Da Silva Ailton’un aklı fikri Fenerbahçe’de... Kulüp doktoru Yalçın Yavuzer’in, Perşembe kesin yok, hatta hafta sonuna yetişmesi bile şüpheli'' yorumunu yaptığı Sambacı, Vaduz’la oynanan ilk karşılaşmada yoktum. O gün, Beşiktaş’taki en sıkıntılı anlarımı yaşamıştım. Şimdi Malmö maçı var ve ben yine yokum. Bu nedenle büyük hayal kırıklığı yaşadım'' diye konuştu. 
     
     Golsüz yaşayamam’ 
     İki kritik sınavda takımını eksik bıraktığı için çok üzgün olduğunu belirten Brezilyalı yıldız, Bu nedenle de derbide mutlaka sahada olacağım. Hem Türkiye’deki ezeli rekabette, hem de Malmö ile deplasmanda oynayacağımız maçlarda atacağım gollerle kendini affettireceğim. Tedavime büyük bir hızla devam ediyoruz. Şu an için her şey yolunda ve umarım hep böyle devam edecek. Ateşli taraftarımızın önünde oynayacağımız derbiyi iple çekiyorum. Ben bir golcüyüm ve gol atmadan yaşayamam'' açıklamasını yaptı. 
     
</TEXT>
</DOC>
