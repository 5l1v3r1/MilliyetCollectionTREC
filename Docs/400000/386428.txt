<DOC>
<DOCNO> 386428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonspo20.html </URL>
<DATE> 2005/10/13/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Tahkim Kurulu'ndan ceza indirimi 
</HEADLINE>
<TEXT>

     Futbol Federasyonu Tahkim Kurulu, Ankarasporlu futbolcu Santos ve Kayseri Erciyessporlu Burak'a verilen 2'şer maç oynamama cezalarını 1 maça indirdi. 
     Kurul, bugün yaptığı toplantıda, 2 Ekim'de Kayseri'de oynanan Kayserispor-Ankaraspor maçında rakibine yönelik eylemi nedeniyle Profesyonel Futbol Disiplin Kurulu PFDK tarafından 2 maç oynamama cezası verilen Santos'un cezasını 1 maça düşürdü. Kayseri Erciyesporlu futbolcu Burak Akdiş'e, 25 Eylül'de oynanan Sivasspor maçındaki sportmenliğe yönelik eylemi nedeniyle verilen 2 maç oynamama cezası da 1 maça indirildi. 
     Tahkim Kurulu, Akçaabat Sebatspor Teknik Direktörü Mehmet Kulaksızoğlu'na, sportmenliğe aykırı eylemi nedeniyle PFDK tarafından verilen 2 resmi müsabakadan men cezasını da 1 maç olarak onarken, İkinci Futbol Ligi A Kategorisi takımlarından Çanakkale Dardanelspor'un teknik sorumlusu Hayrettin Gümüşdağ'a, 25 Eylül'deki İstanbul Büyükşehir Belediyesi maçında talimatlara aykırı eylemi nedeniyle verilen 2 resmi müsabakadan men cezasını ise kaldırdı. 
     
</TEXT>
</DOC>
