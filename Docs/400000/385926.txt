<DOC>
<DOCNO> 385926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/ekonomi/eko06.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli Bakan'ı Zorlu karşıladı 
</HEADLINE>
<TEXT>


ANKARA Milliyet 

Zorlu Enerji ile İsrailli Solgar Enerji arasında 200 milyon dolarlık enerji santralı anlaşması imzalandı. 
Başbakan Recep Tayyip Erdoğan ile görüşmek üzere Başbakanlığa gelen İsrail Enerji ve Altyapı Bakanı Binyamin Fouad Ben Eliezer'i ise kapıda bürokratlar yerine Zorlu Holding Yönetim Kurulu Başkanı Ahmet Nazif Zorlu karşıladı. Başbakanlık şeref kapısı önünde Eliezer'i karşılayan Zorlu, Başbakan ile yapılan görüşmede de hazır bulundu. 
Görüşmeye katılan Enerji Bakanı Hilmi Güler ise İsrail'in komşuları Ürdün ve Filistin'i de kapsayacak şekilde boru ile su götürme konusunu da İsrailli Bakanla görüştüklerini söyledi. Samsun - Ceyhan Boru Hattı Projesi olarak düşünülen hattı Aşkelon - Elat hattı ile birleştirme imk nlarının araştırılmasının da ele alındığını kaydeden Güler, Türkiye ile İsrail arasında denizden elektrik hattı kurulması için de önemli adımların atıldığını bildirdi. 


</TEXT>
</DOC>
