<DOC>
<DOCNO> 372697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yasam/yas14.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
lem kayıtlarında uyuşturucu sohbeti 
</HEADLINE>
<TEXT>


İki Rus kadınla görüntülenen Emniyet Müdür Yardımcısı Kırmızı'nın CD'sinde uyuşturucular üzerine sohbet de var 

AHMET KAYA Gaziantep DHA 

Gaziantep Emniyet Müdür Yardımcısı Mazlum Kırmızı'nın 2 Rus kadınla çekilmiş görüntülerinin basına yansıması büyük yankı uyandırırken, kayıtlarda uyuşturucu sohbeti de yakalandı. 
Vali Lütfullah Bilgin, Kırmızı hakkındaki iddiaların soruşturulması için İçişleri Bakanlığı'ndan müfettiş talep ettiklerini söyledi. Gaziantep Emniyet Müdürü Abdullah Bolcu da, yıllık iznini kullanan Kırmızı hakkında iddialarla ilgili idari soruşturma başlattıklarını bildirdi. 

'Duşa davet ettiler' 
Kırmızı da, iddiaların kısmen doğru olduğunu ifade ederek, "Ama bir bütünlük içinde düşünüldüğünde, ortada bir komplo olduğunu herkes biliyor" diye konuştu. Bir hafta sonu iznini eczacılık yapan İ.K.'nın bağ evinde geçirdiğini anlatan Kırmızı, olayı şöyle anlattı 
"Telefon ticareti yapan ve soyadını bilmediğim Ali adlı bir arkadaş telefonla aradı ve ortak arkadaşımız İ.K.'nın bağ evinde eğlenmeyi teklif etti. Bağ evinde İ.K. ile Ali ve yine soyadını bilmediğim Faruk adlı arkadaşlaydık. 2 de yabancı uyruklu kadın vardı. Bir süre bahçede oturduk. Bana 'Çok sıcak, bir duş almaz mısınız ' diye sordular. Ben de teklif üzerine duş aldım. Meğer, banyoya ve bahçeye kameralar kurularak, bana komplo hazırlanmış. Bu komplo sonrasında emekli olmaya karar verdim, hakkımı mahkemelerde arayacağım." 

Tuzağı polis mi kurdu 
Olayın ardından, görüntülerin yer aldığı CD'nin de, Gaziantep Emniyet Müdürü Bolcu'ya polis memuru M.Ş tarafından verildiği belirlendi. 
CD'nin M.Ş.'ye kim tarafından ulaştırıldığı konusunda ise açıklama yapılmadı. Kırmızı ise komployu, Emniyet Müdür Vekili olduğu sırada, ihbar üzerine Ahlak Büro'dan alıp polis karakolunda görevlendirdiği M.Ş.'nin hazırladığını öne sürdü. 

İşte 'Extacy' sohbeti 

Söz konusu alem CD'sinde, uyuşturucu 'extacy' haplarla ilgili şu konuşmalar geçiyor 
Kırmızı Extacy'den sözedilirken iki elini havaya kaldırıp Ben uçuyorum. 
Masadaki erkeklerden biri Rus kadına Extacy attın mı çok seks olur. 
Rus kadın Sen extacy içiyor 
Erkek Extacyden kalkmaz. 
Diğer erkek Ben mariyana içtim. 
Rus kadın Marihuana... 
Aynı erkek Cehalet işte ne yaparsın Ukrayna'da denedim. Bir çektim böyle vallahi. Derin bir nefes aldım. Kasılmaya başladım. Dedim bana bir şeyler oluyor 
Erkeklerden biri Kırmızı'nın solundaki kadına Yanaşsana ya, Mazlum abi çoktandır bek r ya, başına vurmuş. 
Diğer erkek Bunu böyle ne yapın biliyor musunuz Ayakları yerden kesilsin anladın mı 


</TEXT>
</DOC>
