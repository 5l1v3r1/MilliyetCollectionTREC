<DOC>
<DOCNO> 384236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo02.html </URL>
<DATE> 2005/10/05/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Vestel Manisaspor'da Eriş gitti, Ersun Yanal geldi 
</HEADLINE>
<TEXT>

     Vestel Manisaspor'da, teknik direktör Levent Eriş'in istifa etmesi üzerine yerine Milli Takımlar eski Teknik Direktörü Ersun Yanal getirildi KAYSERİ Erciyesspor'a, sahasında 2-0 yenilerek iç sahada galibiyetle tanışamayan Vestel Manisaspor'da Teknik Direktör Levent Eriş, şok bir kararla görevi bıraktığını açıkladı. Eriş'in görevi bırakmasının ardından yönetim Milli Takımlar eski Teknik Direktörü Ersun Yanal ile temasa geçti. Dün akşam Vestel Manisaspor Tesisleri'nde yapılan görüşmede, Ersun Yanal ile anlaşmaya varıldığı öğrenildi. Ersun Yanal, yarın saat 14.00'de İstanbul'da Zorlu Holding binasında imza atacak. 
     
     ÇARMIHA GERİLDİM 
     İstifa kararını dün açıklamadan önce tesislerde yönetimle toplantı yapan Levent Eriş, ilk kez basına kapalı olarak gerçekleşen antrenman öncesi, Bu takıma tarih yazdırdım. Ancak her yenilgiden sonra çarmıha gerildim. Bazı maçlardan sonra seyircinin bana karşı takındığı tavrı haketmedim. Yönetimle konuştuktan sonra yolları ayırma kararı aldım. Yarın düzenleyeceğim basın toplantısıyla konuyu ayrıntılı açıklayacağım'' diye konuştu. 
     
</TEXT>
</DOC>
