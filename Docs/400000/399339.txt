<DOC>
<DOCNO> 399339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo05.html </URL>
<DATE> 2005/11/30/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Beşiktaş'a bilenen Zenit çok iddialı İnönü'den çıkacağız 
</HEADLINE>
<TEXT>

     Zenit’in Çek teknik direktörü Petrzela, Beşiktaş güçlü ama, zoru başarıp İstanbul’dan 3 puanla döneceğiz’ iddiasında bulundu . 
     
     Tarihi buluşma’ 
     Beşiktaş’la yarın oynayacakları UEFA Kupası karşılaşması için Antalya Lares Park Otel’de kamp yapan ve dün akşam saatlerinde İstanbul’a gelen Zenit’in teknik direktörü Vlastimil Petrzela, iddialı konuştu. İki takımın tarihte ilk kez karşı karşıya geleceklerinin altını çizen Rus takımının Çek teknik direktörü, Beşiktaş’ın gücünü biliyoruz. 90 dakika çok zorlu geçecek ancak zoru başararak İnönü Stadı’ndan galibiyetle ayrılacağız'' görüşünü dile getirdi. 
     
     Şartlar lehimize’ 
     Takımının son durumunu, Antalya’daki çalışma şartları çok güzel. Takımda arkadaşlık bağları oldukça güçlü. Oyuncularımın hırsından da son derece memnunum. Kazanmak için tüm şartlar lehimize'' diyen Petrzela, Türkiye-İsviçre milli maçı hakkında ise şunları söyledi Evet, o maçı biliyorum. Hem İsviçre’de yaşananlar, hem de ülkenizdekiler son derece üzücü. Türkiye’ye yazık oldu. Tüm bu olan bitene tabii ki üzülüyorum.'' 
     
</TEXT>
</DOC>
