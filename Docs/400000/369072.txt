<DOC>
<DOCNO> 369072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/11/son/sonyas03.html </URL>
<DATE> 2005/08/11/ </DATE>
<TIME> 07.10 </TIME>
<AUTHOR>  </AUTHOR>
<HEADLINE>
Dallas dizisinin ünlü ''annesi'' öldü... 
</HEADLINE>
<TEXT>

     Dallas dizisindeki ailenin annesi "Bayan Ellie" rölüyle ünlenen Amerikalı aktris Barbara Bel Geddes, 82 yaşında akciğer kanserinden öldü. 
     Bel Geddes’in kuzeni Lewis Bennett, ünlü oyuncunun Pazartesi günü Maine’deki evinde öldüğünü söyledi. 
     1940’lı yıllarda sinema filmlerinde oynamaya başlamadan önce 
     kariyerine Broadway’de oyuncu olarak başlayan Bel Geddes, hem Oscar hem de Tony ödüllerine aday gösterilmiş, ancak 1978’den 1991’e kadar oynadığı Dallas dizisindeki "Bayan Ellie" rolü ile dünya çapında ün kazanmıştı. Bel Geddes dizideki rolü ile 1980’de Emmy ödüllerinde en iyi kadın oyuncu ödülünü kazanmıştı. Bel Geddes, Alfred Hitchcock’un 1958 yapımı ünlü filmi "Vertigo" Yükseklik Korkusu ve Elia Kazan’ın "Sokaklarda Panik" filmlerinde de rol almıştı. Ünlü oyuncu 1991 yılından bu yana Maine kenti yakınlarında, göl kenarındaki evinde mütevazı bir hayat sürüyor ve boş zamanlarında çocuk kitapları yazıyordu. 
     
</TEXT>
</DOC>
