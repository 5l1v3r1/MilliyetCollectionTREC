<DOC>
<DOCNO> 395224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur14.html </URL>
<DATE> 2005/11/15/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Kadınların öfkesi .. Birlikte yaşadıkları erkekleri yaraladılar 
</HEADLINE>
<TEXT>

     
     Soner KOCAER ANTALYA, DHA 
     
ANTALYA'da iki genç kadın, nikahsız yaşadıkları erkekleri yaraladı. Figen Ortasaç 18 , kendisini döven 2 yıldır birlikte olduğu İbrahim Mercanlı'yı 43 bıçaklarken, Zeynep Armağan 28 ise kendisini terk eden Abdurrahman Sağlam'ı 37 kurusıkı tabancayla yaraladı. Bıçaklanan Mercanlı'nın sağlık durumunun ciddiyetini koruduğu, yüzünden yaralanan Sağlam'ın ise ayakta tedavi edildiği bildirildi. 
     İddiaya göre, Akkuyu Mahallesi 906 Sokak'ta bulunan Keskinler Sitesi'nde kapıcılık yapan İbrahim Mercanlı, 2 yıldır birlikte yaşadığı Figen Ortasaç'ı sık sık dövüyordu. Mercanlı'nın kendisini bu sabah da dövdüğünü iddia eden genç kadın, intihar edeceğini söyleyerek eline aldığı ekmek bıçağı ile sitedeki bloklardan birinin çatısına çıktı. Kadının peşinden giden İbrahim Mercanlı, engellemeye çalıştı. Figen Ortasaç, elindeki ekmek bıçağını eşinin karnına ve göğsüne sapladı. Daha sonra çatıdan inen Figen Ortasaç, Mercanlı'nın yakınlarını ve ambulans çağırdı. Olay yerine gelen yakınları tarafından Akdeniz Üniversitesi Tıp Fakültesi Hastanesi'ne kaldırılarak tedaviye alınan Mercanlı'nın sağlık durumunun ciddi olduğu açıklandı. 
     
     TERK EDİLMEYİ HAZMEDEMEDİ 
     Altındağ Mahallesi 162 Sokak'ta Diken Apartmanı'nda işyeri bulunan asansör tamircisi Abdurrahman Sağlam 37 , birlikte yaşadığı Zeynep Armağan'dan bir süre önce ayrıldı. Bugün öğle saatlerinde Abdurrahman Sağlam'ın işyerine giden kadın, Benden niçin ayrıldın'' diye bağırdığı Sağlam'a kurusıkı tabanca ile 3 el ateş etti. Yüzünden hafif yaralanan Sağlam ayakta tedavi edildi. 
     Her iki kadın da gözaltına alındı. 
     
</TEXT>
</DOC>
