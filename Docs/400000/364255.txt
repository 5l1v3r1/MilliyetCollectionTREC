<DOC>
<DOCNO> 364255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/siyaset/siy02.html </URL>
<DATE> 2005/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'ya bakış değişiyor 
</HEADLINE>
<TEXT>


Türkiye'yi ziyaret eden Türk kökenli Avrupalı parlamenterlerden Akgün Ölümler yakınlarında olunca, Avrupa terörü farklı algılıyor 

Yıldız Yazıcıoğlu - Ankara 


AKP'nin davetiyle Türkiye'de temaslarda bulunan Türk kökenli Avrupalı parlamenterler, Madrid ve özellikle Londra'daki terör saldırılarıyla birlikte, Avrupa'nın PKK'ya bakışında değişiklik yaşanacağını söyledi. 
Avrupa'nın, Çeşme ve Kuşadası'ndaki terör saldırılarıyla PKK'nın turistleri Türkiye'den uzaklaştırmayı hedeflediğini artık anladığını vurgulayan parlamenterlerin değerlendirmeleri şöyle 
Lale Akgün Almanya Federal Meclisi PKK veya İslami grup ayrımı yapmadan, ideolojik düşüncelerini kan dökerek gerçekleştirmeye çalışanları terörist kabul etmek gerekiyor. Avrupa, bugüne kadar PKK'yı yeterince araştırmadan "Kürtler'in hakları peşinde koştuğu" savıyla değerlendirme yaptı. Ateş düştüğü yeri yakar. Zalimce ölümler yakınlarında olunca, Avrupa terörü farklı algılıyor. Bununla birlikte PKK'ya ve Türkiye'deki terör saldırılarına yaklaşımda değişim olacaktır. 
Hüseyin Araç Danimarka Parlamentosu Başta İngiltere olmak üzere AB ülkelerindeki bakış açısı değişecektir. Terörün dini, etnik kökeni ve ideolojisi olmadığını anlayacaktır. 
Fatma K. Kaya Hollanda Temsilciler Meclisi Yavaş da olsa PKK terörüne bakış değişmeye başladı. Terör, Türkiye'nin yalnız çözebileceği sorun değil. Avrupa, bunu görmeye başlıyor. 
Yılmaz Kerimo İsveç Parlamentosu 
Türkiye terör konusunda yıllardır yalnızdı. Artık teröre karşı dayanışma olacaktır. İsveç'in kesinlikle PKK'ya yardımı yok. Ancak PKK ile Kürt halkını birbirine karıştırmamak gerekiyor. 
Emin Özkara Brüksel Bölge Meclisi 
Ülkeler artık terörü ortaklaşa engellemeyi görüşecek. Avrupa'da da, Türkiye'nin durumu iyice anlaşılacaktır. 

Zana'ya 'derin' tepki 
Basın toplantısı düzenleyen Alman Yeşiller Partisi'nin Avrupa Parlamentosu Milletvekili Cem Özdemir ise, PKK'nın eylemleri karşısında sessiz kalan eski DEP Milletvekili Leyla Zana ve arkadaşlarına tepki gösterdi. Özdemir, "Kendi içlerindeki 'derin devlete' fırsat vermemeliler. Onlar hapisteyken, özgür kalsınlar diye mücadele verdik" dedi. 

Erdoğan Ermeniler konusunda destek istedi 

ANKARA Milliyet 

Başbakan Erdoğan, Başbakanlık'ta kabul ettiği Türk kökenli Avrupalı parlamenterlerden, Ermeni Diasporası'nca yürütülen soykırım propagandasına karşı destek isteyerek, Avrupadaki ulusal parlamentolarda Ermeni soykırımı tezini destekleyen kararlar alınmasından duyduğu rahatsızlığı dile getirdi. Avrupalı parlamenterler ise, bu konuda Avrupa'da yaygın ön yargılar bulunduğunu belirterek Türkiye'nin daha aktif lobi yapması gerektiğini söylediler. 


</TEXT>
</DOC>
