<DOC>
<DOCNO> 385752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun41.html </URL>
<DATE> 2005/10/11/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Ayağı burkulan Berlusconi Bana bir şey olmaz... 
</HEADLINE>
<TEXT>

     İtalya Başbakanı Silvio Berlusconi, ayak bileğini burkarak meclis revirinde kısa bir tedavi görmesinin ardından gazetecilere yaptığı açıklamada, ''Her şey yolunda. Biliyorsunuz, bana bir şey olmaz. Ben mahvedilebilecek biri değilim'' dedi. 
     Meclis çıkışında meraklı gazetecilere mütebessim bir edayla kısa açıklamalarda bulunan Berlusconi, Meclis salonundan çıkışı esnasında nasıl düştüğünüyse şöyle anlattı 
     ''Benim itilmiş olmam söz konusu değil. Benim arkamdaki arkadaş itilince, aniden bana dayanıverdi. Ben de bunun etkisiyle iki basamak aşağıdaki bir başka arkadaşın ayağına basınca dengemi kaybettim.'' Berlusconi, hadisesinin sıradan ve hafif bir bilek burkulması olduğunu belirterek, ''Ben, 18 yıl boyunca bir futbol takımının başkanlığını yapmış biriyim. Dolayısıyla bu benim için üzerinde durmaya bile değmeyecek sıradan bir şeydir'' dedi. 

     
</TEXT>
</DOC>
