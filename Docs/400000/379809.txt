<DOC>
<DOCNO> 379809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/guncel/agun.html </URL>
<DATE> 2005/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ateşkes' darbesi 
</HEADLINE>
<TEXT>


PKK'nın 20 Ağustos - 20 Eylül arasında aldığı "eylemsizlik kararı" bugün doluyor. Son bir ayda yapılan 33 operasyonda 30 terörist ölü ele geçirilirken, yapılan saldırılarda 11 güvenlik görevlisi şehit düştü 

ŞEYHMUS ÇAKAN Diyarbakır DHA 

Bölücü terör örgütü PKK'nın, Başbakan Recep Tayyip Erdoğan'ın Kürt sorunu konusundaki açıklamalarının ardından 20 Ağustos - 20 Eylül tarihleri arasında aldığı "eylemsizlik kararı" sonrası gerçekleştirilen operasyonlarda 30 terörist öldürüldü. Çatışmalarda 11 güvenlik görevlisi de şehit oldu. 

1 ayda 33 operasyon 
Erdoğan'ın 12 Ağustos'ta Diyarbakır'da yaptığı konuşma sonrası açıkladığı eylemsizlik kararının süresi bugün doluyor. Bölücü teröristlere karşı bu dönemde de gerçekleştirilen operasyonlar, Tunceli, Bingöl, Şırnak ve Hakk ri'nin kırsal kesimlerinde yoğunlaştı. Son bir ayda 33 kapsamlı operasyon gerçekleştirildi. 30 terörist ölü geçirilirken 2'si de sağ yakalandı. Operasyonlarda ve kent merkezlerinde düzenlenen saldırılarda 11 güvenlik görevlisi şehit olurken 13'ü yaralandı. 
Operasyonların, PKK'nın eylemsizlik kararıyla duramayacağını belirten bir yetkili, "Örgüt her istediğinde eylemsizlik kararı alıyor. Ama güvenlik güçlerinin bu duruma uyması söz konusu değil. Operasyonlar aralıksız devam edecek. Dağda tek bir silahlı kişi kalana kadar güvenlik güçleri durmaz" diye konuştu. 

Köy muhtarı kaçırıldı 

HAKK Rİ DHA 
Hakk ri'nin Çatalca Köyü Muhtarı Abdülkerim Kılıç 45 , PKK'lı teröristlerce kaçırıldı. Köye önceki gece girdikleri belirtilen teröristler, muhtar Kılıç'ın evine gitti. Teröristler, örgütün propagandasını yaptıktan sonra da silahla tehdit ettikleri Kılıç'ı yanlarına alarak köyden ayrıldı. Kılıç'ın akrabası Esmihan Şenlik'in durumu bildirmesi üzerine harekete geçen güvenlik güçleri, bölgede geniş çaplı operasyon başlattı. 

Acılı babanın isyanı 

VAN DHA 
Van'da Cumhuriyet Polis Merkezi'nde şehit düşen polis memuru Mehmet Tamis 43 için düzenlenen törende gözyaşları sel oldu. Törene katılan Gelsin Tamis, 2 çocuğuyla birlikte eşinin Türk bayrağına sarılı tabutuna sarılarak, "Ben senin gibi babalık yapamam, ciğerim yanıyor" diye ağıt yaktı. Baba Ferhat Tamis, oğlunun 5 yıldır Van'da görev yaptığını belirterek, "Her şey vatan için. Şehidim vatan için helal olsun, ancak birileri de artık bir şeyler yapsın."Tamis'in cenazesi, bugün Eskişehir'de toprağa verilecek. 

'Yiğidim nereye gidiyorsun ' 

Samsun DHA 
Van'da cumartesi günü PKK'lı teröristler tarafından uzun namlulu silahlarla taranan Cumhuriyet Polis Merkezi'nde şehit edilen polis memuru Korhan Ekiz 35 , dün memleketi Samsun'da gözyaşları arasında toprağa verildi. Törende, 2 çocuk babası Ekiz'in eşi Melek Ekiz 31 , Türk bayrağına sarılı tabuta kapanıp, "Böyle mi gelecektin buraya Yiğidim nereye gidiyorsun " dedi. Melek Ekiz, kızı Yaren ve oğlu Buğra'ya sarılarak acısını dindirmeye çalıştı. 


</TEXT>
</DOC>
