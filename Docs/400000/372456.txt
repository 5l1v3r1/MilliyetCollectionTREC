<DOC>
<DOCNO> 372456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/soneko15.html </URL>
<DATE> 2005/08/24/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
700 Türk firması, yurtdışında 64 milyar dolarlık iş yaptı 
</HEADLINE>
<TEXT>

     Devlet Bakanı Kürşad Tüzmen, yurt dışında proje üstlenen Türk müteahhitlik firmalarının bugüne kadar 63 ülkede 64 milyar dolarlık iş yaptığını bildirdi. 
     Tüzmen, CHP Antalya milletvekili Feridun Baloğlu'nun yazılı soru önergesine verdiği yanıtta, yurt dışında iş yapan müteahhitlerin üstlendikleri projeleri kayıt ettirme gibi bir zorunlulukları olmamasına karşın, verilen beyanlar çerçevesinde bu projelere ilişkin kayıtların Dış Ticaret Müsteşarlığı tarafından tutulduğunu belirtti. 
     Bu çerçevede, Dış Ticaret Müsteşarlığı kayıtlara göre, Türk müteahhitlik firmalarının bugüne kadar yurt dışında 63 ülkede toplam 64 milyar ABD Doları tutarında proje üstlendiğini ifade eden Tüzmen, 45 firmanın ise bedeli toplam 3,6 milyar dolar olan 120 proje çeşitli nedenlerle başlayamadığını ya da projeyi yarım bıraktığını söyledi. 
     Türk müteahhitlik firmalarının çoğunlukla politik ve ticari riskleri yüksek ülkelerde iş yaptığını vurgulayan Tüzmen, bu durumun firmaları olumsuz yönde etkilediğini kaydetti. 
     
</TEXT>
</DOC>
