<DOC>
<DOCNO> 357259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/yazar/sazak.html </URL>
<DATE> 2005/07/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Evinizde uyuyun 
</HEADLINE>
<TEXT>


Bakan, Sisam'da eşiyle uyudu Türk-Yunan Forumu'na katılmak üzere Sisam Adası'na giderken, 'Uyursam karım uyandıracak' diyen Atilla Koç'la birlikte eşi Şadiye Koç da, uyurken görüntülendi. Dünkü gazetelerde bakan ve eşi uyurken, programı erken bitiren Yunanistan Turizm Bakanı Dimitris Avramapulos'un sıkıntılı halini gösteren fotoğrafları yer alıyordu. 
Ve bir başlık 'Sirtaki bile uyandıramadı ' Uykucu bakanın serüvenleri artık 'skandal' olmaktan çıktı, eğlenceye dönüştü. Bakan Koç, eşi Şadiye Hanım'a güvenmeyip, başını Yunanistan Turizm Bakanı'na yaslasa, iki ülke arasındaki dostluk 'uyku kardeşliğine' dönüşecekti. 
Böyle zamanlarda en çok 'protokol' zorlanır. Atilla Koç'lu ziyaretlerde 'esneme ve kestirme' süreleri gözetilmezse, Sisam'daki manzaraların yaşanması kaçınılmaz. Mikrofon ayarının da bakanın 'horlaması'na göre yapılması gerekiyor. Ki, müziğin sesi bakanın gürültüsünü bastırsın. 
Başbakan Erdoğan haftada bir AKP Grubu'na katılıyor. Milletvekillerine sesleniyor. Demek ki Erdoğan, kürsüdeyken önündeki şeffaf cihazdan akan konuşma metnine bakmaktan, 360 kişilik grup sıralarına göz gezdirme şansı bulamıyor. Aksi olsa, Erdoğan, AKP Grubu'nda 'uyuyan bakan'ı mutlaka keşfederdi Ola ki Atilla Koç'u 'cemaat' baskısıyla atadı ya da bakanın rahatsızlığı sonradan anlaşıldı, Türkiye'nin bu yıl 15 milyar dolar gelir beklediği Turizm Bakanlığı gibi 'enerjik' bir koltuk, 'çekyat' haline dönüştürülebilir mi 
Yaz sıcağı hükümeti bunaltıyor. 
Skandal bakanlar, valiler ve onları seyreden AKP liderliği. 
Başbakan, kamuya açık alanlarda 'uykusu gelen' bakana, niye evinin yolunu göstermiyor 
Halis Toprak'ın hesabından eşiyle birlikte Londra gezisine çıkan vali neden h l görevde tutuluyor 
Almanya'da, milletvekili iken uçak yolculuklarından kazandığı mil ile kız arkadaşına bilet aldı diye SPD üyesi Cem Özdemir, parlamentodan istifa etmişti. 
TMSF'nin sadece Demireller'in üzerine gitmesi, yolsuzluk, suiistimal ve nüfuz kullanımıyla mücadele izlenimi vermeye yetmez. İktidarlar, asıl kendi döneminin yanlışlarının üzerine gidebiliyorsa halkın gözünde saygınlık kazanırlar. Son örnekler, etik yönden iktidarları bozan şeyler 
Dün Ertuğrul Yalçınbayır aradı. TBMM üyelerinin avukatlık yapmasının 'etik' olmayacağına ilişkin kaygılara katıldığını söyledi. Adalet Bakanı da aynı yönde düşünüyormuş. AKP ve CHP'li üyelerin ortak imzasını taşıyan teklif, gündeme getirilmeyecekmiş. Doğrusu da budur 



</TEXT>
</DOC>
