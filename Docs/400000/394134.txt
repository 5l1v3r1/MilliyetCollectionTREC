<DOC>
<DOCNO> 394134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sonspo07.html </URL>
<DATE> 2005/11/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
İsviçre teknik direktörü Eksik olmaları avantaj değil... 
</HEADLINE>
<TEXT>

     İsviçre Teknik Direktörü Koebi Kuhn, dün düzenlediği basın toplantısında Türkiye'nin eksik bir kadroyla ilk maça çıkacak olmasının kendileri için avantaj olmadığını söyledi. 
     Kuhn, "Türk takımında oynamayacak futbolcular var. Bunların başında Yıldıray, Hamit ve Emre geliyor. Bu bence bizim için dezavantaj. Çünkü yerlerine oynayacak futbolcuları çözmek ayrıca zaman alacak. Onlara tedbir almakta zorlanacağız" dedi. Kuhn, Türkiye'nin çok iyi maçlar kazandığına işaret ederek konuşmasını şöyle sürdürdü "Danimarka, Arnavutluk, Almanya ve Ukrayna maçları Türkiye'nin ne kadar süper takım olduğunu gösterdi. Ancak 2002'den daha iyi durumda değiller. Dört-beş bin Türk'ün Bern'e geleceğini tahmin ediyorum. Belki bu sayı daha da artabilir. Fatih Terim bence bu sayı ile yetinmeli. Beş bin seyirci Türkiye için iyi rakamdır." Tecrübeli teknik adam sözlerini "0-0 bize yeter. İnşallah Türkiye kazanmak için oynar. Biz de o hırs ile kaynaklanan hataları değerlendiririz. Şu dakikaya kadar kampta çok iyi bir motivasyon var. Moralimiz yüksek ve herkes maça kilitlendi" diyerek tamamladı. 
     
</TEXT>
</DOC>
