<DOC>
<DOCNO> 354644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/yasam/yas05.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay İstemeyen dinlemez 
</HEADLINE>
<TEXT>


Danıştay tetkik h kimi, 'misyoner yayın yaptığı' gerekçesiyle ceza alan radyonun temyiz davası için hazırladığı raporda, "Yayın, din özgürlüğü kapsamında. İstemeyen dinlemez" yorumunda bulundu 

ANKARA Milliyet 

Ankara'da yayın yapan Radyo Şema, Ekim 2002'de "Hıristiyan dini içerikli yayın yaptığı" gerekçesiyle RTÜK'ten uyarı cezası aldı. Radyonun, kararın iptali istemiyle açtığı davayı reddeden Ankara 7. İdare Mahkemesi, yayınların toplumda özgürce kanaat oluşmasını engelleyecek nitelikte olduğunu kaydetti. Ancak Danıştay 13. Dairesi, kararı bozdu. 
Görüş hazırlayan Danıştay Tetkik H kimi Erkan Demirtaş, AİHM'nin, "Din özgürlüğü yalnızca, bireyin dini inancını, inancı paylaşanlar arasında açığa vurma özgürlüğünü değil, tek başına özel olarak, örneğin aydınlatma yoluyla komşusunu inandırma hakkını da kapsar" yorumunu anımsattı. 

'Eşitlik gereği' 
Anayasa'ya göre din ve inanç özgürlüğünün kötüye kullanma ve istismar etme halinde kısıtlanabileceğini belirten Demirtaş, radyo dinleme zorunluluğunun olmadığını vurguladı. 
Demirtaş, "Radyo yayıncılığı ile okul eğitimi kriterleri farklıdır. Herkesin saygı içinde kendi inancının gereğini ve fikrini açıklaması esastır. Dini inançlar arasında ayrım yapılmaması da eşitlik ilkesinin gereğidir" dedi. İdare mahkemesi, dosyayı yeniden karara bağlayacak. 


</TEXT>
</DOC>
