<DOC>
<DOCNO> 387456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonyas04.html </URL>
<DATE> 2005/10/17/ </DATE>
<TIME> 07.25 </TIME>
<AUTHOR>  </AUTHOR>
<HEADLINE>
New York, en güvenli altıncı eyalete terfi etti 
</HEADLINE>
<TEXT>

     Federal Araştırma Bürosu’nun FBI açıkladığı yıllık istatistiklere göre New York Eyaleti, suç oranlarının düşmesiyle, ülke genelindeki en güvenli altıncı eyalet haline geldi. 
     İstatistikler ayrıca, geçen yıl en güvenli yedinci eyalet olan New York’un, suç oranlarının azaltılması konusundaki ulusal ortalamanın bu yıl da üzerinde olduğunu gösteriyor. FBI’ın 2004 yılı istatistikleri, New York’un ABD’deki en güvenli büyük eyalet olma statüsünü koruduğunu da ortaya koyarken, New York’taki suç oranlarının 11 yıldır düzenli olarak düştüğü kaydediliyor. 
     FBI anketine göre, eyalet genelinde cinayet, tecavüz, soygun ve ağır tacizin de aralarında bulunduğu şiddet içeren suç oranları yüzde 5,2 oranında azalırken, ABD’nin diğer kısımlarında bu suçlardaki 
     azalma sadece yüzde 2 oranında gerçekleşti. 
     New York Eyaleti’nde toplam suç oranlarında 2004 yılı itibariyle yüzde 2,7’lik bir düşüş yaşanırken, New York Valisi George Pataki bütün cinsel taciz ve saldırı suçlularının isimlerinin internete konulmasının bu tür suçlarla savaşta etkili olacağının altını çizdi. 
     
</TEXT>
</DOC>
