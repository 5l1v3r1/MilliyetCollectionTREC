<DOC>
<DOCNO> 379024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo35.html </URL>
<DATE> 2005/09/16/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Sivasspor 2 - Trabzonspor 1 
</HEADLINE>
<TEXT>

     Turkcell Süper Ligi’nde yapılan maçta Sivasspor, Trabzonspor’u 2-1 yendi. 
     9. dakikada soldan kullanılan korner atışında, ceza alanı içinde 
     Anderson’un kafa vuruşunda, meşin yuvarlak yan direkten döndü. 
     17. dakikada soldan serbest vuruş kullanan Yattara’nın kale içine 
     gönderdiği topu, kaleci Petkoviç çıkarak kontrol etti. 
     21. dakikada ceza alanı dışından kaleye uzak bir mesafeden serbest 
     vuruş kullanan Kürşat’ın sert şutunda, savunmada Fransergio’ya çarpan top, kaleci Petkoviç’i yanıltarak filelere gitti 1-0 24. dakikada ceza alanı dışından serbest vuruş kullanan Hakkı’nın şutunda, top yandan auta çıktı. 
     26. dakikada soldan Musa’nın ortasında, ceza alanı içinde 
     Fransergio’nun vuruşunda Hüseyin’e çarpan topu kaleci Jefferson kontrol etti. 
     36. dakikada soldan Musa’nın kullandığı serbest atışta, ceza alanı içinde topa iyi yükselen Fransergio, kaleci Jefferson’dan önce kafayla topu ağlara gönderdi. Bu pozisyonda Sivassporlu futbolcular sevinirken, hakem Serdar Tatlı, Fransergio’nun elle oynadığı gerekçesiyle golü vermedi. Sivassporluların itirazı üzerine yardımcı 
     hakem Alpaslan Dedeş’in yanına giden Serdar Tatlı, Dedeş ile konuştuktan sonra kararını değiştirip, golü verdi 1-1 45. dakikada Yattara’nın sağdan ortasında, ceza alanı içinde iki savunma oyuncusu arasında topu göğsüyle karşılayan Fatih’in yere düşerken yaptığı vuruşta, top kaleci Petkoviç’te kaldı, Karşılaşmanın ilk yarısı 1-1 berabere sona erdi. 
     48. dakikada Balili’nin ara pasıyla savunmanın arkasında 
     hareketlenen Anderson’dan önce ceza sahasının dışına kadar çıkan kaleci Jefferson, topu uzaklaştırdı. 
     52. dakikada orta sahadan aldığı topla sol taraftan iki kişiyi 
     çalımlayarak ceza alanına giren Balili’nin vuruşunda, top kaleci Jefferson’dan döndü. Dönen topa bir kez daha vuran Balili, bu kez meşin yuvarlağı filelere göndererek, takımını 2-1 öne geçirdi. 
     75. dakikada Mehmet’in kafayla indirdiği topa ceza yayı üzerinde 
     Jun’un yaptığı sert vuruşta, kaleci Petkoviç’ten dönen topu savunma uzaklaştırdı. 
     76. dakikada Murat’ın sağdan ortasında, ceza alanı içinde Anderson 
     kafayı vurdu. Kaleci Jefferson’dan dönen topu ceza alanı dışında kontrol eden Musa’nın vuruşunda, meşin yuvarlak üstten auta gitti. 
     80. dakikada sağdan Kürşat’ı çalımlayarak ceza alanına giren 
     Anderson’un çaprazdan sert şutunda, kaleci Jefferson topu kornere çeldi. 
     90. dakikada sağdan Emrah’ın ortasında, ön direkte Fatih’in kafa 
     vuruşunda top üstten auta gitti, Sivasspor karşılaşmadan 2-1 galip ayrıldı. 
     
</TEXT>
</DOC>
