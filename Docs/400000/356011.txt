<DOC>
<DOCNO> 356011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sonyas01.html </URL>
<DATE> 2005/06/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İki gün aşk dalgaları yayılacak 
</HEADLINE>
<TEXT>

     Merkür, Venüs ve Satürn'ün 50 yılda ilk kez hizaya girmesi Dünya'ya üç gün boyunca aşk dalgalarının yayılmasına neden olacak. 
     Dün başladı bugün ve yarın sürecek ... Alman uzmanlara göre çiftleri 72 saatlik sağlıklı ve mutlu seks yaşantısı bekliyor. Nedeni üç gezegenin ilk kez hizaya girip, birbirine yaklaşması... Sevgilisi olmayanlara da müjde Yeni bir aşk doğabilir... 
     Son elli yıldır ilk defa birbirine bu kadar yaklaşan Venüs, Satürn ve Merkür, dünyamızı yaydığı aşk dalgalarıyla çok güçlü bir şekilde etkisi altına aldı. İlk etkilerin cuma gecesi saat 11'den itibaren hissedildiği yeryüzünde astrologlara göre insanlar hiç umulmadık anlarda büyük aşklar yaşayabilir. 
     Almanya'daki Max-Planck Enstitüsü'nde Güneş Sistemi araştırmaları yapan Doktor Andreas Nathues, "Bu üç gezegen dünyadan bakıldığı zaman aynı hizada görülüyor ve çok uzun zaman olmadığı kadar birbirine yakın durumda" dedi. 
     Astrologlar ise bilim adamlarının aksine bu üç gezegenin insanlar üzerindeki etkisiyle ilgileniyor. Onlara göre bu üç gezegen insanları seks konusunda etkisi altına almışdurumda. Aşk gezegeni Venüs, Merkür'ün "baştan çıkarma" gücüyle buluşuyor. Satürn ise diğer iki gezegen arasında "bağlılık" anlamı taşıyor. Bu da böyle bir durumda bir gecelik ilişkilerden bile ciddi ilişkiler doğabilir yorumlarına neden oluyor. 
     Almanya'nın ünlü astrologlarından Michael Allgeier yaptığı açıklamada, "28 Haziran'a kadar aşk ve seks insanlar için en önemli konu olacak. Önümüzdeki 3 gün herkese sağlıklı ve mutlu seks yaşamı getirecek. Bu tarihe kadar her karşılaşmadan yeni bir ilişki doğabilir. Satürn dünyayı çok güçlü etkiliyor. İyi ilişkiler daha da derinlik kazanabilir. Ancak bazı beraberlikler bir daha başlamamak üzere son bulabilir" dedi. 
     

     
</TEXT>
</DOC>
