<DOC>
<DOCNO> 375116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo10.html </URL>
<DATE> 2005/09/02/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Halil Altıntop’a ödül 
</HEADLINE>
<TEXT>

     Almanya’nın önde gelen spor dergisi Kicker’de yapılan ankette, Bundesliga’da ayın futbolcusu olarak Kaiserslautern formasıyla 6 gol atan Halil Altıntop seçildi. 
     
     Makaay’ı da geçti 
     Kaiserslautern'de yeni sezona fırtına gibi başlayan ve geride kalan üç haftada 6 kez rakip fileleri havalandıran Halil Altıntop’a büyük onur... Almanya’nın önde gelen spor dergilerinden Kicker’de yapılan ankette genç oyuncu, Ağustos ayının futbolcusu olarak belirlendi. Temsilcimiz, 41.19’luk oranıyla ilk sırayı alırken Halil’i, Bayern Münih’in golcüsü Roy Makaay yüzde 39.75, Werder Bremen’li Klasnic 19.05’lik oy oranıyla izledi. 
     
     Takımda kalabilirim’ 
     Dergiye bir açıklama yapan Halil, Şu an Kaiserslautern’de kalma şansım yüzde 50. Milli takımda da önemli goller atmam durumunda Kaiserslautern’in ilk konuşacağım kulüp olduğunu Başkan Jaeggi biliyor. Takımım ile sözleşmemi uzatmayı düşünürüm, ancak kulübün hedeflerinin ne olduğunu, ne yapmayı planladıklarını bilmek isterim'' dedi. Milli takımın durumuna da değinen yıldız oyuncu, Grubumuzda ikinci olmak için Danimarka’yı yenmemiz gerekir. Disiplinli oynarsak bunu başarırız'' ifadesini kullandı. 
     
</TEXT>
</DOC>
