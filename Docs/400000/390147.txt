<DOC>
<DOCNO> 390147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/soneko34.html </URL>
<DATE> 2005/10/27/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Avrupa Birliği'nde cari açık artıyor... 
</HEADLINE>
<TEXT>

     Yükselen petrol fiyatlarının da etkisiyle yakın zamana kadar fazla veren AB'nin, cari açığı artmaya devam ediyor. 
     AB'nin resmi istatistik kurumu Eurostat'ın verilerine göre, 25 üyeli AB'nin yılın ikinci çeyreğindeki cari açığı 21.1 milyar avro oldu. AB, bir önceki yılın aynı döneminde sadece 6.5 milyar avro cari açık vermişti. 
     İkinci çeyrek verileriyle birlikte AB'nin cari açığı yılın ilk yarısında 39.6 milyar avroya çıktı. Böylece AB, geçen yılın tamamında 17.8 milyar avro olarak gerçekleşen cari açığını bu yılın ilk 6 ayında ikiye katlamış oldu. 
     Cari açık, yükselişini sürdürse de, halen AB gayri safi yurtiçi hasılasının sadece yüzde 07-0.8'ine denk geldiği için ciddi bir endişe kaynağı olarak görülmüyor. 
     AB'nin cari açığındaki artışta avronun dolar karşısındaki güçlü konumunu sürdürmesinin de etkili olduğu ifade ediliyor. 
     
</TEXT>
</DOC>
