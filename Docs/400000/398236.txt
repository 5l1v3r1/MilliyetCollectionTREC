<DOC>
<DOCNO> 398236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo22.html </URL>
<DATE> 2005/11/26/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Malatyaspor 1 - Konyaspor 0 maç sonucu 
</HEADLINE>
<TEXT>

     Turkcell Super Ligi'nde Malatyaspor- Konyaspor karşılaşmasının ilk yarısı, Malatyaspor'un 1-0 üstünlüğüyle tamamlandı. 
     İkinci yarıda her iki takım da vasatın üzerine çıkamadı. Karşılıklı gerçekleştirilen ataklardan da gol çıkmayınca, karşılaşma Malatyaspor'un 1-0'lık üstünlüğüyle sonuçlandı. 
     4. dakikada orta alanın solundan Hakan'ın pasını alan Effa, 2 kişiyi çalımladıktan sonra topu uygun pozisyondaki Johansson'a attı. Johansson'un ceza alanının dışından yaptığı sert vuruşta, meşin yuvarlak Özden'in solundan ağlarla buluştu 1-0. 
     10. dakikada soldan gelişen Konyaspor atağında ceza alanına ortalanan topa iyi yükselen Erman'ın kafa vuruşunda, Fevzi parmaklarının ucuyla topu kornere çeldi. 
     32. dakikada Effa'nın ceza alanının sağından ortaladığı topa Bülent Akın çok sert vurdu. Bülent Akın'ın şutunda, top Konyaspor savunma oyuncularından döndü. Malatyasporlu oyuncular topun ele değdiği gerekçesiyle penaltı itirazında bulundular. 
     34. dakikada Hakan ile verkaçında topu önünde bulan Balash, ceza alanı dışından topa çok sert vurdu. Meşin yuvarlak, kaleci Özden'in ellerinde kaldı. 
     39. dakikada orta alandan aldığı topu yaklaşık 10 metre süren Bilal, kaleyi görür görmez vurdu. Meşin yuvarlak üst direkten döndü. Özden topu alarak tehlikeyi önledi. 
     Başka gol olmayınca ilk yarı, Malatyaspor'un 1-0 üstünlüğüyle sona erdi. 
     
     İKİNCİ YARI 

     53. dakikada Serkan Bensol, orta alandan aldığı topa ceza alanı dışından çok sert vurdu. Meşin yuvarlak yandan auta çıktı. 
     56. dakikada Taner'in, ceza alanının dışından ortaladığı topu göğsüyle önüne indiren Okan'ın şutunda, meşin yuvarlak auta gitti. 
     57. dakikada Yasin'in ortaladığı topla buluşan Ahmet'in sert şutunda, top üstten autu boyladı. 
     62. dakikada Johansson ile Ceyhun arasındaki ikili mücadelede Johansson, Ceyhun'u arkadan çekti. Bunun üzerine iki futbolcu arasında kısa süreli bir gerginlik yaşandı. Hakem Ahmet Çakır, Johansson'a sarı kart gösterdi. 
     69. dakikada Murat Hacıoğlu, orta alandan aldığı topu ceza alanına dek taşıdı. Murat Hacıoğlu'nun burada yerden sert vuruşunda, top Fevzi'de kaldı. 
     Bundan sonraki dakikalarda iki takımın karşılıklı atakları sonuç vermeyince, maç Malatyaspor'un 1-0 üstünlüğüyle sona erdi. 
     

Stat İnönü. Hakemler Cüneyt Çakır, Bülent Gökcü, Cemal Bingül. Malatyaspor Fevzi, Ömer Erdoğan, Homola, Hakan, Serkan Bensol, Bülent Akın, Bilal, Johansson, Balash, Taner, Effa. Konyaspor Özden, El Saka, Ümit, Erman, Erhan, Ahmet, Ceyhun, Mustafa, Zafer, Yasin, Murat Hacıoğlu. Gol Dk. 4 Johansson Malatyaspor . Sarı Kart Dk. 35 Yasin, Dk. 44 Erman Konyaspor .      
</TEXT>
</DOC>
