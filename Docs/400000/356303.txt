<DOC>
<DOCNO> 356303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonspo27.html </URL>
<DATE> 2005/06/28/ </DATE>
<TIME> 13.25 </TIME>
<AUTHOR>  </AUTHOR>
<HEADLINE>
Trabzonsporlu futbolcular günde 3 idman yapıyorlar... 
</HEADLINE>
<TEXT>

     Yeni sezona hazırlık çalışmalarını Gerede'de sürdüren Trabzonsporlu futbolcular, günde 3 idman yapıyorlar. 
     Yeni sezona hazırlık çalışmalarını sürdüren bordo-mavililer, her sabah yaptıkları kros ağırlıklı idmanı bu sabah gerçekleştirmediler. 
     Bordo-mavili ekip, kampın 7. gününde saat 11.00'de başlayan 2. antrenmanda dar alanda pas çalışması, koşu ve minyatür kalelerde maç ağırlıklı idman yaptı. 
     Kampa geçen gün katılan milli futbolcular Gökdeniz ve Hüseyin ise takımdan ayrı çalıştı. 
     Öte yandan teknik direktör Şenol Güneş, aynı otelde kamp yapan Sivasspor'un teknik direktörü Werner Lorant ile bir süre sohbet etti. Lorant, bordo-mavili takımın teknik direktörü Şenol Güneş'ten çalışma yerleri ve saatleri hakkında bilgi aldı. Lorant ile Güneş arasındaki samimiyet dikkati çekti. 
     
</TEXT>
</DOC>
