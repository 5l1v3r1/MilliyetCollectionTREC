<DOC>
<DOCNO> 397480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/ekonomi/eko04.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avea'ya destek, haksız rekabet olur 
</HEADLINE>
<TEXT>


Turkcell Genel Müdürü Akpınar Türk Telekom'da sabit ve mobil hatlar birleşir, birbirini destekleyen bir model ortaya çıkarsa bize haksızlık olur 


Turkcell Genel Müdürü Muzaffer Akpınar, Türk Telekom'un TT ve iştiraki Avea'nın sabit hatlar kullanımında bir 'iç içelik olması' ve haksız rekabetin ortaya çıkması halinde, Rekabet Kurumu'nun RK önlem alması gerektiğini söyledi. 
Akpınar, üçüncü çeyrek sonuçlarının değerlendirildiği basın toplantısında, TT'nin yeni sahiplerinden Telecom Italia yöneticilerinin sabit hat ve mobil hatları birleştirme konusundaki açıklamalarının anımsatılması üzerine, şöyle konuştu 
"Eğer diğer 2 mobil oyuncuyu tamamiyle kenara koyarak, çok içiçe geçmiş, birbirini destekleyen bir pazar modeli ortaya çıkarsa, bizim beklentimiz, bizi o ihaleye sokmayan kural koyucunun burada da düzenleme yapacağıdır." 
Telsim'in satışıyla ilgili değerlendirmede de bulunan Akpınar, Turkcell'in ortalama abone başı fiyatının 400 dolar civarında olduğunu, Telsim için de kendi beyan ettiği abone bazında 4 milyar dolara yakın bir bedelin ortaya çıkacağını söyledi. 

'Biletin fiyatı var' 
Bu rakamın, 2.8 milyar dolar olarak belirlenen muhammen bedelin üzerinde olduğunu belirten Akpınar, "Bir ülkeye girmenin de bir bilet bedeli vardır, bir primi vardır. Türkiye hakikaten önemli bir pazar. Bunu bazı şirketler ödemeye hazır" dedi. 
Akpınar, Telsim'in satışının sadece değer açısından değil, pazarda kimin olacağı açısından da Turkcell için önemli olduğunu vurgulayarak, "Biz de 13 Aralık'ta televizyon ekranına yapışacağız" ifadesini kullandı. 

9 aylık k r 785.4 milyon YTL Akpınar, Turkcell'in yılın 3'üncü çeyreğinde 1 milyar 249 milyon dolar gelir, 327 milyon dolar net k r ettiğini açıkladı. 
Turkcell, yılın ilk 9 aylık döneminde net k rını yüzde 70.2 artırarak 785.4 milyon YTL'ye, net satış gelirlerini de yüzde 21.1 artırarak 4.4 milyar YTL'ye çıkardı. Turkcell'in toplam abone sayısı da 26.7 milyona yükseldi. 


</TEXT>
</DOC>
