<DOC>
<DOCNO> 360795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/sontur05.html </URL>
<DATE> 2005/07/13/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Oğlunun ölümünden sorumlu tuttuğu dünürünü bıçakladı 
</HEADLINE>
<TEXT>

     Erkin PEÇENEK GEMLİK Bursa , DHA 

      BURSA’nın Gemlik İlçesi’nde geçen ekim ayındaki küçük oğlunun boşanma davasının ardından çıkan kavgada büyük oğlu 34 yaşındaki Mehmet Şafak bıçaklanarak öldürülen 3 çocuk annesi 45 yaşındaik Cemile Şafak, cinayetten sorumlu tuttuğu eski gelininin babası 52 yaşındaki Şerafettin Şahin'i sokak ortasında bıçakladı. Şafak gözaltına alınırken, tedaviye alınan Şahin'in sağlık durumunun cidid olduğu belirtildi. 
     Şiddetli geçimsizlik’ nedeniyle boşanma davası açan 28 yaşındaki Sevda Şafak ile 31 yaşındaki İbrahim Şafak, geçen 6 ekimde ikinci kez hakim karşısına çıktı. Ertelenen davanın duruşmasının ardından adliye önünde karşılaşan taraflar iddiaya göre birbirlerine küfür edip kavgaya tutuştu. 
     Yanında taşıdığı bıçağı çeken Sevda Şafak, eşinin ağabeyi Mehmet Şafak’ı bıçaklayarak öldürürken, kayınvalidesi Cemile Şafak’ın da yaralanmasına neden oldu. Sevda Şafak ile olaya karıştıkları belirlenen annesi 48 yaşındaki Nural Şahin ile babası Şerafettin Şahin tutuklandı. 
     3 sanık hakkında da adam öldürmek ve yaralamak’ suçlarından 24'er yıl hapis istemiyle Bursa 2'inci Ağır Ceza Mahkemesi’nde dava açıldı. Halen tutuklu olarak yargılanan Sevda Şafak’ın anne ve babası daha sonra mahkeme heyeti tarafından tutuksuz yargılanmak üzere serbest bırakıldı. 
     Yaklaşık 10 ay önce yaşanan olayda oğlunu kaybeden ve kendi de yaralanan Cemile Şafak bugün öğle saatlerinde ilçe merkezinde eski dünürü Şerafettin Şahin'le karşılaştı. Oğlunun ölünmeden sorumlu tuttuğu gelinin babasından intikam almak isteyen Şafak, çantasında taşıdığı bıçağı çıkarıp, çevredekilerin gözleri önünde Şahin’i karın boşluğundan bıçakladı. 
     Şahin, kanlar içinde yere yığılırken, Şafak olaya müdanle eden polis tarafından gözaltına alındı. Gemlik Devlet Hastanesi’ne kaldırılan Şerafettin Şahin’in sağlık durumunun ciddiyetini koruduğu açıklanırken, soruşturmanın sürdürüldüğü bildirildi. 
     
</TEXT>
</DOC>
