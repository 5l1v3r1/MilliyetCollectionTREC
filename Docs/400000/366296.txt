<DOC>
<DOCNO> 366296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/spor/spo17.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diogenes'in ışığı 
</HEADLINE>
<TEXT>


O gol kaçmazdı 
Hakan DİLEK 


Cruyff -alemin Sarı Fare'si- onun için "Eğer iyi bir sezon geçiriyorsa Arsenal bütün kupaları kazanabılir. O dünyanın en iyi ofans oyuncusudur Bunu sadece onun için söyleyebilirim " diyordu. El freniyle yaşayan topçulardan biriydi Johann Cruyff da. Onun için Uçan Hollandalı da demişlerdi. Bütün sarıbenizli kardeşlerimizin çocukken idolüydü Cruyff. El freni dediysem harbiden elfreni varmış hissiyatı doğrururdu insanda durup durup kalkmaları... Bir durur ardından daha hızlı koşmaya başlardı Cruyff önü turuncu bantlı Ajax formasıyla oynadığı zamanlarda. Tutmak ne mümkün. Chelsea'dan John Terry "Bazen onu görürsünüz ama bir saniyede yok olur. Onu nerede bulacağınızı asla bilemezsiniz. " demiş Henry için. Bizim Şeytan Rıdvan böyle bir adamdı işte. Tutulamaz ve eğer arkanızı dönüp hafif yandan görerek yakalamaya çalışırsanız dikiz aynanız kırılır yan aynalar çarpma dolayısıyla aşınırdı. Aynen böyleydi. Önce bir sol tarafa doğru yönelir zınk diye duruverir o etsiz vücuduyla tam tersine çekmiş topu ve yol alıyor kaleye doğru... Ve tabi ki saç baş yolduran goller. Henry 2002'de 32, 2003'te 42, 2004'te 44 gol attı. Toplamda tabii ki. Ama bizim toplam, total, bireysel ve lokal bi Tanju Çolak'ımız vardı zamanında. Kral -ki gerçek Kral- Metin Oktay'dan tam 20 yıl sonra böyle bir güzellik sunmuştu futbol tarihimize. Yani demem o ki hem iyi beğenilesi futbol ve hem de bol gol atan ofanzs adamlar arıyorum ligimizde Diogenes'in mum ışığına sığınıp. İyi futbol ve bol gol atan ofans adamlar... 

Futbol ve Edebiyat 
Ayakoyunları 

"Ortaçağ'ın ya da Rönesans'ın ayaktopu oyunlarının mirasçısı olan modern futbol 19. yüzyılın ortalarında İngiliz public schol'larında, football assocciation adı altında ortaya çıktı." Yani demesi o ki futbol olayı başka bir durum onun bir tarihi bir geçmişi araştırılası yanları sevilesi özellikleri var. Derin bir iş yani, derin ve gizil durumlar saklı ki işimiz o derin ve gizil durumları açık etmek sosyolojik bir durum olarak futbolun tarihini ortaya koymak. Zaten kitabın girizgahında futboldan "Top oyunları" diye söz edilmesi gönderimizin bayraklarını havalandırdı, ruhumuzu okşadı. Metz Üniversitesi Tarih Profesörü Alfred Wahl ustanın çalışması bu kitap. Wahl usta sahada basmadık yer bırakmamış bu çalışması için. Ustanın Fransa'da ve diğer ülkelerde futbol konulu bir çok makalesi de bulunuyor. Bölüm bölüm hazırlanmış olan kitabın girişindeki başlık şöyle İngiltere Futbolun beşiği. Beşikte nasıl olursunuz artık orası size kalmış Bu beşik uyumaktan çok uyandırma servisi gibi çalışıyor. 
Ayaktopu Futbolun Öyküsü 
YKY Genel Kültür Dizisi 
Çeviri Cem İleri 
Editör Gülçin Atan 

Futbol Web 
www.futbolmerkezi.com 

Futbol merkezi, ismiyle müsemma, ülkede futbola dair ne varsa bir araya getirmiş bir portal niteliğinde. 
Ana sayfa, şimdiden 2005-2006 futbol sezonuna hazır. Puan durumları, fikstür, gol krallığı gibi temel bilgilerle karşılıyor bizi. Sol tarafta dosyalar ve kurallar gibi bilgiler, sağ taraftaysa haberler ve linkler de var. Memleketimin futbolseveri için kaynak gösterilebilecek, emek harcanmış bir sayfa. 



</TEXT>
</DOC>
