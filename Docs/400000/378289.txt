<DOC>
<DOCNO> 378289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sondun03.html </URL>
<DATE> 2005/09/14/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Büyükelçi direksiyon başında sarhoş yakalanınca... 
</HEADLINE>
<TEXT>

     Avustralya'nın eski Washington Büyükelçisi Andrew Peacock, trafikte alkol muayenesine yakalandı ve sarhoş araba kullanma suçundan ehliyeti 6 ay süreyle alındı. 
     Büyükelçi Peacock 66 , Sydney kentinde Waverley mahkemesinde hakim karşısına çıktı ve "Doğru, gece yarısından sonra arkadaşlarla içmiş halde otomobil kullanıyordum" dedi. 
     Ehliyetinin 6 ay süreyle geçersiz kılınmasının yanı sıra Peacock'a 650 Avustralya doları 500 ABD doları para cezası DA verildi. 
     Polis, Mercedes Benz otomobiliyle trafik lambası direğine çarpan büyükelçinin kanında yasal sınırın üstünde alkol çıktığını açıkladı. 
     "Avustralya'nın eski kurt siyaset adayı" olarak anılan Büyükelçi Peacock, 1984 ve 1990 yıllarında merkez sağ liberalleri hezimete götürmüştü. 
     Peacock, 1970'lerde bakandı ve şimdiki Başbakan John Howard tarafından Washington büyükelçisi olarak atanmıştı. Peacock, 1997-2000 yıllarında Washington büyükelçiliği yapmıştı. 
     "Size, herhangi sade yurttaşa uygulanan muamele yapılacaktır, savunmanızı buna göre yapınız" diyen Mahkeme Başkanı Lee Gilmour, "Toplum güveninin zedelenmemesi için işlemi böyle yapmak gerekir" diye konuştu. Ancak, Yargıç Gilmour, yasaya göre 1 yıl iptal edilmesi gereken ehliyeti, Büyükelçi Peacock'un gösterdiği iyi niyetten ötürü 6 ay iptal etti. 
     
     'ÖZÜR DİLERİM' 

     Büyükelçi, mahkemeden çıkışında, "Yaptığım münasebetsizlikten ötürü özür dilerim. Hakikaten çok üzgünüm" dedi. 
     İngiltere'de 15 yıl önce, İçişleri Bakanı tatildeyken "hafif alkollü" polise yakalandığında, polisin alkol muayenesinde "Sayın Bakanım üfleyiniz" uyarısına hemen uymuş ve ertesi gün makamına gelerek istifa ettiğini dünyaya ilan etmişti. 
     
</TEXT>
</DOC>
