<DOC>
<DOCNO> 398590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/son/sondun25.html </URL>
<DATE> 2005/11/28/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Almanya'da yoğun kar yağışı hayatı felç etti... 
</HEADLINE>
<TEXT>

     Almanya'nın Kuzey Ren Vestfalya ve Aşağı Saksonya eyaletlerinde günlerdir süren yoğun kar yağışının günlük yaşamı olumsuz etkilediği, bu eyaletlerde yaşayan 65 bin kişinin hala elektrikten yoksun olduğu bildirildi. 
     Alman Bild gazetesi, yoğun kar yağışının özellikle hafta sonunda bu eyaletlerde hayatı felce uğrattığını ve zaman zaman 240 bin kişinin elektriksiz kaldığını yazdı. 
     Yoğun kar yağışının elektrik kablolarının hasar görmesine neden olduğu, 40 yaşındaki bir otobüs sürücüsü ile 39 yaşındaki bir TIR şoförünün kar yağışı sonucu otoyola düşen elektrik kabloları nedeniyle ağır yaralandıkları bildirildi. 
     Otoyollarda oluşan araç kuyruklarının zaman zaman 45 kilometreye ulaştığı ve bazı sürücülerin 15 saat kuyrukta beklemek zorunda kaldıkları belirtildi. 
     Almanya'daki yoğun yağışların son 100 yılın en ağır kış başlangıcı olduğu kaydedildi. 
     
</TEXT>
</DOC>
