<DOC>
<DOCNO> 371651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sondun18.html </URL>
<DATE> 2005/08/21/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
İran'daki kolera salgını kontrol altına alındı 
</HEADLINE>
<TEXT>

     İran'da, ülke genelinde görülen kolera salgınının kontrol altına alındığı bildirildi. 
     Sağlık Bakanlığı yetkilisi Muhsin Zehrai, yaptığı açıklamada, günlük vaka sayısının azaldığını ve salgının kontrol altına alındığını kaydetti. 
     Yetkililer, salgının kontrol altına alınmasına rağmen hastalığının ülkenin güneyinde tekrar ortaya çıkmasından ise kaygı duyulduğunu belirttiler. 
     Son verilere göre, kolera nedeniyle bugün kadar çeşitli şehirlerde 10 kişi öldü, hastalığa yakalanan 764 kişi hastanelerde tedavi altına alındı. Kolera vakalarının yaklaşık dörtte birinin başkent Tahran'da görüldüğü kaydedildi. 
     Hükümet, kolera salgının önüne geçmek için bazı sebzelerin üretimini ve satışını yasaklamış, yasak nedeniyle İranlı çiftçilerin 55.5 milyon dolar zarara uğradıkları açıklanmıştı. 
     Devlet televizyonu da halkı, sokaklarda satılan sebzeleri almamaları ve lokantalarda satışı yasaklan salataları yememeleri yönünde uyarmıştı. 
     Dünya Sağlık Örgütü 1996 yılında, İran'da kolera vakası görülmediğini açıklamış ve bu ülkeyi kolera görülen ülkeler listesinden çıkarmıştı. 
     
</TEXT>
</DOC>
