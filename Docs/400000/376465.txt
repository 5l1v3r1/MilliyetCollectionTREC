<DOC>
<DOCNO> 376465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo13.html </URL>
<DATE> 2005/09/07/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
F.Bahçe Milan maçı için kendilerine ayrılan biletlerin satışına başladı 
</HEADLINE>
<TEXT>

     Fenerbahçe Kulübü, Avrupa Şampiyonlar Ligi E Grubu'nda 13 Eylül Salı günü İtalya'da AC Milan ile yapılacak ilk maçta kendilerine ayrılan biletlerin satışına başladı. 
     Sarı-lacivertli kulüpten yapılan açıklamaya göre, fiyatı 30 avro olarak belirlenen biletlerin satışına bu sabahtan itibaren Fenerbahçe Şükrü Saracoğlu Stadı kombine kart merkezinde başlandı. 
     Yapılan açıklamada, maç için yurtiçi ve yurtdışından gelecek bilet taleplerinin faksla bildirmeleri gerektiği vurgulanarak, taraftarların bilet almaya pasaport fotokopileriyle gelmeleri istendi. 
     
     ANKARASPOR MAÇI BİLETLERİ YARIN SATILACAK 
     Fenerbahçe'nin, Turkcell Süper Ligi'nin 5. haftasında Fenerbahçe Şükrü Saracoğlu Stadı'nda Ankaraspor ile yapacağı karşılaşmanın biletleri de yarın satışa çıkarılacak. 
     10 Eylül Cumartesi günü oynanacak karşılaşmanın biletlerini, sarı-lacivertli kulübün Taraftar Kart başvuru sahiplerinin, kendilerine verilen 16 haneli kart numarasını kullanarak yarın sabah saat 10.00'dan itibaren Biletix Çağrı Merkezi'nden temin edebilecekleri kaydedildi. 
     Taraftar Kart'ı bulunmayanlara ise satışın Biletix gişelerinden yapılacağı duyuruldu. 
     
     Bilet fiyatları şöyle 
     Migros ve Telsim Tribünü 22 YTL. 
     Fenerium Tribünü alt bölüm, sarı ve lacivert bloklar 50 YTL. 
     A ve G Bloklar 80 YTL. 
     B ve F Bloklar 120 YTL. 
     C ve E Bloklar 160 YTL. 
     D Blok 200 YTL. 
     
</TEXT>
</DOC>
