<DOC>
<DOCNO> 370620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo03.html </URL>
<DATE> 2005/08/17/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Fenerbahçe'den Souness'e öfke .. 
</HEADLINE>
<TEXT>

     Fenerbahçe’den Newcastle Teknik Direktörü Graeme Souness’a büyük öfke. Galatasaray’ı çalıştırdığı dönemde oynanan kupa maçı bitiminde Şükrü Saracoğlu Stadı’na bayrak dikerek tüm Fenerbahçeliler’in tepkisini çeken İskoç çalıştırıcı, daha sonra Emre Belözoğlu transferinde devreye girmiş ve her konuda anlaşmaya varılan yıldız oyuncuya astronomik bir teklif yaparak, aklını çelmişti. Souness’ın, ardından Anelka’yı transfer etmek için harekete geçmesi ve Satılık oyuncumuz yok'' açıklamasına karşın, girişimlerini sona erdirmemesi, bardağı taşırdı. 
     
     Talimat mı alıyor 
     Sürekli Fransız yıldızı arayıp, Seni mutlaka transfer ettireceğim'' diye söz veren İskoç çalıştırıcı, Fenerbahçe’nin bir süre önce yaptığı bu konunun kapandığı açıklamasına rağmen, ısrarına devam etti. Souness’e büyük tepki gösteren Fenerbahçeliler, bir ilginç iddiada da bulundu Galatasaraylılar’ın talimatıyla hareket ediyor. Amaç Fenerbahçe’yi karıştırmak.'' Bu arada Daum da, meslekdaşına bir mesaj gönderip, kendisini içişlerine karışmakla suçladı. Ancak bu bile, Souness’ı durdurmazken, Fenerbahçe Yönetimi’nin kendisini UEFA’yı şikayet edeceği öğrenildi. 
     
</TEXT>
</DOC>
