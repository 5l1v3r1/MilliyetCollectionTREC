<DOC>
<DOCNO> 358894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sondun09.html </URL>
<DATE> 2005/07/07/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
ABD'de seri tecavüz sanığına 1319 yıl hapis 
</HEADLINE>
<TEXT>

     ABD'nin Denver kentinde, aralarında 11 yaşında 2 kız çocuğu ile büyükanneleri de olmak üzere 10 kişiyi dövdüğünü ve tecavüz ettiğini itiraf eden sanık 1319 yıl hapis cezasına çarptırıldı. 
     Brent J. Brents adlı 36 yaşındaki sanık, Ekim 2004 ile 18 Şubat 2005 tarihleri arasında 7 kadın ve 2 kız çocuğuna cinsel saldırıda bulunduğunu itiraf etti. Mahkeme yargıcı suçunu itiraf eden sanığa, aralarında cinsel saldırı, cinayete teşebbüs, adam kaçırma ve ev soymanın da bulunduğu 68 suçlamadan en yüksek cezalara çarptırdı. 
     Polisin, Şubat 2005'te Denver kentinin 240 kilometre batısında, Glenwood Springs'de tutuklanan Brents ile işlenen suçlar arasında bağlantı kurmak amacıyla DNA testinden faydalandığı belirtildi. 
     Brents'in halen aralarında cinsel saldırı, adam kaçırma, Arapahoe ilçesinde bir çocuğa cinsel saldırıda bulunmak da dahil olmak üzere kendisine yöneltilen 8 suçlamadan yargılandığını belirten savcılık yetkilileri sanığın yarın hakim karşısına bir kez daha çıkarak savunmasını yapacağını kaydettiler. 
     
</TEXT>
</DOC>
