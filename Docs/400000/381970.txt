<DOC>
<DOCNO> 381970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/sonspo24.html </URL>
<DATE> 2005/09/27/ </DATE>
<TIME> 12.15 </TIME>
<AUTHOR>  </AUTHOR>
<HEADLINE>
PSV'nin yedek oyuncuları antrenman yaptı... 
</HEADLINE>
<TEXT>

     Fenerbahçe'nin Avrupa Şampiyonlar Ligi E Grubu'nda yarın akşam karşılaşacağı Hollanda'nın PSV Eindhoven takımının yedek oyuncuları, İstanbul'da antrenman yaptı. 
     Fenerbahçe'nin Dereağzı Tesisleri'nde gerçekleştirilen antrenmanda, yarınki maçın kadrosuna alınmayacağı bildirilen 5 oyuncu, antrenörler eşliğinde topla koordinasyon çalışmaları yaptı. 
     Antrenmanı Fenerbahçe Teknik Direktörü Christoph Daum'ın yardımcı antrenörleri Roland Koch, Eike Immel, İrfan Saraloğlu da izlerken, İdari Menajer Volkan Ballı da antrenman sırasında tesislerde bulundu. 
     Bu arada, 5 futbolcunun yaptığı antrenmanı yaklaşık 20 gazetecinin izlemesi de esprilere neden oldu. 
     Diğer yandan, Fenerbahçe Kulübü Yönetim Kurulu'nun yarın Hollandalı kulübün yöneticilerine Faruk Ilgaz Tesisleri'nde yemek vereceği bildirildi. 
     
</TEXT>
</DOC>
