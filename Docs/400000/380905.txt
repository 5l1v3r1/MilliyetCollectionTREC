<DOC>
<DOCNO> 380905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonsiy23.html </URL>
<DATE> 2005/09/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Başbakan Yardımcısı Mehmet Ali Şahin Macaristan'da... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Türkiye’nin AB’ye tam üyeliğinin, birliğin yalnızca Hıristiyan üyelerden ibaret olmadığını kanıtlayacağını söyledi. 
     Şahin, Macaristan’ın başkenti Budapeşte’de yapılan "7. Avrupa Gençlikten Sorumlu Bakanlar Konferansı"na katıldı. 
     Mehmet Ali Şahin, konferansın öğleden sonraki oturumunda yaptığı konuşmada, "Türkiye’nin AB’ye tam üyeliği, büyük Avrupa ailesinin çoğulcu karakterine küresel bir nitelik kazandıracağı gibi, birliğin yalnızca ’Hıristiyan’ üyelerden ibaret, farklı olanı dışlayan, eski usul bir kulüp olmadığını da kanıtlayacaktır" dedi. 
     Konferansa, 12’si bakan 35 ülkenin üst düzey yetkilileri iştirak etti. 
     Devlet Bakanı ve Başbakan Yardımcısı Mehmet Ali Şahin ve beraberindeki heyet, Türkiye’nin Budapeşte Büyükelçisi Umur Apaydın’ın büyükelçilik rezidansında verdiği resepsiyona da katıldı. 
     
</TEXT>
</DOC>
