<DOC>
<DOCNO> 389425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/yazar/zbirand.html </URL>
<DATE> 2005/10/25/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Yardım edin yoksa PKK'lı olacaklar... 
</HEADLINE>
<TEXT>


Hafta sonu bir mesaj aldım Dr. Muzaffer Çetingüç yollamış. Benim gibi başkalarına da iletmiş. Çok etkileyici olduğu için, köşeme alıyorum... 
Mesaj aynen şöyle 
"Görev yaptığım ilçe 64 köyü, 27 mezrası ve 5 mahallesi olan gelişmemiş iri yapılı bir köy. 
Aşiret hegemonyası hüküm sürmekte olduğundan halkı fakir, yoksul ve zavallı... Okullar harap, öğrenciler yarı çıplak, ayaklarında terlik bakımsız, mutsuz ve umutsuz halde. 
Görev yapığım birliğin çöpünü karıştırarak karınlarını doyuruyor. Ve bulabildikleri yemek artıklarının bir kısmını da poşetlere koyup evlerinde umutsuzca bekleyen ailelerine götürüyorlar. Onlara bakarken bizlerin utanması gerekirken tam tersi oluyor onlar bizden utanıyorlar. 
Samimiyetimle ifade edeyimki bu anlattığım bir masal değil burada yaşananlardan sadece bir örnek. Bu bölgede terör mevcut ve var olan bir gerçek. 
Halkın büyük bir çoğunluğu şimdilik teröre destek vermiyor. Ama bu yoksulluk içinde nereye kadar. Bilemiyorum. Yarınlardan çok endişeliyiz 
Gelin bu çocuklara sahip çıkalım. Biz sahip çıkmazsak başkaları sahip çıkmak için her an göreve hazır bekliyor. Buralarda çocukların yarım kalmış ve kullanılmış kurşun kaleme bile ihtiyacı var. Yardımlarınızı bekliyoruz. 

Hakan EROĞLU 
Piyade Binbaşı, 1'nci Hudut Tabur Komutanlığı 
Çaldıran VAN 
Cep 05426457771 
İş 04324122087 04324122487 04324122007 
E-Mail hakaneroglu23 mynet.com " 

Bu çağrıya yanıt vermeyecek misiniz 
Büyük laflar edip, PKK ile ilgili açıklamalar yapıp kendisini göstermeye çalışanlara sesleniyorum Önce işin temelinden başlayalım. Önce evimizin önünü temizleyelim, sonra anayasayı değiştiririz. 



ERMENİ KÖKENLİ OLAN GURUR DUYMALI Bazılarımız çok meraklıdır. Birilerine kızdılar mı, kötülemek, lekelemek için "Ermeni çocuğu" derler. Bunu adeta küfür etmek, karşılarındakini küçültmek için kullanılar. 
" Zaten o, Ermeni kökenlidir " 
Yani öylesine fena bir insandır ki, yüzüne bile bakılmaz. Veya Türkiye'ye öylesine düşmandır ki, kafasında bize karşı sadece melanet vardır. 
Ne garip, ne anlaşılmaz bir yaklaşım... 
Bu söylemleri duyan bir Ermeni acaba bizim hakkımızda ne düşünür Kimbilir içinde ne kadar kötü hisler kabarıyordur. 
Bizler, bırakın böylesine hakaret dolu söylemleri, "Türkler AB'ye giremez, zira Kopenhag kriterlerini tam anlamıyla uygulamayamazlar" diyenlerden dahi rahatsız oluyoruz. 
Kızıyoruz. 
Hepsini "Türk düşmanı" olmakla suçluyoruz. 
Herhalde Ermeniler ne kadar kızıyor, bize hınç duyuyorlardır. Hiç ilgisi olmayanların nefretini kabartıyor, zaten bize sempati duymayanların kinini derinleştiriyor, hepsine öte kendi genç beyinlerimize düşmanlık tohumları ekiyoruz. 
Bu ırkçı yaklaşım, genç kuşaklara "Ermeniler kötüdür" sloganını sanki normal birşeymiş gibi sunuyor. 
Bundan daha zehirleyici birşey olabilir mi 

O ZAMAN "TÜRKLER BARBARDIR" DİYENE KIZMAYALIM 
Eğer bu tip yaklaşımları normal görüyorsak, o zaman "Türkler barbardır. Tarihte insanlarımızın kafalarını kestiler. Uygar dünyada yerleri yoktur" diyenlere de kızmayalım. 
Oysa milletleri gruplaştırıp "bunlar iyi, bunlar kötü" diyemezsiniz. Her milletin içinde iyilerde, kötülerde vardır. 
Bizler nasıl Türklüğümüzle gurur duyuyorsak, Ermeniler de kendi kökenlerinden, Ermeniliklerinden gurur duyar. 
Nasıl her Kürt kökenliye, PKK teröristi gözüyle bakamazsak, her Ermeniyi de Türkün mutlak düşmanı olarak niteleyemeyiz. 
Ancak ne yazıktır ki, sayıları az olsa dahi geri kafalıların sesleri hala duyuluyor... Bu kafa hala, Ermeniye küfür etmeyi, Ermeniliği küçük görmeyi geçerli sayıyor... Allahtan bizler de varız ve bizler çoğunluktayız.. 

Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com yayınlanmaktadır. 



</TEXT>
</DOC>
