<DOC>
<DOCNO> 384247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo13.html </URL>
<DATE> 2005/10/05/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Almanya A Milli Takımı yarın İstanbul'a gelecek... 
</HEADLINE>
<TEXT>

     Türkiye A Milli Futbol Takımı ile 8 Ekim Cumartesi günü özel maç yapacak olan Almanya A Milli Futbol Takımı yarın İstanbul'a gelecek. 
     Almanya kafilesini taşıyan uçak yarın öğle saatlerinde İstanbul'a inecek. 
     Çırağan Kempinski Oteli'nde konaklayacak Almanya Milli Takımı'nın Yardımcı Antrenörü Joachim Löw, yarın otelde basın toplantısı düzenleyecek. 
     Konuk ekip yarın akşam saatlerinde de Ali Sami Yen Stadı'nda İstanbul'daki ilk çalışmasını yapacak. 
     Alman Milli Takımı Teknik Direktörü Jürgen Klinsmann ise 7 Ekim Cuma günü konakladıkları otelde basın toplantısı düzenleyecek. Almanya Milli Takımı, cuma günü akşam, maçın yapılacağı Atatürk Olimpiyat Stadı'nda antrenmana çıkacak. 
     Almanya A Milli Futbol Takımı, 8 Ekim'deki maçın ardından, 9 Ekim Pazar günü Ali Sami Yen Stadı'nda bir çalışma daha yapacak ve bu idmanın ardından ülkelerine dönecek. 
     
</TEXT>
</DOC>
