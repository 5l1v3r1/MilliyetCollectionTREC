<DOC>
<DOCNO> 380802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun18.html </URL>
<DATE> 2005/09/23/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Birmingham ve Leicester'da 10 yıl içinde beyaz İngilizler azınlık olacak 
</HEADLINE>
<TEXT>

     İngiltere'de ırkların eşitliği için çalışan ''Irklararası Eşitlik Komitesi'' tarafından yapılan araştırmada, Birmingham, Leicester gibi bazı İngiliz kentlerinde, beyaz İngilizlerin gelecek 10 yıl içinde ''azınlık'' durumuna düşecekleri ortaya kondu. 
     Komite başkanı Trevor Phillips, İngiltere'de kentlerde azınlıkların ''gettolaşma'' eğiliminin de giderek arttığına işaret ederken, toplum liderlerini ırklararası gerginliği önlemek için çaba göstermeleri yolunda uyardı. 
     Leicester'da halen etnik azınlıkların yüzde 13'ünün ''gettolarda'' yaşadığını belirten Phillips, 1991 yılında bu oranın yüzde 10.8'i olduğunu anımsattı. 
     Bredford'da da gettolarda yaşayan etnik azınlıkların oranının 1991'de 4.3 iken, bugün üç katına çıktığını ve yüzde 13.3'e tırmandığını kaydeden Phillips, bu oranın Miami ve Chicago'dakine yakın olduğuna dikkati çekti. 
     
</TEXT>
</DOC>
