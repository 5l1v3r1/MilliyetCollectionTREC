<DOC>
<DOCNO> 365690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo03.html </URL>
<DATE> 2005/07/30/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kleberson'dan şok açıklama Beşiktaş ile ilgilenmiyorum 
</HEADLINE>
<TEXT>

     Kleberson, M.United’dan ayrılmayı kafasına koydu. Sambacı’nın menaceri, Celta’yı düşünüyoruz. Beşiktaş’ın teklifiyle ilgilenmiyoruz dedi . 
     
     Ada’dan kara haber 
     Hücum hattını Goncalves Da Silva Ailton-Souleymane Youla ikisiyle kuran Beşiktaş, bir de yabancı ön libero alarak yabancı transferine noktayı koyacaktı. Arayışlar sonrasında önceliği Manchester United’ın Brezilyalı yıldızı Kleberson’a veren Siyah-Beyazlılar, ilk etapta hem Ada Kulübü’nden hem de teknik direktör Sir Alex Ferguson’dan olumsuz yanıt almıştı. Buna karşın Kleberson inadını sürdüren Kara Kartallar’a dün İngiltere’den kötü haber geldi. 
     
     Şok açıklamalar... 
     Beşiktaş Yönetimi’nin transferi için büyük uğraş verdiği Kleberson’un menaceri, hem Manchester’ı hem de Siyah-Beyazlılar’ı şok edecek açıklamalar yaptı. İngiltere’nin Skysports kanalına konuşan Güney Amerikalı menacer, Oyuncum, Manchester United’dan ayrılmayı kafasına koydu. Çünkü yeniden milli formayı giymek istiyor. Bunun için de oynaması gerekiyor. Kendini yeniden göstermek amacında ve bu nedenle de İspanya Ligi’ne gitmeye sıcak bakıyor'' dedi. 
     
     Pazartesi bitiyor 
     İspanya Ligi’nin La Liga kendileri için büyük şans olacağını kaydeden Kleberson’un menaceri sözlerine şöyle devam etti Celta Vigo, Kleberson’u istiyor. Oyuncum da Celta Vigo’yu... Bu arada Beşiktaş’tan teklif geldiği de doğru. Fakat bu teklif bizi ilgilendirmiyor.'' Celta Vigo Sportif Direktörü Felix Carnero da pazartesi günü Kleberson ile masaya oturup, bu transferde mutlu sona ulaşacaklarına inandığını söyledi. 
     
</TEXT>
</DOC>
