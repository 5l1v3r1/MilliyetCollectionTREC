<DOC>
<DOCNO> 390035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/spor/spo30.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Tatsız döndüler 

Voleybol Şampiyonlar Ligi'nde bayanlardaki temsilcimiz Eczacıbaşı, gruptaki ikinci maçında İtalya'da güçlü Fooppapedretti Bergamo'ya 3-1 boyun eğdi. Maçın setleri 25-20, 23-25, 25-16 ve 25-19 tamamlandı. Ülkemizi erkekler Top Teams Cup'ta temsil eden Erdemirspor da, ilk sınavında deplasmanda Copra Piacenza'ya 3-1 yenildi. Karşılaşmanın setleri 25-19, 26-25, 20-25 ve 25-19 sonuçlandı. 

Memo formda 

NBA'de Utah Jazz formasını giyen Mehmet Okur, takımının L.A. Lakers'a 95 - 85 yenildiği maçta 27 dakika görev aldı, 4 7 iki sayı isabetiyle 8 sayı attı. Hazırlık döneminde coachu Jerry Sloan'ın da gözüne giren milli pivotumuz takımının en çok sahada kalan oyuncusu olurken, 9 ribaunt ve 5 asist de üretti. Ersan İlyasova ise takımı Milwaukee Bucks'ın, Dallas Mavericks'e 94-86 kaybettiği maçta iki dakika süre aldı. 

Bravo Ceyhan 

Basketboldaki Adana temsilcisi, sahasındaki FIBA Bayanlar Avrupa Kupası 1. tur maçında Sırbistan Karadağ'ın Vojvodina Nis Gas takımını 79-48 mağlup ederek tur atladı. Devreyi de 41-18 önde kapatan Ceyhan, maçtan 31 sayı farkla galip ayrıldı. Karşılaşmanın en skorer oyuncuları 14'er sayı atan Ceyhan Belediyespor'dan Vera ve Hülya oldu. 

Özgen-Şenoğlu tur atladı 

TED - Fıratpen Cumhuriyet Kızları Uluslararası Kapalı Kort Tenis Turnuvası'nda Pemra Özgen - İpek Şenoğlu çifti bir üst tura yükseldi. TED Kulübü Kortları'nda altıncısı düzenlenen turnuvada Özgen - Şenoğlu, Rus Marina Shamayko - Çağla Büyükakçay ikilisini 2-0 yendi. Turnuva pazar günü yapılacak final karşılaşmalarıyla sona erecek. 

Potada bugün 

FIBA Bayanlar Avrupa Kupası 
E GRUBU 
Akatlar Salonu 
20.00 Beşiktaş-Stara Zagora 
Bulgaristan 
F GRUBU 
Caferağa Salonu 
20.30 F.Bahçe-Lukoil Bulgaristan 
G GRUBU 
Mersin Edip Buran Salonu 
19.30 Mersin BŞ. Bld.-Jedintsvo 
S.Karadağ 

Pele bizi istiyor 

Almanya'da bir açılışa katılan Brezilya'nın efsane futbolcusu Pele, Türkiye'nin Dünya Kupası'na katılacağına inandığını söyledi. Pele, "Türk Milli Takımı'nı Almanya'da görmeyi çok istiyorum. Türkiye'ye baraj maçlarında başarılar, İstanbul'a selamlar" ifadesini kullandı. Brezilyalı futbol adamı, ülkesinin 2014'te yapılacak Dünya Kupası'nı düzenlemeye aday olacağını da açıkladı. 

Konya'ya Bayrak 

Futbol Federasyonu'nun uyguladığı "Mavi Bayrak" projesinde, Turkcel Süper Ligi'nin 6. haftasında ödül Konyaspor'un oldu. 2. Lig A Kategorisi'nin 6. haftasında da Gaziantep Büyükşehir Belediye ödüle layık görüldü. Mavi Bayrak kazanan diğer kulüpler şöyle Kasımpaşa, Bucaspor, Oyak Renault, Giresunspor, İskenderun Demirçelik, GASKİ, Etimesgut Şekerspor, Afyonkarahisar, ESKİ Spor. 

Büyük baba Carboni 

İspanya Ligi'nde Valencia forması giyen Amedeo Carboni tarihi rekora koşuyor. 40 yaşından 6 ay 17 gün alan İtalyan savunma oyuncusu son Real Madrid maçında son 12 dakika oynayarak bu ligde forma giymiş en yaşlı ikinci futbolcu unvanını elde etti. Carboni eğer 1 ay daha takımıyla sahaya çıkarsa 2003'te rekoru ele geçiren Deportivo La Coruna'nın Brezilyalı futbolcusu Donato'yu geride bırakacak. 

Schalke karıştı 

Fenerbahçe'nin Şampiyonlar Ligi'ndeki rakiplerinden Schalke, Almanya Kupası'nda Eintracht Frankfurt karşısındaki 6-0'lık hezimet sonrası krize girdi. Futbolcularını, "okul çocukları" gibi oynamakla suçlayan Teknik Direktör Rangnick, "Sonuç tam bir felaket. Son yarım saatte küçük çocuklar gibiydik" dedi. 

2. Lig'de bugün 

B Kategorisi 2. Grup 
13.30 İzmirspor - Muğla 

2 milyon dolarlık gençlik yardımı 

Dünya Bankası çeşitli gençlik hizmetlerinin yürütülmesi amacıyla GSGM'ye 2 milyon dolar karşılıksız kredi tahsis etti. Bankanın dünyada ilk kez bir kamu kuruluşuna kredi tahsis ettiğine dikkati çeken GSGM Gençlik Hizmetleri Daire Başkanı Adnan Gül, "Japon Hükümeti kaynaklı bu kredinin gençliğimizin eğitimine büyük katkısı olacaktır" dedi. 


</TEXT>
</DOC>
