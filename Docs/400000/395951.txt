<DOC>
<DOCNO> 395951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/siy03.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalifler sıkıntılı 
</HEADLINE>
<TEXT>


CHP milletvekilleri Tomanbay ile Aydın ve eski milletvekili Topkan, CHP kurultayının antidemokratik olduğunu söyledi 

ANKARA Milliyet 


CHP Ankara Milletvekili Mehmet Tomanbay, CHP'nin hafta sonu yapacağı kurultayı "Dikenleriyle birlikte güllerinin de yok edildiği bir kurultay" olarak nitelendirdi. Tomanbay, "Bütün demokratik haklarımızın elimizden alınması nedeniyle, antidemokratik ve meşru olmayan kurultaya katılmayacağız" dedi. 
Tomanbay, TBMM'de CHP İstanbul Milletvekili Hasan Aydın ve eski Adıyaman Milletvekili Celal Topkan ile birlikte düzenlediği basın toplantısında CHP'nin kurultaya büyük bir sessizlik içinde girdiğini söyledi. Tomanbay, "Kurultay yasal değildir ve antidemokratiktir. Halk bunları bildiği için kurultaya ilgi duymuyor, Sayın Genel Başkan ve yönetimini kendi başına bırakıyor" diye konuştu. 

'K ğıt üzerinde' 
Tomanbay, CHP'ye son 4 ayda yaklaşık 67 bin yığma üye yapıldığını, bir gecede üye olan kişilerle, ilçe ve il kongrelerinin, bazı yerlerde k ğıt üzerinde gerçekleştiğini öne sürdü. 


</TEXT>
</DOC>
