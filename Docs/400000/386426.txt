<DOC>
<DOCNO> 386426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sonspo18.html </URL>
<DATE> 2005/10/13/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
Basketbolda Bayanlar 13. Cumhurbaşkanlığı Kupası Fenerbahçe'nin 
</HEADLINE>
<TEXT>

     Bayanlar basketbolda, 13. Cumhurbaşkanlığı Kupası'nı, Beşiktaş'ı 61-52 yenen Fenerbahçe kazandı. 
     Gençlik ve Spor Genel Müdürü Mehmet Atalay ile iki kulübün yöneticilerinin de izlediği maçın başlarında Powell ve Nilay ile skorer bir oyun ortaya koyan Fenerbahçe, ilk periyodu 18-10 önde geçti. 
     İkinci periyoda iyi savunma yaparak başlayan Beşiktaş, Roberts ve Johnson ile oyunda dengeyi sağladı. Siyah-beyazlılar 19. dakikada Roberts ile 26-26 beraberliği sağlarken, ilk yarıyı da 28-26 önde kapadı. 
     Maçın ikinci yarısına çok iyi savunma yaparak başlayan Fenerbahçe, özellikle White'ın etkili oyunuyla maça ağırlığını koydu. 3. periyodu 41-40 önde geçen sarı-lacivertliler, karşılaşmayı da 9 sayı farkla 61-52 kazanarak Cumhurbaşkanlığı Kupası'nın sahibi oldular. 
     Kupayı, Cumhurbaşkanlığı Genel Sekreteri Kemal Nehrozoğlu, takım kaptanı Serap'a verdi. Sarı-lacivertli oyuncular, kupa sevincini taraftarları ve yöneticileriyle birlikte doyasıya yaşadı. 
     Bu arada, Beşiktaş kenar yönetimi, maçın ikinci yarısında, Fenerbahçe'nin 4 yabancı oyuncuyu aynı anda oynattığı gerekçesiyle itirazda bulundu. Siyah-beyazlılar, kurallar gereği teknik faul kullandı. 
     
     
BEŞİKTAŞ 52 - FENERBAHÇE 61 Salon Abdi İpekçi Hakemler Mehmet Keseratar xx, Elif İnci x Beşiktaş Selwyn x 4, Müjde x 4, Johnson xxx 13, Yasemin xx 4, Roberts xxx 11, Şebnem xx 5, Nihan xx 4, Boonen x 2, Nazlı xx 5 Fenerbahçe Nilay xx 8, Şaziye xx 8, Powell xxx 13, Nevriye xx 4, Zanze xx 2, Korel xx 2, White xxxx 16, Nalan xx 4, Serap xx 4, Begüm xx 1. periyot 10-19 Devre 28-26 Beşiktaş lehine 3. periyot 40-41 5 faulle çıkanlar Dk. 32.57 Korel, Dk. 34.33 Powell Fenerbahçe 
     
</TEXT>
</DOC>
