<DOC>
<DOCNO> 392770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko23.html </URL>
<DATE> 2005/11/07/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
İzmir Büyük Efes Oteli'nde Fevzi Hepşenkal direktörlüğe getirildi 
</HEADLINE>
<TEXT>

     İzmir Büyük Efes Oteli'nin özelleştirme ihalesini kazanan Tahincioğlu Grubu ve MV Holding Konsorsiyumu, proje yönetiminin başına İletişim Direktörü göreviyle gazeteci Fevzi Hepşenkal'ın getirildiğini açıkladı. 
     Büyük Efes Oteli Konsorsiyumu'ndan yapılan yazılı açıklamaya göre, yasal sürecin tamamlanmasının ardından 30-40 milyon dolarlık bir yatırımla, Büyük Efes Oteli'nin kapıları Swissotel işletmeciliğinde açılacak. 
     İletişim Direktörlüğü görevine getirilen Fevzi Hepşenkal, 1956'da İzmir'de dünyaya geldi. Ege Üniversitesi hukuk Fakültesi Gazetecilik ve Halkla İlişkiler Yüksek Okulu mezunu olan Hepşenkal, çeşitli gazete ve TV'lerde görev aldı. İzmir Gazeteciler Cemiyeti ve Basın Konseyi Üyesi olan Hepşenkal'ın 2005 yılında iki kitabı yayınlandı. Hepşenkal 2000-2002 yılları arasında İZFAŞ Genel Müdürü ve Yönetim Kurulu üyeliği görevini de üstlendi. 
     
</TEXT>
</DOC>
