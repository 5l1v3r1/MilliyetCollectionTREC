<DOC>
<DOCNO> 371242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sonspo24.html </URL>
<DATE> 2005/08/19/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Essien 38 milyon euro etmem 
</HEADLINE>
<TEXT>

     Essien kendisi için ödenecek paranın çok fazla olduğunu düşünüyor Chelsea'nin transferi için Lyon ile 38 milyon euroya anlaştığı Michael Essien, bu miktarın astronomik olduğunu söyledi. 
     Premier Lig şampiyonu Chelsea'nin aylardır kadrosuna katmak için uğraştığı Ganalı orta saha oyuncusu Michael Essien, kendisi için ödenecek 38 milyon euroyu "astronomik" olarak değerlendirdi. 
     22 yaşındaki Essien, "maddi olarak değerimin Didier Drogba ve Patrick Vieira'dan daha yüksek olması beni memnun eder ama bu durum beni değiştirmez" dedi. 
     Essien, France Football'a yaptığı açıklamada, "değerimin ne olduğunu biliyorum. 38 milyon euro etmeyeceğim açık ama futbol bir endüstri ve bunun sorumlusu ben değilim" diye konuştu. 
     Chelsea ile beş yıllık anlaşmaya varan Essien, İngiliz ekibinin kendisini istediği andan itibaren Lyon'da kalmasının imkansızlaştığını ve Chelsea'de forma giyerek hayalini gerçekleştireceğini söyledi. 

     
</TEXT>
</DOC>
