<DOC>
<DOCNO> 368180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/ekonomi/eko04.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, OECD'nin beşinci en ucuz ülkesi 
</HEADLINE>
<TEXT>


Döviz kurlarındaki düşüş, Türkiye ile diğer OECD üyeleri arasındaki fiyat farkını azalttı. Türkiye, örgütün en ucuz beşinci ülkesi olma konumunu ise sürdürüyor 

EKONOMİ SERVİSİ 

Döviz kurlarındaki düşüş ve tek haneli oranlara inmesine rağmen diğer OECD ülkelerine göre hala yüksek seyreden enflasyon, Türkiye'deki fiyat seviyesini diğer OECD ülkelerine giderek yaklaştırıyor. 
OECD ülkeleri Türkler için 9 YTL ile 45 YTL arasında ucuzlarken, Türkiye yabancılar için kendi paralarıyla 1 birimle 21 birim arasında pahalandı. Bu gelişmeye rağmen Türkiye fiyat seviyesinde OECD'nin beşinci en düşük ülkesi olma özelliğini sürdürüyor. OECD tarafından tüketici fiyatları baz alınarak hesaplanan "karşılaştırmalı fiyat düzeyi" çalışmasının Haziran 2005 sonuçları açıklandı. Buna göre OECD'nin en pahalı ülkesinin İzlanda, en ucuz ülkesinin de Slovakya olduğu belirlendi. Türkiye ise Slovakya, Çek Cumhuriyeti, Polonya ve Macaristan'ın ardından en ucuz beşinci ülke konumunda bulunuyor. Ancak döviz kurundaki düşüş ve diğer ülkelerin tümünden yüksek olan enflasyonun Türkiye'nin geçen yılın sonuna göre OECD ülkeleriyle arasındaki fiyat farkını azalttığı belirlendi. 

'Yabancıya h l ucuz' 
OECD ülkeleriyle arasındaki fiyat farkını her ne kadar azaltsa da Türkiye'nin yabancı turistler açısından hala "ucuz tatil cenneti" olma özelliğini koruduğu ortaya çıktı. Türkiye'nin Slovakya, Çek Cumhuriyeti, Polonya ve Macaristan'lı turistler için ise pahalı olduğu belirlendi. 

Türkiye'de 100 birim değeri alınan mal-hizmet sepetinin diğer OECD ülkelerindeki değeri Aralık 2004 Haziran 2005 İzlanda 245 230 Norveç 246 216 Danimarka 246 207 İsviçre 250 205 Japonya 234 198 İrlanda 227 193 Finlandiya 221 184 İsveç 219 178 İngiltere 188 165 Fransa 194 164 Almanya 193 163 Avusturya 191 162 Hollanda 191 160 Lüksemburg 188 159 Belçika 187 158 Avusturalya 172 157 Yeni Zellanda 173 157 İtalya 180 152 Kanada 169 148 ABD 166 145 İspanya 160 136 Yunanistan 155 132 Kore 129 126 Portekiz 141 120 Meksika 111 102 Türkiye 100 100 Macaristan 110 94 Polonya 98 87 Çek Cumh. 96 86 Slovakya 97 86 


</TEXT>
</DOC>
