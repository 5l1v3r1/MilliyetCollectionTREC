<DOC>
<DOCNO> 355063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun41.html </URL>
<DATE> 2005/06/24/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
İran, uranyum zenginleştirme faaliyetlerine başlayacak... 
</HEADLINE>
<TEXT>

     İran'ın, bugün ikinci turu yapılan cumhurbaşkanlığı seçimini kimin kazanacağına bakmaksızın uranyum zenginleştirme faaliyetlerine başlayacağı bildirildi. 
     Dışişleri Bakanlığı sözcüsü Hamid Rıza Asefi, ılımlı aday Ali Ekber Haşimi Rafsancani ve rakibi Tahran'ın eski Belediye Başkanı Mahmud Ahmedinecad'ın başa baş gittiği seçimlerin ikinci turunda oy verme işleminin başlamasından sonra yaptığı açıklamada, ''Cumhurbaşkanı kim olursa olsun uranyum zenginleştirme faaliyetlerinin daimi olarak ertelenmesi söz konusu değil'' dedi. 
     Asefi, cumhurbaşkanının İran'ın nükleer programı konusunda bir etkisinin bulunduğunu, ancak karar veren organların üyeleri arasında etkili din adamlarının bulunduğunu hatırlattı. 
     İran, BM Güvenlik Konseyi'nin muhtemel yaptırımlarıyla karşı karşıya kalmamak için geçen Kasım'da uranyum zenginleştirmeyle ilgili faaliyetlerini askıya almıştı. 
     ABD, İran'ın nükleer programının silah geliştirmek için olduğu endişesini taşırken, Tahran bu programının barışçı amaçlı olduğunu belirtiyor. 
     
</TEXT>
</DOC>
