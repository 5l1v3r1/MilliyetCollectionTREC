<DOC>
<DOCNO> 372317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/dunya/dun01.html </URL>
<DATE> 2005/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasada Kerkük oyunu 
</HEADLINE>
<TEXT>


UTKU ÇAKIRÖZER Ankara 


Irak'ta yeni anayasa taslağında Kerkük'ün özel statüsünü 2007 sonunda ortadan kaldırarak Kürt bölgesine katılımına imk n veren düzenlemelerin yer aldığı öğrenildi. 
Anayasa çalışmalarını yakından izleyen Türkmen yetkililerden edinilen bilgilere göre, hazırlanan taslağın 152. maddesinde, yeni anayasa yürürlüğe girdiğinde Irak Geçici Yasası'nın 53. maddesinin a bendi ile 58. maddesi hariç tüm maddelerin lağvedileceği belirtiliyor. Lağvedilen yasanın 53. maddesinin c bendinde Kerkük'ün özerkliğinin kayıt altına alındığını anımsatan kaynaklar, kaygılarını "şimdi bu madde özel olarak korunmayınca, Kerkük'ün Irak ulusunun bir simgesi olmasını sağlayan özerkliği ortadan kalkmış olacak" dedi. 

Referandum da var 
Öte yandan hazırlanan taslağın 149. maddesinde de, geçici yasanın Kerkük ile ilgili 58. maddesinin tüm fıkralarının yerine getirilmesi şartı da kabul ediliyor. Buna göre, Saddam döneminde yerlerinden edilen tüm Kerküklüler, kurulacak komlisyonlar aracılığıyla ya eski yerlerine dönecek ya da kendilerine tazminat ödenecek. 
Ayrıca, yine geçici yasanın 58. maddesi kapsamındaki Kerkük'ün Saddam döneminde değiştirilen il sınırlarının değiştirilmesi işlemi de 149. maddeye göre yeni yönetimin sorumlulukları arasında yer alacak. 149. maddede, "normalleşme" adı verilen bu sürecin ardından 31 Aralık 2007'ye kadar Kerkük'te sayım ve referandum işlemlerinin tamamlanması gerektiği de kayıt altına alınıyor. 


</TEXT>
</DOC>
