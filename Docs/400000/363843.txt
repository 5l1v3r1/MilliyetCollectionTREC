<DOC>
<DOCNO> 363843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sondun15.html </URL>
<DATE> 2005/07/24/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İran, Rum büyükelçiyi sınırdışı etti... 
</HEADLINE>
<TEXT>

     İran, Kıbrıs Rum kesiminin Tahran Büyükelçisi Estavlu Luizidis'i sınırdışı etti. 
     ''İran'' gazetesinin haberine göre, Luizidis, ''üç İranlı kıza cinsel tacizde bulunduğu'' iddiasıyla Dışişleri Bakanlığı'na çağrıldı. 
     Hakkındaki iddialar nedeniyle sınırdışı edildiği belirtilen Rum büyükelçi, ''İran'da bir turizm acentasının iki bayan müşterisi ile işletmenin bir elemanına cinsel tacizde bulunmak ve büyükelçilik hesaplarında usulsüzlük yapmakla'' suçlanıyor. 
     Büyükelçi hakkındaki iddiaların Kıbrıs Rum yönetimi tarafından da ciddiye alındığı ifade edilen haberde, Luizidis hakkında ülkesinde soruşturma başlatılacağı kaydedildi. 
     Luizidis, Kasım 2001'den beri Kıbrıs Rum kesiminin Tahran büyükelçisi olarak görev yapıyordu. 
     
</TEXT>
</DOC>
