<DOC>
<DOCNO> 393969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/spor/spo08.html </URL>
<DATE> 2005/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen oley 66-63 
</HEADLINE>
<TEXT>


Euroleague'de Abdi İpekçi'de iki yıla yakın bir süredir yenilgi yüzü görmeyen lacivert - beyazlılar, B Grubu'ndaki ikinci maçında İspanyol devi Winterthur Barcelona'ya da şans tanımadı, kıran kırana mücadeleyi kazanarak ikide iki yaptı 


Efes Pilsen, Euroleague'in en güçlü kadrolarından birine sahip olan İspanyol rakibi Winterthur Barcelona'yı Abdi İpekçi'de devirdi, B Grubu'nda ikinci maçında ikinci galibiyetini aldı 66 - 63 
Lacivert-beyazlılar, hücumda etkili olduğu ilk çeyrekte pota altından kolay sayılar buldu, bu periyodu 25 - 16 önde kapadı. İkinci çeyrekte Barcelona Kakiouzis ile oyunda dengeyi kurarken, Efes, Domercant'ın skorda devreye girmesiyle soyunma odasına 33 - 27 önde gitti. 
Üçüncü çeyrekte Navarro ve Basile'nin üst üste üçlükleriyle etkili olan, 26. dakikada Navarro'nun üçlüğüyle ilk kez 41 - 42 öne geçen Barcelona karşısında Efes, pota altı sayıları ve iyi savunmasıyla son çeyreğe 47 - 47'lik eşitlikle girdi. Büyük çekişmeye sahne olan bu periyotta 34. dakikadan sonra Domercant'ın kritik sayıları Efes'i rahatlattı ve lacivert - beyazlılar, son dakikada sıkıntı yaşamasına rağmen karşılaşmayı 66 - 63 kazandı. 

Bir taraftar bıçaklandı 
Bu arada seyircilerin salondan ayrılışı sırasında Halil Yılmaz adındaki bir taraftar ile kimlikleri henüz belirlenemeyen kişiler arasında tartışma çıktı. Salonun dışında büyüyerek kavgaya dönüşen olayda, Yılmaz, 3 yerinden bıçaklandı. Hastanede tedavi altına alınan Yılmaz'ın sağlık durumunun iyi olduğu öğrenildi. 

Maçın karnesi 
HAKEMLER Koukoulekidis Yunanistan , Taurino İtalya , Ryzhyk Ukrayna 
EFES PİLSEN Prkacin 7 16, Kaya 6 7, Granger 4 3, Popovic 6 9, Domercant 8 23, Ender 5 2, Kerem 6 6, Cenk 5 
WINTERTHUR BARCELONA Fucka 5 10, Marconato 5 , Williams 6 7, Navarro 8 18, Thornton 5 2, Basile 6 8, Trias 4 4, Sada 5 , Kakiouzis 7 14, Gasol 3 
1.PERİYOT 25 - 16 E.Pilsen , 2.PERİYOT 8 - 11 W.Barcelona , DEVRE 33 - 27 E.Pilsen , 3.PERİYOT 14 - 20 W.Barcelona , 4.PERİYOT 19 - 16 E.Pilsen , MAÇ SKORU 66 - 63 E.Pilsen , BEŞ FAUL Williams 39.26 , Kakiouzis 39.52 , ÜÇ SAYI Navarro 4 , Popovic, Domercant, Basile 2 , Williams, Kakiouzis 1 

Fener'in dediği oldu 74-64 

Fenerbahçe Bayan Basketbol Takımı, FIBA Avrupa Kupası F Grubu'ndaki 4. maçında evinde Sırbistan Karadağ'ın KK Hemofarm Vrsac takımını 74-64 yenerek 2. galibiyetini aldı. Karşılaşmanın ilk periyodunu 16-11'lik skorla geçen Fenerbahçe, ikinci periyodun ilk üç dakikasında sayı atamayan rakibi karşısında Serap ve Esra'nın basketleriyle etkili oldu, 15. dakikada ise 24-13'lük üstünlük yakaladı. İlk yarıyı 34-28, üçüncü çeyreği 60-41 önde geçen sarı-lacivertliler son periyodda fazla zorlanmadı ve 10 sayı farkla galibiyete uzandı. 
G Grubu'nda mücadele eden Mersin Büyükşehir Belediye ise sahasında Makedon Kimiko Struga'yı 80-64 mağlup etti. 

Maçın karnesi 
HAKEMLER Yair Michaelly İsrail , Aleksander Milojevik Makedonya 
FENERBAHÇE Nilay 7 4, White 7 11, Powell 7 14, Nevriye 7 14, Zanze 7 14, Esra 6 3, Serap 7 5, Şaziye 6 7, Nalan 5 2, Korel 5 
HEMOFARM VRSAC Stankovic 7 15, Ostojic 7 18, Jankovic 6 11, Djordjevic 4 , Kovacevic 6 10, Dosen 5 2, Mitov 6 6, Pupovic 4 2 
1. PERİYOT 16-11 Fenerbahçe , DEVRE 34-28 Fenerbahçe , 3. PERİYOT 60-41 Fenerbahçe , MAÇ SKORU 74-64 Fenerbahçe 

Cim - Bom'a yeni transfer 

Basketbol Ligi'nde sıkıntılı günler geçiren Galatasaray, 33 yaşında ve 2.03 boyundaki ABD'li forvet Glen Whisby'yi transfer etti. Galatasaray Genel Menajeri Müge Berkalp, iki yıl önce Tuborg Pilsener'de forma giyen Glen Whisby'nin transferiyle kadrolarını biraz daha güçlendirdiklerini belirterek, ABD'li forvetin Türk Telekom maçında forma giyebileceğini söyledi. 

Potada bugün 
Erkekler Ligi 
Ankara Atatürk Salonu 
20.00 Türk Telekom - Galatasaray NTV Canlı 
İ.T.Ü. Ayazağa Salonu 
16.00 İ.T.Ü. - Pınar Karşıyaka 


</TEXT>
</DOC>
