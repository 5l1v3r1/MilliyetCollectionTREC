<DOC>
<DOCNO> 376860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur49.html </URL>
<DATE> 2005/09/08/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Tayin vaadiyle birçok kişiyi dolandıran kişi yakalandı... 
</HEADLINE>
<TEXT>

     Antalya’da, kendisini Sağlık Bakanlığı müsteşarı veya Milli Eğitim Bakanlığı müfettişi olarak tanıtıp sağlık ve eğitim kurumlarında görev yapan ve başka illere tayin isteyen personelden sözde tayin işlemleri için havaleyle para aldığı öne sürülen Arslan Gülcihan 50 , çıkarıldığı mahkemece tutuklanarak cezaevine gönderildi. 
     Antalya Emniyet Müdürlüğü Kaçakçılık ve Organize Suçlar Şube Müdürlüğü’ndeki sorgusu tamamlanan Gülcihan, adliyeye sevk edildi. 
     Nöbetçi Cumhuriyet Savcısı Yılmaz Çavuşoğlu’na yaklaşık 2 saat ifade veren zanlı, daha sonra çıkarıldığı mahkemece tutuklanarak cezaevine gönderildi. 
     Arslan Gülcihan, çeşitli illerde sağlık ve eğitim kurumlarında görev yapan yaklaşık 30 personeli sözde tayin işlemleri için para alarak dolandırmış, Antalya Emniyeti Kaçakçılık ve Organize Suçlar Şube Müdürlüğü ekiplerince bankadan para çekerken suçüstü yakalanmıştı. 
     
</TEXT>
</DOC>
