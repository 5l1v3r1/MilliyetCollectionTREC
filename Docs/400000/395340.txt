<DOC>
<DOCNO> 395340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/spor/spo10.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınkaya balyoz gibi 
</HEADLINE>
<TEXT>



Dünya Boks Şampiyonası'nın üçüncü gününde ringden iki galibiyet daha çıkardık. Şampiyonadaki ilk tur maçına çıkan 51 kilo Olimpiyat ikincisi boksörümüz Atagün Yalçınkaya, Polonyalı rakibi Rzany Andrzej karşısında baştan sona üstün götürdüğü karşılaşmadan 20-13 sayıyla galip ayrılarak tur atladı. 
Yalçınkaya yarın Rus Balakshin ile çeyrek finale yükselebilme maçı yapacak. Eleme maçlarında yüzümüzü güldüren bir diğer temsilcimiz ise 60 kiloda Selçuk Aydın oldu. Aydın nefes kesen maçta Çinli rakibi Hu Qing'i son raundda topladığı puanlarla 19-18 mağlup edip, ikinci maçını da kazandı. Aydın yarı finale yükselebilme maçını yarın Koreli Jong Sub ile yapacak. Madalya umutlarımızdan 69 kilo Bülent Ulusoy ise Makedon rakibi Vitali Grusac karşısında hiç bir varlık gösteremeyince ringden 21-5 mağlup ayrılarak elenen boksörlerimizin arasına katıldı. Şampiyonada bugün 48 kiloda Kadri Kordel, Japon Kenji ile karşılaşacak. 


</TEXT>
</DOC>
