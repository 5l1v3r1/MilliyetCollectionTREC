<DOC>
<DOCNO> 381082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/yasam/axyas01.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te 'Türk kotu' tartışması 
</HEADLINE>
<TEXT>


Uzmanların, "3 Türk tekstil işçisi kot ağartmada kullanılan maddeden öldü" raporu üzerine, bu pantolonların İsveç'e sokulmasının yasaklanması istendi 

ÖZLEM BAY 

TÜRKİYE'DE 3 tekstil işçisinin, kot ağartmada kullanılan kumun akciğerlerine zarar vermesi üzerine öldüğüne ilişkin Türk bilim adamlarının araştırması üzerine, Uppsala Üniversitesi'nde görevli Doç. Anna Rask-Andersen, bu yöntemle üretilen pantolonların İsveç'e sokulmasının yasaklanması istedi. 2 Türk doktoru, ölümlerin, kot ağartmak için kullanılan kumun içerdiği 'silika' maddesinin solunmasından da kaynaklandığını ortaya çıkarmıştı. 
DENİM Sanayicileri Derneği DENİMDER Başkanı Nedim Özbek, kot taşlamada kullanılan 'ponza taşı'nın çiçekçilikte dolgu amacıyla kullanıldığını, diş parlatma maddeleri ve kozmetik ürünlerde de yer aldığını belirterek, "Bu, Avrupa'daki kimyasal madde üreticilerinin oyunu. Onlar, kendi kimyasalları kullanılsın derdinde" dedi. Özbek, "Ponza kimyasal değil. Volkanik, doğal bir taş olduğu için zararlı değil" diye konuştu. 


</TEXT>
</DOC>
