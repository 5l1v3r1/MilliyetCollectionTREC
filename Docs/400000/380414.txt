<DOC>
<DOCNO> 380414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/ekonomi/eko03.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, Koç'un 'türban' açıklamasından memnun 
</HEADLINE>
<TEXT>


Rahmi Koç'un, 'Cumhurbaşkanı eşi türbanlı olabilir' açıklamasına AKP'den 'Koç'un düşüncesi topluma katkı sağlar' yorumu geldi 

ABDULLAH KARAKUŞ Ankara 

Koç Holding Şeref Başkanı Rahmi Koç'un, cumhurbaşkanının eşinin türbanlı olabileceğine ilişkin açıklamaları AKP'den destek gördü. AKP yönetimi "Saygın bir işadamının düşüncesi mutlaka topluma katkı sağlar" yorumunu yaptı. AKP'lilerin görüşleri şöyle 
Dengir Mir Mehmet Fırat Genel Başkan Yardımcısı Saygın bir işadamının düşüncesi mutlaka topluma bir katkı sağlar. Akif Gülle Genel Başkan Yardımcısı Biz de Cumhurbaşkanı ile bu konuda zaman zaman eksiklik yaşıyoruz. Faruk Çelik Grup Başkan Vekili AKP'nin gündeminde böyle bir şey yok. Bu konuları 2 sene sonra konuşacağız. Koç'un görüşlerine saygı duyarız.Nurettin Aktaş Gaziantep Koç'un ifadelerine katılmamak mümkün değil. Türkiye bunu aşmalı. Cumhurbaşkanı'nın eşinin başı açık da olabilir kapalı da olabilir. Sabri Varan Gümüşhane Cumhurbaşkanlığı için türbanlı türbansız fark etmez. Nasıl giyindiğinin hiç önemi yok. 

Koç ne demişti Koç önceki gün, cumhurbaşkanlığı seçimiyle ilgili sorular üzerine "Başbakanla uyumun çok önemli" olduğu yanıtını vermişti. 
Koç "Eşi türbanlı cumhurbaşkanı olabilir mi" sorusunu da şöyle yanıtlamıştı "Cumhurbaşkanı olan kişinin başbakanla görüş birliği içinde olması, işleri süratlendirmesi bakımından arzu edilen bir durumdur. Eskiden 'Başbakan eşleri türbanlı olmaz' deniyordu, bakın şimdi kimse bir şey demiyor. Cumhurbaşkanı eşleri için de türbanlı olmaz deniyor, bakarsınız o da değişir." 
Koç, bugüne kadar Cumhurbaşkanı olma şansına sahip bütün liderlerin Çankaya'ya çıktığı hatırlatıldığında da "Cumhurbaşkanlığı yaptılar da, sadece fırsatı kullanmadılar" demişti. 


</TEXT>
</DOC>
