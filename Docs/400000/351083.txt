<DOC>
<DOCNO> 351083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sontur01.html </URL>
<DATE> 2005/06/11/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Bilecik'te zincirleme trafik kazası 5 ölü, 11 yaralı... 
</HEADLINE>
<TEXT>

     Bilecik’in Bozüyük İlçesi’nde meydana gelen zincirleme trafik kazasında 5 kişi öldü, 7’si ağır 11 kişi yaralandı. 
     AA muhabirinin aldığı bilgiye göre, Yüksel Uçarkuş yönetimindeki 34 TB 4217 plakalı yolcu otobüsü, Mehmet Yıldız’ın kullandığı 10 ZK 080 plakalı kamyon, İbrahim Kaan 36 yönetimindeki 48 F 2910 plakalı kamyon ile Ümit Pek 23 idaresindeki 10 ZD 082 plakalı kamyon Bozüyük-Kütahya Karayolu’nun 8. kilometresindeki Ford-Otosan Kamyon fabrikasının önünde çarpıştı. Kazada, sürücüler Yüksel Uçarkuş, İbrahim Kaan, Mehmet Yıldız, yolcu otobüsünün muavini Ömer Gezmiş ile 15 aylık Ecem Caferoğlu olay yerinde öldü. Yaralanan Nermin Dayıoğlu , Ceylan Caferoğlu 35 , Emre Burhan Balta 24 , İsmail Kaan, Nurşen Altuncı 25 , Hayrettin Soytok, Ümit Pek, Ömer Gedinci 32 , İsmail Adıgüzel 42 , Handan Kılıç ve Doğukan Kalkan Osmangazi Üniversitesi Tıp Fakültesi Hastanesi ile Eskişehir Yunusemre ve Bozüyük devlet hastanelerine kaldırıldı. Yaralılardan 7’sinin durumunun ağır olduğu bildirildi. 
     
     ŞERİT İHLALİ 

     Kazanın kamyonlardan birinin şerit ihlali yapması sonucunda meydana geldiği bildirildi. 
     Bölge Trafik Müdürlüğü yetkilileri, ilk belirlemelere göre, İbrahim Kaan yönetimindeki 48 F 2910 plakalı kamyonun, İnönü-Bozüyük Karayolu’nda şerit ihlali yapması nedeniyle meydana geldiğini söylediler. 
     İl Sağlık Müdürü Seraceddin Çom, Yunusemre Devlet Hastanesi’ne getirilen 2 yaralının taburcu edildiğini, durumu ağır olan 7 kişinin de yoğun bakım servisinde tedavilerinin sürdüğünü bildirdi. 
     

     
</TEXT>
</DOC>
