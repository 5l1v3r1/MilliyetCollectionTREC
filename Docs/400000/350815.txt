<DOC>
<DOCNO> 350815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur32.html </URL>
<DATE> 2005/06/10/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Hollanda uçağı İstanbul'da arızalandı 
</HEADLINE>
<TEXT>

     Hollanda Kraliyet Hava Yolları'nın KLM İstanbul-Amsterdam seferini yapacak olan yolcu uçağında, kalkışa hazırlandığı sırada uçuş kumanda arızası meydana geldi. 
     Atatürk Havalimanı'ndan saat 05.00'te Amsterdam'a hareket etmesi gereken yolcu uçağının uçuş kumandası, kalkışa hazırlandığı sırada arızalandı. 
     Bunun üzerine Sivil Havacılık Genel Müdürlüğü yetkilileri, arıza yapan uçağa giderek incelemelerde bulundu. 
     Havada kalmasını ve manevra yapmasını sağlayan uçuş kumandası sistemindeki arızanın giderilmesi için uçak, THY Teknik Hangarı'nda bakıma alındı. 
     Yetkililer, arızanın uçuş güvenliğini tehlikeye atacak kadar önemli olmadığını, ancak uçağın otomatik kumanda ile kullanılmasını engellediğini bildirdiler. 
     Bu arada, uçaktaki arızanın bugün öğleden sonra giderilmesinin beklendiği kaydedildi. 
     
</TEXT>
</DOC>
