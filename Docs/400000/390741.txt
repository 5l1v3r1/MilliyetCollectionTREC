<DOC>
<DOCNO> 390741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur21.html </URL>
<DATE> 2005/10/29/ </DATE>
<TIME> 18.15 </TIME>
<AUTHOR>  </AUTHOR>
<HEADLINE>
İstanbul'da Cumhuriyet Bayramı çeşitli etkinliklerle kutlandı... 
</HEADLINE>
<TEXT>

     Cumhuriyet’in kuruluşunun 82. yıldönümü, İstanbul’da yağışlı havaya karşın büyük çeşitli etkinliklerle kutlandı. 
     Cumhuriyet Bayramı kutlamaları programı çerçevesinde Vatan Caddesi’nde resmi geçit töreni düzenlendi. İstiklal Marşını’nın okunması ve Türk bayrağının göndere çekilmesiyle başlayan törende, İstanbul Valisi Muammer Güler, 1. Ordu Komutanı Orgeneral İlker Başbuğ ve İstanbul Büyükşehir Belediye Başkanı Kadir Topbaş, askeri bir araca binerek halkın selamladı. 
     Öğrenciler, muharip gaziler, bazı sivil toplum kuruluşları temsilcileri, deniz, hava ve kara birlikleri, tanklar ve askeri helikopterlerin geçiş yaptığı törenlere, Başbakan Recep Tayyip Erdoğan bir mesaj gönderdi. 
     İstanbul Valisi Güler törende yaptığı konuşmada, vatandaşların Cumhuriyet Bayramı’nı kutladı. Güler, "Devletimiz ve ulusumuz, Cumhuriyet’in sunduğu olanakları en iyi biçimde değerlendirerek Yüce Atatürk’ün gösterdiği çağdaş uygarlık hedefine kararlılıkla ilerlemektedir. Bizler uygarlığın tüm olanaklarından yararlanan özgür bireyler olarak geleceğe güvenle bakabiliyorsak, bunu Yüce Atatürk’ün kurduğu Cumhuriyet’e ve onun kazanımlarına borçluyuz" dedi. 
     Güler, İstanbul’un Cumhuriyeti "kan kaybetmekte olan bir şehir" olarak karşıladığını, bugün metropol İstanbul’un, ekonomik, sosyal ve kültürel bakımdan Cumhuriyet’in kuruluşundan itibaren oldukça önemli gelişmeler kaydettiğini anlattı. İstanbul’un, artık büyük organizasyonlara ev sahipliği yapan bir dünya kenti konumuna geldiğini yineleyen Güler, İstanbul’un 2010 yılında Avrupa kültür başkentliğine aday olduğunu bildirdi. 
     Bir dünya kenti yapmak için tarihi ve kültürel mirasa layıkıyla sahip çıkmak ve dış dünyaya açmak gibi vizyonlara sahip olmak gerektiğini söyleyen Vali Güler, "İstanbul’un geleceği demek Türkiye’nin geleceği demektir" 

ANKA 
     
</TEXT>
</DOC>
