<DOC>
<DOCNO> 373465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/28/dunya/axdun02.html </URL>
<DATE> 2005/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Gıreyb'de mutlu bir gün 
</HEADLINE>
<TEXT>


AP 


Amerikan ordusu, Irak hükümetinin talebi üzerine Bağdat yakınlarındaki Ebu Gıreyb Cezaevi'nde bulunan yaklaşık 1000 tutuklunun serbest bırakıldığını açıkladı. Salıverilen kişilerin kimlikleri hakkında bilgi verilmeyen açıklamada, bu kişilerin cinayet, bombalama, adam kaçırma gibi ağır suçlardan tutuklanmadığı ifade edildi. 
Amerikan Ordusu Sözcüsü Yarbay Steven Boylan, serbest bırakılan tutuklu sayısının çok fazla olduğunu kabul ettiğini, ancak bu kararın neden alındığı konusunda bilgi veremeyeceğini kaydetti. 
Anayasa taslağının hazırlanması sürecinde, perşembe günü Devlet Başkanı Celal Talabani'yle görüşen Sünni yetkililer, Talabani'nin 15 Ekim'de yapılacak anayasa referandumu öncesinde çok sayıda tutukluyu serbest bırakmayı kabul ettiğini söylemişti. 


</TEXT>
</DOC>
