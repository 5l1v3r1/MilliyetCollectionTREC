<DOC>
<DOCNO> 356687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo17.html </URL>
<DATE> 2005/06/29/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Manchester United'ın 2'si kaldı... 
</HEADLINE>
<TEXT>

     
     BBC 



     İngiltere önde gelen futbol takımlarından Manchester United'ı satın alan Amerikalı milyarder Malcolm Glazer şirketin yüzde 98 hissesine sahip olduğunu açıkladı. 
     Glazer, elde ettiği hisse oranıyla, diğer yatırımcıları, ellerindeki toplam yüzde 2'lik hisseyi satmaya zorlayabileceğini belirtti. 
     Glazer adına satış işlemlerini yürüten aracı şirketten yapılan açıklamaya göre, Amerikalı işadamı, diğer yatırımcıların hisselerini devretmesi için gerekli olan yüzde 97,6'lık barajı aşmış oldu. 
     Malcolm Glazer, Mayıs ayında Manchester United futbol kulübünü 790 milyon sterline satın almış, böylece kulübün hisse senetleri 3 sterlinden değer bulmuştu. 
     Malcolm Glazer'ın temsilcileri, Londra Menkul Kıymetler Borsası yetkililerine, Glazer'ın şirketinin 259 milyon 950 bin 194 Manchester United hissesine sahip olduğunu, bunun yaklaşık yüzde 98 oranına karşılık geldiğini bildirdiler. 
     Takımın taraftarları ise, Mayıs ayından bu yana Malcolm Glazer'ın kulübü satın almasına öfkeliler. Taraftarlardan oluşan Shareholders United adlı grup, Glazer ailesinin gelecekte hisseleri satışa çıkarması durumunda klüpten bir pay elde edebilmek amacıyla para toplamaya başladı. 
     Bu arada, Malcolm Glazer'ın, Manchester United şirketinin geri kalan yüzde 2'lik hissesini elinde tutan yatırımcılara yaptığı satış teklifi h l devam ediyor. 
     Glazer'ın şirketi Red Football, yeni bir açıklamaya kadar teklifin geçerli olduğunu duyurdu. 
     Manchester United şirketinin hisseleri, 14 yılın ardından Londra Menkul Kıymetler Borsası'ndan çıkarılmıştı. 
     
</TEXT>
</DOC>
