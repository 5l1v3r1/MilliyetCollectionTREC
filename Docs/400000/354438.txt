<DOC>
<DOCNO> 354438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonspo09.html </URL>
<DATE> 2005/06/22/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Fahri'nin gönlü Galatasaray'da 
</HEADLINE>
<TEXT>

     Namık Kemal KILINÇ DHA 

      ÇAYKUR Rizespor'un başarılı orta saha oyuncusu Fahri Tatan, gönlünün Galatasaray'da olduğunu belirterek, Kulüpler anlaşırsa Cim-Bom'da oynarım'' dedi. 
     Yoğun sezonun yorgunluğunu Antalya Belek'te atan genç oyuncu Fahri, Galatasaray'ın transfer teklifini büyük bir mutluluk içinde kabul ettiğini kaydederek, Tek sorun iki kulübün anlaşması. Benim için problem yok. Ben Galatasaray'da oynamak istiyorum. 1 yıllık sözleşmem daha var. Bu yüzden iki kulübün anlaşması şart'' dedi. 
     Galatasaray'ın kendisini sezon ortasında istediğini ifade eden Fahri, Ancak bu transfer gerçekleşmedi. Moralimi bozmuyorum. İlle de büyük kulüpte oynayacağım diye bir saplantı içinde de değilim. Ama gönlüm Galatasaray'da'' diye konuştu. Fahri, Çaykur Rizespor ile Galatasaray'dan gelecek müjdeli haberi beklediğini ifade etti. 
     
</TEXT>
</DOC>
