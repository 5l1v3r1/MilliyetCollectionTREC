<DOC>
<DOCNO> 357931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/magazin/amag.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdemliler gençleri solladı 
</HEADLINE>
<TEXT>


Live 8'de, Afrika'daki açlığa karşı toplanan yardımların yanı sıra sanatçıların performansları da muhabbet konusuydu... Pink Floyd, Elton John, U2 ve Madonna tam not alırken, yeni neslin itibarını Robbie Williams kurtardı 

DIŞ HABERLER SERVİSİ 

Live 8 konserlerinde yer alan şarkıcı ve grupların performansları, izleyicilerin yanı sıra müzik eleştirmenlerince de değerlendirildi. BBC'nin müzik yazarı Ian Youngs da onlardandı. Youngs'un verdiği notlardan bazıları şunlar 
Paul McCartney ile U2 Hyde Park'daki konserin açılışında bir araya geldiler tüm zamanların 'en süper süper gruplarından' biriydi. 'Sergeant Pepper' biraz eski de olsa, uygun bir açılış parçasıydı. 9 10 
U2 H l çok ihtiraslılar. Kalabalığın sürekli eşlik ettiği parçalarda alkışlar susmadı. 10 10 
Coldplay Güçlü ve popüler. Performanslarının doruğu Richard Ashcroft'un sahneye Bittersweet Symphony'nin bir yorumunu söylemek için gelmesiydi. Ancak U2'nun dünyanın en büyük grubu unvanı için hazır değiller. 8 10 
Elton John Veteranların, gençlerinden iyi performans gösterebileceğinin kanıtı. 10 10 
Dido Youssou N'Dour Youssou, birlikte söylerlerken Dido'yu bastırdı. Dido'nun hitleri olabilir ancak Youssou'nun da karizması ve daha etkileyici bir sesi var. 7 10 
REM Everybody Hurts kalplerde yankılandı. Michael Stipe'in maviye boyalı yüzü ve garip dansı kalabalığın tüylerini diken diken etti. 9 10 
Bob Geldof Sahneye çıkmayacağına söz vermesine rağmen, kendini tutamadı. Dağınık ve yaşlı bir rock yıldızı görünümündeydi ancak kalabalık cömertti. 5 10 
Annie Lenox Spotlardan bir süre uzak kalmasına rağmen, h l genç yıldızlara öğretebileceği bir iki şeyi olduğunu gösterdi. Performansını Eurythmics klasiği Sweet Dreams'i fırtına gibi söyleyerek sonlandırdı. 8 10 
Madonna Music'i söylerken herkes ellerini çırpıyordu. Freddie Mercury de 1985'de bunu başarmıştı. Madonna'nın bu performansı Live 8'in unutulmayacak anları arasında yer alacak. 10 10 
Sting Memnun eden yaşlılardan. 'Every Breath You Take' gibi hitleri coşturdu. 9 10 
Mariah Carey 'Mikro' elbisesiyle izleyicilerin gözünü kamaştıracağını düşünmüş olabilir. Ancak başaramadı. 5 10 
Velvet Revolver Metal hayranlarını mutlu etmiş olabilirler. Ancak kalabalığın geri kalanı yüksek voltaj heavy metal'den rahatsız oldu. 6 10 
Robbie Williams Kalabalığı avucuna aldı. Bütün gece kalsaydı, kimse bir şey söylemezdi. 10 10 
Pink Floyd Eğer tarihi bir müzikal an varsa, bu o. David Gilmour ve Roger Waters, sanki hiç ayrılmamışlar gibiydi. Şarkılarının muhteşemliği ile kalabalığı mest ettiler. 10 10 

Kısa mesaj rekoru kırıldı 

'Live 8' konserleri sırasında organizasyona destek vermek için 26.4 milyon SMS kısa mesaj gönderildi. 10 konserin en kalabalığının gerçekleştiği ABD'nin Philedelphia eyaletinde SMS kampanyasını organize eden Ralph Simon, bundan önceki "bir günde gönderilen SMS" rekorunun, izleyicilerin 5.8 milyon mesajla kazananı belirlediği 'American Idol' yarışmasına ait olduğunu kaydetti. 

1. Batı Avrupa 
Arnavutluk'tan Zimbabwe'ye dünyanın dört bir yanından Live 8'e destek mesajı gönderildi. Simon, en çok SMS'in ise Batı Avrupa ülkelerinden yollandığını söyledi. Mesajların ücretleri, 'Live 8' için açılan hesaba yatıyor. Organizasyonun Hyde Park ayağının biletleri de, SMS yoluyla başvuranlar arasında yapılan çekilişle dağıtılmıştı. Organizasyondan ne kadar kazanıldığı ise henüz açıklanmadı. 

Konser yayınında zafer internetin 

'Live 8'i televizyondan izleyenler, zaman zaman kentler arasındaki dönüşümlü canlı yayının kurbanı oldu. Londra, Paris, Berlin, Roma, Philadelphia, Barrie, Tokyo, Johannesburg, Moskova ve Cornwall'daki 10 konserin tamamını internetten canlı yayımlayan AOL.com, siteye 5 milyonun üzerinde kişinin bağlandığını duyurdu. 
TV'den yapılan canlı yayında ne yazık ki REM'in Londra'da "Man on The Moon", Green Day'in ise Berlin'de "We are the Champions" performansları dönüşümlü yayınlar yüzünden izlenemedi. 
TV başındakiler, yayıncı kuruluşun tercihleriyle yetinmek zorunda kalırken konserleri AOL.com'dan takip edenler, istedikleri kent konserini izleyebildi. Bu yüzden, "Live 8"in çok etkileyici birkaç performansını sadece konser alanındakilerle internet izleyicileri görebilme şansına sahip oldu. MTV'nin sık sık reklamlarla kesilen canlı yayını da fiyasko olarak değerlendirildi. 


</TEXT>
</DOC>
