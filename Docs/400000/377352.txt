<DOC>
<DOCNO> 377352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/10/son/sonspo15.html </URL>
<DATE> 2005/09/10/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
Rüştü Takımın başarısı için yedekte seve seve otururum... 
</HEADLINE>
<TEXT>

     Sakatlığı nedeniyle bir süre takımdan uzak kalan Fenerbahçe'nin milli kalecisi Rüştü Reçber, ''Eğer ben bu takımın başarısı için Volkan veya Serdar'ın arkasında yedekte oturacaksam, seve seve oturacağım demektir'' dedi. 
     Kulübün internetteki web sitesinde açıklama yapan milli file bekçisi, hakkında gerçeği yansıtmayan haber yazan gazeteci ve haberi yayınlayan kurumunu bundan sonra mahkemeye vereceğini bildirdi. 
     Sarı-lacivertli futbolcu, açıklamasında şu ifadelere yer verdi 
     ''Fenerbahçe takımında oynayan oyuncu bu takımın sadece başarısını düşünür. Eğer ben bu takımın başarısı için Volkan veya Serdar'ın arkasında yedekte oturacaksam, seve seve oturacağım demektir. Volkan veya Serdar başka takımın kalecisi değil ki, onlar bu takımın başarısı için varlar. Yedek olmuşum, as olmuşum bu hocanın takdiridir. Buna hoca karar verir. Oyuncular da bu karara saygı gösterir. Sakatlık dönemi yeni bitmiş bir oyuncunun maç kadrosunda olmamasını istedikleri gibi yorumlayanlar, bu takıma gönül vermiş taraftarı haberdar etmek istiyorlarsa her zaman gerçek haberleri yazmak gibi bir misyonu üstlenmek zorundalar.'' 
     
</TEXT>
</DOC>
