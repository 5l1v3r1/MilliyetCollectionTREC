<DOC>
<DOCNO> 372899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sontur49.html </URL>
<DATE> 2005/08/25/ </DATE>
<TIME> 19.15 </TIME>
<AUTHOR>  </AUTHOR>
<HEADLINE>
Türkiye yanan gemiye 2 bot ile 1 helikopter yolladı... 
</HEADLINE>
<TEXT>

     Başbakanlık Türkiye Acil Durum Yönetimi Genel Müdürlüğü, Karadeniz açıklarında anan Ufuk-1 adlı kuru yük gemisindeki kişilik personelin filika ve can simitleri ile tahliyesine başlandığını bildirdi. 
     Türkiye Acil Durum Yönetimi Genel Müdürlüğü’nün yazılı açıklamasında, bugün Trabzon-Sochi seferini yapmakta olan UFUK-1 adlı kurumu yük gemisinin 77 mil açıkta, uluslararası sularda yanmaya başladığı bilgisi alındığı belirtildi. 
     Olay üzerine Trabzon Valiliği ve Deniz Arama Kurtarma Koordinasyon Merkezi ile irtibata geçildiği ve koordinasyon çalışmalarına başlandığı kaydedilen açıklamaya göre, Deniz Arama Kurtarma Koordinasyon Merkezi tarafından mürettebatı kurtarmak için 16.05’de 2 adet bot ile Genelkurmay Başkanlığı’na ait 1 helikopter hareket etti. Botların 20.30-21.30 arasında gemiye ulaşacakları tahmin ediliyor. 
     Kuzey Kore bandıralı bir geminin de yardımda bulunmak için 1 saate kadar yanan geminin yanında olacağı bildirilen açıklamada, gemideki Personelin filika ve can simitleri ile tahliyesinin yapılmasına başlandığı belirtildi.2 
     
</TEXT>
</DOC>
