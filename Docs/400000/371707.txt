<DOC>
<DOCNO> 371707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur18.html </URL>
<DATE> 2005/08/21/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
Düğünde ateş açıldı 1 çocuk öldü, 1'i yaralandı... 
</HEADLINE>
<TEXT>

     Denizli'nin Sarayköy İlçesi'ne bağlı Altıntepe Köyü'ndeki bir düğünde rastgele ateş açılması sonucu 8 yaşında bir çocuk öldü, 1 çocuk da yaralandı. 
     Alınan bilgiye göre, ilçedeki bir düğün töreninde rastgele ateş açılması sonucu seken kurşunlar, annesinin kucağında oturan ilköğretim birinci sınıf öğrencisi 8 yaşındaki İbrahim Dalkılıç'ın başına isabet etti. Bu sırada açılan ateş sonucu Murat Başbuğ 13 da hafif yaralandı. 
     Ağır yaralı olarak Özel Denizli Sağlık Hastanesi'ne kaldırılan İbrahim Dalkılıç, yapılan müdahalelere rağmen kurtarılamadı. 
     Olayla ilgili soruşturmayı yürüten Sarayköy İlçe Jandarma Komutanlığı'na bağlı ekipler, düğünde silah kullanan kişi ya da kişileri tespit etmek amacıyla düğün kasetine el koydu. 
     
</TEXT>
</DOC>
