<DOC>
<DOCNO> 362533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sontur37.html </URL>
<DATE> 2005/07/19/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
''Birlikte olma'' görüntüleri piyasaya sürülünce savcılığa gittiler .. 
</HEADLINE>
<TEXT>

     Tekirdağ’ın Muratlı Belediyesi’nde çalışan 2 kişi, birlikte oldukları sırada kameraya aldıkları görüntülerin çoğaltılarak para karşılığı piyasaya sürüldüğü iddiasıyla Cumhuriyet Savcılığı’na suç duyurusunda bulundu. 
     Edinilen bilgiye göre, Muratlı Belediyesi’nde çalışan evli ve 2 çocuk babası Ü.N. 47 ile aynı işyerinde geçici işçi olarak çalışan G.Ş. 26 , birlikte oldukları sırada kameraya aldıkları görüntülerin CD’sinin, bilmedikleri kişi veya kişiler tarafından para karşılığı satıldığı gerekçesiyle Muratlı Cumhuriyet Başsavcılığı’na başvurdu. 
     
      Muratlı Belediye Başkanı Nebi Tepe, yaptığı açıklamada, belediyede çalışan 2 kişinin böyle bir olaya karışmasından utanç duyduklarını, bu kişilerin işlerine son vereceklerini belirtti. 
     İçişleri Bakanlığı’na durumu ilettiklerini kaydeden Tepe, belediyede soruşturma başlatıldığını söyledi. 


     
</TEXT>
</DOC>
