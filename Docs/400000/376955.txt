<DOC>
<DOCNO> 376955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/spor/ygokberk.html </URL>
<DATE> 2005/09/09/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Bogdan Tanjevic ve bizimkiler 
</HEADLINE>
<TEXT>



Şu bizim Bogdan ne şanslı adam... 
Avrupa'da her coachun rüyalarına giren takım ona teslim edildi. 
El lem çalışmak için çöle, buzula giderken... 
O İstanbul'a geldi. 
Dünyanın 24 saat yaşayan, içinde yok yok olan, en heyecan verici, en karizmatik üç-dört şehrinden birine... 
Ve üstelik üstüne para da alıyor... 
Allah herkese böyle bir iş nasip etsin. 
Evet, şanslı adam Bogdan. 
Karısı da en şanslı coach eşi. 
Bir küçük dezavantajı var ama. 
Aydın Örs'ün Avrupa ikinciliğini yakalamış olması. 
Üçüncü olursa yerden, yere vurulacak, ikinci olduğunda burunlar kıvrılacak. 
Avrupa dördüncüsü olup İstanbul'a veda etmese de milli takıma veda eden ilk coach olocak belki de Bogdan. 

Hido, Memo, İbo, Mirsad'sız olmayacağını biliyor. 
Kaderinin onların elinde olduğunu da biliyor. 
Ama dominant bir coach o ve kariyeri son birkaç senesi hariç başarı dolu. 
Kaderini kendi tayin etmek istiyor. 
Onlarsız oynamayı deniyor ufak, ufak. 
Hidayet'in oynadığı bölge hariç, her yerin yedeği aslını tehdit ediyor. 
İşi zor. 
Hidayet'in berberi bile İstanbul'dan geliyormuş. NBA sendromu devam ediyor hala, yani... 
Evet işi çok zor. 
Mesela İbo'suz olmaz, ama Serkan'sız da... 
İbo kadar oynuyor o da, bazen fazlasını da oynuyor. 
Serkan'la başlarsa İbo etkilenecek. 
İbo'yla başlarsa Serkan içinden de olsa, 'yine mi', diye geçirecek. 
Ya da Memo-Mirsad veya Mirsad- Kerem 'ikili'leri. 
Dengeler öyle hassas ki... 
Mirsad'ın içinde olduğu 'her ikili' hem takım için hem coach için dengeleri her an bozabilecek kadar hassas. 
Hepsi birbirinden sorunlu, hepsi birbiriyle sorunlu, bir Yugo takımı kadar da sorun taşıyor Mirsad bünyesinde. 
Ama Allah için oyuncu. 
O da, bir olmazsa olmaz. 
Onsuz da olmaz yani. 

Ve yıllardır süre gelen oyun kurucu sorunu. 
Mesela İbo ve Hido her ne kadar artık ben değil, biz havası veriyorlarsa da... 
Kerem'in Hido'yla kankalığı, diğer oyun kurucu Ender'in Efes orjinli olup bir sürü Efes orjinli abisiyle yan yana oynaması... 
Kafalar her şeye rağmen tam rahat değil. 
Egoları çok yüksek ve hepsi üst seviyede olan lejyonerler kafalarının bir kenarında hep taşıyorlar bu sorunu. 
Bu takımın playmakeri Levent Topsakal veya Orhun Ene olsaydı, hiç kimse gıkını çıkaramazdı. 
İşler kötü gittiğinde. 
Çıkmayan gıklar, çıkacak ama... 

Kerem Tunçeri oynaması gerektiği kadar oynadığında bile milli takım sınıf atladı. 
Hele bir de tam performansıyla oynarsa. 
Şampiyon olurlar. 
5 numaradaki zaaf Hüseyin Beşok'suz giderilmeyecek gibi. 
Ermal, Kaya, Mehmet Okur, Kerem Gönlüm gibi 4,5'tan 5'lerle ancak bu kadar oluyor. 
Litvanya'ya , Hırvatistan'a, ev sahibi Sırplar'a karşı Hüseyin Beşok l zım. 

Aydın Örs zamanında Hidayet ne oldum delisiydi. 
Memo'nun kafasını Mirsad huzursuz ediyordu. 
Kontrol edilemez bir Mirsad vardı. 
Ve de Panathinaikos'la Avrupa Şampiyonu olan İbo. 
Şimdi hepsi daha olgun ve ayakları yere basıyor. 
Bu da Tanjeviç'in bir başka şansı. 
Zaten hakiki coach, zaten her Yugoslav coach gibi işi de biliyor. 
En büyük kariyerin milli takımla başarılan olduğunu, oyuncularına sık sık hatırlatırsa... 
Avrupa Şampiyonu olurlar. 

Nelerle uğraşıyorum 

Radyospor'a programıma bağlanıyor. 
- Allah aşkına, prim mi alıyorsun Fatih Terim'den 
- Evet 
- Onun için mi onu eleştiremiyorsun 
-Evet 
- Ersun Yanal'a niye bu kadar yükleniyordun 
- Prim vermiyordu. 
- 
- Prim istedim Yanal'dan. Vermeyince de... 
Rahatlıyor ve kapatıyor. 
Ve bu sadece bir tanesi. 
Ve binlerce var bunlardan... 
Ve böyle düşünüyorlar. 

Ukrayna'daki rüya takım 

Ukrayna'daki 11 de bir rüya takımdı. 
Terim ve ekibi iki ay önce rüyalarında Ukrayna'ya karşı bu 11'le oynayacaklarını görselerdi ter içinde uyanırlardı. 
'Nooluyo ya böyle' derlerdi. 
'Bu kadar da olmaz ki. 
Hayırdır, inşallah...' 
Evet, hayırmış. 
Hem Emre yoktu hem Yıldıray. Rüyası bile hadi canım, dedirtirdi rüyayı görene. 
Üstelik, Nihat'sız, Tuncay'sız, Necati'siz, Ergün'süzdü de milli takım. 
Mesela... 

Rüştü 
Serkan, Fatih Akyel, Tolga, Ergün 
Yıldıray, Emre, Necati, Tuncay 
Halil Altıntop, Nihat 

Bu on bire kim 'hayır' derdi. 
Ama hiçbiri yoktu Ukrayna'da. 
Kimi sakattı, kimini de Terim tercih etmemişti. 
Gözden çıkarılan Alpay. 
Sezon başında Beşiktaş'ın yüksek kontratı yüzünden gözden çıkarmayı düşündüğü Okan. 
Beşiktaş'ın ilk 11'inde oynatılmayan Tümer. 
Fenerbahçe'de güvenilmeyip, oynadığı bölgeye 8 milyon Euro'ya yabancı alınan Selçuk. 
Ve mecburen Volkan 
Ve hepsi çatır, çatır oynadılar. 
Futbol öyle tuhaf ki. 
Emre olsa Tümer oynamayacaktı belki. 
O frikiği Emre atıp, atamayacaktı belki. 
Ukrayna'da Tümer'in girdiği yere giremeyecekti belki. 
Orada da atamayacaktı belki. 
İki maçta da puan alamayacaktık belki. 
Evet, ne accaip. 
Avrupa'nın en iyilerinden Danimarka'yı son dakikada ellerinden kaçırdılar. 
Grubun namağlup tek takımını evinde yendiler. 
Futbolun iki yönünü de oynayabilen bu kadar çok sayıda yetenekli ve üst seviyede oyuncu hep beraber bir takımımızda hiç buluşmamıştı. 
Bu ekibi Portekiz'e götürmemeyi başarabilmek için gereken bütün özel yeteneklere sahiptik, biz. 
İmkansızı başardık. 
Almanya'ya götürememeyi de başarıyorduk da... 
Portekiz'deki en heyecan verici, en renkli, en fantastik takım olacaklardı belki de. 
Yazık oldu. 
Almanya'ya gidemezlerse de yazık olacak. 
Dünya Şampiyonası'na. 
Futbola. 

Bilgin'den 
Pazartesi Milano'ya gidiyoruz. 
Necil Ülgen , Rıdvan Dilmen ve ben Gökberk . 
Onları bilmem ama... 
Benim bir 2,5 İtalyan gününe çok ihtiyacım vardı. Kuzey İtalya gününe bile razıyım. 
Evet, şanssızlığım, Milano'ya gitmem. 
Napoli veya Floransa veya bilmem neresi... 
Roma'nın dışında herhangi bir yerde doğup, yüzyıl yaşayıp, ölenlere bile... 
Eğer Roma'yı görmemişlerse... 
'İtalya'yı görmemişler' derler. 
Kimlerin dediğine takılmayın. 
Ben diyorum. 
Diyelim. 


Bir Roma kaçamağı yaparım belki. 
Yapamasam da... 
2,5 Kuzey İtalya günü de, bana yeter. 
Artar bile... 
Benle başbaşa kalmak için. 
Dönüşte 'O'nla artık ya 'biz'li olurum. 
Ya da sizli bizli. 
Bu defa kararlıyım. 
Hadi hayırlısı. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
