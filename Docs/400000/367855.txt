<DOC>
<DOCNO> 367855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sonspo16.html </URL>
<DATE> 2005/08/07/ </DATE>
<TIME> 22.00 </TIME>
<AUTHOR>  </AUTHOR>
<HEADLINE>
Antep coştu, Samsun yakalayamadı 2-3 
</HEADLINE>
<TEXT>

     Süper Lig'de ilk haftanın en heyecanlı maçı Samsun'da oynandı. Konuk Gaziantepspor'un ilk yarısını 3-0 önde kapattığı mücadelede Samsunspor ikinci yarıda 2 gol buldu ancak eşitliği sağlayamadı 2-3. 
     6. dakikada Lazarov'un sağ taraftan kullandığı serbest vuruşta savunmadan dönen topu önünde bulan Faruk sert vurdu. Meşin yuvarlak yandan dışarıya gitti. 
     11. dakikada konuk ekip öne geçti. Bu dakikada Lazarov'un sağ çaprazdan ceza alanına gönderdiği topu arka direkte İlhan kale alanına indirdi. Pozisyonu iyi izleyen Erdal'ın, topun gelişine vuruşunda meşin yuvarlak ağlara gidince, Gaziantepspor 1-0 öne geçti. 
     12. dakikada konuk ekip farkı 2'ye çıkardı. Orta alandan kaptığı topla sol taraftan ceza alanına giren İlhan'ın aşırtma vuruşunda top ağlara gidince, durum 2-0 oldu. 
     26. dakikada Samsunspor ceza alanının sağ köşesine yakın bir yerden kazanılan serbest vuruşu Lazarov kullandı. Bu futbolcunun çaprazdan attığı sert şutta top filelere gidince, Gaziantepspor 3-0 öne geçti. 
     32. dakikada Lazarov'un ceza alanı dışından sol çaprazdan kullandığı serbest vuruşta, kaleci Ali Uyanık topu 2 hamlede kontrol edebildi. 
     45. dakikada Serkan'ın ceza alanının sol çaprazından kullandığı serbest vuruşta, top az farkla direğin yanından dışarı gidince, karşılaşmanın ilk yarısı da konuk ekibin 3-0 üstünlüğüyle sona erdi. 
     
     İKİNCİ YARI 

     52. dakikada Barış'ın sağ taraftan ceza alanına gönderdiği topla penaltı noktası yakınlarında buluşan Erdal'ın kafa vuruşunda, meşin yuvarlak kalecide kaldı. 
     54. dakikada Lazarov'un ceza yayı içinden yaptığı vuruşta, top yandan dışarı gitti. 
     59. dakikada evsahibi ekibin golü geldi. Petkov'un pasıyla ceza alanı içinde topla buluşan Serkan'ın vuruşunda, meşin yuvarlak ağlara gidince durum 3-1 oldu. 
     61. dakikada Samsunspor 2. golü buldu. Bu dakikada Kaies'in sağ taraftan kale alanına gönderdiği top kaleciden sekerek Ivanov'un önüne düştü. Bu futbolcu da düzgün bir vuruşla durumu 3-2 yaptı. 
     74. dakikada Ali Akdeniz'in sağ taraftan ceza alanına gönderdiği topa kale alanında Ivanov yükseldi. Bu futbolcunun kafa vuruşunda, top üstten dışarıya gitti. 
     87. dakikada Kaies'in sağ taraftan kullandığı köşe atışında, Ivanov'un kafa vuruşunda, top yandan autu boyladı. 
     Karşılaşmanın kalan bölümlerinde tarafların çabaları gol getirmeyince, konuk Gaziantepspor sahadan 3-2 galip ayrıldı. 
     

Stat 19 Mayıs Hakemler Süleyman Abay xxx, Bülent Gökcü xxx, Cemal Bingül xxx Samsunspor Ali Uyanık xx, Ayari xx Dk. 39 Celil xxx , Kaies xxx, Musa xx Dk. 74 Ertan xx , Ivanov xxx, Serkan xx, Ali Akdeniz xx, Adnan xx, Muhammed xx Dk. 79 Radjenoviç x , Kenan xx, Petkov xx Gaziantepspor Hasagiç xx, Kirita x Dk. 31 Engin xxx , Bekir xx, Sedat xx Dk. 68 Şevki xx , Lazarov xxx, Erdal xxx, Faruk xxx, Hasan xx, Barış xx, İlhan xxx Dk. 79 Hakan xx , Erman xx Goller Dk. 11 Erdal, Dk. 12 İlhan, Dk. 26 Lazarov, Dk. 59 Serkan, Dk. 61 Ivanov Sarı Kartlar Dk. 25 Muhammed, Dk. 75 Adnan Samsunspor , Dk. 44 Hasan, Dk. 84 Şevki Gaziantepspor      
</TEXT>
</DOC>
