<DOC>
<DOCNO> 360046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun54.html </URL>
<DATE> 2005/07/11/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Gürcistan'da alıkonulan Türk gemisinin açık arttırma ile satılacak... 
</HEADLINE>
<TEXT>

     Gürcistan’da alıkonulan, "Tarık Güner" adlı Türk yük gemisinin açık arttırmada satışa çıkartılacağı bildirildi. 
     Gürcistan’ın ayrılıkçı bölgelerden sorumlu Devlet Bakanı Giorgi Haindrava, yaptığı açıklamada, Poti limanına çekilen gemiden boşaltılan yükün, Cumhurbaşkanı Mihail Saakaşvili’nin kararı doğrultusunda Gürcistan’dan bağımsızlığını ilan eden Abhazya’ya verileceğini kaydetti. 
     Haindrava, geminin açık artırmada satışa çıkartılacağını belirtti, ancak 8 Türk kaçak yolcunun durumu hakkında açıklama yapmadı. 
     Türk yük gemisi, geçen hafta Gürcistan açıklarında karasularını ihlal ettiği için sahil güvenlik ekiplerince alıkonulmuş ve Poti limanına çekilmişti. 
     Gıda ve inşaat malzemesi yüklü gemide ayrıca 8 Türk vatandaşı kaçak yolcunun bulunduğu açıklanmıştı. 
     
</TEXT>
</DOC>
