<DOC>
<DOCNO> 357084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sonspo31.html </URL>
<DATE> 2005/06/30/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
A Milli Erkek Basketbol takımı yarı finalde İtalya'ya yenildi... 
</HEADLINE>
<TEXT>

     15. Akdeniz Oyunları’nda A Milli Erkek Basketbol Takımı, yarı final maçında İtalya’ya 79-69 yenilerek altın madalya şansını yitirdi. 
     Karşılaşmanın ilk periyodunda pota altı üstünlüğünü rakibine kaptıran ve top kayıpları yapan milli takım, ilk çeyreği 23-16 geride kapadı. 
     İkinci periyotta Ermal’in etkili oyunuyla 18. dakikada farkı 1 sayıya 31-30 indiren Ay-yıldızlılar, 19. dakikada da Barış’ın 3 sayılık basketiyle 35-33 öne geçti. Ancak son dakikayı iyi kullanamayan A Milli Basketbol Takımı, potasında 5 sayı görerek, ilk yarıyı 38-35 geride tamamladı. 
     İkinci yarının başında İtalya’nın sert savunması karşısında sayı bulmakta güçlük çeken milliler, 23. dakikada 10 sayı farkla 47-37 
     geriye düştü. 3. periyot İtalya’nın 56-48 üstünlüğüyle sona erdi. 
     Son periyotta tüm çabalarına rağmen farkı kapayamayan milliler, sahadan 79-69 yenik ayrıldı. 
     Milli takım, yarın TSİ 19.00’da İspanya-Yunanistan maçının mağlubu ile üçüncülük maçına çıkacak. 
     
     BAYANLARIN RAKİBİ HIRVATİSTAN 
     15. Akdeniz Oyunları’nda Yunanistan’ı yenerek finale çıkan A 
     Milli Bayan Basketbol Takımı’nın rakibi Hırvatistan oldu. 
     Hırvatistan, yarı finalde İspanya’yı 85-65 yendi. Türkiye ile Hırvatistan, yarın TSİ 16.45’de El Ejido Spor Salonu’nda final maçına çıkacak. 
     
     KÜNYE 
     
     
Salon El Ejido Hakemler I. Zachara xx Çek Cumhuriyeti , C. Schinas xx Yunanistan İtalya Giachetti xxx 23, Carraretto xxx 10, Mordente xx 6, Ress xx, Cittadini xxx 15, Boscagin xxx 15, Di Giuliomaria xx 3, Lamma x, Garri xx 2, Rocca xx, Pecile xx, Santarossa xx 5, Ress x Türkiye Kerem xx 11, Barış xx 11, Erkan xx 5, Hüseyin xx 3, Ermal xx 15, Kaya x 6, Volkan x, Ender xx 11, Reha xx 7, Pastal x 1. periyot 23-16 Devre 38-35 3. periyot 56-48 5 faulle çıkan 36.24 Barış Türkiye 
     
</TEXT>
</DOC>
