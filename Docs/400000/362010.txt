<DOC>
<DOCNO> 362010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun11.html </URL>
<DATE> 2005/07/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
İngiltere'de askeri birliklerin yakınında rüzgar türbünlerine izin 
</HEADLINE>
<TEXT>

     İngiltere Savunma Bakanlığı, askeri birliklerin yakınına rüzgar türbünleri kurulmasına nihayet izin verdi. 
     Savunma Bakanlığı'nın itirazına son vermesiyle, 2010 yılına kadar kurulacak rüzgar türbünleriyle, İngiltere'nin enerji ihtiyacının yüzde 10'unu yenilenebilir kaynaklardan sağlama yolundaki hedefini yakalayacağı belirtildi. 
     İngiltere Savunma Bakanlığı, 1 Ocak 2004 tarihinde yayımladığı bir açıklamayla, büyük rüzgar türbünlerinin askeri ekipmana yanıltıcı ve zararlı sinyaller gönderdiğini ve dünyanın her yerindeki yasadışı nükleer patlamaları izlemeye yönelik sismik sensörleri bozduğunu belirterek, bunların askeri birliklere 80 kilometreden daha yakın bir mesafede kurulamayacağını bildirmişti. 
     Aralarında Keele Üniversitesi'nin de bulunduğu bazı bilimsel kuruluşlar ise yaptıkları araştırmaların sonucunda rüzgar türbünlerinin askeri ekipmana ciddi etkilerinin olmadığını, askeri alanlara 17,5 kilometre uzaklıkta bulunmalarının yeterli olduğunu açıklamışlardı. 
     
</TEXT>
</DOC>
