<DOC>
<DOCNO> 380646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonspo28.html </URL>
<DATE> 2005/09/22/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Avrupa Erkekler Basketbol Şampiyonası’nda ilk yarı finalistler belli oldu 
</HEADLINE>
<TEXT>

     34. Avrupa Erkekler Basketbol Şampiyonası’nda ilk yarı finalistler belli oldu. 
     Bu akşam yapılan çeyrek final maçlarında Yunanistan rakibini yenerek, 1997 yılından bu yana ilk kez yarı finale yükselirken, bir diğer yarı finalist ise Fransa oldu. 
     Çeyrek final maçında Rusya ile karşılaşan Yunanistan, ilk çeyrekte rakibinin 13-6 öne geçmesini engelleyemezken, devreyi 33-26 geride tamamladı. 
     3. çeyreğe çok hızlı başlayan Yunan Milli Takımı, bu çeyreğin 
     sonunda skoru 44-40 yaparken, karşılaşmadan da 66-61 üstün ayrılarak 1997 yılından bu yana ilk kez Avrupa Şampiyonası’nda yarı finale yükseldi. Öte yandan Türkiye’nin de bulunduğu grubu lider olarak tamamlayan Litvanya ile karşılaşan Fransa, maçın ilk çeyreğinde rakibi karşısında 14-6’lık üstünlük sağlarken, devreyi de 32-16 önde kapadı. Etkili oyununu üçüncü çeyrekte de sürdüren Fransa, bu çeyreği 44-36 üstün tamamladı ve maçı 63-47 kazanmayı bildi. Böylece Avrupa Erkekler Basketbol Şampiyonası’nda yarı finalde karşı karşıya gelecek ilk iki takım belirlenmiş oldu. 
     
</TEXT>
</DOC>
