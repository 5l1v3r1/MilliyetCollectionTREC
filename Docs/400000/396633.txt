<DOC>
<DOCNO> 396633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/yasam/axyas01.html </URL>
<DATE> 2005/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödünç tabloları hediye verdiler 
</HEADLINE>
<TEXT>


Bir tablo sahtesiyle değiştirildi, dört tablo çalındı, 42 eser kayıp, iki tablo da başka ülkelere hediye edildi Geri alamadığı 376 eserle ilgili araştırma başlatan Mimar Sinan Güzel Sanatlar Üniversitesi bunlar gibi yanıtlar aldı 

BÜLENT SARIOĞLU Ankara 

Paha biçilemeyen koleksiyonundaki yüzlerce eseri devlet kurumlarına veren Mimar Sinan Güzel Sanatlar Üniversitesi, 339 tablo ile 37 heykeli dağıtıldıkları kurumlardan toplayamadı. Bir araştırma başlatan üniversite, şaşırtıcı yanıtlar aldı. 
Araştırmalarda, Hoca Ali Rıza'ya ait bir tablonun sahtesiyle değiştirildiği, 4 tablonun çalındığı, 42 eserin nerede olduğunun bilinmediği, 15'inin kayıtlardan düştüğü açıklandı birer tablonun da Sovyet Başbakanı'na ve Belçika hükümetine hediye edildiği anlaşıldı. 

Sadece bir yanıt geldi 
Milliyet'in bu acı durumu gündeme getirmesinin ardından Milli Eğitim Bakanı Hüseyin Çelik, konuyu TBMM'ye taşıyan CHP Grup Başkan Vekili Kemal Anadol'a, 376 eserin dökümüyle ilgili bilgileri gönderdi. Müzeye ait tablolar yıllardır resmi yazılarla istenmesine karşın, yalnızca Kültür ve Turizm Bakanlığı, Güzel Sanatlar Genel Müdürlüğü'nden 6 tablonun kaybolduğunu bildiren bir yanıt gönderildi. 

DEMİRBAŞTAN DÜŞÜLENLER 

Ömer Uluç Figür , Hamit Görele Sfonks , Hamit Görele Düzen , Özer Kabaş adsız , Turgut Zaim Yörükler-Sovyet Başbakanı'na hediye , Cevat Dereli Gündoğdu Köyü-Belçika hükümetinde . 

DIŞ ELÇİLİKLERE GÖNDERİLENLER 

Eren Eyüboğlu Kervan , Cemal Tollu Erciyas'tan , Şemsi Arel 29 Nisan , Nevin Çokay kompozisyon , Orhan Tamer kompozisyon , Betül Gülerman Bizim Köyün Gelini , Mehmet Pesen Anaç Tavuk , Cemal Tollu Ilgın Ağacı , Faik İzer Ümideden Kuşlar . 

ÇALINAN ESERLER 

Faili meçhul hırsızlık olaylarına kurban giden eserler Jija Repin Ayakta Duran Kadın , Fikret Mualla Figürler , Fikret Mualla Kompozisyon , Bonington Genç Adam Portresi . 

NEREDE OLDUĞU BİLİNMEYEN ESERLER 

Muhittin Sebati Desen-34 adet , Celal Uzel Niğde Kalesi ve Tire Çarşısı , Saim Özeren adsız, Kalkınma ve Denizli manzara , Ercüment Kalmık Kompozisyon , Üsküdar Cevat Kulları manzara , İbrahim Çallı Atatürk portresi , Nazlı Ecevit Kurtuluş Savaşı , Şükrü Erdiren Kozlar , Mehmet Güler İçe Gömülen , Devrim Erbil Kuşlar , Şeref Aydik adsız , Ahmet Koyunlar , Saim Tekcan 2 adsız tablosu , Hoca Ali Rıza Ağaçlar Arasında , Zekai Paşa Ayasofya Şadırvan , Hikmet Onat Kabataş'tan , Şefik Bursalı Konya'dan İnce Minare , Hakkı Köseoğlu İshak Paşa Portresi , Zeki Kocamemi Portre Kadın , Rıza Raşit Süleymaniye Camii , Nurullah Berk Renkli Gravür, Dikenler, Düzenleme, Deve Dikenleri ve Deniz , Saime Belir Cumhuriyet Bayramı , Cihat Burak Ah Minel Aşk , Cevat Dereli Balık Lokantası , Aliye Berger Aile , Adil Doğançay Dikmen'de Sonbahar , Avni Lifij Ağaç , Sabri Berkel Dörtlü Kompozisyon , Altan Gürman Çiçek , Hoca Ali Rıza Manzara , Orhan Peker İstakoz ,Güzin Duran Manolya ,Sanatçısı bilinmeyen bir sahil tablosu ile bir manzara. 


</TEXT>
</DOC>
