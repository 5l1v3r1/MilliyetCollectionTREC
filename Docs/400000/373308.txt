<DOC>
<DOCNO> 373308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/yazar/akyol.html </URL>
<DATE> 2005/08/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bizde sendikal kültür 
</HEADLINE>
<TEXT>


KAMU çalışanları hükümetle toplu görüşme yapıyor. Elbette yüksek ücret artışları istiyorlar. 
DİSK geleneğinin "uzlaşmaz sınıf sendikalcılığı" anlayışını daha yumuşak bir üslupla devam ettiren KESK, yüzde 70'lere varan maaş artışları istiyor. Taleplerinin bütçeye getireceği yük 7 katrilyona yakın 
Hükümet bütçeden memur maaş zammı için 2.6 katrilyon ayırmış bütçe dengeleri, enflasyon, faiz dışı fazla ve yatırım hedefleri gibi kıstasları dikkate alarak böyle bir "hesap" yapmıştı. 
Başbakan Yardımcısı Bakan Mehmet Ali Şahin, imk nları zorlayarak bu ödeneği 3.2 katrilyona çıkardı ama 7 katrilyona yakın artışlar istendiği için uzlaşma olmadı. 
Şahin'in CNN Türk'teki açıklamasından anladığım, Başbakan bir miktar daha artış yapabilir, ama o kadar. 
Yine de uzlaşma olmazsa... 
KESK "sokağa çıkarız" diyor. 

SENDİKA, sanayileşmenin ortaya çıkardığı bir kurumdur. Hem çalışma hayatında iş disiplinin sağlanması, hem çalışanların sosyal statülerini geliştirme amacıyla... 
Gelişmiş ülkelerde sendikalar bugünkü olgunluğa ve "rasyonel" zihniyete ulaşıncaya kadar birçok aşırı, ölçüsüz, militan, uzlaşmaz aşamalardan geçtiler. 
Modern toplumda, ücret ve maaşları tespit ederken mutlaka "kaynak, verimlilik, performans" gibi faktörler dikkate alınır. 
Sendikalar grev yaparak paylarını artırmak isterler, ama ölçüyü kaçırırlarsa "lokavt" gelir, veya işyeri kapanır 
"Rasyonelleşmiş" sendikalar bu noktaya gelmeden uzlaşırlar. 
Kamuda, özellikle memurlarda bu "rasyonelleşme" mekanizması zor işliyor, çünkü memurun iş garantisi olduğu gibi, devlet "iflas" etmez, borç para bularak maaşları öder. 
Türkiye böyle yaptı, yıllarca borçlandı, netice malum Kayıp 1990'lı yıllar, düşük kalkınma, 2001 krizi... 
Yeni toparlanıyoruz. 

BİZİM sendikalar, genelde, toplu görüşmelerde "verimlilik, performans, kaynak" gibi değerlerden hoşlanmıyorlar sadece yüksek ücret artışına önem veriyorlar. 
Hükümetin hazırladığı personel reformu taslağı kamu çalışmalarında "verimliliğin artırılması" için düzenlemeler getiriyor. Mesela "performansa dayalı ödeme sistemi" öngörülüyor. 
Böylece "salla başını al maaşını" veya "devletten aylık, Allah'tan sağlık" felsefesine son vermek amaçlanıyor. 
Devlet dairelerinde işlerin yapılmasından memnun muyuz Böyle bir sistem gerekmez mi 
Ama sendikalar karşı 
Arap saçına dönmüş personel rejimini sistemleştirmek, rasyonelleştirmek, iş tanımına göre standartlar getirmek... Sendikalar buna da karşı 
Türkiye artık "ihsan" ve "ganimet" kültürünün modern iş ve kamu hayatına uymadığını, çağımızda "ücret ve maaş"ın "iktisadi" bir faktör olduğunu, bunun da "hesaba kitaba" uyması gerektiğini görmelidir. 
"Devlet versin " İhsan kültürünün bir azıntısı... 
"Söke söke alırız " Ganimet kültürünün bir azıntısı 
Halbuki çağdaşlaşma, gardıropta değil, "hesap kitap" kültüründe aranmalıdır Milli gelir 30 bin dolara çıkınca Alman işçisi kadar ücret ve maaş alınır elbette. 
Geçmişte olduğu gibi, "Çankaya şişmanı, işçi düşmanı" gibi sloganlarla "söke söke almak" bizi nereye getirdi 
Umarım aynı çıkmaz sokağa tekrar girilmez, bütçe disiplinini dinamitleyecek "rasyonel" bir çözüme ulaşılır. 

İZİN Yıllık iznim için on günlük bir tatile çıkıyorum. Değerli okuyucularımın bilgisine sunarım. 



</TEXT>
</DOC>
