<DOC>
<DOCNO> 362187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sontur46.html </URL>
<DATE> 2005/07/18/ </DATE>
<TIME> 17.35 </TIME>
<AUTHOR>  </AUTHOR>
<HEADLINE>
Van'da başı kesilmiş ceset bulundu 
</HEADLINE>
<TEXT>

     Van merkeze bağlı Dereüstü ile Kıratlı köyleri arasındaki Beyaztepe mevkiinde, başı kesilmiş erkek cesedi bulundu. Cesedin, PKK’lı bir teröriste ait olabileceği bildirildi. 
     AA muhabirinin aldığı bilgiye göre, Dereüstü ile Kıratlı köyleri arasındaki Beyaztepe mevkiinde başı kesilmiş erkek cesedi bulunduğu ihbarını alan jandarma ekipleri, durumu Cumhuriyet Başsavcılığı’na bildirdi. 
     Cumhuriyet Başsavcılığı tarafından yapılan incelemede, 20 gün önce öldürüldüğü belirlenen kişinin kafasının canlıyken kesildiği ve üzerinde herhangi bir kimlik bulunmadığı belirlendi. 
     Öte yandan, olay yerinde kafası bulunamayan cesedin, üzerinde bulunan kıyafetler nedeniyle PKK’lı bir teröriste ait olabileceği ve olayın örgüt içi hesaplaşmadan kaynaklanabileceği bildirildi. 
     
</TEXT>
</DOC>
