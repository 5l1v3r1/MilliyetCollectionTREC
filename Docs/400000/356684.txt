<DOC>
<DOCNO> 356684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo14.html </URL>
<DATE> 2005/06/29/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Yılın yıldızı seçilen Fatih Tekke, yılın altın 11'inde de yer aldı... 
</HEADLINE>
<TEXT>

     Işık Sigorta 11 Altın Adam Yarışması'nda 2004-2005 sezonunun son jüri toplantısı yapıldı. 
     Kalyon Otel'de gerçekleştirilen ve Galatasaray Teknik Direktörü Eric Gerets'in de onur konuğu olarak katıldığı toplantıda jüri üyeleri, geride kalan sezonun en başarılı isimlerini oyladılar. 
     Bundan önceki jüri toplarında altın, gümüş ve bronz adam olma başarısı elde etmiş kişilerin oylandığı toplantı sonrasında, Yılın Altın 11'i olarak, Aly Faryd Mondragon Galatasaray , Roman Kratochvil Denizlispor , Stjepan Tomas Galatasaray , Tolga Seyhan Trabzonspor , Servet Çetin Fenerbahçe , Marco Aurelio Fenerbahçe , Alex de Souza Fenerbahçe , Miroslaw Szymkowiak Trabzonspor , İbrahim Yattara Trabzonspor , Fatih Tekke Trabzonspor ve Hakan Şükür Galatasaray belirlendi. 
     Trabzonspor ve A Milli Futbol Takımı'nın golcü ismi Fatih Tekke, Yılın Altın 11'inde yer almayı başarırken, sezon boyunca gazete panoramalarında en fazla yıldızı alan isim olarak da Yılın Yıldızı olarak belirlendi. 
     Ayrıca, Yılın Teknik Direktörü kategorisinde Trabzonspor Teknik Direktörü Şenol Güneş ile Beşiktaş Teknik Direktörü Rıza Çalımbay birlikte adlarını zirveye yazdırırken, Yılın Yönetici Trabzonspor Başkanı Atay Aktuğ, Yılın Hakemi olarak ise Serdar Tatlı seçildi. 
     Gecede, bir önceki jüri toplantısında ayın altın adamı seçilen Fatih Tekke, ayın teknik direktörü seçilen Şenol Güneş, ve ayın hakemi seçilen Serdar Tatlı da ödüllerini aldılar. 
     
</TEXT>
</DOC>
