<DOC>
<DOCNO> 390460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/son/sonsiy14.html </URL>
<DATE> 2005/10/28/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Sezer'in 29 Ekim mesajında rektör Aşkın uyarısı... 
</HEADLINE>
<TEXT>

     ANKARA ANKA 

Cumhurbaşkanı Ahmet Necdet Sezer, 29 Ekim Cumhuriyet Bayramı için yayımladığı mesajında, Van Yüzüncü Yıl Üniversitesi Rektörü Prof. Yücel Aşkın’ın tutuklanması olayıyla ilgili olarak, "Bir üniversite rektörünün tutuklanmasıyla başlayan süreç, Cumhuriyet’in kurumlarının karşı karşıya geldiği yönünde bir izlenimin uyanmasına neden olmuştur" uyarısında bulundu. 
     Sezer 29 Ekim mesajında, Rektör Prof. Aşkın olayı, yargı ile ilgili gelişmeler, AB süreci ve diğer güncel gelişmelerle ilgili görüşlerini ifade etti. 
     
     HUKUKUN İŞMEDEİĞİ REJİM YURTTAYŞINA GÜVEN VEREMEZ 

     Cumhurbaşkanı Sezer, rektör Prof. Aşkın olayı için, "Bir üniversitemizin rektörünün tutuklanmasıyla başlayan süreç, Cumhuriyet’in kurumlarının karşı karşıya geldiği yönünde bir izlenimin uyanmasına neden olmuştur" görüşünü dile getirdi. Sezer, öncelikle kurumların sağduyulu davranmaya özen göstereceklerine inancını vurguladığı mesajında, "Toplumda rahatsızlık yaratan kimi uygulamaların dile getirilmesine farklı anlamlar yüklenilmesinden kaçınılmalıdır. Kurumların yapratılmasını, kişi ve kurumlara zarar verecek istenmeyen sonuçların ortaya çıkmasını önlemek herkesin ortak sorumluluğudur. Hukukun işlerlik kazanamadığı bir rejimin yurttaşlarına güven vermesi ve varlığını koruması beklenemez" dedi. 
     
     ADALET BAKANI VE MÜSTEŞARI HSYK’DA OLMAMALI 

     Sezer, hukuk devletinin en önemli özelliği olarak yargı bağımsızlığı ilkesine vurgu yaparken, yargı bağımsızlığının gerçekleştrilebilmesi için mahkemelerin yanında yargı erkinin en önemli öge ve temsilcisi olan yargıçların görevlerinde bağımsız olmaları gerektiğinin altını çizdi. 
     Sezer, Anayasa’nın yargının yürütmenin etki ve karışmasından uzak tutulabilmesi için kimi düzenlemeler yapıldığını, yargıçların Anayasa, yasa ve hukuka uygun olarak vicdani kanaatlerine göre karar vereceklerini, hiçbir organ, makam, merci ya da kişinin yargı yetkisinin kulullanılmasında mahkemelere ve yargıçlara emir ve talimat veremeyeceğini, genelge gönderemeyeceğini, tavsiye ve telkinde bulunamayacağını vurguladı. Yargı organlarının kuruluşu, çalışma ilkeleri, yargıçların seçimi ve özlük hakları konularında yargı bağımsızlığını gölgeleyecek yöntemlerden uzak durulmasının hukuk devleti ilkesinin gereği olduğuna dikkat çeken Sezer şöyle dedi 
     "Yargıç ve savcıların tüm özlük ve disiplin işleri, Yargıtay, Danıştay ve Uyuşmazlık Mahkemesi üyelerinin seçimi gibi önemli yetkilerle donatılmış Hakimler ve Savcılar Yüksek Kurulu’nun HSYK oluşumunda bir siyasal parti mensubu olan Bakan’ın ve onun yönergeleriyle hareket eden Müşteşar’ın yer alması yargı bağımsızlığını, dolayısıyla hukuk devleti ilkesini zedelemektedir. Çeşitli hükümet programlarında da vurgulandığı gibi hukukun kişiselleştirilmesi ve siyasallaştırılmasının önlenebilmesi çin yargı bağımsızlığıyla bağdaşmayan bu durumun ivedi olarak düzeltilmesi gerekir." 
     
</TEXT>
</DOC>
