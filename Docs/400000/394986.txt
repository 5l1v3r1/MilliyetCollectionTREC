<DOC>
<DOCNO> 394986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/siyaset/siy08.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban çizimini AİHM'ye gönder 
</HEADLINE>
<TEXT>


ANKARA Milliyet 


YÖK Başkanı Prof. Dr. Erdoğan Teziç, TBMM Başkanı Bülent Arınç'ın "YÖK, siyasi simge sayılmayacak 5 türban modeli belirlesin" sözlerine tepki gösterdi. YÖK'ün düzenlediği Uluslararası Yükseköğretim Konferansı'nın açılışına katılan Teziç, Arınç'a şu karşılığı verdi "Başın örtülmesiyle ilgili bazı çizimler yapıp bunları bize göndermenin hiçbir anlamı yok. Bunun gönderileceği makam biz değiliz. Meclis Başkanı bu konunun yeni bir değerlendirilme yapılması konusunda çok arzu ediyorsa kararı veren İnsan Hakları Avrupa Mahkemesi'ne göndermesi gerekir. Bizim tasarım uzmanlığımız yok." AİHM'nin türban kararının bağlayıcı olduğunu kaydeden Teziç, "Danıştay, Anayasa Mahkemesi ve Yargıtay'ın bu konuda verilen kararlarının doğrulanması anlamına gelir" dedi. 



</TEXT>
</DOC>
