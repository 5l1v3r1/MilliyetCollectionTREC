<DOC>
<DOCNO> 399120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/guncel/gun02.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dağın arkasındaki suyu ovaya getirdim' 
</HEADLINE>
<TEXT>


Süleyman Demirel, büyük aşkı suyun öyküsünü 2 ciltlik kitapta topladı. "Bir Ömür Suyun Peşinde" isimli kitap önümüzdeki günlerde okurlarla buluşacak. Demirel, suyun öyküsünü anlatırken, hayatın bu vazgeçilmez kaynağını tüm yönleriyle inceliyor suyun kutsal kitaplardaki yerinden, gezegenlerdeki durumuna kadar ayrıntılı bilgiler veriyor. 50 yıl önce suyu arayan Türkiye'den manzaralarla, 50 yıl sonra suyu bulan Türkiye'den kazanımların sergilendiği çalışmanın özetinde ilginç gözlemler yer alıyor. 

BİR ÖMÜR SUYUN PEŞİNDE SÜLEYMAN DEMİREL 
DERLEYEN HUL Sİ TURGUT 

1924 yılında Isparta'nın İslamköy kasabasında doğdum. 1920'li yılları çok iyi hatırlamam ama, 1930'lu yılları hatırlarım. 1930'lu yıllar ile, 1920'li yılların çok büyük farkı olduğu kanaatinde de değilim. Netice itibariyle, benim üzerimde tesiri olan yıllar, 30'lu yıllardır. Biz, Cumhuriyet'in birinci nesliyiz. Cumhuriyet'i biz, hemen hemen tümüyle yaşadık. 
1920'li yılların Türkiye'si, dağılmış bir imparatorluğun geri kalan parçasındaki, kurtarılabilen bir parçasındaki, yani bugünkü milli hudutlarımız dahilindeki Türkiye'dir. Burasını, kapışılmış olmaktan kurtarmak için, bizden evvelki nesiller, benim babamın temsil ettiği nesiller, benim amcamın, dayımın temsil ettiği nesiller Çanakkale'de, Kurtuluş Savaşı'nda, Balkanlar'da, Yemen'de, Kafkasya'da her türlü fedak rlığa katlanmışlardır çoğu şehit olmuştur. 
Rahmetli babam, Çanakkale'ye, Kafkas savaşlarına ve Irak'taki, Suriye'deki savaşlara katılmış, Kurtuluş Savaşı'na katılmış bir kişiydi her şeyi çok iyi anlatırdı. Biz, okula gidip tarih dersi okumadan evvel, tarihi yapanların dilinden, kahramanlık hik yelerini dinledik. 

Cumhuriyet bizim önümüzü açtı 
Aslında o günkü Türkiye'de, bizim yaşadığımız muhitte, zenginlik, kimsenin çok fazla bildiği bir şey değildi. Yoksulluksa, o günlerin damgasıydı. Ancak, benim doğup büyüdüğüm yerde, halk aç değildi. Ama, halkın ekonomik şartları tamamen kendi ortamı tarafından dikte edilmişti. Bir avuç toprağı vardı ekerdi, biçerdi. Yıl iyi giderse, kendisine yiyecek kadar, hayvanlarına yetecek kadar mahsul alırdı. 
Cumhuriyet, bizim insanlarımızın yaşadığı şartlardan aldığımız ilhamı, aldığımız itici gücü, aldığımız enerjiyi ülke hizmetine çevirmeye yardımcı olmuştur. Cumhuriyet, bizim önümüzü açmıştır, yollar açmıştır. 
1920'li 1930'lu yıllarda, Türkiye karanlıktır. Işık sadece şehir merkezlerinde vardır. Akşam olunca, her taraf karanlıktır. Bizim köyümüzden, vilayetimizin merkezi olan Isparta'nın ışıkları görünürdü. Köylümüz, oradaki ışığı kıskanmazdı, "Acaba bir gün bizim köyümüzde de ışık olur mu " diye merak da etmezdi. 1950'li yıllarda, "İşte o şehirde yanan ışık, burada da olacaktır" dediğimiz zaman, yaşlı kadınların nasıl taaccüp ettiğini hayrete düşmek hatırlıyorum. Bir türlü inanmadılar, hiç akıllarına sığmadı. 

Radyoyu ilk defa 1936'da dinledim 
Anadolu, kendi içine kapalı birçok Türkiye'den ibaretti. Bir tane Türkiye değil, yüzlerce Türkiye ve hepsi de kendi içine kapalı... Cumhuriyet, evvel eğitimi götürmekle, daha sonra buraları şehirlere açmakla ve değişen dünyanın şartlarını biraz biraz getirmekle, bu kapalı sınırları kırmıştır. 
1936 yılında bizim köyümüze ilk defa radyo geldi onu gayet iyi hatırlıyorum. Türkiye'de radyo, 1920'li yıllarda kurulmuştur ama, biz ancak 1936'da başladık radyo dinlemeye... Bir köye, bir radyo... O da, eğer akümülatörü boşalmamışsa... Aksi halde şehre götürülüp doldurulması lazımdı. Onun için muayyen saatlerde sadece haberler dinlenirdi. 
Biz, köylünün sıkıntılarını, fukaralığını, yoksulluğunu görerek ve bilhassa kurak yıllarda, köylünün içine düştüğü ıstırabı bilerek büyüdük. 
Tabiatın kudreti korkunçtur. İnsanın refah ve saadeti ile, tabiatın huyu, huysuzluğu, cimriliği, cömertliği arasında çok yakın bağlar vardır. Çok iyi hatırlıyorum 1934 yılıydı, beklenen yağmur yağmamıştı. Yemyeşil bir ova kurumuştu, başak çıkarmadan kurumuştu... Hem köylünün kendisi, hem de hayvanları açtı... 
Çatlaşmış toprakla, mavi gök arasında sıkışıp kalan insan, ne yapacaktı Elini açacak göklere, Allah'a dua edecekti. Yağmur duası, bilhassa bahar aylarının en önemli h disesiydi. Biz çocuklar, ah linin peşine takılır, dua edilen belirli yerlere kadar gider, sonra bağırırdık 
"Yağmur yağmur yağ ister, Kaşık kaşık bal ister, 
Ektim umar çare tarlasına..." 
Biz bağırırken, büyükler dua ederlerdi. İnsanlar böylece kader zincirlerini kırmaya çalışırlardı. 
Bizim büyüklerimiz konuşurdu, "Şu dağların arkasında göl var, dağı bir delebilsek de, gölden su gelse..." diye. Bu hay l gerçekleşti. Ama, bu konuşmaların üzerinden 40 sene geçtikten sonra ancak gerçekleşebildi. 
Öğrencilik yıllarında bütün aklımız, "Türk köylüsünün, Türk halkının içinde bulunduğu bu durumları acaba nasıl düzeltiriz Bu nasıl düzelir, nasıl bunun içinden çıkılır " sorusuna takılıydı. 
Mühendislik eğitimini seçmemdeki etken, arpa harmanı sonrasında bizim köylülerin, çeşmenin dibine oturup, "O kuruyan yeşil ovaya, şu dağların arkasındaki gölden su gelir mi, gelmez mi " diye konuşmalarıdır. 
Allah bize, o dağın arkasındaki suyu getirmeyi nasip etti yalnız ovalara değil, Türkiye'nin pek çok ovasına... Fırat Nehri'nin Atatürk Barajı'na biriken sularının Fırat tünelleriyle, Şanlıurfa tünelleriyle Harran Ovası'na alınmasının arkasındaki espri de odur, arkasındaki ilham da... 
1949 yılının şubat ayında, İstanbul Teknik Üniversitesi'nden mezun oldum. Birkaç ay İstanbul Sular İdaresi'nde İSKİ çalıştım. Ancak, zorunlu hizmetim vardı. Çünkü devletin okullarında okumuştum. Bu hizmeti yapmak üzere devlete müracaat ettim. Onlar da beni, Elektrik İşleri Etüd İdaresi'ne gönderdiler ve göreve başladım. Elektrik İşleri Etüd İdaresi, ancak on mühendisin çalıştığı bir teşkil ttı. 13 yıllık bir m zisi vardı. 
O zaman ABD'den kalkınma ile ilgili heyetler getiriyordu. Gelen 1. heyetin üyeleriyle Merzifon ovalarına gittim. Orada, yeraltı suyu etüdleri yaptık. Sonra bir Dakota uçağı ile Trakya'ya gittik, Stoner adında bir ABD'li mühendis ile... California'dan gelen Stoner ile, yeraltı suyu aradık. 
Ardından, devletin tuttuğu Knappen Tippett Abbet Mc-Carthy Şirketi'nin mühendisleriyle, Gediz Nehri'nin amenajman doğal kaynakların işletilmesi pl nını yapmak üzere Manisa'ya gittim. Gediz Havzası çalışmaları, su mühendisliği bakımından Türkiye'de ilk, nevi şahsına münhasır çalışmalardır. ABD şirketinin başmühendisi Travis'ti. Çok iyi bir mühendisti, kendisinden çok şey öğrendim. 
Manisa'da, Amerikalı mühendislerle çalışırken, Ankara'ya çağrıldım. Ankara'da bana, bir yardım teşkil tı olan CEA'nın bursuyla görgü ve bilgimi artırmak üzere Amerika'ya gideceğim bildirildi. ABD'de, Batı eyaletlerine gittim, Doğu eyaletlerine gittim mesleğimle ilgili çalışmaları izledim. Orada gördüklerim beni hem çok şevklendirdi, hem de hasta etti. 
Gördüğüm her meden eser, "Benim memleketimde niye yok " diye beni üzüntülere soktu. 
Hiç unutmuyorum, Las Vegas civarında, Colorado Nehri üzerinde kurulu Boulder Barajı, o zaman Amerika'nın çok övündüğü en büyük tesisti 1930'lu, 1940'lı yıllarda yapılmıştı. O tesisi üç gün seyrettim. Her sabah gidiyor ve bir taşın üzerine oturarak, barajı seyrediyordum. O büyüklükteki bir tesisi, Keban Barajı'nı, temelini 1966 yılında atarak biz yaptık. Ne zaman Keban Barajı'nın üzerinden uçsam ve oralara yolum düşse, aradan yaklaşık 50 sene geçmiş olmasına rağmen, bunları birbirine bağlarım. 

ABD'de imrendiğim eserleri burada yaptık 
Eylül 1949'da ABD'ye gittim ve bir yıl kaldım. Eylül 1950'de döndüğümde, Türkiye'de seçim yapılmış ve iktidar değişmişti. 
Halkın, devletle köprüsü 1950'de kuruldu. 
1950'li yıllar, Türkiye'nin çok enteresan olduğu yıllardır. Türkiye, "çok parti"ye geçmişti. Çok parti, değişik bir idare şeklidir. Çok parti, halkın sesini ortaya koyar. Çok parti, halkın devletle köprüsünü kurar. Bu köprüler kurulmaya çalışılırken de, kırılır dökülür... 
Çok parti, tabii ki gelenek isteyen bir iştir. Bu çok partili dönem ve halkın hür iradesine müracaat suretiyle meclislerin ortaya çıkarılması, hük metlerin buna göre kurulması hadisesi, Türkiye tarihinde yeni bir olaydır ve gerçek "Demokratik Cumhuriyet" budur. 1923'te il n edilen "Cumhuriyet"tir, ama 1950'deki "Demokratik Cumhuriyet"tir. 
Demokratik Cumhuriyet, aslında Cumhuriyet'e güç ve kudret kazandırmıştır. Çünkü, halkın içinde bulunduğu hayat şartlarını dile getirmek ve bunlara çare aramak için ortaya yarışanlar, koşuşanlar çıkmıştır. 
1950 yılında Türkiye'nin 13 köyünde elektrik vardı. 1 km enterkonnekte şebeke santralların birbiriyle bağlantısını sağlayan sistem yoktu. Elektrik üreteceksiniz, onu götürecek ve dağıtacaksınız.. Ne üretim tesisi var, ne de dağıtım tesisi... Bizim derdimiz bütün bu güçlüklerin içinden çıkmaktı. 

Refahın kaynağı olan su, savaş nedeni de olabiliyor... 

Bütün dinlerde kutsal sayılan su medeniyetlerin seviyesini belirlemiş, hatta kavgalara ve savaşlara neden olmuştur 


Su, varlık lemini oluşturan dört unsurdan biridir. Klasik felsefede ateş, hava, su ve topraktan oluşan bu dört unsura "anasır-ı erbaa" adı verilir. Su, tarih boyunca mutluluğun ve refahın kaynağı olarak görülmüş onun da ötesinde, toplumların yaşam alanlarını, kentlerin yerlerini, medeniyetlerin seviyelerini belirlemiş, hatta kavgalara ve savaşlara neden olmuştur. 
Hayatın merkezinde bulunan su, bütün dinlerde kutsal sayılmıştır. Su, Yahudilikte ve Hıristiyanlıkta, hem mük fat, hem cezalandırma aracı olarak görülmektedir. Yani suyun, bir taraftan "Nuh Tufanı"nda olduğu gibi canlı olan her şeyi tahrip eden, diğer taraftan da her şeye hayat veren, hatta insanlığın hayra doğru kaçışına imk n sağlayan özellikleri anlatılmaktadır. 
İslamiyette de su, din hayatın belkemiğini oluşturmaktadır. 
Kuran-ı Kerim'in Embiya Suresi'nin 30. Ayeti mealen şöyledir 
"Bütün canlıları sudan yarattık." 
Secde Suresi'nin 27. Ayeti ise mealen şöyledir 
"Görmediler mi ki, biz suyu çorak araziye sevk ediyoruz da, onunla hayvanlarının ve kendilerinin yiyecekleri ekini bitiriyoruz. Görmeyecekler mi " 

Sab Melikesi'nin bahçesine sel salınmış 
Kuran-ı Kerim'in Sebe Suresi'nin 16. Ayeti mealen şöyledir 
"Fakat onlar, yüz çevirdiler. Biz de üzerlerine Arim Vadisi'nin selini salıverdik ve o iki taraflı bahçelerini buruk yemişli, acı meyveli, dikeni çok ve meyvesi az ağaçlardan ibaret iki harap bahçeye çevirdik." 
Burada selin, Yemen'deki Sab Melikesi Belkıs'ın meyve bahçelerini ne hale getirdiği anlatılmaktadır. 
Rad Suresi'nin 4. Ayeti de mealen, "Yeryüzünde birbirine komşu kıtalar, üzüm bağları, ekinler, bir kökten ve çeşitli köklerden dallanmış hurma ağaçları vardır. Bunların hepsi, bir su ile sulanır. Böyle iken yemişlerinde onların bir kısmını bir kısmına üstün kılarız işte bunlarda, akıllarını kullanan bir toplum için ibretler vardır" şeklindedir. 
Cenab-ı Allah, kendi varlığına delil olarak "su"yu vermiştir. Su, öyle bir şeydir ki o, dünyanın dörtte üçünü işgal ediyor ve bulunduğu yerden kalkıyor, karalara gidiyor, oralara hayat veriyor. Bulunduğu yerde tuzlu... Buharlaşıyor, bulutlara biniyor gidiyor, on binlerce kilometre gidiyor. Karaların muayyen yerlerine varıyor, oralarda su oluyor, toprağa iniyor. Denizden alıyor, buhar yapıyor, karalara götürüyor, su yapıyor. 

YARIN 
"Köstebekler, barajı delecek, Adana sular altında kalacak" 



</TEXT>
</DOC>
