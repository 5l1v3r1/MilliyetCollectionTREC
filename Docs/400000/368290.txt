<DOC>
<DOCNO> 368290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sondun24.html </URL>
<DATE> 2005/08/09/ </DATE>
<TIME> 13.20 </TIME>
<AUTHOR>  </AUTHOR>
<HEADLINE>
İspanya'da orman yangını durdurulamıyor 
</HEADLINE>
<TEXT>

     İspanya'nın güneyindeki Jaen bölgesinde 3 bin hektardan fazla ormanlık alanı tahrip eden yangının hala faal olduğu ve kontrol altına alınamadığı bildirildi. 
     Cadena Ser radyosunun haberine göre, resmi makamlar, İspanya'nın Endülüs bölgesinde sezonun en önemli üç yangınından ikisinin kontrol altına alındığını, birininse hala aktif olduğunu ve kontrol altına alınamadığını belirttiler. 
     Ülkenin en büyük doğal parkı Sierras de Cazorla'nın bir bölümünü tahrip eden ve yıldırım düşmesi sonucu çıktığı sanılan yangın nedeniyle aralarında turistlerin de bulunduğu 500 kişinin tahliye edildiği kaydedildi. 
     Buna karşılık üç büyük yangından ikisinin kontrol altına alındığını belirten yetkililer, bunların da söndürülmesine çalışıldığını söylediler. 
     
</TEXT>
</DOC>
