<DOC>
<DOCNO> 374523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/son/sontur37.html </URL>
<DATE> 2005/08/31/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Begüm'e atılan kurşun düğünden değil dışarıdan gelmiş 
</HEADLINE>
<TEXT>

     Malatya Valisi Osman Derya Kadıoğlu, düğünde atılan kurşunla yaşamını yitiren Galatasaray Üniversitesi son sınıf öğrencisi Begüm Kartal’ın ölümüyle ilgili soruşturmada, silahla ateş edilme olayının düğüne katılanlarca değil, dışarıdan yapıldığının kesinleştiğini bildirdi. 
     Vali Kadıoğlu, yaptığı açıklamada, üniversite öğrencisi Begüm Kartal’ın ölümüyle ilgili açılan soruşturma çerçevesinde güvenlik güçlerinin çevrede araştırmalar yaptığını belirtti. 
     Silahla ateş edilme olayının düğüne katılanlarca değil, dışarıdan yapıldığının kesinleştiğini ifade eden Kadıoğlu, şunları söyledi 
     "Soruşturma çerçevesinde 3 el ateş edildiği kesinleşti. Biri kızımıza isabet etmiş, biri duvara, bir diğeri de demire gelmiş. Ama kovan henüz bulunamadı. Çevrede detektörlerle arama yapılıyor. 
     Soruşturma sürüyor." Malatyaspor eski futbolcularından işadamı Hasan Kartal’ın Galatasaray Üniversitesi İktisadi ve İdari Bilimler Fakültesi son sınıf öğrencisi Begüm Kartal 22 , geçen günlerde, Battalgazi İlçesi Adagören Köyü’ndeki bir yakınının düğününde bir silahtan çıkan kurşunun başına isabet etmesi sonucu hayatını kaybetmişti. 
     
</TEXT>
</DOC>
