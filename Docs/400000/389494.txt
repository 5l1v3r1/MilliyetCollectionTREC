<DOC>
<DOCNO> 389494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/soneko27.html </URL>
<DATE> 2005/10/25/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Rus basını Alfa'nın Turkcell'e ortaklığına yeşil ışık yakıldı 
</HEADLINE>
<TEXT>

     Rus basını, Rus ''Alfa Grubu''nun Turkcell'in 13.22'sini satın almasına yeşil ışık yakıldığını duyurdu. 
     Rus Vedomosti gazetesinde ''Fridman'a Alfa Grubu Başkanı Mihail Fridman Türk Vizesi'' başlığıyla verilen haberde, Alfa Grubu'nun Turkcell'in yüzde 13.22'lik bölümünü satın almasının Türkiye tarafından da onaylandığı bildirildi. 
     Alfa Grubu'nun Turkcell'i satın alması konusunda gerekli izinlerin alınmasında Rusya Devlet Başkanı Vladimir Putin'in yardımcı olduğu belirtilen haberde, Tatneft'in Tüpraş'ın, Rus Severstal şirketinin de Erdemir çelik fabrikasının özelleştirilmesi ihalelerinde başarısız olduğu hatırlatıldı. 
     Alfa Grubu'nun Turcell'in bir bölümünü satın almasının Rus şirketlerinin Türkiye'deki ilk başarısı olduğunu kaydeden Vedomosti, Başbakan Recep Tayyip Erdoğan ve Putin geçen Temmuz ayındaki görüşmelerinde bu konuyu ele aldıklarını belirtti. 
     Haberde, Putin'in Erdoğan'a Rus şirketinin Turkcell'in bir bölümü için 3 milyar dolar harcama planladığı ve bunun karşılığından Türkiye'den siyasi garanti istediği belirtilerek, Putin-Erdoğan görüşmesine Alfa Bank Genel Başkanı Petr Aven'in de katıldığı vurgulandı. 
     Söz konusu görüşmenin Turkcell'in kaderini belirlediği ifade edilen haberde, şunlar kaydedildi 
     ''Turkcell'in yüzde 13,22'sine sahip olacak Alfa Grubu, Çukurova Grubu'na 6 yıl vadeli 1.7 milyar dolar borç da verecek. Çukurova, bu borcu zamanında ödeyemezse Alfa Grubu Turkcell'i tamamen sahiplenmiş olacak. Rusya'nın 'AFK Sistema' adlı ikinci büyük telefon operatörü de Telsim'i satın almaya hazırlanıyor.'' 
     
</TEXT>
</DOC>
