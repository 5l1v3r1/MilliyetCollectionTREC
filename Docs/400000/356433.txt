<DOC>
<DOCNO> 356433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/dunya/axdun01.html </URL>
<DATE> 2005/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçimi kaybedince Bush gibi konuştu 
</HEADLINE>
<TEXT>


Ultra muhafazak r Ahmedinecad'a yenilen Rafsancani, 'Rejim, seçime müdahale etmek için tüm imk nlarını harekete geçirdi' dedi 

DIŞ HABERLER SERVİSİ 


İran'da cumhurbaşkanlığı seçiminde ultra muhafazak r Mahmud Ahmedinecad'a yenilen eski cumhurbaşkanlarından Ali Ekber Haşimi Rafsancani, seçimlerin dürüst olmadığını iddia ederek, rejime ABD Başkanı George Bush'un yaptığı eleştirileri aratmayacak kadar ağır suçlamalar yöneltti. Rafsancani, "Rejim, seçime müdahale etmek için tüm imk nlarını organize bir şekilde harekete geçirdi" ifadesini kullandı. 
Seçim yenilgisinin ardından politik geleceği belirsizleşen eski cumhurbaşkanı, kendisini ve ailesini karalamak için on milyonlarca dolar harcanarak bir iftira kampanyası düzenlendiğini ileri sürdü. "Bütün bunlar olurken bir şey yapmaya niyeti olmayan ya da ellerinden bir şey gelmeyen yargıya müracaat etmeyi düşünmüyorum" diyen Rafsancani, bazı iyi finanse edilen rejim elemanları ile milis gücü Besiç'in Ahmedinecad'ı destekleyerek galibiyetini sağladıklarını iddia etti. 
ABD Başkanı George W. Bush, İran seçimleriyle ilgili olarak yaptığı açıklamada, seçimin demokratik kriterlere uygun olmadığı eleştirisinde bulunmuştu. 


</TEXT>
</DOC>
