<DOC>
<DOCNO> 378733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur11.html </URL>
<DATE> 2005/09/15/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
İşten çıkartan patronlarını bıçakladılar 
</HEADLINE>
<TEXT>

     
     Tahsin C. ÜLKER ADANA, DHA 
     
ADANA'da, bir lokantada çalışan 2 işçi kendilerini işten çıkartan patronlarını bıçaklayarak ağır yaraladı. 
     Sümer Mahallesi'ndeki Şen Yemekçilik şirketinin sahibi 41 yaşındaki Adnan Şen, birlikte çalıştığı işçileri C.G. ve L.Ö.'yü işten çıkardı. Yeniden işe alınmak isteyen C.G. ve L.Ö, patronlarıyla konuşmak için akşam saat 22.30 sıralarında işyerine geldi. Eski patronlarıyla aralarında anlaşmazlık çıkan C.G. ve L.Ö. tartışmaya başladı. Tartışma kavgaya dönüşünce 2 şahıs, eski patronları Adnan Şen'i bıçakla yaraladı. Ağır yaralanan Adnan Şen, vatandaşlar tarafından Özel Seyhan Başkent Hastanesi'ne götürüldü. Tedavi altına alınan Şen'in durumunun ağır olduğu belirtildi. 
     Olayın ardından C.G. karakola gelerek teslim olurken, L.Ö. ise kayıplara karıştı. Olayla ilgili soruşturma başlatan polis ekipleri, kaçan L.Ö.'yü bulmaya çalışıyor. 
     
</TEXT>
</DOC>
