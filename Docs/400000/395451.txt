<DOC>
<DOCNO> 395451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/soneko31.html </URL>
<DATE> 2005/11/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
AB'de enflasyon geçen ay geriledi... 
</HEADLINE>
<TEXT>

     AB istatistik kurumu Eurostat, ekim ayı verilerine göre 12 üyeden oluşan Avro Alanı'nda yıllık enflasyonun yüzde 2,5'e, birliğin ortalama enflasyonunun da yüzde 2,4'e gerilediğini açıkladı. 
     Petrol fiyatlarının rekor seviyelerde bulunduğu eylül ayında Avro Alanı enflasyonu yüzde 2,6'ya çıkarak endişe yaratmıştı. Eylül ayında 25 üye ülkenin dikkate alındığı AB ortalama enflasyonu da yüzde 2,5 olarak açıklanmıştı. 
     2004 yılının ekim ayında ise Avro Alanı enflasyonu yüzde 2,4 ve AB ortalama enflasyonu yüzde 2,3 düzeyindeydi. Avro Alanı'nda, ekim sonu itibarı ile yıllık enflasyon oranları şöyle 
     Finlandiya yüzde 0,8 , Hollanda yüzde 1,5 , Avurturya ve Fransa yüzde 2 , Belçika yüzde 2,2 , Almanya yüzde 2,4 , Portekiz ve İtalya yüzde 2,6 , İrlanda yüzde 2,7 , İspanya yüzde 3,5 , Yunanistan yüzde3,7 ve Lüksemburg yüzde 5 . 
     Avro Alanı'na dahil olmayan AB üyesi ülkelerde yıllık enflasyon oranları şöyle 
     İsveç yüzde 0,9 , Polonya yüzde 1,6 , Danimarka yüzde 1,7 , Kıbrıs Rum kesimi yüzde 2,2 , İngiltere yüzde 2,3 , Çek Cumhuriyeti yüzde 2,5 , Litvanya ve Malta yüzde 3 , Macaristan yüzde 3,1 , Slovenya yüzde 3,2 , Slovakya yüzde 3,5 , Estonya yüzde 4,5 ve Letonya yüzde 7,7 . 
     
</TEXT>
</DOC>
