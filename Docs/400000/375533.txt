<DOC>
<DOCNO> 375533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/04/son/sondun07.html </URL>
<DATE> 2005/09/04/ </DATE>
<TIME> 10.55 </TIME>
<AUTHOR>  </AUTHOR>
<HEADLINE>
AB'nin yeni derdi dekolte 
</HEADLINE>
<TEXT>

     REUTERS 

      Avrupa Parlamentosu dekolte giyen garson kızlar ile inşaat işçilerinin kaderini oyluyor 
     Avrupa Parlamentosu'nun 732 üyesi, çarşamba günü açıkhavada çalışan işçileri güneşin cilde ve gözlere verdiği zarardan korumayla ilgili bir yasa tasarısını oylayacak. Britanya basınına, 'Dekolte kıfayetli garson kızların yasaklanması' olarak yansıtılan yasa, AB'nin 25 üye ülkesinde işverenlere açıkhavadaki işçilerini güneşten koruma zorunluluğu getiriyor. 
     Sosyalist ve Yeşil üyeler, inşaat işçileri, garson kızlar ve açıkhavada görev yapan tüm çalışanların kanser vakalarındaki artışla ilgili bilgilendirilmesi gerektiğini söylüyor. Avrupa Komisyonu işverenlerin işçilerin güvenliğinden sorumlu olduğunu, bu konuda AB çapında kurallar olması gerektiğini savunuyor. 
     Küçük ve orta ölçekli işletmeleri temsil eden UEAPME Genel Sekreteri Hans-Werner Mueller ise "Küçük firmalar bu konuda ne yeterli kaynağa ne de bilimsel uzmanlığa sahip. Bu yasa, küçük ve orta ölçekli işletmelerin sırtına kaldırılamaz bir yük bindirecek" diyor. 
     
</TEXT>
</DOC>
