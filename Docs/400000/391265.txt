<DOC>
<DOCNO> 391265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/guncel/gun09.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampusta kasis dehşeti 
</HEADLINE>
<TEXT>


Halk otobüsü, Atatürk Üniversitesi kampusundaki kasise hızlı girince yolcular savruldu. Kafaları tavana vuran yolculardan birinin beli, diğerinin ayağı kırıldı 

ERZURUM AA 

Erzurum'da Atatürk Üniversitesi yerleşkesindeki kasisten hızlı geçmesi sonucu sarsılan halk otobüsünde bulunan 2 yolcu yaralandı. 
Nuri Varol idaresindeki 25 EK 417 plakalı özel halk otobüsü, dün Atatürk Üniversitesi kampusundaki kasisten geçtiği sırada, yolculardan Hilal Kızıltunç Özmen 28 ile Ergin Topçu 63 yaralandı. 

'Hızlı girdi' 
Olay yerine gelen ambulansla Aziziye Araştırma Hastanesi'ne kaldırılan yaralılardan Özmen'in belinin, Topçu'nun ise ayağının kırıldığı belirlendi. 
Özmen'in ağabeyi Atatürk Üniversitesi Öğretim Üyesi Prof. Dr. Ahmet Kızıltunç, pratisyen doktor olan kardeşinin "özel halk otobüsünün zaten yüksek olarak yapılan kasise süratli girdiğini" söylediğini belirterek, otobüs sürücüsü hakkında suç duyurusunda bulunacağını bildirdi. 



</TEXT>
</DOC>
