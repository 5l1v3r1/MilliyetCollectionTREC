<DOC>
<DOCNO> 383947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo21.html </URL>
<DATE> 2005/10/04/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Trabzonspor'dan Galatasaray taraftarına tepki... 
</HEADLINE>
<TEXT>

     Trabzonspor Kulübü Yönetim Kurulu, geçen hafta sonunda Galatasaray ile Ali Sami Yen Stadı'nda yaptıkları maçta sarı-kırmızılı taraftarların, bordo-mavili takımın kaptanı Fatih Tekke'ye yaptığı olumsuz tezahuratlara tepki gösterdi. 
     Bordo-mavili kulübün internet sitesinde yer alan açıklamada, ''Geçtiğimiz Pazar günü yapılan Galatasaray-Trabzonspor maçında, Milli futbolcumuz Fatih Tekke aleyhine yapılan suçlayıcı ve küçültücü tezahüratlar, Galatasaray gibi güzide bir kulübün taraftarlarına yakışmamıştır'' denilerek, şu ifadelere yer verildi 
     ''Türkiye'nin ve Milli Takımın en değerli futbolcularından biri olan, her zaman temiz ve ahlaklı kişiliği ile tanınan Fatih'in bu yolla suçlanması, Türk futbolu için çok talihsiz bir olaydır. Tüm sporseverlere fair-playin sadece sahada değil, tribünlerde de olması gerektiğini önemle hatırlatırız.'' 
     
</TEXT>
</DOC>
