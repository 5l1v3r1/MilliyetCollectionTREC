<DOC>
<DOCNO> 385122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sontur14.html </URL>
<DATE> 2005/10/08/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İstanbul, İslam ülkelerinden gelen 55 konuğu ağırlayacak... 
</HEADLINE>
<TEXT>

     Kültür ve Turizm Bakanlığı, Ramazan ayı dolayısıyla çeşitli İslam ülkelerinden gelen konukları, 10-15 Ekim tarihleri arasında İstanbul'da ağırlayacak. 
     Kültür Bakanlığı'ndan yapılan yazılı açıklamada, etkinlik boyunca Türkmenistan'dan 6, Azerbaycan'dan 7, Özbekistan'dan 2, Kazakistan'dan 13, Kırgızistan'dan 5, Suriye'den 4, Birleşik Arap Emirlikleri'nden 3, İran'dan 10 ve Tacikistan'dan 5 kişi olmak üzere, ülkelerin önemli akademisyen, gazeteci ve kültür-sanat adamlarından oluşan 55 konuğun geleceği bildirildi. 
     Açıklamada, konukların İstanbul'da ağırlanarak, İslamiyet'in barış, dostluk ve hoşgörü dini olduğunun tüm dünyaya duyurulacağı belirtildi. 
     Çeşitli sanat etkinliklerinin sunulacağı, tekne ve boğaz turlarının yapılacağı gezi kapsamında Topkapı Sarayı, Ayasofya, Kız Kulesi, Eyüpsultan Camii, Hırka-i Şerif Camii, Mısır Çarşısı, Dolmabahçe Sarayı gibi tarihi yerler gezilecek. 
     
</TEXT>
</DOC>
