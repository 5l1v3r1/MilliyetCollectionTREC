<DOC>
<DOCNO> 360573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/guncel/gun01.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kız yurdu da Tokat Niksar'a 
</HEADLINE>
<TEXT>


İstanbullu bir hayırseverin üstleneceği yurt, yeni eğitim-öğretim yılında hizmete girecek ve 100 kız çocuğuna 'yuva' olacak 

İSTANBUL Milliyet 

Milliyet'in kız çocuklarının okullaştırılması amacıyla sürdürdüğü "Baba Beni Okula Gönder" kampanyası çerçevesinde yeni eğitim - öğretim yılına hazır olacak yurtlara bir yenisi daha eklendi. Tokat'ta yeni eğitim-öğretim yılında hizmete girecek yurt, 100 kız çocuğuna barınma imk nı sağlayacak. 
Niksar ilçesinde yapılacak ortaöğretim kız yurdunun yapımını, adının açıklanmasını istemeyen İstanbullu hayırsever bir vatandaş üstlendi. Hayırsever vatandaşın kampanyaya bağışladığı 275 bin YTL'yle yapılacak olan yurt, Milli Eğitim Bakanlığı'na tahsis edilmiş olan 930 metrekare alan üzerine inşa edilecek. 3 katlı ve 100 kişilik yapılacak yurt, 2005 - 2006 eğitim - öğretim yılında hizmete girecek. 
Kampanyanın başladığı tarihte duyurulan ihtiyaç listesinde, yapımı h l üstlenilmeyen 7 kız yurdu daha bulunuyor. Tekirdağ Merkez, Tokat'ın Erbaa ilçesi, Ağrı'nın Doğubayazıt, Patnos ve Tutak ilçeleri, Muş'un Bulanık ilçesi ile Van'ın Erciş ilçesinde de kız yurtları yapılmayı bekliyor. 

6 tanesi başladı 
Kampanya çerçevesinde bugüne kadar kız yurtlarının yapımını Kars - Merkez Hacı Ömer Sabancı Vakfı , Siirt - Kurtalan Limak Holding , Osmaniye - Merkez Osmaniye Valiliği , İstanbul Göztepe Tüm Özel Öğretim Kurumları Derneği , Beylikdüzü Beylikdüzü Belediyesi , Şırnak - Merkez Türkiye Odalar ve Borsalar Birliği üstlenmişti. 
Milliyet gazetesi de Kars - Sarıkamış ve Mardin - Merkez kız yurtlarını yapacağını açıklamıştı. Yine kampanya çerçevesinde yurtiçi ve dışından gelen paralarla Ağrı - Hamur Kız Yurdu'nun yapılacağı duyurulmuştu. 

Kampanyaya bağış yapanlar 47. gün 

BURS HESABI Özgür Tohumcu, Meral Şenok, Ergem Şenyuva, Fatih Pınar, İpek Gölcüklü KIZ YURDU HESABI Gülen Kömürcü, Öznur Altındal 
Not Eğitim destekçilerinin listesi devam edecek. 


</TEXT>
</DOC>
