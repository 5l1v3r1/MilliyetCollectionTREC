<DOC>
<DOCNO> 390357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yazar/guclu.html </URL>
<DATE> 2005/10/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
AB'yi kim anlatacak 
</HEADLINE>
<TEXT>


Kamuoyunun AB konusundaki bilgisizliği had safhada. Öğrencilerin AB'ye karşı olması biraz da bu yüzden. Karşı olanlar, fikirlerini her platformda uzun uzadıya dile getiriyorlar. Ama girmemiz gerektiğine inanlar, nedense hiç ortada yoklar. Özellikle de hükümeti temsilen. 
CNN Türk'teki Pozitif Eğitim programında, AB sürecinde eğitim konusunu işleyelim dedik ve Milli Eğitim Bakanlığı'nda bu konuyu en iyi bilen isimlerden biri olan Sevinç Atabay'ı konuk etmek istedik. Atabay aynı zamanda AB Genel Sekreterliği'nde eğitim koordinatörlüğü de yaptığı için, gelişmeleri çok yakından izliyor. Ama konuşmasına izin verilmedi. Tıpkı diğer bürokratlar gibi. 
Dışişleri Bakanlığı'nda da durum farklı değil. Bakan Gül, AB'yi Avrupalılara anlatmaktan bir türlü iç kamuoyuna anlatmaya fırsat bulamıyor. Bugüne kadar kaç üniversitede, kaç konferans verdi Son zamanlarda hiç hatırlamıyorum. Ya Başmüzakereci Ali Babacan O da h l görevine ısınabilmiş değil. 
Murat Sungar'ın AB Genel Sekreterliği'nden ayrılmasından sonra h l yeri doldurulamadı. Brüksel Daimi Temsilcimiz Oğuz Demiralp'in atanacağı söylendi ama arkası gelmedi. Ama hiç olmazsa Daimi Temsilciliğimiz boş kalmadı. Oraya da Dışişleri Bakanlığı Müsteşar Yardımcısı Volkan Bozkır atandı. Anlaşılan o ki işler dışarıda daha iyi yürüyor ama içeride kağnı hızıyla. 
Dün de Kocaeli Üniversitesi'ndeydik, diğer üniversiteler gibi onlar da AB'ye karşı. Bu karşı çıkışın altında, bilgi eksikliği de var, yanlış bilgilendirme de. Oysa onlara doğruları anlatacak birileri mutlaka olmalı. Ama yok, yok, yok. 
Eğer AB konusunda ciddiysek, her türlü bilgiyle donanmış genç AB misyonerlerine ihtiyacımız var. Ama sakın ola onlar da eş dost ahbap işi imam hatip mezunları arasından seçilmesin. Yoksa daha en başından itibaren inandırıcılıklarını yitirirler. Çünkü eninde sonunda gelip takılacakları nokta türban, YÖK ve ÖSS katsayıları olacak... 
AB ile müzakere sürecinde ilk oturumlar eğitim, kültür ve bilim alanında gerçekleşiyor. Ama kamuoyu olarak gelinen noktadan hiç haberimiz yok. Ne bu müzakerelerde neler konuşulduğundan haberimiz var ne de hangi kararların alındığından. 
Milli Eğitim Bakanlığı, TÜBİTAK, YÖK ve üniversitelerden temsilciler gitti. Ama nerdeyse hiçbiri birbirine selam vermiyor. Seçimlerin doğru yapıldığını söylemek de fazla iyimserlik olur. Oysa müzakere sürecindeki ilk adım çok önemli. 
Eğitim ve bilim çok basit bir süreç deyip geçiştiriyorlar. Ama bunun böyle olmadığını çok acı bir şekilde göreceğiz. Keşke yanılan ben olsam .. 

YÖK değişsin ama 
Kocaeli Üniversitesi'ndeki Genç Bakış'ta çok ilginç anlar yaşadık. Rektörler de dahil tüm konuklar, YÖK Yasası'nın değişmesi gerektiği üzerinde fikir birliğine vardı. Hatta öğrenciler bugün kadar değişmemesinin büyük bir hata olduğunu yineledi. İşte böylesi bir ortamda iki anket yaptık. 
Sorulardan ilki YÖK Yasası değiştirilsin mi şeklindeydi. İstisnasız herkes elini kaldırdı. Yani değiştirilmesin diyen yoktu. 
İkinci sorum ise YÖK Yasası'nın bu iktidar döneminde değiştirilmesini isteyenler şeklindeydi. Bu kez hiç el kalkmadı. 
Verilen mesaj şuydu YÖK Yasası'nın en çok değiştirilmesini isteyenler bile tereddütteydi. Hükümet AB konusunda olduğu gibi bu konuda da maalesef sınıfta kalmak üzere. Bizden hatırlatması. 
Halkla ilişkiler konusunda büyük zaafları var. Seçim zamanı bunun sancısını çok çekecekler. Bir an önce bu konuda yeni projeler geliştirmeleri gerekiyor. 
Özetin özeti Türkiye, AB ve YÖK konusunda çok önemli bir süreçten geçiyor. Yapılması gerekenler değil de yapılmaması gerekenlerle zaman kaybediyoruz. Bunun sorumlusu da maalesef iktidar... 



</TEXT>
</DOC>
