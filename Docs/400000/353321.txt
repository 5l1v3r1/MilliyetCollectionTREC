<DOC>
<DOCNO> 353321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/18/son/sontur19.html </URL>
<DATE> 2005/06/18/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
LPG'li araç yandı 3 ölü 
</HEADLINE>
<TEXT>

     Trabzon'un Sürmene İlçesi çıkışında, bir minibüs ile otomobilin çarpışmasıyla meydana gelen trafik kazasında alev alan LPG'li otomobilde bulunan biri çocuk 3 kişi diri diri yandı. 
     Kaza, Sürmene Hastanealtı mevkiinde meydana geldi. Trabzon'dan Rize yönüne giden 08 AU 574 plakalı Renault Broadway marka özel otomobil, hatalı sollama nedeniyle karşı yönden gelen Embiya Kınalı'nın kullandığı 61 ND 257 plakalı minibüs ile kafa kafaya çarpıştı. Kaza sırasında, LPG'li otomobil alev aldı ve araçta Denizciler İlköğretim Okulu öğretmeni Tuncer Piyadeoğlu, eşi Fevziye ve çocukları Özgür yanarak can verdi. 
     Kazada yaralanan minibüs sürücüsü Embiya Kınalıoğlu ise Trabzon Yavuz Selim Kemik Hastalıkları Hastanesi’nde tedaviye alındı. 
     Kınalıoğlu’nun hayati tehlikesinin bulunmadığı bildirildi. 
     
     TÖREN DÜZENLENDİ 

     Trabzon'un Sürmene İlçesi Balıklı mevkiinde meydana gelen trafik kazasında araçlarının alev alması sonucu ölen Denizciler İlköğretim Okulu Öğretmeni ile eşi ve ailesi için cenaze töreni düzenlendi. 
     Denizciler İlköğretim Okulu Öğretmeni Tuncer Piyadeoğlu ile Fevziye ve Özgür Piyadeoğlu için Rize Orta Camii'nde düzenlenen cenaze törenine, Rize Valisi Enver Salihoğlu, Milli Eğitim Müdürü Rasim Çelik, Denizciler İlköğretim Okulu öğretmen ve öğrencileri ile çok sayıda vatandaş katıldı. 
     Piyade ailesinin hayatta kalan çocukları Mehmet 15 ve Ulaş Piyadeoğlu'nu 11 , cenaze töreninde yakınları güçlükle sakinleştirdi. 
     Piyadeoğlu ailesinin cenazeleri, öğle namazının ardından Rize Merkeze Bağlı Selimiye Köyü'ndeki aile mezarlığına defnedildi. 
     Trabzon'dan Rize yönüne giden 08 AU 574 plakalı otomobil ile 61 ND 257 plakalı minibüs, dün ilçenin Balıklı mevkiinde çarpışmış, alev alan otomobilin içinde bulun Tuncer, Fevziye ve çocukları Özgür Piyadeoğlu, yanarak hayatlarını kaybetmişti. 

     
</TEXT>
</DOC>
