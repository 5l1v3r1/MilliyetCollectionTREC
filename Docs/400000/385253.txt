<DOC>
<DOCNO> 385253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sondun22.html </URL>
<DATE> 2005/10/09/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
Almanya'da düğüm yarın çözülüyor 
</HEADLINE>
<TEXT>

     Almanya'da yeni başbakanın kim olacağı konusunda yarın karar alınması bekleniyor. 
     Alman Haber Ajansı DPA , Başbakan Gerhard Schröder, Sosyal Demokrat Parti SPD Genel Başkanı Franz Müntefering, Hıristiyan Demokrat Birlik Partisi CDU Genel Başkanı Angela Merkel ve Hıristiyan Sosyal Birlik Partisi CSU Genel Başkanı Edmund Stoiber'in bu akşam yapacakları görüşmeden sonra yarın bir kez daha bir araya geleceklerini bildirdi. 
     Ajans, yarın yeni bir toplantı yapılacağından başbakanın kim olacağı konusunda bu akşam açıklama yapılmasının beklenmeodiğini belirtti. 
     Federal Meclis'te Bundestag temsil edilen siyasi partilerin meclis grupları da yarın sabah toplanacak. 
     
</TEXT>
</DOC>
