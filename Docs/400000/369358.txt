<DOC>
<DOCNO> 369358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur29.html </URL>
<DATE> 2005/08/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Takı takılmasına izin verilmeyen düğün... 
</HEADLINE>
<TEXT>

     Mardin'in Kızıltepe İlçesi'nde Süleyman Solmaz ile Suriyeli Şaha Süleyman'ın düğünün de misafirlerin takı takmasına izin verilmedi. 
     Güneydoğu Anadolu Bölgesi'nde özellikle geniş ve zengin ailelere mensup kişilerin düğünlerinde kilolarca altın takılırken, Kızıltepe İlçesi'nde gerçekleşen bir düğünde, konukların gelin ve damada takı hediye etmesine müsaade edilmedi. Çiftin düğün törenine davet edilecek kişilere gönderilen davetiyelerde de takıya izin verilmeyeceği yazılı olarak belirtildi. 
     Akyüz Beldesi'nde oturan ve çiftçilik yapan Süleyman Solmaz 35 , yakını olan Suriye'nin Kamışlı İlçesi'ne bağlı Derbisiye Beldesi'ndeki Şaha Süleyman ile Yıldızlar Turistik Tesisleri'nde düzenlenen törenle evlendi. Düğün sırasında yapılan anonsta da konuklar, takı takmamaları konusunda uyarıldı. Bunun üzerine davetiyedeki uyarıya rağmen beraberinde takı getiren konuklar, takılarını takmadan düğünden ayrıldı. İzin verilmemesi nedeniyle çiftin 10 bin YTL'lik takıdan olduğu bildirildi. 
     Damat Süleyman Solmaz AA muhabirine, 5 bin dönüm araziye sahip olduklarını ve çiftçilik yaptıklarını belirterek, ''Geniş bir aileye sahibiz. Maddi durumuz iyi. Yoksul yakınlarımızda var. Konuklara masraf çıkarmamak için bu kararı aldık. Düğün merasimindeki amacımız yakınlarımızın takı takması değil, mutluluğumuzu bizimle paylaşmasıdır. Zaten yeterli kadar takıyı kendimiz satın aldık''dedi. 
     
</TEXT>
</DOC>
