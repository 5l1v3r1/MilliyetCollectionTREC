<DOC>
<DOCNO> 397758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonyas11.html </URL>
<DATE> 2005/11/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Sarmısak gribi önlüyor 
</HEADLINE>
<TEXT>

     
     Murat SANDIKÇI SAMSUN, DHA 
     
SAMSUN Ondokuz Mayıs Üniversitesi OMÜ Tıp Fakültesi Hastanesi Farmakoloji Anabilim Dalı Başkanı Prof.Dr. Süleyman Çelik, soğuk havalarda gribal enfeksiyona karşı sarmısak yemenin çok faydalı olduğunu söyledi. Prof.Dr. Çelik, sarmısağın vücut direncini artırdığını ve savunma mekanizmasını güçlendirdiğini belirtti. 
     Havaların soğuması ile birlikte vücut direncinin düşmesi nedeniyle uzmanlar gribe karşı vatandaşları uyarıyor. Kar yağışının da etkili olduğu yurt genelinde grip konusunda çeşitli uyarılarda bulunan uzmanlar özellikle beslenmeye dikkat edilmesini istedi. OMÜ Tıp Fakültesi Farmakoloji Anabilim Dalı Başkanı Prof.Dr. Süleyman Çelik, sarmısağın gribe karşı çok etkili olduğunu belirtti. Sarmısağın vücut direncini artırdığını ve savunma mekanizmasını güçlendirdiğini söyleyen Prof.Dr. Çelik, ağız kokusuna karşı sarmısağın yemek içinde kullanılmasının daha iyi olacağını dile getirdi. Gribi önlemek için yenecek sarmısağın aynı zamanda tansiyon ve kolesterolu düşürdüğünü de belirten Prof.Dr. Çelik, Bu aylarda gribe karşı portakal, mandalina, elma gibi meyveleri de bol bol tüketmek gerekir'' diye konuştu. 
     
</TEXT>
</DOC>
