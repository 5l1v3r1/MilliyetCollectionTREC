<DOC>
<DOCNO> 352751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/ekonomi/eko08.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
AHL için imzalar atıldı 
</HEADLINE>
<TEXT>


ANKARA Milliyet 

Atatürk Havalimanı AHL Dış ve İç Hatlar Terminal Binası, Otopark ve Genel Havacılık Terminali'ni 15.5 yıl süreyle işletme ihalesini kazanan Tepe Akfen VIE TAV ile Devlet Hava Meydanları İşletmesi Genel Müdürlüğü DHMİ , ihale sözleşmesini imzaladı. DHMİ Genel Müdürü Tekin, Genel Müdür Yardımcısı Orhan Birdal, TAV Yönetim Kurulu Başkanı Hamdi Akın, TAV CEO'su Sani Şener'in katılımıyla ihalenin sözleşmesi imzalandı. 
DHMİ Genel Müdürü Tekin, TAV'ın ihale bedelinin yüzde 2.5'i olan 75 milyon doların dün Türkiye Cumhuriyeti'nin kasasına girdiğini belirtti. İşletmenin başlayacağı 3 Temmuz'da 150 ve daha sonra 475 milyon dolar daha tahsil edileceğini ifade eden Tekin, böylece ilk 6 aylık dönemde devletin kasasına toplam 690 milyon dolar gireceğini kaydetti. TAV Yönetim Kurulu Başkanı Akın, "Allah bizi mahcup etmesin, bu bedeli sonuna kadar ödeyebilelim" dedi. 




</TEXT>
</DOC>
