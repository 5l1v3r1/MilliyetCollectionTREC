<DOC>
<DOCNO> 385085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo08.html </URL>
<DATE> 2005/10/08/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Japonya Grand Prix'sinde, sıralama turunun galibi Schumacher... 
</HEADLINE>
<TEXT>

     Formula 1'de, sezonun 18. yarışı Japonya Grand Prix'sinde, sıralama turunun galibi, Toyota'nın Alman pilotu Ralf Schumacher oldu. 
     Formula 1'de, sezonun sondan bir önceki yarışında, bugün sabah yapılan sıralama turunda, Schumacher, 1.46.106 ile ilk sırada yer aldı. 
     Sıralama turunda, 1.46.141'lik derecesiyle BAR-Honda'nın İngiliz pilotu Jenson Button ikinci, 1.46.276'lık derecesiyle de Renault'nun İtalyan pilotu Giancarlo Fisichella üçüncü oldu. 
     Japonya'da bulunan 5 bin 807 metre uzunluğundaki Suzuka Uluslararası Yarış Pisti'nde, tur üzerinden toplam 307.573 kilometre sürecek yarış, yarın TSİ 8.20'de başlayacak. 
     Suzuka Pisti'nin tur rekorunu, Ferrari'nin Brezilyalı pilotu Rubens Barrichello, geçen yıl yaptığı 1.32.730'luk derecesiyle elinde bulunduruyor. 
     Bu arada bir önceki yarışta yani Brezilya Grand Prix'sinde aldığı 6 puanla bu sezon sürücüler klasmanındaki şampiyonluğunu ilan eden Fernando Alonso, aynı zamanda Formula 1 tarihinin de en genç şampiyon pilotu oldu. 
     
</TEXT>
</DOC>
