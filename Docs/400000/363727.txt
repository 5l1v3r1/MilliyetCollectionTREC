<DOC>
<DOCNO> 363727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sontur29.html </URL>
<DATE> 2005/07/23/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
Dışişleri Bakanı Gül Mısır'daki saldırları kınadı... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Mısır’ın Şarm El Şeyh tatil beldesinde düzenlenen bombalı saldırıları şiddetle kınadı. 
     Bakan Gül, eşi Hayrünnisa Gül’ün koruması Şirin Köse’nin Estergon Kültür Merkezi’nde düzenlenen nikah töreninde gazetecilere, Mısır’daki saldırıları değerlendirdi. 
     Saldırıyı şiddetle kınadıklarını kaydeden Gül, "Maalesef bugünlerde dünyanın her yerinde bu tip terörist saldırılar oluyor. 
     Terörle mücadele için her yerde işbirliği yapmak gerekiyor. Türkiye bunu sürekli söylüyor. Terör Türkiye’de, Mısır’da, İngiltere’de, Madrid’de, her yerde gözüküyor. Dolayısıyla daha büyük bir işbirliği gerekiyor" diye konuştu. 
     
</TEXT>
</DOC>
