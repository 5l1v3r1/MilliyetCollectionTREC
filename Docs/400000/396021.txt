<DOC>
<DOCNO> 396021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun21.html </URL>
<DATE> 2005/11/18/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Türkiye'de tutuklu binlerce Pakistanlı var 
</HEADLINE>
<TEXT>

     Pakistan’da Batı’ya dönük insan kaçakçılığının ciddi bir sorun haline geldiği belirtiliyor. 
     Sadece Türkiye’de 7 bin Pakistanlının tutuklu bulunduğu bildiriliyor. 
     Pakistan basını, Pakistan İçişleri Bakanlığına dayanarak verdiği haberde 12 bin kadar Pakistanlının Türkiye, İtalya ve Yunanistan’daki çeşitli cezaevlerinde tutuklu bulunduğunu yazdı. Sadece Türkiye’de tutuklu Pakistanlıların sayısının 7 bine ulaştığı iddia edildi. 
     Yunanistan’da 3 bin, İtalya’da da 2 bin tutuklu Pakistanlı bulunuyor. 
     Bunun yanısıra söz konusu ülkelerden ve İran’dan 16 bin Pakistanlı’nın sınır dışı edildiği de belirtiliyor. 
     Bu arada, bu ülkelerin kaçakçılığı Pakistan hükümeti nezdinde güçlü bir biçimde protesto ettikleri, tutuklu kişilerin geri alınmasını ve insan kaçakçılığına karşın etkin önlemler istedikleri kaydediliyor. 
     
</TEXT>
</DOC>
