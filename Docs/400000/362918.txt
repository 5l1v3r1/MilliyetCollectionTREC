<DOC>
<DOCNO> 362918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/magazin/amag.html </URL>
<DATE> 2005/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SpiKERİZ'e çifte ceza 
</HEADLINE>
<TEXT>


Ümit Aktan, SpiKERİZ adlı kitabında Ebru Şallı'ya hakaret ettiği gerekçesiyle 15 bin YTL para ve 3 ay hapis cezasına çarptırıldı 

MAGAZİN SERVİSİ 

Ebru Şallı'nın 2002'de Ümit Aktan hakkında açtığı 35 milyar liralık tazminat ve ceza davası sonuçlandı. 
Mahkemenin, SpiKERİZ kitabı yazarı spor spikeri Aktan'ı 15 bin YTL 15 milyar TL tazminata mahk m ettiğini söyleyen Şallı, "Sürekli adres değiştirdiği için tahsilat gecikti ama olsun. Büyükada'daki evi bulunup malları haczedildi" dedi. 
Şallı, Aktan hakkında hakaret nedeniyle açtığı ceza davasının da 5 gün önce sonuçlandığını, Aktan'ın 3 ay hapse mahk m olduğunu söyledi. 

4 sayfa anlatmıştı 
Anılarını yazdığı 'SpiKERİZ' kitabında birçok ünlü spikerle dalga geçen Aktan, TGRT Spor Müdürü olunca spor haberlerini sunan Şallı'yı nasıl kovduğunu 4 sayfada, 'Yarı cahil', 'giysili santimetrekareleri hep çıplak metrekarelerinin gerisinde', 'evlilik, boşanma, kokain davaları arasında ününü artıran' gibi ifadeler kullanarak anlatmıştı. 

İşte kitaptaki Ebru Şallı 

SpiKERİZ adlı kitapta, Ebru Şallı ile ilgili bölümde özetle şu ifadeler yer alıyor 
Spor bülteni saat 19.30 gibi yayına giriyor. Saat 19.00 gibi spor spikeri kızımız geldi. 
- İyi günler hanımefendi .. 
- Haber spikeriyim, spor haberlerini sunuyorum. 
- Haber spikeriyim demek için 15 yıl ister. Hadi ayağınız alışsın, 7 diyelim. Umarım inanılmaz bir yetenekle karşı karşıyayım. 
- Evet arkadaşlar çok güzel göründüğümü ve güzel okuduğumu söylüyorlar zaten.. 
- Çalışma şekliniz 
- Vallaa 6'da gelirim, doğru makyaja çıkarım. 
- Götürü mü çalışıyorsunuz 
- Hayır arabam var... 
- Bravo. Ama artık spor haberlerini sunucusuz vereceğiz. Yazınız muhasebeye intikal etti. 
- Yani ben kovuldum mu şimdi 
- Ne münasebet. Haddimi bilirim. Sizin artikülasyonunuza, entonasyonunuza ihtiyaç duyacak çok kanal var. Bizimki reorganizasyon sadece. 


</TEXT>
</DOC>
