<DOC>
<DOCNO> 394624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/dunya/dun01.html </URL>
<DATE> 2005/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her şeyi kocam öğretti' 
</HEADLINE>
<TEXT>


DIŞ HABERLER SERVİSİ 


Ürdün'ün başkenti Amman'da geçen çarşamba günü 3 otele düzenlenen saldırılarda kocasıyla birlikte intihar komandosu olarak yer alan ancak üzerindeki bombayı patlatmayı başaramayan Sacide Mübarek Etruş El Rişavi 35 adlı Iraklı kadın tutuklandıktan sonra dün akşam bir dakikalık süreyle TV'ye çıkarıldı. Siyah uzun elbiseli, beyaz başörtülü El Rişavi, Radisson SAS Oteli'ne yönelik saldırıyla ilgili olarak kocasının bombayı beline sardığını ve nasıl kullanacağını öğrettiğini söyledikten sonra şunları anlattı "Otele gittik. Orda düğün vardı, kadınlar, çocuklar... Kocam ve ben otel lobisinde birer köşe tutmuştuk. Kocam bombayı patlattı. Kocamın belime sardırdığı bomba patlamadı. İnsanlar koşmaya başladı, ben de onlarla..." 
Radisson SAS'a saldırıyı düzenleyen intihar komandosu Ali Hüseyin El Şammari'nin 35 karısı Ramadili Sacide Mübarek Etruş El Rişavi'nin Irak'taki El Kaide Örgütü'nün lideri Ebu Musab El Zerkavi'nin bir zamanlar sağ kolu ve Felluce'de Amerikan askerleri tarafından öldürülen Semir Mübarek Etruş El Rişavi'nin kız kardeşi olduğu belirlendi. 
Amman'daki saldırıları düzenleyen diğer 2 Iraklı intihar komandosunun isimleri ise, Revad Casim Muhammed Abid ve Sefa Muhammed Ali olarak açıklandı. 


</TEXT>
</DOC>
