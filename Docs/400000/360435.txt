<DOC>
<DOCNO> 360435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sonsiy07.html </URL>
<DATE> 2005/07/12/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Bakanlar Kurulu toplandı 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan’ın başkanlığında saat 10.30’da toplandı. 
     Başbakanlık Merkez Bina’daki toplantıda Devlet Bakanı ve Başbakan Yardımcısı Mehmet Ali Şahin’in AB uyum çalışmalarına ilişkin bilgilendirme yapacağı, Başbakanlık Müsteşarı Ömer Dinçer’in de Başbakanlığa sunulan kanun tasarı ve tekliflerine ilişkin kabine üyelerine bilgi vereceği belirtildi. 
     Dinçer’in ayrıca düzenleyici ve denetleyici kurumların 2004 yılı faaliyet raporlarına ilişkin değerlendirme yapacağı kaydedildi. 
     Toplantıya Dışişleri Bakanı ve Başbakan Yardımcısı Abdullah Gül, Devlet Bakanı Ali Babacan, Maliye Bakanı Kemal Unakıtan ve Milli Eğitim Bakanı Hüseyin Çelik, yurtdışında olmaları nedeniyle katılamıyor. 
     
</TEXT>
</DOC>
