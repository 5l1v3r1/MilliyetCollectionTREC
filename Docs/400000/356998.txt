<DOC>
<DOCNO> 356998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko27.html </URL>
<DATE> 2005/06/30/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Derviş Zengin ülkeler verdikleri sözü tutmalı 
</HEADLINE>
<TEXT>

     BM Kalkınma Programı UNDP Başkanlığına seçilen Kemal Derviş, zengin ülkelerin, yoksul ülkelere verdikleri yardım sözünü yerine getirmeleri gerektiğini söyledi. 
     Sanayileşmiş ülkeler grubunun oluşturduğu G8 zirvesi öncesinde İngiliz The Financial Times gazetesine demeç veren Kemal Derviş, zengin ülkelerin liderlerinin, kalkınma için ayırdıkları kaynaklarını arttırmalarını istedi. 
     Zengin ülkelerin kaynaklarını alan ülkelerin de, bu kaynakları daha verimli bir şekilde kullanacakları yönünde politika taahhüdünde ve kurumsal yapılanmada bulunmaları gerektiğini de vurguladı. Derviş, G8 üyelerinin, yoksul ülkelerin borçlarını önemli bir kısmını silme konusunda anlaşmalarının da önemli bir adım olduğunu kaydetti. 
     Kemal Derviş, dünyada daha çok adalet, daha çok eşitlik ve gençler için daha çok fırsat yaratmalarını halinde, dünya genelindeki güvenliğin de güçleneceğini kaydetti. The Financial Times gazetesindeki haberde, Türkiye'nin 2001'deki ekonomik krizden çıkmasında önemli rol oynayan Kemal Derviş'in, UNDP gibi bir kurumun, gelişmekte olan bir ülkeden gelen ilk uzman olduğu, ayrıca BM gibi bir kuruma seçimle gelen ilk üst düzey yetkili olduğu kaydedildi. 
     Kemal Derviş'in, UNDP başkanlığı görevini 15 Ağustos'ta resmen başlaması bekleniyor. 
     
</TEXT>
</DOC>
