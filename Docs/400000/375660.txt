<DOC>
<DOCNO> 375660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/yasam/yas03.html </URL>
<DATE> 2005/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Acar'ın ilk icraatı çok tartışılacak 
</HEADLINE>
<TEXT>


DT Genel Müdürlüğü'ne vekil olarak atanan Mine Acar'ın, kendi aleyhine açtığı davayı geri çektirmesi tartışma yarattı 

YILDIZ YAZICIOĞLU Ankara 

Devlet Tiyatroları DT Genel Müdürlüğü'ne vekil olarak atanması, 'sanatçı' kadrosunda olmadığı için tartışma yaratan Mine Acar'ın, kendi aleyhine açtığı davayı geri çektirmesi tartışmalara neden oldu. 

'Sanatçı' oldu mu 
DT Genel Müdürlüğü'nün temyiz başvurusunu geri çekmesiyle Acar'a sanatçılık yolunun açılıp açılmadığı sorusu gündeme geldi. Marmara Üniversitesi'nden İdare Hukukçusu Prof. Turan Yıldırım, Milliyet'e şunları söyledi 
"İlk mahkeme kararı hukuken geçerlidir. Ancak DT'nin davanın sonucunu beklemesi gerekirdi. Acar, temyiz sonucunu bekleyip göğsünü gere gere 'Davamı kazandım. Kadromu aldım' demeliydi. DT, davadan feragat ettiğini bildirse de, dava sonuçlanmış sayılmaz. İdare hukukunda bazı özellikler vardır. Mahkemeler feragat başvurularını farklı yorumlayabilir. Danıştay kabul etmeyebilir. Bu nedenle feragat başvurusunun sonucunu beklemek gerekir. Feragat kabul edilmese bile, şu anda Acar, sanatçı olmuş sayılabilir." 




</TEXT>
</DOC>
