<DOC>
<DOCNO> 387644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/soneko31.html </URL>
<DATE> 2005/10/18/ </DATE>
<TIME> 15.10 </TIME>
<AUTHOR>  </AUTHOR>
<HEADLINE>
Türkiye yolsuzluk sıralamasında 65. oldu... 
</HEADLINE>
<TEXT>

     Küresel düzeyde yolsuzlukla mücadele amacıyla oluşturulan kuruluş olan Transparency Internaional'a TI göre, Türkiye yolsuzluk sıralamasında 65. sırada yer aldı. 
     TI, her yıl geleneksel olarak belirlediği ve 159 ülkenin yer aldığı ''Uluslararası Yolsuzluk Endeksi 2005'' sıralamasını açıkladı. 
     Açıklamada, aralarında Türkiye, Estonya, Fransa, Hong Kong, Japonya, Ürdün, Kazakistan, Nijerya, Katar ve Tayvan'ın da bulunduğu bir dizi ülkede geçen yıl yolsuzluk oranında kayda değer bir gerilemenin görüldüğü belirtildi. 
     İzlanda, en az yolsuzluk görülen ülke olarak birinci sırada yer alırken, bu ülkeyi Finlandiya, Yeni Zellanda, Danimarka, Singapur, İsveç, İsviçre, Norveç, Avustralya, Avusturya izledi. 
     G-7 ülkelerinden İngiltere 11., Kanada 14., Almanya 16., ABD 17., Fransa 18., Japonya 21. ve İtalya 40. sırada yer aldı. 
     Sıralamada Türkiye, Gana, Meksika, Panama ve Peru ile birlikte 65. sırayı paylaştı. 
     Sıralamaya göre, yolsuzluğun en fazla görüldüğü ülkeler 155. sırada Haiti, Myanmar Birmanya , Türkmenistan ve 158. sırada Bangladeş ve Çat oldu. 
     TI'nin araştırması, dünyada bulunan ülkelerin üçte ikiden fazlasında kamu sektöründe yolsuzluğun ciddi düzeyde olduğunu ortaya koydu. 
     Transparency International'in Başkanı Peter Eigen yaptığı açıklamada, birçok gelişmekte olan ülkede kamu yetkilileri arasında yolsuzluğun yoksulluğu beslediğini belirtti. 

     
</TEXT>
</DOC>
