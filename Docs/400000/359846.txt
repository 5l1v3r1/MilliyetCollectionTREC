<DOC>
<DOCNO> 359846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sondun23.html </URL>
<DATE> 2005/07/10/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Almanya'da 2 bin 900 radikal dinci Türk bulunuyor... 
</HEADLINE>
<TEXT>

     Almanya'nın Berlin Eyaleti Anayasayı Koruma Dairesi, kentte yaşayan yaklaşık 3 bin 600 radikal dinci arasında 2 bin 900 Türkün bulunduğunu açıkladı. 
     Anayasayı Koruma Dairesi tarafından hazırlanan bir raporda, başkent Berlin'de radikal yabancı örgüt üyesi yaklaşık 5 bin 700 kişinin bulunduğu, bu kişilerden 3 bin 600'ünün radikal dinci, yaklaşık 300 kişinin de şiddet yanlısı olduğu belirtildi. 
     En büyük radikal dinci grubunu 2 bin 900 ile Türklerin oluşturulduğu kaydedilen raporda, Türkleri yaklaşık 550 kişi ile Arapların izlediği, şiddet yanlısı 300 kişinin de çok büyük bir çoğunlukla Arap olduğu kaydedildi. 
     Berlin'deki yaklaşık 100 caminin yüzde 10'unda şiddet yanlısı vaaz verildiği ifade edilen raporda, özellikle Kreuzberg semtinde bulunan Mevlana Camii ile Neukölln semtindeki El Nur Camii'nin Anayasayı Koruma Dairesi tarafından izlendiği belirtildi. 
     
</TEXT>
</DOC>
