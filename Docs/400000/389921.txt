<DOC>
<DOCNO> 389921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur24.html </URL>
<DATE> 2005/10/26/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
'Kurusıkı tabancayla şaka' hastanede bitti 
</HEADLINE>
<TEXT>

     Konya’da bir kişi ucuna çivi takılmış kurusıkı tabancayla arkadaşını ağır yaraladı. 
     Edinilen bilgiye göre, Mustafa Alan 25 , merkez Meram İlçesi Kalfalar Mahallesi’ndeki arkadaşı Hasan G’nin evine gitti. Sohbet sırasında Hasan G, ucuna çivi takılmış kurusıkı tabancayı arkadaşı Alan’a doğrultarak "şakalaşmaya" başladı. Hasan G’nin, bu sırada tetiğe basması üzerine, tabancanın ucundaki çivi Alan’a isabet etti. 
     Yaralanan Alan, Konya Numune Hastanesi’ne kaldırıldı. 
     Burada ilk tedavisi yapılan Alan, Selçuk Üniversitesi Meram Tıp Fakültesi Hastanesi’ne sevk edildi. 
     Sağ karın boşluğundan yaralanan Alan’ın hayati tehlikesinin bulunduğu, olayla ilgili soruşturma başlatıldığı kaydedildi. Olaydan sonra kaçan Hasan G’nin arandığı bildirildi. 
     
</TEXT>
</DOC>
