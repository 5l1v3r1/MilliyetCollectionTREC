<DOC>
<DOCNO> 393496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonspo32.html </URL>
<DATE> 2005/11/09/ </DATE>
<TIME> 17.25 </TIME>
<AUTHOR>  </AUTHOR>
<HEADLINE>
Almanya Milli Takımı'nın 2006'da giyeceği forma tanıtıldı... 
</HEADLINE>
<TEXT>

     Cüneyt Karadağ Bildiriyor 

Almanya Milli Futbol Takımı'nın 2006'daki 18. Dünya Kupası finallerinde giyeceği yeni formanın tanıtımı, Köln'de düzenlenen basın toplantısıyla yapıldı. 
     Formaların tanıtım toplantısında Adidas Spor Ürünleri A.Ş. Yönetim Kurulu Başkanı Herbert Hainer, yeni formanın bir dizi teknolojik yenilikler içerdiğini belirterek, ''Bu forma daha hafif ve nemi nakledebilen bir kumaşa sahip. Ayrıca hava giriş ve çıkışları için uygun yerlere yerleştirilmiş açıklıklarla vücut ısısını ayarlamaya yardımcı oluyor. Forma, kumaş dikimindeki iyileştirmeyle daha iyi hareket edebilme imkanı sağlıyor'' dedi. 
     Yeni formasını Herbert Hainer'den alan Michael Ballack ise formayı çok beğendiğini söyledi. 
     Toplantıya Almanya Milli Takımı Teknik Direktörü Jürgen Klinsmann, eski milli futbolcu Rudi Völler, FC Köln Kulübü Başkanı Wolfgang Owerath, milli futbolculardan FC Bayern Münihli Michael Ballack ve Bastian Schweinsteiger, FC Schalke 04'ten Kevin Kuranyi, FC Köln'den Lukas Podolski katılırken, Almanya Milli Takımı'nı tanıtan bir de sinevizyon sunumu yapıldı. 
     
</TEXT>
</DOC>
