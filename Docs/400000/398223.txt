<DOC>
<DOCNO> 398223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/26/son/sonspo09.html </URL>
<DATE> 2005/11/26/ </DATE>
<TIME> 10.50 </TIME>
<AUTHOR>  </AUTHOR>
<HEADLINE>
Szmykowiak Fener maçı öncesi önemli bir galibiyet aldık 
</HEADLINE>
<TEXT>

     Trabzonspor'un Polonyalı oyuncusu Miroslaw Szmykowiak, Çaykur Rizespor'u yenerek Fenerbahçe maçı öncesi önemli bir galibiyet aldıklarını söyledi. 
     Szmykowiak, yaptığı açıklamada, Çaykur Rizespor maçında iyi bir futbol sergilediklerini belirterek, ''Bu galibiyet, bizim için çok önemliydi. Fenerbahçe maçı öncesi önemli bir galibiyet aldık. Fenerbahçe maçı çok zor bir maç olacak. Bu maçta da en iyi oyunumuzu sahaya yansıtmaya çalışacağız'' dedi. 
     Çaykur Rizespor maçında bordo-mavili taraftarlardan baskı gördüklerini ifade eden Szmykowiak, ''Baskılardan sonra ağlayan oyuncular oldu. Bu takımın iyi zamanı da olabilir. Kötü zamanda da... Yardıma ihtiyacı var. Takıma destek olunmalı'' diye konuştu. 
     Trabzonspor'un bu sezon büyük problemler yaşadığını dile getiren Szmykowiak, şöyle konuştu 
     ''Çok sakatlıklar, cezalı oyuncular konusunda sıkıntı yaşadık. Gökdeniz'in de cezası bunlara eklendi. Bu takımı yeniden yaratıyoruz. Bunun için taraftarların desteğine ihtiyacımız var. Basından da bu konuda destek istiyoruz. Taraftarımız ile bizi birleştirmenizi istiyoruz.'' Szmykowiak, oyundan alınışında ise kimseye tepki göstermediğini ve kendi kendine kızdığını sözlerine ekledi. 
     
</TEXT>
</DOC>
