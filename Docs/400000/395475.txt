<DOC>
<DOCNO> 395475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/son/sonsiy03.html </URL>
<DATE> 2005/11/16/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Org. Büyükanıt Kıbrıs'ta tatbikat yapacağız 
</HEADLINE>
<TEXT>

     ANKARA ANKA 

Kara Kuvvetleri Komutanı Orgeneral Yaşar Büyükanıt, Kıbrıs’ta bir tatbikat yapılacağını söyledi. 
     Büyükanıt, KKTC’nin kuruluş yıldönümü nedeniyle düzenlenen resepsiyonda gazetecilerin soruları üzerine Rumların önceki yıllarda iptal ettikleri, Nikiforos Tatbikatı’nı bu yıl gerçekleştirmelerini değerlendirdi. 
     Büyükanıt, şöyle dedi 
     "Bu tatbikatın yapılmadığı dönemlerde biz de yapmadık. 
     Ama şimdi yapacağız. Kıbrıs’taki birliklerimizle. Dışardan takviye almadan, ordaki birliklerimizle. Eğitimimiz için bir ihtiyaç." 
     
     SİYASET BELGESİ ÜZERİNDE KONUŞMAK DOĞRU DEĞİL 
     Orgeneral Büyükanıt başka bir soru üzerin Milli Güvenlik Belgesi’ni değerlendirmek istemedi. Büyükanıt, "Milli Güvenlik Belgesi gizli bir belgedir. Bu belge üzerinde konuşmak MGK üyesi olarak doğru değil. Gazetelere yansıyanlar başka şey, bizim devlet sorumluluğumuz var. Bu yüzden birşey söylemek mümkün değil" dedi. 
     
</TEXT>
</DOC>
