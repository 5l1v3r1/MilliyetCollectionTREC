<DOC>
<DOCNO> 354477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur13.html </URL>
<DATE> 2005/06/22/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Hastaneye çağırıp dükkanını soydular 
</HEADLINE>
<TEXT>

     Halife YALÇINKAYA DHA 

      SİVAS’ta Türk Telekom bayiliği yapan Enver Aydın, yakının kaza geçirdi acil hastaneye gel’ telefonu üzerine soluğu hastanede aldı. Hastanede yakını olmadığını anlayan Enver aydın, işyerine döndüğünde, kasasının soyulmuş olduğunu gördü. Aydın, İşyerimi kilitlemeden, apar topar hastaneye gittim. Geri geldiğimde soyulduğumu anladım.'' dedi. 
     Sularbaşı Mahallesi Kepenek Caddesi üzerinde Telekom bayiliği yapan Enver Aydın, kasasında bulunan bir miktar paranın çalındığını söyledi. Aydın, yaşadıklarını şöyle anlattı 
     İşyerimde oturuyordum. Fırıncılık yapan komşum dükkanıma gelerek telefondan beni istediklerini söyledi. Fırına giderek telefona baktım. Telefondaki ses, kendisininin doktor olduğunu, bir yakınımın kaza geçirdiğini, acil hastaneye gelmem gerektiğini belirtti. Bir anda şaşırdım. apartopar hastaneye gittim. Ancak, hastanede kimseyi bulamadım. İşyerime geri döndüğümde, kasada bulunan paraların çalındığını fark ettim. Ben panikle, işyerini kilitlemeden hastaneye gitmiştim. Fırının sahibi komşum Ali Karaçınar, arayan kişiye neden kendi işyerini aramadınız diye soruyor. O da arıyorum ama sürekli meşgul diyor. bunun üzerine de beni çağırıyorlar. Polisin bir an önce hırsız ya da hırsızları yakalamasını bekliyorum.'' Polis, olayla ilgili soruşturmanın sürdüğünü, işyerinde parmakizi çalışması yapıldığını, ayrıca fırını arayan numarının da belirlenmesine çalışıldığını açıkladı. 
     
</TEXT>
</DOC>
