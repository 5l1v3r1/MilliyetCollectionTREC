<DOC>
<DOCNO> 359910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/10/son/sonyas01.html </URL>
<DATE> 2005/07/10/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Viagra aniden göz karartabilir 
</HEADLINE>
<TEXT>

     FDA, iktidarsızlık hapı pazarı lideri Viagra ile Cialis ve Levitra'ya 'ani görme kaybı' ile ilgili uyarı ibaresi konulması gerektiğine karar verdi. 
     Amerikan Gıda ve İlaç Dairesi, iktidarsızlık ilaçları Viagra, Cialis ve Levitra'ya 'körlük' uyarısı konulmasına karar verdi. Kararda bu ilaçların bir tür körlüğe yol açtığı konusunda doğrudan kanıt bulunmadığı vurgulandı. FDA, bu ilaçları kullanan bazı kişilerde 'ani görme kaybı' NAION yaşandığına dair raporlar nedeniyle, acilen bir açıklama yapması konusunda yoğun kamuoyu baskısı altındaydı. 
     FDA'ya bu ilaçları kullanan 43 kişide ani görme kaybına dair 43 rapor geldi. Bunların 38'i 23 milyon kişinin kullandığı Viagra, 4'ü Cialis, 1'i ise Levitra kullanıcısıydı. 
     NAION, optik sinirlere giden kanın kesilmesiyle oluşuyor. NAION riski diyabet ve kalp hastalarında artıyor. 50 yaşın üstünde olmak, yüksek kan basıncı, yüksek kolesterol ve sigara da NAION vakalarında etkili. "Ani görme kaybının iktidarsızlık ilaçları nedeniyle mi, yoksa başka bir sağlık sorunu nedeniyle mi oluştuğunu belirlemek mümkün değil" diyen FDA yetkilileri, yine de iktidarsızlık hapı kullananlara bir ya da iki gözlerinde ani görme kaybı başlarsa derhal ilacın kullanımını keserek hastaneye başvurmalarını salık verdi. 

RADİKAL 
     
</TEXT>
</DOC>
