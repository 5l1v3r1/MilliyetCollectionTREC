<DOC>
<DOCNO> 387325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/soneko26.html </URL>
<DATE> 2005/10/17/ </DATE>
<TIME> 14.35 </TIME>
<AUTHOR>  </AUTHOR>
<HEADLINE>
Desa Mark Spencer için yaptığımız üretim devam ediyor 
</HEADLINE>
<TEXT>

     Desa Deri Sanayi ve Ticaret A.Ş., Mark Spencer için yapılan üretimin durdurulmasına ilişkin haberlerin gerçeği yansıtmadığını bildirdi. 
     Desa Deri'den Borsa'ya gönderilen açıklamada, basında yer alan, Marks Spencer ve Denim gibi markalara yapılan üretimin durdurularak kendi hammaddesiyle kendi markalarına üretim yapmaya hazırlanıldığına ilişkin haberlerin gerçekleri yansıtmadığı kaydedildi. 
     Açıklamada, şöyle denildi 
     ''Şirket Yönetim Kurulu Başkanımızın kendi ifadeleri de değildir. Yukarıdaki ifade tamamıyla basının, haberi hazırlayanın kendi şahsi yorumlarıdır. Şirketimizin Mark Spencer için yaptığı üretimin durdurulması söz konusu olmadığı gibi Mark Spencer firmasıyla olan ticari ilişkisi ilk günkü gibi devam etmekte olup haberde yer verildiği gibi Denim unvanlı herhangi bir firma ile de şirketimizin herhangi bir ilişkisi bulunmamaktadır. 
     Desa Deri Sanayi ve Ticaret. A.Ş.'nin yurtdışında kendi mağazalarını açıp yaygınlaştırmak, kendi üretimi olan ürünlerini satışa sunmak ve beraberinde DESA markasını yurt dışında hakim kılmak amacı ise öncelikli hedeflerimizdendir.'' 
     
</TEXT>
</DOC>
