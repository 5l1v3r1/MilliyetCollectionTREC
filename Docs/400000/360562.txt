<DOC>
<DOCNO> 360562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/ekonomi/eko06.html </URL>
<DATE> 2005/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Dil Kurumu CHP'yi Sezer'e şik yet etti 
</HEADLINE>
<TEXT>


ANKARA Milliyet 

Türk Dil Kurumu TDK Başkanı Prof. Dr. Şükrü Haluk Akalın, Atatürk'ün TDK'ya verilmek üzere vasiyet ettiği İş Bankası'ndaki hisselerinin gelirlerini alamamaları konusunda karşı karşıya geldikleri CHP'yi Cumhurbaşkanı Ahmet Necdet Sezer'e şikayet etti. Akalın, bu yıl ilk kez kurum giderlerini karşılamak için devletten ödenek almak zorunda kaldıklarını söyledi. 
Akalın, dün, Sezer'i ziyaretinden sonra yaptığı açıklamada, 2000'den beri CHP'nin talimat vermemesi nedeniyle hisse gelirlerini alamadıklarını anımsatarak, "Sezer'le görüşmemizde bu konu da gündeme geldi. Kimin haklı olduğu çok açık. Alınmış yargı kararları var. Bu konuda açtığımız üç dava devam ediyor. Cumhurbaşkanımız bizim haklı olduğumuzu biliyor. Bu konuda hiç bir tereddüt yok" diye konuştu. Akalın, Sezer'in özellikle mağaza tabelalarında yer alan yabancı isimlerden şikayetçi olduğunu da ifade etti. 
CHP Milletvekili Mustafa Özyürek ise konuya TDK'nın ve CHP'nin farklı baktığını, bu nedenle yargıya intikal ettiğini belirterek, "Yargıdan karar çıkmadığı sürece ödeme yapmamız mümkün değil" dedi. 


</TEXT>
</DOC>
