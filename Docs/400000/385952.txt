<DOC>
<DOCNO> 385952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/siyaset/siy02.html </URL>
<DATE> 2005/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Sakal-ı Şerif olayı örgütlü suç 
</HEADLINE>
<TEXT>


ANKARA Milliyet 


CHP Genel Başkanı Deniz Baykal, Sakal - ı Şerif'in aslında Başbakan Recep Tayyip Erdoğan için havaalanına getirildiğini ima ederek, Kültür ve Turizm Bakanı Atilla Koç'un olayı üstlenmesini, "Daha büyük bir densizliği kamufle etme girişimi" olarak yorumladı. 
Baykal, dün CHP grubunda, Sakal-ı Şerif krizinin bir muamma olduğunu söyledi. Kutunun şeklinin değiştirileceği açıklamasına bakanın kendisinin de inanmadığını kaydeden Baykal, "Baştan aşağı mizah" derken şöyle konuştu 
"Başbakan, Dubai Şeyhi, Kültür Bakanı orada. Kültür Bakanı asli fail midir, fer'i fail midir Bakan sorumlusu mu yoksa ikinci derece suç ortağı mıdır Bir örgütlü suç olduğu anlaşılıyor. Bürokrat anonim. İsim söylemiyor, bürokratı koruyormuş gibi yaparak belki birilerini koruyor. Bakan tatlı tatlı gülerek bu densizliği üstleniyor. Demek ki bu ehven - i şerdir." 
Baykal, AKP'den, "kılcılık yapmayın" açıklaması yapılmasına "İçinde İslamiyet sevgisi olan herkes Sakal - ı Şerif'in peygambere ait olduğunu kabul eder, saygı gösterir. Hükümet yüzüne gözüne bulaştırdı diye kendilerini kurtarmak için, Sakal - ı Şerif'i küçümsemeye yönelik açıklamalar yapıyorlar" diye tepki gösterdi. Baykal, "Gerçekten diyordu ya, 'Gerekirse papaz cüppesini de giyerim.' El hak giyer Bütün millet büyük hakarete uğramış biçimde ibretle izliyor" ifadesini kullandı. 


</TEXT>
</DOC>
