<DOC>
<DOCNO> 380695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sonyas12.html </URL>
<DATE> 2005/09/22/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Kepçe kulaklar ameliyatsız düzeltilebiliyor 
</HEADLINE>
<TEXT>

     Murat SANDIKÇI DHA 

      SAMSUN Ondokuz Mayıs Üniversitesi OMÜ Tıp Fakültesi Plastik Rekonstrüktif ve Estetik Cerrahi Anabilim Dalı Başkanı Doç. Dr. Ahmet Karacalar, bebeklerin yüzde 50’sinin kulağında şekil bozukluğu olduğunu belirterek, İlk iki haftada plastik cerrahiye başvurulması halinde kepçe kulakları ameliyatsız daha düzgün hale getirebiliyoruz. Bazı bebeklerin kepçe kulağı ise kendiliğinden düzeliyor'' dedi. 
     Yeni doğan iki bebekten birinin kulaklarında şekil bozukluğuna rastlanıldığını belirten Dooç. Dr. Ahmet Karacalar, bazı kulakların kendiliğinden düzeldiğini, ancak bazılarına operasyon gerektiğini söyledi. Özellikle ilk aylarda bebeğin kulak dokusunun çok yumuşak olduğunu ve bu süreçte, kepçe kulakları ameliyatsız düzelttiklerini dile getiren Doç. Dr. Karacalar şunları söyledi 
     Zamanla kulak sertleşiyor. Bu nedenle kulağın yumuşak olduğu dönemde ameliyatsız olarak özel bantlar yapıştırarak daha düzgün şekil veriyoruz. Kepçe kulaklı doğan çocuklara ilk ik haftada yapılan ameliyatsız operasyonlardan son derece iyi sonuç alınıyor. Bu bantlar 4 hafta kulakta kalıyor. Kulağın baş ile olan mesafesi daralıyor.'' 
     
</TEXT>
</DOC>
