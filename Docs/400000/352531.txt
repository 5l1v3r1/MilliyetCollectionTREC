<DOC>
<DOCNO> 352531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun52.html </URL>
<DATE> 2005/06/16/ </DATE>
<TIME> 20.35 </TIME>
<AUTHOR>  </AUTHOR>
<HEADLINE>
ABD, Kerkük'teki tutuklamarla ilgili Kürt yetkililere başvurdu... 
</HEADLINE>
<TEXT>

     Irak’taki koalisyon kuvvetlerinin Stratejik Haberleşme Direktörü Amerikalı Tuğgeneral Don Alston, Kerkük kentinde yüzlerce Arap ve Türkmen’in Kürt güvenlik güçleri ve istihbaratınca tutuklanarak Kuzey Irak’taki cezaevlerine gonderildiği haberlerine ilişkin Bagdat’taki ABD Büyükelçiliğinin, Kürt yetkililerle temasa geçtiğini bildirdi. 
     Alston’ın Bagdat’ta düzenlediği basın toplantısının metni Federal News haber servisi tarafından Washington’da da yayımlandı. 
     Alston, "Kürt yetkililerin Arapları ve Türkmenleri kaçırarak Kuzey Irak’taki Kürt cezaevlerine yerleştirdiği yönünde basında haberler çıktı. Biz, bu haberlerden çok rahatsız olduk. Anladığım kadarıyla Bağdat’taki büyükelçiliğimizden üst düzeyde görevliler, konuyu ilgili yetkililer nezdinde gündeme getirdi, buna Kürt bölgesel idaresi yetkilileri de dahil" dedi. 
     
</TEXT>
</DOC>
