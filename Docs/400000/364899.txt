<DOC>
<DOCNO> 364899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/magazin/axmag01.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Memleketine kurs sözü verdi 
</HEADLINE>
<TEXT>


Filyos'a tatile gelen Fatih Akın, gelecek yıl 10 günlük bir sinema kursu açacak 

M. ARİF TOKMAK Zonguldak DHA 

Berlin Film Festivali'nde 'Duvara Karşı' filmiyle Altın Ayı alan Fatih Akın, memleketi Filyos'a geldi. 
Yönetmen Akın, annesi Hadiye ve babası Enver Akın'ın yaşadığı Filyos'ta, ailesi ve çocukluk arkadaşlarıyla hasret gidererek bol bol hatıra fotoğrafı çektirdi. Beldenin tarihi ve turistik yerlerini gezen Akın, gelecek yıl ikincisi düzenlenecek Filyos Kültür Sanat Buluşmaları'na katılma sözü de verdi. 
Akın'ın, "Gençlere 10 günlük sinema kursu vereceğim" sözü, organizatörler Muhammet Yıldız ve Mehmet Türkçelik'i de sevindirdi. 

'Büyük jest' 
Yıldız, Akın'ın bu jestinin yöre halkı için çok anlamlı bir davranış olduğunu belirtti. 
Son filmi 'İstanbul Hatırası' Cannes'da büyük ilgi gören Akın, yeni bir film için Filyos'ta keşif de yaptı. 


</TEXT>
</DOC>
