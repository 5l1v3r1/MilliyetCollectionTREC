<DOC>
<DOCNO> 363381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/soneko15.html </URL>
<DATE> 2005/07/22/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
500 büyük sanayi kuruluşu 26 Temmuz'da açıklanacak... 
</HEADLINE>
<TEXT>

     Türkiye'nin en büyük 500 sanayi kuruluşu, 26 Temmuz'da açıklanacak. 
     İstanbul Sanayi Odası'nın İSO Türkiye'nin 500 Büyük Sanayi Kuruluşu 2004 Yılı Raporu'nun sonuçları, İSO Yönetim Kurulu Başkanı C. Tanıl Küçük tarafından basın toplantısıyla kamuoyuna duyurulacak. 
     Sanayi kuruluşları hakkındaki veriler, üretimden satışlar, satış hasılatı, katma değer, öz sermaye, net aktifler, dönem karı ve zararı, ihracat ve istihdam başlıkları altında ve 2004 takvim yılı sonu itibariyle uygulamaya konan enflasyon muhasebesi düzeltmelerini de içerek şekilde raporda yer alacak. 
     İstanbul Sanayi Odası'nın ilk defa 1968 yılında 100 Büyük Sanayi Kuruluşu olarak başlattığı ve yıllar içinde geliştirerek, 1981'den itibaren Türkiye'nin 500 Büyük Sanayi Kuruluşu olarak sürdürmekte olduğu çalışması, 37 yıldır Türkiye ekonomisinin ve sanayiinin gelişimine ışık tutması açısından büyük önem taşıyor. 
     
</TEXT>
</DOC>
