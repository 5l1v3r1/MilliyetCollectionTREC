<DOC>
<DOCNO> 378900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun22.html </URL>
<DATE> 2005/09/16/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
ABD'den Türkiye'ye destek Avrupa bizi hayal kırıklığına uğrattı 
</HEADLINE>
<TEXT>

     Amerika eski Dışişleri Bakanı Yardımcısı Marc Grossman, Avrupa’nın Türkiye konusunda Amerikalılar’a hayal kırıklığına uğrattığını söyledi. Grossman ayrıca ABD’nin PKK’ya karşı derhal harekete geçmesi gerektiğini belirtti. 
     Grossman, Financial Times gazetesine yayınlanan yazısında, Amerikalılar’ın geçtiğimiz yıl AB tarafından Türkiye ile müzakerelere 3 Ekim’de başlama kararı almasını takdirle karşıladıklarını, ancak o günden bu yana Amerikalılar’ın hayal kırıklığına uğradığını ifade etti. 
     ABD’nin eski Dışişleri Bakan Yardımcısı, Türkiye’nin AB üyeliğinin gerek Avrupa gerekse ABD için oldukça önemli olduğunu söyledi. 
     Grossman, Amerikan perspektifinden bakıldığında Avrupa’nın Türkiye’de demokrasiyi geliştirerek AB’ye üye olmasına yönelik desteğin azaldığının görüldüğünü belirtti. 
     Marc Grossman, "Eğer bu doğruysa ki Amerikakılar öyle olmadığını ummalı, İngiltere Başbakanı Tony Blair, Fransa ile müzakere ederek AB’yi Türkiye’nin 3 Ekim’de müzakerelere başlamasına odaklayacaktır" dedi. 
     Son üç ABD yönetiminin de Türkiye’nin AB üyeliğini desteklemediğini hatırlatan Grossman, bunun gerekçelerini ise şöyle sıraladı 
     "Öncelikle, Türkiye çok cidi adımlar kaydetti. Yunanistan ile ilişkilerini düzeltti, ekonomisini berbestleştirdi. Dana sonra Türkiye, siyasi ve ekonomi geleşim hedeflayan diğerleri için bir model olabilir ve son olarark da üyelik, AB’nin ’Hristiyan Klubü’ imajını yıkmasınrı sağlayacaktır". 
     
     "ABD PKK’YA KARŞI DERHAL HAREKETE GEÇMELİ" 
     ABD’nin Eski Dışişleri Bakan Yardımcısı Marc Grossman, AB’nin yapması gerekenlere yapmaması halinde ABD’nin atması gereken adımlar olacağını da sözlerine ekledi. 
     Grossman, ABD’nin ilk olarak Kuzey Irak’taki PKK KADEK liderlerini tutuklaması ve Irak ya da Türkiye’de makamlarına teslim ederek yargı önüne çıkmasını sağlaması gerektiğini söyledi. 
     
     "HAREKETE GEÇİLMEZSE TÜRKİYE KUZEY IRAK’A GİRMESİ ENGELLENEMEZ" 
     "Amerika, AB ile Türkiye arasında ne olursa olsun PKK’ya karşı derhal harekete geçmeli" diyen Grossman, "ABD ve Irak PKK’ya en kısa zamanda müdahale etmezse, Özellikle Temmuz ayından sonrda Türk şehirlerinde yaşanan terör saldırılarının ardından Türkiye’nin tek taraflı olarak Kuzey Irak’a girmesi engellenemek çok zor olur" dedi. 
     AB’nin Türkiye’ye karşı yapması gerekenleri yapmamaları halinde ABD’nin Türkiye ile bir serbest ticaret antlaşması yapmaya hazır olması gerektiğini söyleyen Marc Grossman, Amerika’nın Türkiye ile askeri işbirliği için de yeni bir takvim oluşturabileceğini savundu. 
     
     TÜRKİYE’DEN DE BEKLENTİLERİ VAR 
     Bütün bunların yanında Amerikalılar’ın Türkiye’den beklentilerine de değinen Grossman, "Türkler, Amerika ile stratejik işbirliğini kabul etmeli. NATO üyesi bir müttefikle destek, iki yönlü bir yol gibi olmalı ve Türkiye, ülkesindeki ABD askeri varlığı konusunda daha esnek olmalı" dedi. 
     Türkiye’nin bunun dışında da yapması gerekenler olduğunu kaydeden Grossman, "Türkiye Kıbrıs sorununa çözümde sorumluluklarını kabul etmeli, din özgürlüğüne dikkat etmeli ve Heybeliada Ruhban Okulu’nu tekrar açarak hoşgörüsünü göstermeli. Ayrıca Ermenistan ile sınırını açmalı ve Yahudi Karşıtlığına sıfır hoşgörü gösterdiğini deklare etmeli" diye konuştu. 
     Grossman, "Aynen Haziran ayında Başbakan Erdoğan’ın Washington’da yaptığı gibi Türkler Türk-Amerikan işbirliğinden tekrar bahsetmeli" dedi. 
     
</TEXT>
</DOC>
