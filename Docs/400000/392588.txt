<DOC>
<DOCNO> 392588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo11.html </URL>
<DATE> 2005/11/06/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Sivasspor 2 - Fenerbahçe 3 Maç bitti 
</HEADLINE>
<TEXT>

     Süper Lig'de Sivas'ta kıran kırana bir lig maçı oynandı. Karşılıklı goller, müthiş bir tempo ve sahanın her karışında süren kıran kırana bir mücadele... Sonuçta gülen ise Fenerbahçe oldu 3-2 Sivasspor-Fenerbahçe karşılaşmasında ev sahibi ekip golü erken buldu. Maçın 6. dakikasında Fransergio takımını 1-0 öne geçirdi. 
     Tribünleri tıklım tıklım dolduran seyircisi önünde maça hızlı başlayan Sivasspor özellikle sağ taraftan Musa'nın geliştirdiği ataklarla sarı lacivertli kale önünde etkili oldu. Geriden uzun toplarla çıkan kırmızı beyazlılar, etkili bir presle Fenerbahçe'nin kendi sahasından çıkmasına izin vermedi. 
     Ancak golden sonra toparlanan Fenerbahçe aradığı golü 11. dakikada Aurello'nun uzaktan attığı sert şutla buldu. Aurello, ceza sahasının yaklaşık 3 metre dışından sağ ayağı ile düzgün bir vuruşla takımını beraberliğe taşıdı. 
     20. dakikada Tuncay ve Ümit ile sol kanattan gelişen organize atakta, Ümit'in ortasında topa Anelka'dan önce yükselen kaleci Petkoviç, meşin yuvarlağın sahibi oldu. 
     23. dakikada Alex-Anelka'nın verkaçında Sivasspor ceza alanında uygun pozisyonda topla buluşan Alex'in vuruşunda, kaleci Petkoviç meşin yuvarlığı parmaklarının ucuyla kornere çeldi. 
     27. dakikada Anelka'nın ceza alanı dışında düşürülmesiyle kazanılan serbest vuruşu Alex kullandı. Alex'in yerden vuruşunda, top savunmadan döndü. Dönen topa bu kez Appiah'ın yerden vuruşunda, meşin yuvarlak az farkla auta çıktı. 
     38. dakikada Aurelio ile yaptığı verkaçla sağdan ceza alanına giren Tuncay'ın ortasında, Fenerbahçeli futbolculardan önce topa yükselen kaleci Petkoviç topu kontrol etti. 
     42. dakikada Appiah'ın attığı pasla ceza alanında topla buluşan Alex, kaleciyle karşı karşıya kaldı. Alex'in kaleci Petkoviç'in üstünden gönderdiği top ağlarla buluştu 2-1. 
     İlk yarının son dakikasında Fenerbahçe'den Mehmet Yozgatlı sarı kart gördü. 

     
</TEXT>
</DOC>
