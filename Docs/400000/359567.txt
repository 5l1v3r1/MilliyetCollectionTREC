<DOC>
<DOCNO> 359567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/yasam/axyas02.html </URL>
<DATE> 2005/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un sırları 
</HEADLINE>
<TEXT>


Focus, Temmuz sayısında dünyanın en güzel, en eski kentlerinden İstanbul'un esrarengiz efsanelerini anlatan bir kitapçık veriyor 

İSTANBUL Milliyet 

POPÜLER Bilim ve Kültür dergisi Focus, Temmuz sayısında İstanbul'un sırlarla dolu tarihi mek nlarının bilinmeyen öykülerinin anlatıldığı 'İstanbul Efsaneleri' ekini hediye ediyor. 

Ayasofya'daki Tabut, Tahta Bizans Kılıcı 
EKTE İstanbul'un kuruluşu, Kız Kulesi, Fatih Sultan Mehmet, Azize Eufemia, Süleymaniye Camii, Rumeli Hisarı, Tahta Bizans Kılıcı, Kıztaşı, Yenikapı, Ayasofya'daki Tabut, Sümbül Efendi ve Dikilitaş ile ilgili efsaneler masalsı bir dille anlatılıyor. 

İşte efsanelerden biri 

Focus'un ekinde, Süleymaniye Camii ile ilgili efsane şu şekilde aktarılıyor 
"Mimar Sinan, Süleymaniye Külliyesi'nin temelini attıktan sonra, bu temelin oturması ve sağlamlaşması için inşaatı durdurmuş. İnşaatın ekonomik nedenlerden dolayı durduğu duyumunu alan, Osmanlı ile yarış içinde olan Safevi Şahı Tahmasb, Kanuni Sultan Süleyman'ı utandırmak için inşaat tamamlansın diye bir sandık mücevher göndermiş. Ancak rivayet olunur ki, buna çok sinirlenen Kanuni, Sinan'a gereğinin yapılmasını buyurmuş. Büyük usta da o eşsiz hazineyi Safevi elçisinin gözü önünde dövdürüp toz haline getirterek Süleymaniye'nin inşaat harcına katıvermiş. Sabahın ilk ışıklarında güneşin gökyüzünde parladığı bir gün Süleymaniye'ye dikkatli bakın, parıldadığını göreceksiniz " 


</TEXT>
</DOC>
