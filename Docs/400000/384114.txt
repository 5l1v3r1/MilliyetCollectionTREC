<DOC>
<DOCNO> 384114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sondun02.html </URL>
<DATE> 2005/10/05/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Binlerce erkek cinayet zanlısı 
</HEADLINE>
<TEXT>

     İngiliz polisi, başkent Londra'da evinin yakınında korkunç bir cinayete kurban giden 18 yaşındaki güzel model Sally-Anne Bowman'ı öldüreni bulunması için katil avı başlattı. 
     İngiliz The Sun gazetesinin haberine göre, civarda yaşayan komşulardan şüphelenen polis, 20-40 yaşları arasındaki binlerce erkeğe DNA testi yapmak için kolları sıvadı. Yetkililer, DNA taramasının sanıldığı kadar kolay olmadığını ve uzun sürebileceğini, ancak bu yolla kesin sonuca ulaşabileceklerini açıkladı. 
     
     MOSS'UN VARİSİYDİ 

     Topmodel Kate Moss’un tahtının varisi olarak gösterilen Sally-Anne Bowman, gece kulübünden çıktıktan sonra tecavüze uğrayıp öldürüldü. Birkaç yerinden bıçaklanan genç model, katil ya da katiller tarafından çırılçıplak soyulmuş bir halde bulundu. 
     
     SERİ KATİL Mİ 

     Polis, 2001 yılında da aynı bölgede aynı şekilde öldürülen sarışın bir genç kızın katilinin seri cinayet işleyebileceğini düşünüyor. Bowman’ın öldürülmesinden bir saat önce aynı yerde 36 yaşındaki bir kadının saldırıya uğradığını söyleyen polis, katilin aynı kişi olabileceği üzerinde duruyor. 
     
</TEXT>
</DOC>
