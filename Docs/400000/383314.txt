<DOC>
<DOCNO> 383314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/son/sondun31.html </URL>
<DATE> 2005/10/02/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Blair'den Avusturya Başbakanı Schuessel'e çağrı 
</HEADLINE>
<TEXT>

     Avrupa Birliği AB dönem başkanı İngiltere Başbakanı Tony Blair, Avusturya Başbakanı Wolfgang Schuessel'i telefonla arayarak, Viyana'nın tam üyelik müzakerelerinin başlaması konusunda ortaya çıkardığı engeli kaldırması çağrısında bulundu. 
     İngiltere dönem başkanlığı sözcüsü, Blair'in, Avusturya liderinin dışında diğer ilgili ülkelerin yetkilileriyle de son günlerde telefon görüşmesi yaptığını açıkladı. 
     Bu arada, Avusturya Dışişleri Bakanı Ursula Plassnik'in, İngiltere Dışişleri Bakanı Jack Straw ile bu akşam başlayan toplantılara başlamadan önce yaptığı görüşmede de ülkesinin olumsuz tavrını sürdürdüğü bildiriliyor. 
     Lüksemburg'daki toplantılara katılmayan Fransa Dışişleri Bakanı Philippe Douste-Blazy de, Europe 1 radyo kanalına verdiği demeçte, Türkiye'nin tam üye olup olamayacağını sorgulayarak, müzakerelerin güçlendirilmiş ortaklıkla bitebileceği ifade etti. 
     Lüksemburg'a yarın gelecek olan Fransız bakan, Türkiye'nin insan hakları ve hukuk alanında Türkiye'nin AB ile aynı değerlere sahip olmaktan uzak olduğu görüşünü savundu. 
     Fransız bakan, ''Biz Türkiye'ye yasalarını değiştirmesini istiyoruz, bu Türkiye için zor olacak, Türkiye'den çok şey istiyoruz'' diye konuştu. 
     
</TEXT>
</DOC>
