<DOC>
<DOCNO> 376894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sonyas18.html </URL>
<DATE> 2005/09/08/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Bodrum Klasik Müzik Festivali başlıyor... 
</HEADLINE>
<TEXT>

     Doğuş Otomotiv ve Garanti Bankası tarafından düzenlenen D-Marin Turgutreis Uluslararası Klasik Müzik Festivali 10 Eylül 2005 Cumartesi günü gerçekleştirilecek açılış kokteyli ve dünyaca ünlü keman sanatçısı Alexander Markov’un açılış konseriyle başlayacak. 
     13 Eylül’e kadar devam edecek Sevgi ve Barış'' temalı festivalin konukları arasında Türkiye’nin Harika Çocuğu olarak bilinen İdil Biret’in solistliğinde Belgrad Oda Orkestrası, Gülsin Onay’ın solistliğinde Bilkent Senfoni Orkestrası, Amerika’nın sayılı gazetelerinden The Washington Post’un Milli Servet olarak nitelendirdiği arp sanatçısı Şirin Pancaroğlu, Tatjana Masurenko viyola , Kornelia Brandhkamp flüt ve Tedi Papavrami keman gibi dünyaca ünlü isimler yer alıyor. 
     Günbatımı ve Gece Konserleri olmak üzere günde iki ayrı konserden oluşan festival için Kos, Kalimnos ve Laros Adaları’ndan Turgutreis’e tekne seferleri düzenlenecek. 
     
</TEXT>
</DOC>
