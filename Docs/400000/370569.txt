<DOC>
<DOCNO> 370569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/soneko16.html </URL>
<DATE> 2005/08/17/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
Büyük depremin yıldönümü... Zorunlu deprem sigortası ilgi görmüyor... 
</HEADLINE>
<TEXT>

     Büyük bölümü deprem bölgesinde yer alan Türkiye'de yaşanan depremlere rağmen, vatandaşın en azından maddi kayıplarının bir kısmını gidermek üzere gündeme getirilen Zorunlu Deprem Sigortası yeterince ilgi görmüyor. 
     Edinilen bilgiye göre, toplam Zorunlu Deprem Sigortası poliçe sayısı 2.2 milyonda kalırken, 17 Ağustos 1999'da büyük felaketin yaşandığı Marmara Bölgesi'nde ise poliçe sayısı 1.1 milyon adet. 
     Bir başka deyişle ülke çapındaki zorunlu deprem sigorta poliçelerinin yaklaşık yarısı Marmara Bölgesi'nde yaptırılırken, bu bölge deprem sigortasında, kendisini takip eden en yakın İç Anadolu bölgesini üçe katlamış bulunuyor. 
     En az Zorunlu Deprem Sigortası yapılan Güneydoğu Anadolu Bölgesi'nde ise bu rakam 34 bin 109 adet. 
     Yetkililere göre, depremde oluşacak hasarlara karşı ''güvencesiz'' kalmaktan daha ağır bir ceza olmamasına rağmen, Türkiye'de sigorta bilinci arzu edilen düzeyde değil. 
     Verilere bakıldığında, Doğal Afet Sigortaları Kurumu DASK öncesi yangın deprem sivil riziko poliçe sayısı 500 bin adet iken, uygulanan denetim mekanizmalarına rağmen 27 Temmuz 2005 itibariyle Türkiye'de yaptırılan Zorunlu Deprem Sigortası poliçesi 2.2 milyon adet. 
     
</TEXT>
</DOC>
