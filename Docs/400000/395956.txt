<DOC>
<DOCNO> 395956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/siyaset/siy08.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Örtünme baskısı geri tepti 
</HEADLINE>
<TEXT>


BRÜKSEL, LONDRA ANKA 


Başörtüsü tartışmalarının sürdüğü AB ülkelerinden Hollanda'da, başını örtmediği için bir Müslüman okulu tarafından iş verilmeyen Müslüman kadın, "başörtüsü kullanmama hakkı" elde etti. 
Arapça öğretmeni Tunuslu Samira Haddad 32 , Müslüman kadınların örtünmesi gerektiğini savunan Amsterdam'daki İslamic College adlı Müslüman okuluna karşı yürüttüğü mücadeleyi kazandı. Okul, başörtüsü kullanmadığı gerekçesiyle Haddad'a iş vermeyi reddetti. 
Bunun üzerine Haddad yasal girişimleri başlattı. Kendisini Kuran'a gönderme yaparak savunan okul da, "Haddad artık Müslüman olmadığını ilan ederse, o zaman ilke olarak bizimle çalışabilir" açıklamasını yaptı. 
Ancak, dosyaya bakan Hollanda Eşitlik Komisyonu, okulun Haddad'a ayrımcılık yaptığını, Müslüman kadınları başörtüsü kullanmaya zorlayamayacağını belirtti. Komisyon, Kuran'ın Hollanda'da yasal bağlayıcılığı olmadığını da bildirdi. 


</TEXT>
</DOC>
