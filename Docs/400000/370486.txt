<DOC>
<DOCNO> 370486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/yasam/yas05.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Picasso'yu çektim dedim Chagall'ın yüzü değişti' 
</HEADLINE>
<TEXT>


Fotoğraf üstadı Ara Güler, 77. yaşını "Ara'dan 77 Yıl Geçti" adlı sergi ve bir albümle kutluyor. Albümde, yüzyılın büyük sanatçılarını fotoğraflayan Güler'in anıları da var 

YASEMİN BAY İstanbul 

Gazeteci olarak başladığı yolculuğunda 55 yıldır fotoğraf makinesiyle zamanı durduran usta foto muhabiri Ara Güler, dün 77 yaşına girdi. 
Güler'in doğum günü dolayısıyla İstanbul Beyoğlu'ndaki Fotoğrafevi'nde hazırlanan "Ara'dan 77 Yıl Geçti" adlı serginin açılışı dün yapıldı. Sergide, Güler'in 77 siyah beyaz klasikleşmiş fotoğraf, var. 'Saygı duruşu' niteliği de taşıyan sergi, 2 Eylül'e kadar İstanbul Beyoğlu'ndaki Fotoğrafevi'nde izlenebilir. 
Serginin yanı sıra yayımlanacak fotoğraf albümünde ise renkli fotoğraflar ve Ara Güler'in anıları, ünlülerle röportajları yer alıyor. 
Ara Güler, 1971'de Marc Chagall ile yaptığı foto röportajı albümde şöyle anlatıyor "Chagall ara sıra durup poz verir gibi yapıyor, ben de durmadan çekiyordum. Birden bana döndü, 'Niye ısrarla fotoğrafımı çekmek istiyorsun ki ' dedi, 'Kitaplarda bir sürü fotoğrafım var. Herkes çekiyor ama bu iş bitmek bilmiyor.' 'Asla da bitmeyecek' dedim, 'Çünkü Chagall'sınız.' 'Peki, başka kimlerin resmini çektin Picasso'yu çektin mi ' diye sordu. 'Hem de 4 gün boyunca' dedim. Şöyle bir durakladı, herhalde içinden bana not verdi. Yüzündeki ifade değişti." 

Dostları yalnız bırakmadı 

Davetliler arasında fotoğraf sanatçıları İzzet Keribar, Nadir Ede, Merih Akoğul, Mehmet Bayhan ile ressam Burhan Doğançay'ın yanı sıra gazeteci Nebil Özgentürk ve TESEV Yönetim Kurulu Üyesi Osman Kavala da vardı. Güler sol başta , açış konuşması yapmasını isteyenlere muzip tavrıyla şu yanıtı verdi Tamam aradan 77 yıl geçti, onu anladık. Ama sergi nasıl açılır bilmiyorum, hoş geldiniz. 


</TEXT>
</DOC>
