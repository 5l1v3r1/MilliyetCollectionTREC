<DOC>
<DOCNO> 354540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas09.html </URL>
<DATE> 2005/06/22/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Ev kadının aklı, seks sırasında çamaşırda 
</HEADLINE>
<TEXT>

     Hollandalılar test etti, onayladı Erkek, cinsel ilişki anında yalnızca seksi düşünüyor. Kadın ise ütü, temizlik gibi ev işlerini dahi aklına takabiliyor. Bu da orgazma ulaşma oranını azaltıyor. 
     Araştırmalar, kadınların cinsel ilişki sırasında ev işi düşündükleri için orgazm olamadıklarını gösteriyor. 
     Hollanda'daki Groningen Üniversitesi'nde yapılan bir araştırma, birçok kadının cinsel ilişki sırasında "dünya işlerinden" kopamadığını gösteriyor. Seks sırasında akıllarına ev işleri, çocuğun okulu ya da çalışma hayatı gelen kadınlar, genellikle orgazm taklidi yapıyor. Bilim adamları, kadınların aklından çıkmayan "hayat gailesi"nin seks hayatları üzerindeki etkisi için, şunları söylüyor "Erkekler cinsel birleşme sırasında sadece alacakları hazza konsantre oluyor. Oysa seks sırasında kadınların kafalarında hiçbir sorunun bulunmaması gerekiyor. " 
     
     ERKEKLERİNKİ ÖLÇÜLEMEDİ 

     Araştırma için cinsel ilişki sırasında 13 çiftin beyin aktivitelerini inceleyen bilim adamları, ayrıca şu sonuca vardı Kadınlar gerçekten orgazm olduğunda beyinlerinin bazı bölümleri kapanıyor. Taklit yapanlarda ise beyin normal çalışmasına devam ediyor. Erkeklerin orgazm sırasında ne hissettiği ve beynin hangi bölümlerinin nasıl çalıştığı ise ayrıntılı olarak belirlenemiyor. Bu belirsizliğin, erkeklerin orgazm süresinin çok kısa sürmesinden kaynaklandığını belirtiliyor. 
     
</TEXT>
</DOC>
