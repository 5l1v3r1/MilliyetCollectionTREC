<DOC>
<DOCNO> 370477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/spor/spo30.html </URL>
<DATE> 2005/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



Efsaneler barıştı 

Dünya futbolunun iki efsanesi Pele ve Diego Armando Maradona geçmişe bir sünger çekerek, aralarındaki dargınlığa son verdi. Buenos Aires'te yayın yapan Kanal 13 adlı televizyonun La noche del 10 10'ların gecesi adlı programına katılan iki ünlü süperstar uzun süre sohbet etti. Pele ve Maradona sahnede de futbol topuyla kısa bir şov yaparak, izleyenleri büyüledi. Özellikle Maradona iyice forma girmiş görüntüsüyle dikkat çekti. Maradona ve Pele arasındaki tartışma 2000 yılında FIFA'nın asrın futbolcusunu seçmek için başlattığı ankette doruk noktaya ulaşmıştı. 

Luce kovuldu 

Beşiktaş ve Galatasaray'ın eski çalıştırıcısı Mircea Lucescu'nun oğlu Razvan'ın Dinamo Bükreş macerası kısa sürdü. Rumen Ligi'nin güçlü temsilcisinin başına geçen genç teknik adam ilk 2 haftayı galibiyetsiz geçince işinden oldu. Kulüp Başkanı Georgo Copos, Razvan Lucescu'yu görevden alıp, yerine Mircea Rednic'i atadı. 

Nakata Bolton'da 

Japon futbolunun gelmiş geçmiş en büyük yıldızlarından Hidetoshi Nakata, İngiltere Premier Lig takımlarından Bolton ile anlaştı. 28 yaşındaki orta saha oyuncusu Siyah - Beyazlı ekipte bir yıl kiralık forma giyecek. 6 yıldır İtalya Ligi'nde oynayan Nakata son olarak Fiorentina'da top koşturmuştu. 




</TEXT>
</DOC>
