<DOC>
<DOCNO> 350143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonyas26.html </URL>
<DATE> 2005/06/08/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Tarihi bir harita 1 milyon dolara alıcı buldu 
</HEADLINE>
<TEXT>

     İngiltere'de düzenlenen bir müzayedede, Pasifik Okyanusu'nu gösteren ve Yeni Dünya'yı ''Amerika'' olarak nitelendiren 500 yıllık bir harita, rekor fiyatla 1 milyon dolara satıldı. 
     Christie's müzayede salonundan yapılan açıklamada, bilinen 4 örnekten biri olan bu tarihi haritaya verilen 545 bin 600 sterlinin yaklaşık 1 milyon dolar , şimdiye kadar tek sayfa haritaya ödenen en yüksek fiyat olduğu belirtildi. 
     Haritanın net satışının aslında 480 bin sterlin 880 bin dolar olduğu, ancak müzayedecinin primiyle birlikte rakamın yükseldiği kaydedildi. 
     Söz konusu harita, Charles Frodsham adlı şirket tarafından satın alındı. Haritada, büyük bir toprak parçası Amerika olarak tanımlanıyor ve Güney Amerika'nın parçası olarak yorumlanıyor. 
     Bu haritayı hazırlayanlar, Amerikan Kongre Kütüphanesi'nce 2003'te 10 milyon dolara satın alınan daha büyük ve daha iyi konumdaki bir duvar haritasını da hazırlamıştı. Kongre'nin aldığı, yine ''Amerika'' adının kullanıldığı diğer harita, Amerika'nın doğum belgesi olarak nitelendirilmişti. Her iki haritanın yapım tarihi 1507'ye uzanıyor. 
     
</TEXT>
</DOC>
