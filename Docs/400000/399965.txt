<DOC>
<DOCNO> 399965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/son/soneko36.html </URL>
<DATE> 2005/12/02/ </DATE>
<TIME> 15.30 </TIME>
<AUTHOR>  </AUTHOR>
<HEADLINE>
TMSF'den "Çukurova ödemesi" açıklaması... 
</HEADLINE>
<TEXT>

     Tasarruf Mevduatı Sigorta Fonu TMSF , Çukurova Grubu’nun Fona olan borcuna mahsuben 947 milyon 190 bin 442 dolar ödemede bulunduğunu hatırlatarak, buna mukabil Fon’un, elinde bulunan Turkcell Holding A.Ş. hisselerinin tamamını, Turkcell İletişim Hizmetleri A.Ş. hisselerinin ise büyük bir kısmını, üzerlerindeki Fon rehinlerinin fekkini kaldırılması müteakip iade ettiğini bildirdi. 
     TMSF, Grubun henüz vadesi gelmemiş borcunun teminatı olarak Fona rehinli bir kısım Turkcell İletişim Hizmetleri A.Ş. hissesinin, Fon tarafından tutulmaya devam edildiğini kaydetti. 
     TMSF Birinci Tahsilat Dairesi Başkanlığı’ndan Başkan Yardımcısı Salim Alkan imzasıyla İMKB’ye gönderilen yazıda, basında yer alan ve Çukurova Grubu’nun TMSF’ye olan borcuna ilişkin taksit ödemesinde 4. 
     kez temerrüde düştüğüne ve bu çerçevede sözleşmenin iptal edilebileceğine ve TMSF’nin, elindeki rehinli Turkcell İletişim Hizmetleri A.Ş. hisse senetlerine el koyabileceğine ilişkin bilgilere yer verilen bir habere istinaden, 4 Ağustos 2004 tarihli Ek Sözleşmenin geçerlik durumu, mevcut hukuki durumu ve TMSF’nin elinde bulunan rehinli Turkcell İletişim Hizmetleri A.Ş. hisse senetlerinin durumu hakkında İMKB’ye ivedilikle bilgi verilmesinin istendiği vurgulanarak, ilgili yazıyla "adı geçen grubun henüz temerrüde düşmesinin ve teminat olarak Fon lehine rehinli bulunan Turkcell İletişim Hizmetleri A.Ş. ve Turkcell Holding A.Ş. hisselerine el konulmasının söz konusu olmadığının" bilgisinin verildiği hatırlatıldı. TMSF yazısında şu görüşlere yer verildi "Çukurova Grubu, 25 Kasım 2005 tarihinde Fona olan borcuna mahsuben 947 milyon 190 bin 442 dolar ödemede bulunmuş, buna mukabil Fon, elinde bulunan Turkcell Holding A.Ş. hisselerinin tamamını, Turkcell İletişim Hizmetleri A.Ş. hisselerinin ise büyük bir kısmını, üzerlerindeki Fon rehinlerinin fekkini müteakip iade etmiştir. Grubun henüz vadesi gelmemiş borcunun teminatı olarak Fona rehinli bir kısım Turkcell İletişim Hizmetleri A.Ş. hissesi, Fon tarafından tutulmaya devam edilmektedir." 
     
</TEXT>
</DOC>
