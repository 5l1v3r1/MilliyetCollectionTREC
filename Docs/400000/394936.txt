<DOC>
<DOCNO> 394936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonyas21.html </URL>
<DATE> 2005/11/14/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
En kirli hava Los Angeles'ta... 
</HEADLINE>
<TEXT>

     ABD'de hava kirliliği en yüksek kentin, ''Melekler Şehri'' olarak bilinen Los Angeles olduğu bildirildi. 
     Amerikan Çevre Koruma Ajansı'nın yaptığı ölçümlere göre, Los Angeles, geçen yıl hava kirliliği en yüksek olan Amerikan kentleri listesinde birinci ve ikinci sırada yer alan Teksas eyaletindeki Houston ile California'daki San Joaquin Valley'in önüne geçerek, birinci sırada yer aldı. 
     Los Angeles Times gazetesinde yer alan haberde, Los Angeles'taki Orange, Riverside ve San Bernardino yerleşim yerlerinin bu yıl 45 gün boyunca hava kirliliğinde Amerikan federal sağlık standartlarının öngördüğü seviyeyi aştığı kaydedildi. 
     Haberde, bilimadamlarının hava kirliliğinin, başta akciğer rahatsızlıkları olmak üzere çeşitli sağlık sorunlarına yol açtığına işaret ettikleri belirtildi. 
     
</TEXT>
</DOC>
