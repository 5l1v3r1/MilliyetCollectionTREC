<DOC>
<DOCNO> 371691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/21/son/sontur02.html </URL>
<DATE> 2005/08/21/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Silah zoruyla Moldovya uyruklu bir kadına tecavüz ettiler 
</HEADLINE>
<TEXT>

     Silah zoruyla kaçırılan Moldavya uyruklu bir kadına, 18 yaşından küçük 4 kişi Ankara Kalesi'nde tecavüz etti. 
     AA muhabirinin aldığı bilgiye göre, Ulucanlar'da bir otelde kalan Moldavya uyruklu F.C 25 , önceki gece saat 23.30 sıralarında kimliği belirsiz 4 kişinin saldırısına uğradı. Silah zoruyla bir taksiye bindirilen F.C, Ankara Kalesi'ne götürülerek burada saldırganların tecavüzüne uğradı. F.C'ye tecavüz eden 4 kişi daha sonra genç kadının alyansı ve küpelerini de gasp ederek olay yerinden kaçtılar. 
     Tecavüzün etkisiyle bayılan genç kadın, bir süre sonra Ankara Kalesi çevresinde bulunan vatandaşlar tarafından fark edilerek hastaneye kaldırıldı. 
     Tedavisinin ardından karakola giderek şikayette bulunan F.C, otelinin yakınında bulunan büfede çalışan görevlinin, kaçırıldığı sırada saldırganları gördüğünü bildirdi. 
     Büfeyi işleten kişinin verdiği bilgilerden hareket eden Altındağ İlçe Emniyet Müdürlüğü ekipleri, R.A 16 , T.B 15 , M.B 17 ile E.A 17 adlı kişileri gözaltına aldı. 
     Karakolda ifade veren Moldavya uyruklu F.C, kendisine önce R.A'nın tecavüz ettiğini, daha sonra üç kişinin üzerine çullandığını belirterek, olayın etkisiyle baygınlık geçirdiğini anlattı. 
     Saldırganlarla birlikte, olayda kullanılan ve karakolda yapılan incelemede kurusıkı olduğu belirlenen bir tabanca ele geçirildi. 
     Saldırganların izlerinin incelenmesi için F.C'nin kıyafetlerine Olay Yeri İnceleme Şube Müdürlüğü ekipleri tarafından el konularak laboratuvara gönderildi. 
     Gözaltına alınan 4 kişi, 18 yaşından küçük olmaları nedeniyle Çocuk Şube Müdürlüğü ekiplerine teslim edildi. Yasa gereği emniyette ifadesi alınamayan 4 kişi için savcılık, 1 günlük ek gözaltı süresi verdi. 
     Gözaltına alınan çocukların, ''gasp, tecavüz ve tabanca teşhir etme'' suçlamalarıyla Çocuk Mahkemesi'ne sevk edileceği bildirildi. 
     
</TEXT>
</DOC>
