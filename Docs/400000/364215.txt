<DOC>
<DOCNO> 364215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas18.html </URL>
<DATE> 2005/07/25/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Ricky Martin, Arap gençlerin sözcüsü olacak 
</HEADLINE>
<TEXT>

     Puerto Rikolu pop-rock yıldızı Ricky Martin, Arap gençlerine Batı'da terörist damgası vurulmasına karşı çaba harcayacağını bildirdi. 
     Martin, Ürdün'de 16 Arap ülkesinden gençlerin katıldığı bir konferansta yaptığı konuşmada, ''İzin vermeniz halinde sözcünüz olacağıma, sizin yanınızda bir sözcü olacağıma söz veriyorum'' dedi. 
     Arap gençlerini savunacağına dair söz veren Martin, her türlü kalıplaşmış düşünceye karşı duracağını vurguladı. Martin, kendisinin de kalıplaşmış düşüncelerin kurbanı olduğunu belirtirken, Latin Amerikalı olmasından dolayı bazılarının kendilerini ''kaybeden kişi'' ve ''uyuşturucu kaçakçısı'' olarak değerlendirdiğini söyledi. 
     Martin, ''Bu yorumlar, bilgisizlik ürünü. Bazen bilgisizliği dikkate almak, cahilleri eğitmek zorundayız. Burada bir arkadaşınız var'' diye konuştu. 
     BM Çocuk Fonu iyi niyet elçisi Martin, Ortadoğu ve Kuzey Afrika'da konserler vermeyi planladığını da ifade etti. 
     
</TEXT>
</DOC>
