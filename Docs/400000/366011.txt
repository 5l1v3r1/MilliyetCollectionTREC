<DOC>
<DOCNO> 366011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/son/sondun02.html </URL>
<DATE> 2005/08/01/ </DATE>
<TIME> 08.10 </TIME>
<AUTHOR>  </AUTHOR>
<HEADLINE>
Blair, siyaseti "lekesiz bırakmak" istiyor... 
</HEADLINE>
<TEXT>

     İngiltere Başbakanı Tony Blair’in, siyaseti "lekesiz bırakmak" istediği bildirildi. 
     Guardian gazetesi, geçen mayıs ayında üçüncü kez başbakan seçilen Blair’in, siyasetten elini çektiği zaman AB veya BM’de siyasi bir rol arayışında olmayı planlamadığını yazdı. 
     İngiltere Başbakanı’nın arkadaşlarına dayandırılan haberde, Blair’in gelecek seçimlerde milletvekilliği görevini bırakarak, anılarını yazmaya odaklanacağı ve kendisini dini inançlarıyla bağlantılı bir role adayacağı belirtildi. 
     Haberde, Blair’in Downing Street’teki bürosundan "lekesiz ayrılmak" istediği de kaydedildi. 
     
</TEXT>
</DOC>
