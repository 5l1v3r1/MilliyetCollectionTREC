<DOC>
<DOCNO> 368199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/guncel/gun07.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgasız bir dünya özlemini çizdiler 
</HEADLINE>
<TEXT>


PELİN BERKÜR İstanbul 

Mavi Kalem Sosyal Yardımlaşma ve Dayanışma Derneği'nin İstanbul'un Fener semtinde "Kavgasız Bir Dünya" projesi kapsamında biraraya gelen semt çocukları, barış dolu bir dünyayla ilgili hayallerini resimlere yansıttılar. Yaklaşık 100 çocuktan kimi gemilerle, kimi balonlarla kimi de mutlu çocuklarla dolu hayallerini k ğıda döktü. 
Fener semti sakinlerine yönelik çalışmalar yapan gönüllü yardım kuruluşu Mavi Kalem Sosyal Yardımlaşma ve Dayanışma Derneği, Kanada Konsolosluğu Fonu ve International Women of Istanbul'un yardımlarından faydalanıyor. 5 yıldır faaliyet gösteren dernek bugüne kadar çocuklara Türkçe, Matematik ve Sosyal Bilgiler dersleri verilmesini sağlarken, yabancı dillerini geliştirmeleri için ABD'li çocuklarla mektup arkadaşlığı projesini de hayata geçirdi. 
Derneğin önemli hedeflerinden biri de semtteki kız çocuklarının öğrenim görmesini sağlamak. Dernek ayrıca Eylülde el sanatları projesini başlatacak. 


</TEXT>
</DOC>
