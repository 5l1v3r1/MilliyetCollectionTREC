<DOC>
<DOCNO> 386318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sondun25.html </URL>
<DATE> 2005/10/13/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kosova'daki Türk Partisi kurucularından İbiş Çakal öldürüldü 
</HEADLINE>
<TEXT>

     Kosova Demokratik Türk Partisi'nin KDTP kurucularından avukat İbiş Çakal dün evinin önünde kimliği belirlenemeyen kişiler tarafından öldürüldü. 
     KDTP, Türk avukat İbiş Çakal'ın 58 faillerinin bir an önce yakalanıp adalete teslim edilmesini istedi. 
     KDTP Genel Başkanı Mahir Yağcılar, yaptığı açıklamada, Çakal'ın ölümünün Türk halkı ve KDTP için çok büyük bir kayıp olduğu ve bu tür olayların, nihai statü müzakerelerine hazırlanan Kosova'daki demokratikleşme sürecini baltaladığını söyledi. 
     Prizren'deki Kosova Polis Hizmetleri'nden yapılan açıklamada ise avukat Çakal'ın Prizren'in Ortakol semtinde evinin önünde bir araçtan açılan ateş sonucu ağır şeklide yaralandığı ve kaldırıldığı hastanede öldüğü belirtilerek, zanlıların yakalanması için soruşturmanın sürdürüldüğü kaydedildi. 
     Kosova'daki Türk dernekleri de olaydan büyük üzüntü duyduklarını ifade etti. 
     Evli, 3 çocuk babası olan İbiş Çakal, KDTP'nin kurucu üyesi ve KDTP Prizren Şubesi Yönetim Kurulu üyesiydi. 
     
</TEXT>
</DOC>
