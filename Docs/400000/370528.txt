<DOC>
<DOCNO> 370528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sondun16.html </URL>
<DATE> 2005/08/17/ </DATE>
<TIME> 12.45 </TIME>
<AUTHOR>  </AUTHOR>
<HEADLINE>
Şaron Manzara yürek yakıcı, suçlanacak biri varsa o da benim 
</HEADLINE>
<TEXT>

     İsrail Başbakanı Ariel Şaron, Gazze'den çekilme manzaralarının ''yürek yakıcı'' olduğunu söyledi. 
     Şaron, televizyonda yayınlanan konuşmasında, ''Tüm bunları gözlerimiz yaşarmadan izlemek olanaksız'' dedi. 
     Gerek Yahudi göçmenleri gerekse askerleri tahliye sırasında itidalli davrandıkları için takdir eden Şaron, tahliyeye direnenlerden askerlere saldırmamaları istedi. 
     Şaron çekilme konusunda suçlanacak biri varsa onun da kendisi olduğunu belirterek, ''Bana saldırın. Bunun sorumlusu benim. Bana saldırın. Beni suçlayın. Üniformalı erkek ve kadınlara saldırmayın'' diye konuştu. 
     Çekilme manzaralarının ''yürek yakıcı'' olduğunu ifade eden Şaron, evlerinden zorla çıkarılan gözü yaşlı mültecileri ağlayarak izlediğini söyledi. 
     Şaron, tahliyeye şiddet kullanarak direnenlerin çoğunun Batı Şeria'da yaşayan ve çekilmeyi engellemek için Gazze'ye sızan gençler olduğunu kaydetti. 
     Ariel Şaron, Gazze ve Batı Şeria'nın bir kısmından çekilmenin İsrail'in güvenliğini artıracağını söyledi. 
     
</TEXT>
</DOC>
