<DOC>
<DOCNO> 387688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/18/son/sonspo09.html </URL>
<DATE> 2005/10/18/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Fenerbahçe'nin Şampiyonlar Ligi'nde Kadıköy mesaisi... 
</HEADLINE>
<TEXT>

     Serdal Kalaycı 

Avrupa Şampiyonlar Ligi E Grubu'nda yarın Almanya'nın Schalke 04 takımı ile karşılaşacak Fenerbahçe, ''Devler Ligi''nde bugüne kadar yaptığı 20 maçtaki 6 galibiyetinin 4'ünü kendi sahasında elde etti. 
     Kadıköy'de çıktıkları 10 maçta 4 galibiyet 6 yenilgi alan sarı-lacivertliler, kendi seyircisi önünde saha avantajını son iki maçta iyi kullanarak 3-0'lık skorlarla galip gelmesini bildi. 
     E grubunda kendi sahasındaki ilk maçta PSV Eindhoven'i 3-0 yenen sarı-lacivertliler, geçen sezon da İngiltere'nin Manchester United takımını aynı skorla mağlup etmişti. 
     Sarı-lacivertli ekip, Alman rakibi karşısında da kazanarak, gruptan bir üst tura çıkma hedefi doğrultusunda şansını arttırmayı hedefliyor. 
     
     FB ŞÜKRÜ SARACOĞLU STADI'NDAKİ GALİBİYETLER 
     ''Devler Ligi''nde kendi sahasındaki ilk galibiyetini, ilk kez katıldığı 1996-1997 sezonunda Avusturya'nın Rapid Wien takımına karşı 1-0'la elde eden Fenerbahçe, geçen sezon iki, bu sezon da bir galibiyet aldı. 
     Geçen sezon grup maçlarına Çek rakibi Sparta Prag karşısında kendi sahasında aldığı 1-0'lık galibiyetle başlayan Fenerbahçe, sahasındaki diğer galibiyetini grubun son mücadelesinde İngiltere'nin Manchester United takımı karşısında 3-0'lık skorla elde etmişti. 
     Fenerbahçe'nin, Avrupa Şampiyonlar Ligi'nde Kadıköy'de yaptığı maçlar, sonuçları ve gollerini atan oyuncuları şöyle 
     
     1996-97 Sezonu C Grubu 
     Fenerbahçe - Juventus............... 0 - 1. 
     Fenerbahçe - Manchester United 0 - 2. 
     Fenerbahçe - Rapid Wien........... 1 - 0 Högh . 
     
     2001-2002 Sezonu F Grubu 
     Fenerbahçe - Barcelona............. 0 - 3. 
     Fenerbahçe - Olympique Lyon... 0 - 1. 
     Fenerbahçe - Bayer Leverkusen. 1 - 2 Oktay . 
     
     2004-2005 Sezonu D Grubu 
     Fenerbahçe - Sparta Prag.......... 1 - 0 Van Hooijdonk . 
     Fenerbahçe - Olympique Lyon... 1 - 3 Nobre . 
     Fenerbahçe - Manchester United 3 - 0 Tuncay 3 . 
     
     2005-2006 Sezonu E Grubu 
     Fenerbahçe-PSV Eindhoven........ 3 - 0 Alex 2, Appiah . 
     
</TEXT>
</DOC>
