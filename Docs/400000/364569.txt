<DOC>
<DOCNO> 364569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/siyaset/siy04.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluğbay ve Temizel'den DSP'ye veda 
</HEADLINE>
<TEXT>


GÜNSELİ ÖNAL Ankara 


Son Osmanlı Padişahı Sultan Vahdettin'in vatan haini olmadığını söyleyen eski Başbakan Bülent Ecevit'in başlattığı tartışma, DSP'nin 2 ağır to-punu istifa ettirdi. Ecevit'in sözlerine tepki gösteren eski Milli Eğitim Bakanı Hikmet Uluğbay ile eski Maliye Bakanı Zekeriya Temizel, partiden istifa etti. Ecevit'in sözlerine ilk tepki gösteren eski Adalet Bakanı Hikmet Sami Türk'ün ise, Ecevit'in CNN Türk'teki "Ankara Kulisi" programında yaptığı açıklamaları dinledikten sonra istifa etmeyi düşünmediği öğrenildi. 
Temizel, "sessiz sedasız" istifa etmeyi uygun gördüklerini belirterek, kamuoyunu da bilgilendireceklerini söyledi. Uluğbay da, istifalarının Ecevit'in Vahdettin'in vatan haini olmadığına ilişkin sözleriyle ilgili olduğunu doğruladı. Uluğbay ve Temizel, bugün yazılı bir açıklama yaparak istifalarının nedenini kamuoyuna açıklayacak. 

Ecevit ne demişti 
Vahdettin'in vatan haini olmadığını öne süren Ecevit, Ankara Kulisi'nde de "ayrılırken devleti soymadığını" söylemişti. 


</TEXT>
</DOC>
