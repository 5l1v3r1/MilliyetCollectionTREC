<DOC>
<DOCNO> 374561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/01/astro/index.html </URL>
<DATE> 2005/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanılgılara açığız 
</HEADLINE>
<TEXT>


Bugün yeteri kadar hızlı hareket edememekten ötürü zorlanabiliriz. Şaşırtıcı gelişmeler ya da kafa karıştıran düşünceler çevremizde olabilir. Öğleden sonra saatlerinde bir anlaşma yapmaktan uzak durmalıyız. 

Koç'lar enerjileri yerinde bir gündeler fakat aşırı riskten kaçmalılar. Yaratıcı konularda hayal gücünü kullanmaya çalışmalılar çünkü bu, başarılarını kolaylaştırabilir. Boğa'lar için ailevi konular önemli olabilecek. Bu yüzden kendilerine zaman ayırmaktan vazgeçmeli ve fedak rlık yapmalılar. İkizler kısa yolculuk planlarını ihmal etmemeli. Duygusal alanda kafa karışıklığı yaratan konular var. Kardeşlerle ilişkilerde ise ılımlı olunmalı. Yengeç'ler parasal konularda tutumlu olmalı ve duygusal hareket etmemeli. Sezgilerine güvenerek kalıcı kararlar alabilecek durumdalar. Aslan'lar için girişkenlikleri sayesinde farklı kararlar almak söz konusu. Pek çok konuda yakınların desteği ve ilişkiler dikkat çekiyor. Başak'lar hayal kurmayı bırakmalı ve gerçekçi planlar yapmalılar. Dikkatli olunmazsa bazı kayıplar tekrar yaşanabilir. Sabırlı olmalılar. 
Terazi'ler farklı görüşlere karşı temkinli yaklaşmalı ve değerlendirmeli. Bugün daha çok sosyal konular onların verimli olacağı alan olarak görünüyor. Akrep'ler sonuçlanması gereken işlerine karşı daha özenli olmalılar. Üstlerle ilişkiler onları zorlayan bir noktaya gelebilir. Ilımlı olmaları gerekiyor. Yay'lar keyifliler fakat duygusal olarak ısrarcı olmamalılar. Eğitime yönelik girişimleri kolay başarı sağlayabilecek. Oğlak'lar aşırı hırslı yaklaşımlardan zarar görebilir. Bu nedenle borç-alacak konuları sorun çıkarabilir. Duygusal huzura ihtiyaçları olduğunu görmeliler. Kova'lar kendilerini uğraştıran ve zaman alan konularla ilgilenmek durumundalar. Bugün ayrıca ilişkilerinde uyumlu hareket etmeliler. Balık'lar iş ortamında planlı olmanın yararını görecekler. Erteledikleri birtakım konuların onları zorlayacağını düşünmek durumundalar. 
</TEXT>
</DOC>
