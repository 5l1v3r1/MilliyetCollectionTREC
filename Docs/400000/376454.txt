<DOC>
<DOCNO> 376454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sonspo02.html </URL>
<DATE> 2005/09/07/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Bülent Kormaz ile Galatasaray arasındaki buzlar eriyor... 
</HEADLINE>
<TEXT>

     Bülent’e jübile teklifimizi yineleyeceğiz diyen Başkan Canaydın’ın bu adımına efsane kaptanın da aynı sıcaklıkta yanıt vereceği öğrenildi. 
     Galatasaray’la sezon sonunda yolları ayrılan ve geçen hafta Gençlerbirliği’nde yardımcı antrenör olan Bülent Korkmaz ile Sarı-Kırmızılı yönetim arasında buzlar eriyor. Bülent’e jübile teklifimizi yineleyeceğiz'' diyen Başkan Özhan Canaydın’ın bu adımına efsane kaptanın da aynı sıcaklıkta yanıt vereceği öğrenilirken, Bülent’in yıllardır giydiği 3 numaralı formanın Galatasaray Müzesi’nde sergileme kararı da aradaki kırgınlığı bir nebze geçirdi. Bülent, henüz kendisine resmi bir jübile teklifi ulaşmadığını, ulaşınca yanıtını vereceğini söylerken, yönetimin diğer emektar yıldız Arif Erdem’e de jübile yaptırmak istediği öğrenildi. 
     
</TEXT>
</DOC>
