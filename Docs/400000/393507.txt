<DOC>
<DOCNO> 393507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sontur03.html </URL>
<DATE> 2005/11/09/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Temizlik şirketinde fuhuş 
</HEADLINE>
<TEXT>

     DHA 

      GAZİANTEP Emniyet Müdürlüğü Ahlak Masası ekipleri, temizlik şirketi adı altında fuhuş yapıldığı ileri sürülen bir büroya yaptığı baskında 3'ü kadın 6 kişiyi gözaltına aldı. 
     Bey Mahallesi İstasyon Caddesi'ndeki bir apartmanda temizlik şirketi olarak faaliyet gösteren işyerinin fuhuş amaçlı kullanıldığı istihbaratı alan polis, bu işyerine operasyon düzenledi. Operasyon sonucu, işyerinde fuhuş yaptıkları ileri sürülen 3 kadın ile bu kadınlarla 25'er YTL karşılığında ilişki kurmak için anlaştıkları belirlenen 3 kişi gözaltına aldı. Yakalanan kişiler polisteki ifadelerinde fuhuş yaptıkları yeri kendilerine kiralayanı bilmediklerini söyledi. Zanlılar, savcılıkça ifadeleri alındıktan sonra serbest bırakılırken, işyeri 3 ay süreyle mühürlendi. 
     
</TEXT>
</DOC>
