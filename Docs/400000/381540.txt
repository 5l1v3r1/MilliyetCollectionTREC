<DOC>
<DOCNO> 381540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sondun41.html </URL>
<DATE> 2005/09/26/ </DATE>
<TIME> 20.15 </TIME>
<AUTHOR>  </AUTHOR>
<HEADLINE>
''Destekli İntihar'' kurumu Hannover'de şube açtı... 
</HEADLINE>
<TEXT>

     İsviçre’de faaliyet gösteren ve ölümcül hastaların hayatlarını sona erdirmelerine yardımcı olan bir örgüt, Almanya’da ilk şubesini açtı. 
     "Dignitas" adlı örgütün genel sekreteri ve Hannover’de açılan şubenin başkanı Ludwig Minelli, amaçlarının, "destekli intihar etmek isteyenlere bilgi sağlamak ve Almanya’ya, bilinci yerinde kimselerin kendi kendilerinin ölümlerine karar verme hakkını getirmek" olduğunu söyledi. 
     Minelli, buna rağmen "gerçek suikast eylemine doğrudan ya da dolaylı yardım etmeyeceklerini" belirtti. 
     Aşağı Saksonya Eyaleti Sosyal İşler Bakanı Ursula von der Leyen ve Hannover Piskoposu Margot Kaessmann, yaptıkları ortak açıklamayla Dignitas’ın Hannover’de şube açmasını kınadı. 
     Eyalet Adalet Bakanlığı ise örgütün faaliyetlerini yakından izleyeceklerini bildirirken, Almanya’da destekli intiharın yasadışı olmasına rağmen, bu konuda danışmanlık şirketi kurmanın yasadışı olmadığını belirtti. 
     Dignitas, İsviçre’de, yasalardaki bir boşluktan yararlanarak 7 yıl önce kurulmuştu. 
     İsviçre yasaları danışmanların veya doktorların öldürücü dozda uyuşturucu hazırlamasına izin veriyor ama bu uyuşturucuyu içeren bardağı ölümcül hastalara vermeyi veya uyuşturucuyu hastaya içirmeyi yasaklıyor. 
     Dignitas, kurulduğundan bu yana İsviçre’de, 2’ü Almanya’dan gelen toplam 4 kişinin hayatına son vermesine yardım ettiğini belirtiyor. 
     
</TEXT>
</DOC>
