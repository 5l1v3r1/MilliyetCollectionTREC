<DOC>
<DOCNO> 356128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/yasam/yas03.html </URL>
<DATE> 2005/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolunayın sırrı 
</HEADLINE>
<TEXT>


Dolunay, ufukta kocaman görünürken, yükseldikçe küçülüyor. Uzmanlar ise h l bunun nedenini araştırıyor 

DIŞ HABERLER SERVİSİ 

Uzayın fethi yolunda göz kamaştırıcı adımlar atan, Ay'a ayak basan, Mars'a uzay aracı gönderen insanoğlu, dünyanın uydusuyla ilgili basit gibi gözüken bir sırrı h l çözemedi. Bilim adamlarının kafalarını asırlardır meşgul eden soru şu 
Dolunay neden ufuk çizgisindeyken, göğün en tepesinde olduğu andaki halinden daha büyük görünür Ay neden farklı konumlarda farklı büyüklükte algılanır Ayın 1987'den bu yana ilk kez yatay görüş çizgisine bu kadar yakın olması, bu sonuçsuz kalan tartışmayı yeniden alevlendirdi. 

İşte 2 teori 

1913'te Mario Ponzo tarafından ileri sürülen 'Ponzo İlüzyonu' teorisi. Buna göre, insan beyni boyut algılamasını arka planla karşılaştırarak yapıyor. Bu mantıkla Ay, ufuk çizgisindeyken yerdeki bina ve ağaç siluetleri referans olarak alındığında, çok büyük olarak algılanıyor. Bu teori, böyle referans noktaları olmayan pilotların Ay'ı büyük görme nedenini açıklamıyor. İkinci teori, beynin gökyüzünü küre şeklinde değil, düzleşmiş bir kubbe olarak algıladığı varsayımına dayanıyor. Başımızın üzerindeki nesneler, mesela tepemizdeki bir kuş aynı uzaklıkta olsa da ufukta uçana göre yakın gözüküyor. Ay ufukta olunca da beynimiz, büyüklük ve uzaklığını yanlış hesaplıyor. 

</TEXT>
</DOC>
