<DOC>
<DOCNO> 351331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/son/sontur21.html </URL>
<DATE> 2005/06/12/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Mersin Limanı'nda yangın... 
</HEADLINE>
<TEXT>

     Ali ŞEN DHA 

MERSİN Limanı içindeki Toprak Mahsulleri Ofisi’ne TMO ait 150 metrelik buğday taşıma bandında konveyer band bugün öğleden sonra henüz bilinmeyen bir nedenle yangın çıktı. Bölgedeki itfaiye gruplarının müdahalesine karşın alevler kontrol altına alınamayınca denizden gemilerle, havadan da helikopterle müdahalede bulunuldu. 
     Limandaki 13 nolu rıhtımdaki TMO'nun limandaki silolarından gemilere hububat yükleyip boşaltmada kullanılan taşıma bandında saat 16.00 sıralarında yükselen alevlere ilk müdahaleyi liman görevlileri yaptı. Alevler engellenemeyince ihbar üzerine bölgeye Mersin Büyükşehir Belediyesi itfaiye ekipleri geldi. ATAŞ Rafinerisi itfaiyesinin de müdahale ettiği yangın için Tarsus ve Erdemli İlçesi ile Adana’daki itfaiye birimlerinden takviyesi istendi. Mersin Limanı'nda denizden karaya söndürme çalışması yapabilecek itfaiye ekibinin bulunmaması yangına müdahalede güçlük yarattı. 
     
     GEMİLER RIHTIMDAN ÇEKİLDİ 

     İtfaiyenin söndürme çalışmaları devam ederken, yangının başladığı 13 Nolu rıhtımın yanı sıra çevresindeki rıhtımlarda bulunan gemiler tahliye edildi. Alevleri kontrol altına almak için büyük çaba harcayan itfaiye ekipleri, bir yandan da yangının buğday dolu silolara sıçramaması için soğutma çalışması yaptı. 
     Yanan ve uzunluğu 150 metreyi bulan taşıa bandının çökmesi tehlikesine karşı Devlet Su İşleri’nden DSİ iş makinesi istendi. Alevlerin bir türlü kontrol altına alınamadığı görülünce, denizden de müdahale başlatıldı ve Orman İdaresi'ne ait bir helikopter söndürme çalışmalarına havadan destek verdi. 
     Limana gelen Mersin Valisi Atilla Osmançelebioğlu, Büyükşehir Belediye Başkan Vekili Erol Ertan ile Akdeniz Bölge ve Garnizon Bölge Komutanı Tuğamiral Necati Kurt da söndürme çalışmalarını yerinde izledi. 
     Önemli hububat ihracat kapılarımızdan biri olan Mersin Limanı'ndaki yangının ortağa çıkardığı hasarın, limanda bulunan kiinci bantın devreye sokulmasıyla ihracatın önemli ölcüde aksatmayacağı belirtildi. 
     
</TEXT>
</DOC>
