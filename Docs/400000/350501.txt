<DOC>
<DOCNO> 350501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/dunya/axdun02.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Ekim'e yönelik kelime oyunları 
</HEADLINE>
<TEXT>


GÜVEN ÖZALP Brüksel 


Brüksel'de 16-17 Haziran'da gerçekleştirilecek olan Avrupa Birliği AB Zirvesi'nin sonuç taslak bildirisindeki Türkiye paragrafı yine tartışma yarattı. AB Daimi Temsilciler Komitesi'nde COREPER ele alınan belgede 3 Ekim'e ilişkin kelime oyunları gündeme geldi. 
Aralarında Fransa ve Avusturya'nın da bulunduğu bazı ülkeler, Türkiye paragrafının ilk halinde yer alan 3 Ekim atfının gereksiz olduğunu dile getirdiler. Bunun üzerine İngiltere'nin ortaya attığı ve "17 Aralık kararlarının tüm unsurlarına" atıf yapan genel bir söylem benimsendi. Kelime oyununun ötesine geçmeyen bu yaklaşımla 3 Ekim'e doğrudan atıf yapmayan ancak sonuç itibarıyla müzakerelerin bu tarihte başlayacağını teyit eden bir formül üzerinde anlaşmaya varıldı. Taslak, pazartesi günü AB dışişleri bakanlarının önüne gidecek. 

Uyum Protokolü hazır 
Ankara Anlaşması'nı tüm AB'ye genişleten uyum protokolü de COREPER'den değişikliğe uğramadan geçti. Pazartesi günü AB dışişleri bakanları belgeye, tartışmaksızın onay verecek. Böylelikle protokol imzaya hazır hale gelmiş olacak. 


</TEXT>
</DOC>
