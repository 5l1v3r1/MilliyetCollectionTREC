<DOC>
<DOCNO> 367019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/son/soneko30.html </URL>
<DATE> 2005/08/04/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Türkiye, IMF'ye en fazla borcu olan 2. ülke 
</HEADLINE>
<TEXT>

     Türkiye’nin 30 Haziran 2005 tarihi itibariyle Dünya Bankası’na 6 milyar 96 milyon, Uluslararası Para Fonu’na IMF 17 milyar 801 milyon ABD Doları tutarında borcu bulunduğu bildirdi. 
     Devlet Bakanı Ali Babacan, DYP Denizli Milletvekili Ümmet Kandoğan’ın konuya ilişkin soru önergesini yanıtladı. Hazine Müsteşarlığı’nın hazırladığı verilerin yer aldığı yanıtta, Dünya Bankası’nın bağımsız denetim şirketi tarafından düzenlenen son yıllık rapor olan "2004 Yıllık Raporu"na göre, Banka’nın sağlamış olduğu krediler içerisinde Türkiye’nin, 30 Haziran 2004 itibariyle Çin, Meksika, Brezilya, Endonezya ve Arjantin’in ardından 6. sırada yer aldığı bildirildi. 
     IMF’ye en fazla borcu olan ülkeler sıralamasında ise Türkiye’nin 30 Haziran 2005 itibariyle Brezilya’nın ardından ikinci sırada yer 
     aldığı belirtilen yanıtta, "Bugün itibariyle Türkiye’nin Dünya Bankası’na ve IMF’ye toplam ne kadar borcu bulunmaktadır " sorusuna "30 Haziran 2005 tarihi itibariyle Türkiye’nin Dünya Bankası’na olan borcu 6 milyar 96 milyon 60 bin 708 ABD Doları’dır. 30 Haziran 2005 tarihi itibariyle Türkiye’nin IMF’ye olan borcu 12 milyar 192 milyon 980 bin 000 SDR’dir" karşılığı verildi. Türkiye’nin IMF’ye olan borcu, 17 milyar 801 milyon 750 bin 800 ABD Doları’na tekabül ediyor. 
     
</TEXT>
</DOC>
