<DOC>
<DOCNO> 399806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/guncel/gun04.html </URL>
<DATE> 2005/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik telleriyle birbirimize bağlandık 
</HEADLINE>
<TEXT>


Keban, GAP'ın başlangıcıdır. Aynı zamanda Türkiye birliğini sağlayan önemli bir tesistir. Çünkü, Keban'la birlikte Hakk ri de elektriği oradan, Edirne de elektriği oradan almaya başlamıştır... 

BİR ÖMÜR SUYUN PEŞİNDE SÜLEYMAN DEMİREL - 3 
DERLEYEN HUL Sİ TURGUT 

10 Ekim 1965 Parlamento Genel Seçimleri için geriye sayım başlamıştı. Propaganda gezileri, yoğun bir şekilde devam ediyordu. Seçimlere on gün kala, 1 Ekim 1965 tarihinde Şanlıurfa'ya gittim. Şanlıurfa'yı, yıllardan beri sık sık ziyaret ediyordum. O ziyaretlerim, su içindi. 
Bu defa, siyasi kimliğimle, Şanlıurfalıların huzurunda idim. Bölge insanı, susuzluktan adeta kurumuştu. Zaten, tabiat kurumuştu insan, nasıl kurumasın .. Şanlıurfalının ilk ve tek sorunu "su" idi. Bölgeye su gelirse, hayat da gelecekti, zenginlik de... 
Şanlıurfalılara "Bu mıntıkada insan, ekinden önce kurumuş. Ben sizin ıstırabınızın çocuğuyum. Bu ıstıraptan kurtarmayı bir şeref ve namus meselesi sayarım" dedim. Ardından da onlara söz verirken, şunları söyledim 
"Şanlıurfa vilayetinin 402 bin nüfusunun yüzde 70'i köylerde, yüzde 30'u kasabalarda yaşıyor. Şanlıurfa'nın 2020 köyünün 1854'ü de susuzdur. Bu güzel ovalarda, Suriye hududunda 350 mm yağmur yağıyor. Şanlıurfa, Mardin ve Diyarbakır'ın 4529 adet köy ve mahallesinin yüzde 8'inde, yani 393'ünde yeterli miktarda türlü içme suyu mevcuttur yüzde 92 bundan mahrum... 
Köylerin yüzde 12'si içme suyunu sarnıçlardan, yüzde 41'i, yani 1865'i içme sularını adi kuyulardan temin ediyor. Bu kuyuların sadece 210'u otuz metreden daha derindir. Kabahaydar ve Mantar nahiyelerinin Bozova, Viranşehir, Hilvan, Siverek kazalarının bazı köylerinde 15 km'den daha uzaktan hayvan ve insan sırtında su taşınmaktadır. Birkaç sene önce Bozova'nın Kındereli köyünde kuyu kazarken, köyün üç babayiğidi toprak altında can vermiştir. 

İnsanlar, ekinden daha önce kurumuş 
Açlığın türlü çeşitlisi var ama, sen önce suya muhtaçsın. Onun için senin bu meseleni en büyük siyasi mesele addediyorum. En büyük medeni mesele addediyorum. En büyük insani mesele addediyorum. Ve senden gelmiş geçmiş hükümetler adına, bütün Türk münevverleri adına, meslektaşlarım adına özür diliyorum. 
Ben, yağmur duası yapan bir bölgenin çocuğuyum. Sararan, kuruyan ekini, yağmur gelmediği zaman çoluğunu çocuğunu, hayvanını nasıl perişan ettiğini bilirim. 
Ben uzak mesafeden değil, kısa mesafeden dahi olsa, suyu çekmenin kahırlarını bilirim. Sen, su çekmeye de razısın, ama nenemin beli su çekmekten bükülmüştür, hayvanının kulakları su çekmekten uzamıştır. 
Ben, senin haline dayanamam kardeşim, ben sizin ıstırabınızın çocuğuyum. Bu ıstıraptan kurtarmayı bir şeref ve namus meselesi sayarım. İşte Urfalı kardeşlerim, ben senin karşınıza böyle bir borçla çıkıyorum. 
Aziz Urfalılar, şimdi de ben söylüyorum ve diyorum ki, '60 - 70 milyon lira lazım, seni, yani Urfalıyı susuzluktan kurtarmak için.' Adam başına 200 lira eder. Senede 15 milyon liracık, dört senede senin meselen tamam, işte benim hesabım." 
10 Ekim 1965 seçimlerinde, "Demokrat Parti'nin devamı" olduğunu söyleyen Adalet Partisi, oyların yüzde 53'ünü alarak, Millet Meclisi'nde 240, Cumhuriyet Senatosu'nda 79 sandalye kazandı. Ana Muhalefet Partisi CHP 134 milletvekili, 48 senatör çıkardı. Türk halkı, Adalet Partisi'ni tek başına iktidara getirmişti. 
24 Ekim'de TBMM toplandı ve yemin edildi. Aynı gün, Cumhurbaşkanı tarafından hükümeti kurma görevi bana verildi. Doğruca Parti Grubu'na geldim ve Cumhurbaşkanı'nın hükümeti kurma görevini tevdi eden mektubunu arkadaşlarıma göstererek, "Bu zarf, 50 gramdır ancak, yüklediği sorumluluk fevkalade ağırdır. Bunun gereğini yerine getireceksiniz. Bu sorumluluğun idrakine, sizi davet ediyorum" dedim. Ülkemizde, yaralar vardı. Bu yaraları kanatmadan sarmamız lazımdı. Memleketin ekonomik kalkınmasına yeniden hız vermemiz lazımdı. 
Gün geldi, yıl 1966 idi ben başbakandım, büyük bir siyasi mücadelenin içinden başarıyla çıkmıştım. 12 Haziran 1966'da Keban'da, Keban Barajı'nın temelini attım. Keban Barajı, yapılıp tamamlanacak, elektrik elde edilecek ve Türkiye aydınlanacaktı. Bunu yapmayı da başardık. 
Keban'ı yapınca, neler olacaktı Fabrikalar yapılacaktı, şehirler aydınlanacaktı. 
Büyük Atatürk, Cumhuriyet'in ilk yıllarında o günkü bilginleri çağırıp, "Elektrik istiyorum" demişti. Aradan yıllar geçtikten sonra, Büyük Atatürk'ün hayalini gerçekleştirmek, bize nasip olmuştur. 

Atatürk'ün hayalini biz gerçekleştirdik 
Yine Büyük Atatürk'ün kurduğu Türkiye Cumhuriyeti'nin en önemli işi, büyük kurtarıcımızın ülkemizi işgal eden düşmanları denizlere döktükten sonra, yani yüzünü, denizden karaya çevirdiği zaman, milletine söylediği en önemli iş, kalkınmadır. Kalkınma ne ile olacaktır Kalkınma, su ile olacaktır kalkınma, enerji ile olacaktır. 
1954 yılında Devlet Su İşleri DSİ teşkilatı kurulduğu zaman, Türkiye'nin elinde sadece üç baraj vardı. Bunlar Ankara'daki Çubuk Barajı, Dicle'deki Gebere Barajı ve Eskişehir'deki Porsuk Barajı... 
Ülkede, sanayileşme denilen bir olay yoktu. Şehirler karanlıktı, kasabalar karanlıktı. Cumhuriyet, kara öküz, kara saban, kara kağnı ve kara çarığa karşı savaş açtı. Bu savaş da kazanıldı. Sanayileşme, zenginliğe giden tek kapı idi. Bu kapı da açıldı. Türkiye, 1960'lı yıllarda topluiğneyi dahi ithal ediyordu. Bugün, otomobil ve uçak imal eder duruma geldi. 
Büyük sanayiin kurulabilmesi için enerjiye ihtiyaç vardı. Türkiye, bu enerjiyi sağlamak amacıyla, 1952 yılında barajlar hamlesini başlattı. Adana'daki Seyhan Barajı, bu hamlenin ilk eseri oldu. 12 Haziran 1966'da da azgın Fırat Nehri'ne gem vurduk. İşte o tarihte Fırat, Türkiye kalkınmasının hizmetine girdi. 
Keban, GAP'ın başlangıcıdır. Aynı zamanda Türkiye birliğini sağlayan önemli bir tesistir. Çünkü, Keban'la birlikte Hakk ri de elektriği oradan, Edirne de elektriği oradan almaya başlamıştır. Kısacası, Keban'dan üretilen elektriğin telleri, Türkiye'yi birbirine bağlamıştır. 
Keban'dan sonra Karakaya, Atatürk, Birecik ve Karkamış barajları, kuzeyden güneye doğru 600 km'lik bir hatta büyük göller oluşturmuştur. 
GAP Projesi, milletimizi Batı standartlarında, demokrasi, kalkınma ve uygarlığa taşımak yönündeki iddiamızın bir parçası idi. GAP, önce bir rüyanın gerçekleşmesi olarak başladı. Bu bölgenin iki büyük nehri olan Dicle ve Fırat'ın sularına gem vurarak, kalkınmaya hizmet için bir rüya... 
Fırat ve Dicle'nin suları, asırlardır Doğu Anadolu dağlarından çöllere ve ummana doğru akarken, doğduğu toprakların insanı, bu akan nehre öylece bakıyordu. Bu nehirleri, insanla, hayvanla ve toprakla buluşturmalıydık. Onu da yapacaktık. 

Tüneller ile dağlar değil, çağlar delindi 
3 Nisan 1977 tarihinde, Şanlıurfa'da tünel açmaya başladık. Bu tünelle, Fırat'ın sularını Harran Ovası'na, Şanlıurfa'ya ve Mardin'e taşıyacaktık. Çünkü, bu ovaların Fırat'a hasreti vardı, oradaki insanların hasreti vardı... 
Şanlıurfa Tünelleri'nin temel atma töreninde, susuzluktan kavrulmuş bölge insanına şunları söylemiştim 
"İnsanların bazen sevinçten ağlayacağı olur. Eğer sevinçten ağlamak isterseniz, sırası şimdi... Kaçırmayın o fırsatı, ağlayın. Sevinç gözyaşlarınızla bu tüneli, bu sudan önce doldurun." 
Gün geldi, Fırat'ın suları tüneli doldurdu gün geldi, Güneydoğu insanı Fırat'ın sularına kavuştu. 
Şanlıurfa Tünelleri ile dağlar değil, çağlar deliniyordu. Çünkü, efsanenin son sayfasına gelinmişti. Ferhat'la Şirin'de olduğu gibi, Leyla ile Mecnun'da olduğu gibi, GAP efsanesinin son sayfasında Fırat'la Harran kucaklaşıyordu. 

Bataklıkların yerinde şimdi yeller esiyor 

1940'larda ölüm saçan sivrisinekler trenlerle tüm Anadolu'ya yayılıyordu 


Cumhuriyet'in ilk yıllarında sıtma hastalığı Türkiye'de bir afetti. Cumhuriyet'in o günkü şartları fevkalade zor bin hekimi vardı. Bugün bin hekim, sadece Ankara'daki Numune Hastanesi'nde var. Türkiye'nin bugün 70 bini aşkın hekimi var, ama o bile az. 
Bin hekimi olan bir Türkiye, hangi biriyle, neyiyle uğraşacak Sıtma, büyük bir belaydı. Binaenaleyh, o gün birinci mesele, sıtmaya sebep olan her şeyi ortadan kaldırmaktı. Kimsenin başka şey düşünecek hali yoktu. Başka memleketlerde de yoktu doğrusuna bakarsanız. 
Bizim mühendisliğe başladığımız 1950'li yılların başında, bizim bizden evvelki nesillerden devraldığımız görevler şunlardı "Ülkeyi sıtmadan kurtarın " Ne yapacağız sıtmadan kurtarmak için Nerede bataklık bulursak kurutacağız. Sıtmadan başka türlü kurtulmanın imk nı yoktu. 
O tarihte, Türkiye'nin belirli yerlerinde sıtmaya yataklık yapan bataklıklar vardı. Bu bataklıklardan bir tanesi, bugünkü İzmir Adnan Menderes Havaalanı'nın bulunduğu yerde bulunuyordu. Adı, "Cellat Bataklığı"... İsmini görüyor musunuz 
Cellat Bataklığı'nın bulunduğu yöreden geçen trenler, oradaki sivrisineği alıp gittiği yere kadar götürüyor, hat boyunca sıtmayı ihya ediyordu. 

Yerinde hava meydanı kuruldu 
"Sıtma Eradikasyonu" 1930'lu yıllarda, 1940'lı yıllarda Türkiye Cumhuriyeti Devleti'nin en önemli işiydi ve bakarsanız hükümetlerin Meclislerde yaptıkları konuşmalarda "Sıtmayı eradike ettik" diye izahlarını bulursunuz. 
Bugün, Cellat Bataklığı yoktur, yerinde yeller esmiştir, yerinde şehirler kurulmuştur, ondan sonra bir yerde hava meydanı kurulmuştur. 
Başka bir misal vereceğim Gavur Gölü. Bakın tabire, "Gavur Gölü." Neden Çünkü Gavur Gölü öyle bir göl ki, burada meydana gelen sivrisineklerin büyüklüğü serçe büyüklüğünde. Serçe büyüklüğünde sinek olur mu Halkın söylediği bu... Gavur Gölü'nün kurutulması, benim 1955 yılında Devlet Su İşleri Genel Müdürü olduğum zamana rastlar. 
Halkın ıstırabını biliyorum, oraları da gözümün önünde görüyorum. Üç tane göldür birbirine bitişik, Gavur Gölü, Emen Gölü, Mizmilli Gölü diye. Şimdi biz buraları pamuk tarlası haline getirdik. 

Lenin diyor ki Elektrik eşittir uygarlık... 

1920'li yıllarda, Sovyet lideri Lenin, büyük elektrifikasyon hareketine girişmişti. Lenin, "Elektrik, eşittir uygarlık" diyordu. Söylediği şeylere tümüyle hiçbir zaman mutabık olmadım, ama bu fevkalade önemli bir olaydır. Elektrik olmadan, hiçbir şey olmaz. 
Bir kabulü sırasında Sovyetler Birliği Büyükelçisi'nin Lenin'in elektrifikasyon hareketi hakkındaki izahatını dinleyen Büyük Atatürk, İktisat Vekili Cel l Bayar'dan bu konuda bir çalışma yapılmasını istemiş ve Elektrik İşleri Etüd İdaresi'nin kurulması projesini desteklemiştir. O proje, Cel l Bayar'ındır. 1935-36'larda Cel l Bayar İktisat Vekilidir, daha sonra Başvekildir. 
Proje kapsamında iki teşkilat kurulmuştur. Bunlardan biri Elektrik İşleri Etüd İdaresi EİEİ , diğeri Etibank'tır. Elektrik İşleri Etüd İdaresi projeler yapacak, Etibank, bunları kuvveden fiile çıkaracaktır. Bir de maden projeleri için MTA Maden Tetkik ve Arama Enstitüsü kurulmuştur. 
O zaman Türkiye'nin çeşitli yerlerinde su ölçümleri başlamıştır. Sulardan elektrik çıkaracağız ama, nerede çıkaracağız, nasıl çıkaracağız İşte Elektrik İşleri Etüd İdaresi, 1936'da Keban'da su ölçmekle başlamıştır işe. 

YARIN 
Elli yılda, 35 köyü elektriğe kavuşturduk 



</TEXT>
</DOC>
