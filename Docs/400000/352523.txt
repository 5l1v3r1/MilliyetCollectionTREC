<DOC>
<DOCNO> 352523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun44.html </URL>
<DATE> 2005/06/16/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
AİHM, yine Türkiye'yi mahkum etti 
</HEADLINE>
<TEXT>

     Avrupa İnsan Hakları Mahkemesi AİHM , ifade özgürlüğü ve adil yargılanma haklarının ihlal edildiği gerekçesiyle iki vatandaş tarafından açılan davalarda, Türkiye'nin tazminat ödemesine karar verdi. 
     Ahmet Ergin ve Halil Keskin adlı vatandaşların 1999 ve 2000 yıllarında 7 ayrı başvurusunu karara bağlayan AİHM, ''Türkiye'nin Avrupa İnsan Hakları Sözleşmesi'nin ifade özgürlüğüyle ilgili 10. maddesini ve adil yargılanma hakkıyla ilgili 6. maddesini ihlal ettiğine'' hükmetti. 
     Türkiye, şikayet başvurusunda bulunanlara mahkeme masrafları dahil toplam 29 bin 500 avro maddi tazminat ödeyecek. 
     ''Günlük Emek'' isimli gazetenin yazı işleri müdürü Ergin ve sahibi Keskin, 1997 ve 1998 yılları arasında yayımlanan makalelerde, ''kişileri terör örgütleri için hedef gösterdikleri ve ırk, bölge kökeni temelinde, halk arasında kin ve nefreti tahrik ettikleri'' gerekçesiyle İstanbul DGM'de yargılanarak, hapis ve para cezasına mahkum edilmişlerdi. 
     
</TEXT>
</DOC>
