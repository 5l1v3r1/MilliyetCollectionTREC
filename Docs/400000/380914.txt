<DOC>
<DOCNO> 380914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonspo08.html </URL>
<DATE> 2005/09/23/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Milli basketbolcu Ermal Kurtoğlu'nda doping çıktı 
</HEADLINE>
<TEXT>

     Uğur TENEKECİOĞLU ANKARA, DHA 

SIRBİSTAN Karadağ'da yapılan 34'üncü Avrupa Basketbol Şampiyonası'nda mücadele eden A Milli Basketbol takımı oyuncularından Ermal Kurtoğlu'nda doping çıktı. 
     FIBA'dan gelen yazıda Litvanya maçı sonrasında yapılan kontrolllerde, milli basketbolcuda dopingli madde olduğu tespit edildi. Ermal'ın karar kesinleştikten sonra 2 yıl basketboldan men cezası alması bekleniyor. 
     
     YASAKLI FUROSEMİT MADDESİNE RASTLANDI 

     FIBA tarafından yapılan açıklamada, Ermal Kurtoğlu'ndan Litvanya maçı sonrası alınan numunede, idrar söktürücü olarak tanımlanan "Furosemit" maddesine rastlandığı bildirildi. Silici’ olarak kabul edilen bu madde nedeniyle Ermal Kurtoğlu'nun 2 yıl ceza alması bekleniyor. 
     FIBA tarafından gönderilen yazıda, milli basketbolcudan alınan B Numunesi’ni açtırıp açtırmama kararı Türkiye Basketbol Federasyonu'na bırakıldı 
     
</TEXT>
</DOC>
