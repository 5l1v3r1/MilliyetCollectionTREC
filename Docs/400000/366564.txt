<DOC>
<DOCNO> 366564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/guncel/gun07.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat - İstanbul seferleri başlıyor 
</HEADLINE>
<TEXT>


Uluslararası ambargo yüzünden 1991'den beri yapılamayan Bağdat-İstanbul seferleri bugünden itibaren tekrar düzenleniyor 

DIŞ HABERLER SERVİSİ 

Irak Havayolları, Bağdat ile İstanbul arasındaki uçak seferlerini bugünden itibaren yeniden başlatıyor. Havayolu şirketi yetkilisi Ayad Hamam, "Başlangıçta Bağdat - Türkiye hattı için haftada iki ticari sefer düzenlenecek, daha sonra artırılacak" diye konuştu. 

Uçuşlar kesilmişti 
Irak Havayolları'nın Bağdat-İstanbul seferleri, 1991'de Kuveyt'in işgali yüzünden bu ülkeye karşı başlatılan uluslararası hava ambargosu nedeniyle uçuşların kesilmesinin ardından yapılan ilk ticari uçuş olacak. Hamam, ayrıca, Irak Havayolları'nın, Birleşik Arap Emirlikleri'nin başkenti Dubai'ye de gelecek aydan itibaren doğrudan uçak seferleri başlatmayı planladığını, Dubai'ye haftada 3 sefer yapılacağını belirtti. 

Şam'a da sefer var 
Irak havayolları, Ürdün'ün başkenti Amman ve Suriye'nin başkenti Şam'a uçak seferlerini, 14 yıl aradan sonra ilk kez geçen eylülde başlatmıştı. Irak havayollarına ait uçakların, Kuveyt işgalini takiben 1991'de uygulanmaya başlanan uluslararası yaptırımlar nedeniyle yurtdışına çıkmaları yasaklanmıştı. 


</TEXT>
</DOC>
