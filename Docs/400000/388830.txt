<DOC>
<DOCNO> 388830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sonspo13.html </URL>
<DATE> 2005/10/22/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Beşiktaş Konya'da moral arıyor... İşte muhtemel 11... 
</HEADLINE>
<TEXT>

     Beşiktaş, Turkcell Süper Ligi'nde yarın deplasmanda oynayacağı Konyaspor karşısında 6 oyuncusundan yoksun mücadele edecek. 
     Siyah-beyazlı takımda sakatlıkları bulunan İbrahim Toraman, Gökhan, Okan, Sergen, Pancu ve Tümer yarınki karşılaşmada forma giyemeyecek. 
     BJK İnönü Stadı'nda yaptığı son 2 resmi maçta Kayserispor ve Bolton Wanderers ile berabere kalarak, taraftarının tepkisine hedef olan siyah-beyazlılar, Konyaspor önünde galip gelerek moral bulmayı amaçlıyor. 
     Rıza Çalımbay'ın istifasının ardından yarınki karşılaşmaya da BJK, Özkaynak Düzeni Genel Koordinatörü Mehmet Ekşi yönetiminde çıkacak olan Beşiktaş, hazırlıklarını tamamlayarak, akşam saatlerinde Konya'ya gidecek. 
     Beşiktaş'ın sahaya Cordoba, Tayfur, Mustafa, Çağdaş, Adem, Ali Güneş, Kleberson, Koray, İbrahim Akın, Ahmet Dursun, Ailton olası 11'iyle çıkması bekleniyor. 
     Konya Atatürk Stadı'nda saat 15.00'de başlayacak ve Digitürk Lig TV'den naklen yayınlanacak maçı hakem Yunus Yıldırım yönetecek. 
     
</TEXT>
</DOC>
