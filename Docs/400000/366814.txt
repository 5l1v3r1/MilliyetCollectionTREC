<DOC>
<DOCNO> 366814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur43.html </URL>
<DATE> 2005/08/03/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
İstanbul uçağına bomba ihbarı... 
</HEADLINE>
<TEXT>

     Adnan Menderes Havalimanı’nda, bir uçağa bomba konulduğu ihbarı üzerine, apronda bulunan TK 327 sefer sayılı İstanbul uçağında yolcular indirildikten sonra arama yapıldı. 
     İhbarın asılsız olduğu anlaşıldı. 
     Alınan bilgiye göre, havalimanına, "Türk Hava Yolları’na ait bir uçağa bomba konulduğu" ihbarı yapıldı. 
     Havalimanı yetkilileri, ihbarın yapıldığı sırada apronda bulunan ve 140 yolcusuyla uçuş hazırlığında olan TK 327 sefer sayılı İstanbul uçağında arama yapılmasına karar verdi. 
     Uçağa alınmış yolcular indirildikten sonra, İzmir Emniyet Müdürlüğü’ne ait bomba imha uzmanları ile köpekler, detaylı arama yaptı. Uçakta bomba ve patlayıcıya rastlanmaması üzerine, ihbarın asılsız olduğu anlaşıldı. 
     Yolculara "güvenlik nedeniyle uçakta arama yapıldığı" duyurulurken, uçağın, hazırlıklarını tamamlandıktan sonra havalanacağı bildirildi. 
     
</TEXT>
</DOC>
