<DOC>
<DOCNO> 352142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sondun32.html </URL>
<DATE> 2005/06/15/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
İsrail, Cenin'i vermeyi kabul etti... 
</HEADLINE>
<TEXT>

     Filistin Yönetimi, İsrail'in, Batı Şeria'nın Cenin kentinin, ağustosta Gazze Şeridi ve Batı Şeria'daki 4 yerleşkeden çekilmeden önce Filistinlilere teslim edilmesini prensipte kabul ettiğini bildirdi. 
     Filistin İçişleri Bakanı Tevfik Ebu Husa, dün gece bir araya gelen İsrail ve Filistinli güvenlik yetkililerinin, Cenin'in devriyle ilgili temel konularda prensip anlaşmasına varıldığını söyledi, ancak ayrıntılı bilgi vermedi. 
     Ebu Husa, kentin denetiminin, İsrail Cenin'e komşu 4 yerleşkeden çekilmeden önce Filistinlilere geçmesinin öngörüldüğünü kaydetti. 
     İsrailli güvenlik kaynakları da, kentin güvenlik denetiminin devredilmesi konusunda ilerleme kaydedildiğini, ancak bununla ilgili kesin bir takvim belirlenmediğini belirtti. 
     İsrail, 8 Şubatta yapılan liderler görüşmesinde, 2000'deki Filistin İntifadası'ndan bu yana yeniden işgal ettiği 5 Batı Şeria kentinden çekilme sözü vermişti. İsrail, Tulkarim ve Eriha'dan mart ayında çekilmiş, ancak Filistin Yönetimi'nin militanları silahsızlandırma konusunda yeterli çaba harcamadığı gerekçesiyle diğer kentlerden çekilmeyi dondurmuştu. 
     
</TEXT>
</DOC>
