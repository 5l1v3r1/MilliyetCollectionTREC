<DOC>
<DOCNO> 396566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sontur18.html </URL>
<DATE> 2005/11/20/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
Kayınpederinin evine molotofkokteyli atan damat serbest bırakıldı 
</HEADLINE>
<TEXT>

     İzmir'in Menderes İlçesi'nde, kayınpederinin evine molotofkokteyli attığı iddiasıyla yakalanan damat, nöbetçi savcılıkça serbest bırakıldı. 
     Alınan bilgiye göre, İlçe Emniyet Müdürlüğü ekiplerince gözaltına alınan evli ve 2 çocuk babası Y.G'nin 35 , geçimsizlik nedeniyle eşi Nur G'nin babasının evine gitmesine sinirlendiği ve geri dönmemesi üzerine kayınpederinin evine molotofkokteyli attığının belirlendiği bildirildi. 
     İşlemleri tamamlandıktan sonra adliyeye sevk edilen Y.G. nöbetçi savcılıkça serbest bırakıldı. 
     Menderes İlçesi Albayrak Sokak 5 numarada oturan Mehmet İçel'in evine molotofkokteyli atılmış, çıkan yangın evde bulunanlar tarafından büyümeden söndürülmüştü. Olaydan sonra molotofkokteylini attığı iddiasıyla polis ekiplerince yakalanan İçel'in damadı Y.G'nin 35 üzerinden 2 molotofkokteyli daha ele geçirilmişti. 
     
</TEXT>
</DOC>
