<DOC>
<DOCNO> 366653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sondun24.html </URL>
<DATE> 2005/08/03/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Zambiya, terör sanığını İngiltere'ye iade edecek 
</HEADLINE>
<TEXT>

     Afrika ülkesi Zambiya, Londra'da 7 Temmuz'da düzenlenen terör saldırılarından dolayı aranan İngiliz yurttaşı Harun Reşid Esvad'ı iade edeceğini açıkladı. 
     Zambiya Devlet Başkanı Levi Mvanavasa, 20 Temmuz'da ülkesinde yakalanan Esvad'ın ''en kısa sürede'' İngiltere'ye sınır dışı edileceğini bildirdi. Mvanavasa, sanığın ABD'de de ''terör eğitim kampı kurmaya çalıştığına'' ilişkin dünya basınındaki haberleri doğrulayarak, ''ABD ve İngiltere hükümetleriyle konuyu danıştık ve iade kararını verdik'' dedi. 
     Zambiyalı yetkililer, ABD Merkezi Haberalma Teşkilatı CIA ajanları ve İngiliz ajanlarının Zambiya'nın başkenti Lusaka'ya gelerek sanık Esvad'ın sorgusuna katılma yolunun da açıldığını bildirdi. 
     Zambiya'daki İngiltere Yüksek Komisyonu Büyükelçilik yetkilileri de, Esvad'ın bugün İngiltere'ye iade edilebileceğini söylediler. 
     İngiltere istibaratından bir yetkili, ''ABD ajanları, aslında Esvad ile Londra hükümetinden daha çok ilgileniyor'' dedi. 
     
</TEXT>
</DOC>
