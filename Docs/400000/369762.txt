<DOC>
<DOCNO> 369762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonspo14.html </URL>
<DATE> 2005/08/14/ </DATE>
<TIME> 19.10 </TIME>
<AUTHOR>  </AUTHOR>
<HEADLINE>
Konyaspor - Trabzonspor maçına Konyaspor taraftarlarından yoğun ilgi 
</HEADLINE>
<TEXT>

     Ligde sezonun 2. haftasında takımını ilk kez kendi sahasında izleyecek olan Konyaspor taraftarları, maça yoğun ilgi gösterdi. 
     Atatürk Spor Tesisleri'nin dış kapıları saat 16.00'da açıldı. Burada yoğun güvenlik önlemleri altında tesislere giren taraftarlar, 16.30'dan itibaren stada alınmaya başlandı. Güvenlik görevlileri, yeni uygulama gereği spor kompleksinin içine biletsiz seyirci almadı. 
     Ligin 2. haftasında takımını sahasında ilk kez izleyecek olan Konyaspor taraftarları, karşılaşmaya yoğun ilgi gösterdi. Yeşil- beyazlılar, kale arkasında kendilerine ayrılan bölümü tamamıyla doldururken, maraton tribününde ise çok az boş yer kaldı. Konya'da takımlarını desteklemek için yaklaşık 500 kişilik bir Trabzonspor taraftarı da stada geldi. 
     Her iki takımın oyuncuları, maçın başlamasına yaklaşık 30 dakika kala sahaya çıkarak ısınma hareketleri yaptı. 
     Konyasporlu taraftarlar özellikle Batista'ya yoğun ilgi gösterdi. Trabzonspor taraftarları ise takımlarının oyuncularını tek tek tribünlere çağırırken, en büyük ilgiyi Fatih Tekke gördü. 
     Sporseverlerin stada girmek için oluşturduğu kuyruk, maçın başladığı dakikalara dek sürdü. 
     
     Takımların kadroları 

     Turkcell Süper Ligi'nde Konyaspor ile Trabzonspor arasında yapılacak maçın kadroları şöyle 
     Stat Atatürk Hakemler Cüneyt Çakır, Kemal Yılmaz, Harun Taş, Konyaspor Özden, Yasin, Ömer, El Saka, Erhan, Batista, Levent, Zafer Demir, Murat Hacıoğlu, Tayfun, Zafer Biryol Trabzonspor Jefferson, Emrah, Erdinç, Fabiano, Celalettin, Hüseyin, Lee Yong, Gökdeniz, Miroslaw, Yattara, Fatih Tekke 
     
</TEXT>
</DOC>
