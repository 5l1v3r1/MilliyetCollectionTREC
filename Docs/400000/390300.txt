<DOC>
<DOCNO> 390300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/guncel/axgun01.html </URL>
<DATE> 2005/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıl sonra keşif 
</HEADLINE>
<TEXT>


Bayrampaşa Cezaevi'ndeki 'Hayata Dönüş' operasyonuyla ilgili keşif 5 yıl gecikmeli yapıldı. Onarıma rağmen mermi izlerinin kaldığı ve çoğunun da bel hizasında olduğu belirlendi 

Şükran Özçakmak - İstanbul 

Bayrampaşa Cezaevi'ndeki "Hayata Dönüş Operasyonu" ile ilgili olarak Eyüp 3. Asliye Ceza Mahkemesi'nin 5 yıl gecikmeyle aldığı keşif kararının bilirkişi raporunda, "yapılan onarımlara rağmen halen izleri bulunan mermi çekirdeklerinin bel hizasında" olduğu belirtildi. 
Mahkemenin h kimi, k tip, mübaşir, cezaevi müdürü, 4 sanık, 2 baro gözlemcisi ile 11 sanık avukatından oluşan heyet ile cezaevine giden bilirkişi Mimar Sabri Tan'ın 17 Ekim 2005 imzalı raporu, 19 Aralık 2000'de gerçekleştirilen operasyona, yapılan onarımlar nedeniyle ancak kısmen ışık tutuyor. 

'Mermi izleri kaldı' 
Onarılıp mahk m ve tutukluların kullanımına açılan 19 koğuştan sadece ikisini inceleyerek rapor hazırlayan bilirkişi, güvenlik nedeniyle diğer koğuşlara giremedi. 
Cezaevi yönetimi, sadece bilirkişiyi değil, aynı gerekçeyle mahkeme h kimini de operasyonun yapıldığı diğer 17 koğuşa sokmadı. 
Numaraları bile değiştirildiği için eskiden C-1 ve C-15 olan koğuşu C-21 ve C-35 no'lu koğuş olarak inceleyen, krokilerini çizen ve fotoğraflarını çeken bilirkişinin raporunda, "malta" adı verilen uzun koridorlarda onarım yapıldığı için herhangi bir ize rastlamadığı belirtiliyor. 
Raporda, koridorun giriş yönüne göre solunda koğuşların olduğu tarafta bulunan kalorifer tesisatının boruları üzerinde, aynı duvardaki elektrik sac panoları ve sac yangın dolabı kapakları, koridoru dik olarak kesen ve şebeke olarak tabir edilen demir doğramalar üzerinde mermi izlerine rastlandığı belirtiliyor. Bu da yapılan onarıma rağmen mermi izlerinin tamamen yok edilemediğini ortaya koyuyor. 

'Birkaç delik var' 
Bazı koğuş kapıları üzerinde de mermi izlerinin tespit edildiğinin anlatıldığı rapor şöyle devam ediyor 
"Kapılar, kalorifer kazanları, elektrik sac panoları ve sac yangın dolapları izleri incelendiğinde, mermi izlerinin giriş çıkış pozisyonlarının C-1 koğuşundan C-19 koğuşu yönünde olduğu görülmektedir. Mermi delikleri, bel hizası ile tavana doğru olduğu, tavana yakın kesimlerde gelişigüzel bulunduğu, ayrıca birkaç mermi deliğinin ise yere oldukça yakın kısımlarda yer aldığı görülmüştür." 

Fotoğraflı ve krokili rapor 

44 adet fotoğraf ve krokilerle birlikte mahkemeye sunulan raporda, pencere ve kapıların yağlıboya ile boyandığı, tavanlara asmolen döşeme ve betopan kaplama yapıldığı, yüzeylerin alçı ile sıvandığı ve boya badana yapıldığı vurgulanıyor. 
Keşif, operasyon sırasında cezaevinde bulunan 167 tutuklu ve hükümlünün "cezaevi idaresine karşı toplu ayaklanma yaptıkları ve devlet malına zarar verdikleri" iddiasıyla açılan davada sanık avukatlarının, "olayın asıl mağdurlarının tutuklu ve hükümlüler olduğu" yönündeki iddiaları ve ısrarlı tutumları sonucu yapılmıştı. 
Mahkeme, 17 Haziran 2005 günkü duruşmada verdiği ara kararla, "her ne kadar olayın üzerinden çok süre geçmesi sebebiyle mahallinde delillerin bulunamayacağını düşünmüş ise de, olayın oluş şekli konusunda kanaat edinilmesi açısından" 23 Eylül 2005 günü keşif yapılmasına karar vermişti. 
Bilirkişi raporu, bugün görülecek davada değerlendirilecek. 



</TEXT>
</DOC>
