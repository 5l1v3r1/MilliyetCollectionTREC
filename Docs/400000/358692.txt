<DOC>
<DOCNO> 358692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sonspo01.html </URL>
<DATE> 2005/07/06/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Akdeniz Oyunları'nda madalya kazanan boksörlere karşılama töreni 
</HEADLINE>
<TEXT>

     Akdeniz Oyunları’nda madalya kazanan Fenerbahçeli boksörlere, Dereağzı Tesisleri’nde davul-zurnalı karşılama töreni düzenlendi. 
     İspanya’nın Almeria kentinde yapılan Akdeniz Oyunları’nda, 51 kiloda altın madalya kazanan Atagün Yalçınkaya ve 54 kiloda bronz madalya elde eden Serdar Avcı, bugün Dereağzı Tesisleri’ne gelerek şube kaptanı Mert Öztemel ve antrenörlerinin elini öptü. Tesislerde bekleyen taraftarlar ve yakınları, davul-zurna eşliğinde halay çekerek boksörleri karşıladı. 
     Atagün Yalçınkaya ve Serdar Avcı, tüm turnuvalara altın madalya kazanmak için çıktıklarını, Akdeniz Oyunları’nda da aynı hedef için mücadele ettiklerini söylediler. 
     Şube kaptanı Mert Öztemel de "Sporcularımızla ne kadar övünsek azdır. Onlarla gurur duyuyoruz" diye konuştu. 
     
</TEXT>
</DOC>
