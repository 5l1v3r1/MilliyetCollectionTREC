<DOC>
<DOCNO> 372013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/ekonomi/eko06.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
613 milyon dolarlık ihalede rota Danıştay'a döndü 
</HEADLINE>
<TEXT>


ANKARA Milliyet 

Özelleştirme İdaresi Başkanlığı ÖİB Danıştay'ın "devri Anayasa'ya aykırıdır" dediği 613.5 milyon dolarlık araç muayene istasyonu ihalesi için Danıştay'tan yeni görüş istedi. Danıştay devir işleminin imtiyaz sözleşmesine tabi olup olmadığına karar verecek. 
Danıştay 8. Dairesi, araç muayene istasyonlarının 'devir' yoluyla ihale edilmesini Anayasa'ya aykırı bularak haziranda Anayasa Mahkemesi'ne gitti. Bunun üzerine hükümet, 21 Temmuz'da Resmi Gazete'de yayımlanarak yürürlüğe giren yeni kanuni düzenlemeyle muayene istasyonlarının devrinde Anayasa Mahkemesi'ne konu olan gerekçeleri kaldırmayı amaçladı. Kanun ile Ulaştırma Bakanlığı'na araç muayenesi "yapma veya yaptırma" yetkisi kazandırılırken, alt işleticiye devirde devletin devreden çıkarıldığı iddiasına karşılık Ulaştırma Bakanlığı'nın onayı ile alt işleticiye devir imkanı getirildi. 
Ancak ÖİB, Danıştay'ın ilk kararındaki görüşleri dikkate alarak, devir işleminin imtiyaz sözleşmesine t bi olabileceği gerekçesiyle yeniden Danıştay'a gitti. 



</TEXT>
</DOC>
