<DOC>
<DOCNO> 381724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sonyas12.html </URL>
<DATE> 2005/09/26/ </DATE>
<TIME> 10.45 </TIME>
<AUTHOR>  </AUTHOR>
<HEADLINE>
Gamze Özçelik olayı arapsaçına döndü 
</HEADLINE>
<TEXT>

     Gamze'nin tecavüz etmekle suçladığı eski sevgili Gökhan'ın bilgisayarında olay görüntüler ele geçirildi. Şimdi gözler, yeniden genç adama çevrildi... 
     Gamze Özçelik, kendisine tecavüz eden kişinin eski sevgilisi Gökhan Demirkol olduğunu söyleyince, bütün gözler genç adama çevrilmişti. Eski basketbolcu Demirkol, suçlamaları kabul etmemiş hatta söz konusu görüntüleri de izlemediğini söylemişti. Ancak önceki gün Gökhan'ı köşeye sıkıştıracak türden bir gelişme yaşandı. 
     
     BASKIN YAPILDI 
     Özçelik'in Demirkol tarafından tecavüze uğradığı iddiasıyla ilgili soruşturmayı derinleştiren ekipler, Demirkol'un evine ve büro olarak kullandığı iki yere yapılan baskında, 4 bilgisayara incelenmek üzere el koydu. Bilgisayarlar 3 polis ve 4 uzman ekip tarafından incelemeye alındı. Yapılan ilk incelemede Gamze'nin tecavüze uğrama görüntüleri bilgisayara kaydedilmiş olarak bulundu. Görüntülenin, internet sitelerinde dolaşan görüntülerle aynı olduğu belirlendi. 
     
     İNKAR ETMİŞTİ 
     Tecavüz skandalının ardından, "Söz konusu görüntüleri seyretmedim. Bunları izlemeye asla tahammül edemem" diyen eski basketbolcu Gökhan Demirkol'un bilgisayarlarındaki tecavüz görüntülerinin, İnternet sitelerine düşmeden önce mi, yoksa daha sonra mı bilgisayara yüklendiği araştırılıyor. 
     Bilgisayarlardaki incelemenin tamamlanmasının ardından çıkacak sonucun, olaya başka bir boyut kazandırabileceği belirtildi. 
     Bu arada, polis ekiplerinin soruşturma kapsamında yeniden ünlü oyuncu Gamze Özçelik'in ifadesine başvurabileceği öğrenildi. 
     
</TEXT>
</DOC>
