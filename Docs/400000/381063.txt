<DOC>
<DOCNO> 381063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/siyaset/siy03.html </URL>
<DATE> 2005/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den TÜRKSAT sorusu 
</HEADLINE>
<TEXT>


CHP'li Çerçioğlu, Bakan Yıldırım'a TÜRKSAT Genel Müdürü ve yardımcılarının imam hatip kökenli olduğu iddialarını sordu 

ANKARA Milliyet 


TÜRKSAT'taki kadrolaşma iddialarıyla ilgili olarak, CHP'li Özlem Çerçioğlu, Ulaştırma Bakanı Binali Yıldırım'ın yanıtlaması istemiyle TBMM Başkanlığı'na soru önergesi verdi. TÜRKSAT'a yeni alınan personelin ehil olmadığı yönünde iddiaları anımsatan Çerçioğlu, TÜRKSAT Genel Müdürü Osman Dur'un göreve geldiğinden beri kaç kişiyi işe aldığını sordu. Çerçioğlu, önergesinde şunlara yer verdi 
"Dur ve yardımcılarının tamamının imam hatip kökenli olduğu doğru mudur İşe alınan 220 personelin kaçı imam hatip kökenlidir Dur'un, akrabası Suat Evcimen'i hukuk müşavirliğine atadığı doğru mudur TÜRKSAT'ta göreve alınan personelden kaçı özel finans kuruluşlarından getirilmiştir Bu personelin hangi deneyimleri dikkate alınarak işe başlamaları sağlanmıştır " 

Üretebileni alırım 
Genel Müdür Dur da önergeyle ilgili şunları söyledi "Üretebilen beyni olacak herkesi işe alırım. Uydudan anlayan kaç kişi var ülkede Kimse 'Bilkent'i, ODTÜ'yü birincilikle bitirmiş öğrencileri TÜRKSAT'a nasıl başlattın, şirketin giderlerini nasıl yüzde 50 azalttın ' demiyor. Türk Telekom özelleşiyor diye bazıları, devlete kalacak TÜRKSAT ve Kablo TV'ye kapak atmak peşinde. Kabul etmeyince CHP'ye şik yet ediyorlar." 


</TEXT>
</DOC>
