<DOC>
<DOCNO> 362124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sonspo14.html </URL>
<DATE> 2005/07/18/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Fenerbahçe, ilk hazırlık maçını yarın Anderlecht ile yapacak... 
</HEADLINE>
<TEXT>

     Fenerbahçe, yeni sezon hazırlıkları için bugün Almanya'nın Düsseldorf kentine geldi. 
     Düsseldorf Havaalanı'nda Köln Fenerbahçeliler Derneği Başkanı Yakup Işıklar ve Fenerbahçeli taraftarlar tarafından karşılanan Fenerbahçe, otobüsle Köln'e geçti. Köln kentindeki Radisson SAS Oteli'ne yerleşen Fenerbahçe, Almanya'daki ilk hazırlık maçını yarın Wuppertal kentinde Belçika'nın Anderlecht takımıyla yapacak. 
     Fenerbahçe daha sonra perşembe günü Belçika'da Standard Liege takımıyla karşılaşacak. Sarı-lacivertliler, son hazırlık maçında ise pazar günü FC Köln ile yapacak. 
     Fenerbahçe Teknik Direktörü Christoph Daum'un, bugün öğleden sonra Düsseldorf'ta çeşitli teknik direktörlerin katılacağı bir toplantıda konuşma yapacağı öğrenildi. 
     
</TEXT>
</DOC>
