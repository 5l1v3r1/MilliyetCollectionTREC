<DOC>
<DOCNO> 396333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/19/son/sonspo08.html </URL>
<DATE> 2005/11/19/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Dünya basını Türk futbol yönecileri ile alay ediyor 
</HEADLINE>
<TEXT>

     Türkiye ile İsviçre maçında Futbol Federasyonu sorumluları, futbolcular ve siyah takım elbiseli stad eşkiyasının çıkardığı olaylar dolayısıyla Türkiye aşağılanıyor. Independent gazetesine maçla ilgili gözlemlerini yazan Sheffield United takımının menajeri Neil Warnock, "Türkiye’ye zırhsız ve dövüş sanatları eğitimi almamış bir takımın" götürülmemesi gerektiğini savundu. 
     Dünya, 16 Kasım’da İstanbul’da oynanan Türkiye İsviçre Dünya Kupası eleme maçını konuşmaya devam ediyor. Maçı izleyen ve İngiltere’nin önde gelen gazetelerinden Independent’a izlenimlerini yazan Sheffield United takımının menajeri Neil Warnock, "Bu hafta ne öğrendim " köşesine, "Zırhsız ve dövüş sanatları eğitimi almamış bir takımı Türkiye’ye götürmeyin" diye yazdı. 
     
     OYUNCULAR HAKEMİ İTİP KAKTI 

     Stada geldiğindeki ilk izlenimlerini "Hayatımda böyle bir şey görmedim, sahaya girdiğimde kalabalık muhteşemdi ve çok gürültülüydü" şeklinde aktaran Warnock, maç başladığındaki ortamın çok farklı olduğunu ve "her serbest vuruşta hakemin etrafında sekiz kadar Türk oyuncu olduğunu ve kararına itiraz ettikler hakemi itip kaktıklarını" belirtti. 
     
     "TÜRKLER CEZANIN PARASINI AYIRMIŞ GİBİYDİ" 

     "Ben hayatımda bir yetkilinin böyle itilip kakıldığını görmedim" diyen Warnock, İsviçreli oyuncuların topu her aldıklarında yapılan "Haydi ıslıklayın" anonsu ile ilgili olarak da "Türkler ödeyecekleri cezanın parasını ayırmış gibiydi" yorumunu yaptı. 
     
     "APTALCA PENALTI YAPTILAR" 

     Sheffield United menajeri 20’inci saniyedeki penaltıyı ise "aptalca" olarak nitelendirdi. 
     
     "MUHTEŞEM BİR ŞEHİR AMA TAKIMIMI GÖTÜRMEM" 

     İstanbul’un muhteşem bir şehir olduğunun da altını çizen ve orada olmanın çok hoşuna gittiğini belirten Warnock, "Ancak takımını buraya getirmeyi hiç istemeyeceğini" ifade etti. 
     
     MC DONALD’S SARI KIRMIZI DİYE FB’LİLER GİTMEMİŞ 

     Maçın oynandığı Fenerbahçe Şükrü Saraçoğlu stadıyla ilgili izlenimlerini da yazan Neil Warnock, staddaki McDonald’s restoranının önce klasik renklerinde olduğunu ancak sarı kırmızı logoya sahip restorana Galatasaray’ın renklerini taşıdığı gerekçesiyle kimse gitmediği için logonun Fenerbahçe’nin renkleri olan sarı laciverte çevirildiğini aktardı. 

     
</TEXT>
</DOC>
