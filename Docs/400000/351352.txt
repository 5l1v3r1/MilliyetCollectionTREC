<DOC>
<DOCNO> 351352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/13/ekonomi/aeko.html </URL>
<DATE> 2005/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancıların payı iki yılda yüzde 30 olur...' 
</HEADLINE>
<TEXT>


Yapı Kredi Bankası, Dışbank ve TEB'in satışında danışmanlık yapan Deloiette Touche Tohmatsu yetkililerinden Anthony Wilson, bankacılıkta yabancı payının iki yılda yüzde 20 - 30 olacağını söyledi 

Finans Sohbetleri KADİFE ŞAHİN 

Yabancı bankaların daha önce ülke riskinden kaynaklanan 'korkuları' yüzünden Türkiye'ye gelmediğini söyleyen danışmanlık şirketi Deloitte Touche Tohmatsu'nun yetkililerinden Anthony J. Wilson, sektördeki yabancı payının bir iki yıl içinde yüzde 30'a çıkacağını söyledi. 
Yabancı ilgisi konusunda "Bence bu çok doğal bir şey. Vakti çoktan gelmişti" diyen Wilson, bu ilginin nedenleri ve piyasaya yansıması hakkında şöyle konuştu 

Korkularını yendiler 
"Avrupa ülkelerinin ekonomileri çok zengin ekonomiler, çok fazla sermaye birikimi var. Fakat nüfus yaşlanıyor ve Avrupa'ya ilişkin büyüme öngörüleri çok parlak değil. Avrupa'daki büyük bankalar bölgesel birer kuruluş olma yönünde adım atıyorlar. Doğu Avrupa'da yakın zamanda yaşanan gelişmeler de bunun bir sonucu. Bu nedenle Doğu Avrupa'da birçok banka satın alındı. 
Türkiye, göreceli olarak bankaların daha küçük ve satın alınabilir olduğu bir ülke. Aynı zamanda büyüme beklentileri de çok yüksek. Geçmişte gelmemelerini tek nedeni korkuyor olmalarıydı. Türkiye'nin risk notu her zaman düşüktü. Ve h l düşük. Yatırım yaparken buna fazlasıyla dikkat ediyorlar. İstikrarlı bir hükümet ve düşen bir enflasyon gözlemliyorlar. Son üç yıldır devam eden bir büyüme trendi görüyorlar. Bütün bu gelişmeler neticesinde korkularını yendiler. 
Türkiye'de yabancılar, bankacılık sektöründe yüzde 20 - 30 oranında bir paya sahip olabilirler. Bence bu orana ulaşmaları da çok uzun sürmez. Beş on yıl değil bir iki yıl içinde bu paya sahip olurlar." 
Bankacılığın doğal olarak h l biraz riskli bir sektör olduğunu belirten Wilson, yabancıların risk almaları gerektiğini vurgulayarak, "Her şeyin mükemmel hale gelmesini beklerlerse geç kalmış olacaklar. Riskleri de biraz üstlenmeleri gerekiyor" dedi. 

'Ucuz iş yapmazlar' 
Yapı Kredi Bankası'nın Koç - UniCredito ortaklığı tarafından satın alınması hariç diğer yabancı banka yatırımlarının sektördeki yerli yabancı rekabetini çok fazla etkilemeyeceğini ifade eden Wilson, şöyle konuştu. 
"Yabancı bankaların büyük çoğunluğu halen daha küçük ve orta ölçekli Türk bankaları ile ilgileniyor. Dışbank, TEB gibi. Kişisel olarak ben bu küçük ve orta ölçekli yatırımların rekabetin genel kompozisyonunu değiştiremeyeceğini düşünüyorum. Yapı Kredi Bankası şimdiye kadar olan en ilginç olay oldu. Bir tek burada önemli değişiklikler görebiliriz. Başka büyük bankalar da satılırsa o zaman büyük değişiklikler olabilir. Ama ne gibi değişiklikler derseniz şu anda tahmin edemiyorum ama fiyatları aşağı çekerek ucuza iş yapacaklarını düşünmüyorum." 

'Yabancı sermaye kapitülasyon değil' Türkiye'de insanların yabancıların kendi çıkarlarını Türkiye'nin çıkarlarının önüne koymasından endişe ettiğini söyleyen Anthony Wilson, bunun Osmanlı dönemindeki kapitülasyonların yol açtığı düşünceye benzediğini ifade etti. 
"Bu endişeler kapitülasyonlar mantığını hatırlatıyor" diyen Wilson, "Gümrük vergileri ve diğer her şeyin bir kısmı yabancılara gidiyordu. Tabii ki bu tarz şeyler Türkiye'yi çok olumsuz etkiler. Ancak bugün yabancı sermayenin Türkiye'ye gösterdiği ilgi bambaşka bir şey ve korkulacak hiçbir şey yok. O dönemle karşılaştırmayın" şeklinde konuştu. 

'Ben bir g vurum ama... 16 yıldır Türkiye'de yaşayan ve bankacılık sektörü dışında elektrik özelleştirmelerindeki danışmanlık çalışmalarında görev alan Wilson, "Türkiye sizce yabancıların bu ilgisinden memnuniyet mi duymalı " sorusunu şöyle yanıtladı 
"Kesinlikle. Tamam, ben yabancı bir 'g vurum' ama eğer bir Türk vatandaşı olsaydım kesinlikle bundan memnun olurdum. Bence Türkiye'nin bir numaralı problemi işsizlik. Bunu çözebilmek için yatırım gerekiyor. Bunu hızlandırmak için yabancı yatırıma da ihtiyaç var. Bu nedenle Türkiye'ye yabancı yatırımcı gelmesi kesinlikle tartışılmaz iyi bir şey. Yabancı yatırımcı gelmesini İngiltere de istiyor. Bunun için de çok çaba sarf ediyorlar. Örneğin İrlanda bu konuda çok başarılı." 


</TEXT>
</DOC>
