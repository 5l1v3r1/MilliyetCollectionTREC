<DOC>
<DOCNO> 358977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/soneko16.html </URL>
<DATE> 2005/07/07/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Babacan Meclis'in tatile girmesi nedeniyle tasarı yasalaşmadı 
</HEADLINE>
<TEXT>

     Devlet Bakanı Ali Babacan, TBMM'nin tatile girmesi ile Sosyal Sigortalar ve Genel Sağlık Sigortası tasarısının yasalaşmasının mümkün olmadığını vurgularken, ''buna bağlı olarak, stand-by düzenlemesinin birinci gözden geçirmesi tamamlanamamış ve ertelenmiştir'' dedi. 
     Babacan, yaptığı yazılı açıklamada, yeni Stand-by düzenlemesinin Birinci Gözden Geçirmesi'nin sonuçlandırılması için öngörülen yapısal reformların, Sosyal Sigortalar ve Genel Sağlık Sigortası Kanun Tasarısı'nın TBMM'de kabul edilmesi hariç tamamlandığını hatırlattı. 
     Vatandaşlara daha kaliteli sosyal güvenlik hizmeti sunulması, sağlık sigortası uygulamasının genele yaygınlaştırılması ile orta ve uzun vadede kamu maliyesi dengelerinin daha da güçlendirilmesini hedefleyen Sosyal Sigortalar ve Genel Sağlık Sigortası Kanun Tasarısına ilişkin, TBMM Sağlık, Aile, Çalışma ve Sosyal İşler Komisyonu'ndaki çalışmalar tamamlandığını ve tasarının Plan ve Bütçe Komisyonu'nda görüşülmeye başlandığını ifade eden Babacan, ancak TBMM'nin tatile girmesi nedeniyle bu tasarının yasalaşmasının mümkün olmadığını kaydetti. 

     
</TEXT>
</DOC>
