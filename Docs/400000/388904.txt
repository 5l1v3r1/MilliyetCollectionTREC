<DOC>
<DOCNO> 388904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/guncel/axgun01.html </URL>
<DATE> 2005/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan'da Soros parmağı 
</HEADLINE>
<TEXT>


Son günlerde gerginliğin tırmandığı Azerbaycan'ın Devlet Bakanı Nazim İbrahimov, Soros Vakfı'nın ülkesinde devrim yapmaya çalıştığını öne sürdü 

ŞÜKRAN PAKKAN İstanbul 

Kırgızistan ve Ukrayna'da dünyayı ayağa kaldıran devrimlerin ardından gözlerin çevrildiği Azerbaycan, 6 Kasım'da gerçekleşecek seçim öncesinde gergin günler yaşıyor. Ülkede tırmanan gerginlik ve şehir meydanlarına taşan gösteriler, ABD ve Avrupa'yı da "seçimlerin adil yapılması" yönünde verilen mesajlarla harekete geçirirken, seçimlerin nasıl bir ortamda geçeceğine yönelik endişeler sona ermiş değil. 
Temaslarda bulunmak üzere Türkiye'ye gelen Azerbaycan'ın Yurtdışında Yaşayan Azerilerden Sorumlu Devlet Bakanı Nazim İbrahimov, son durumu Milliyet'e anlattı. 

"Gerginliğin hızla tırmandığına ilişkin yorumlar yapılıyor. Ülkedeki son durum nasıl 
Seçimlerin demokratik, kurallarına daha uygun yapılmasını istiyoruz. 125 sandalyeye karşın 2 bin 60'tan fazla aday var. Bu da demokrasinin bir göstergesi. Olaylar basına yansıyor ama ülkedeki asıl işleyişi göstermiyor. Muhalif partiler, seçimi kazanamayacaklarını bildikleri için ortalığı karıştırıp, 'demokratik seçim olmadı' demeyi amaçlıyor. Umarım bu seçimler diğerlerine oranla çok daha demokratik olur ve Avrupa ölçütlerine göre gerçekleşir. 

Muhaliflerin seçimlerin demokratik ve şeffaf olmayacağına yönelik söylemleri var. 
Seçime valiler, memurlar, bürokrat karışmayacak. Seçim kanunlarına uyulacak. Halkımız demokrasiyi tanımıyor. Uzun süre ülkede kadınlar, çocuklar oy vermedi. 2 bin 500 dolar ödeyerek, adaylığınızı da koyabilirsiniz. Böyle kuralların olduğu yerde, kazanmak da, seçim de zor olmaz. 

Muhalif gösterilerin bu derece artmasını neye bağlıyorsunuz 
Gösterileri, valiliğin gösterdiği yerde yapmıyorlar. Bir parti izinsiz eylem düzenleyebilir mi Taksim Meydanı'nda Bizde oldu. İstiyorlar ki, onlara şiddet uygulayalım, onlar da görüntüleri dünyaya yaysınlar. 

Azerbaycan'da da bir devrim beklendi. Böyle bir ihtimal var mı 
Azerbaycan iktidarı çok güçlü ve halkın bize verdiği görevi sonuna kadar taşırız. Bizde sadece halk devrim yapabilir. Devrim mümkün değil. Muhaliflere bakmayın, miting düzenlemek için insanlara para ödüyorlar. 

Parayı nereden buluyorlar 
Belli fonlardan. Soros Fonu var. Aynı programı Azerbaycan'da yapmak istiyorlar. Diğer ülkelerde devrim için uzlaşma vardı. İktidar yönetemiyor, halk böyle yaşamak istemiyordu. Onlardan farklı olarak, halk bizde Cumhurbaşkanı'nı seviyor, ekonomide iyileşme var, halk da memnun. 




</TEXT>
</DOC>
