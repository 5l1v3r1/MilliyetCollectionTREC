<DOC>
<DOCNO> 366295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/spor/spo16.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç berabere başlıyor 
</HEADLINE>
<TEXT>


Burcu Esmersoy CNN Spor ekranının sıcak yüzü olarak çıktı karşımıza. Haberi sunuşu, tavrı ve görünümüyle ayrı bir renk ayrı bir soluk olarak izliyoruz Burcu'yu. Hem de elinin hamuruyla girdiği erkek aleminde. 

HAKAN DİLEK 


Haberin doğası gereği objektif davranmak zorundasınız ama habere yorum katmak için bunu jestlerinizle mimiklerinizle yapmak zorunda olduğunuzu düşünür müsünüz 
Haberin metni önümüze gelir ve biz bunu okuruz. 

Peki hiç etkileneceğinizi düşündüğünüz ya da gerçekten okurken etkilendiğiniz -olumlu ya da olumsuz anlamda soruyorum bunu- haber oldu mu 
Bakın Jose Morinho'yu yeren bir haber -ya da ben bir Chelsea hayranıyım- olursa moralim bozulur ve çok da içeriden gelerek okuyamam bunu. Ama haber okunmalıdır ve bunun en iyi şekilde yapılması gerekmektedir. Bu da bizim işimizin olmazsa olmazıdır ve sorumluluğumuz bunu en iyi şekilde izleyiciye aktarmak olmalıdır. 

Aktarmak Başlı başına aktarmak değil belki yaptığınız... Devreye jestleriniz, sesinizin tonu, tavrınız girmez mi 
Girer elbette ki. Haberin metni kadar okuyan da önemli. Belki de tercih edilişimizin nedeni bu olsa gerek haberin görsel etkisini artırıcı bir unsur oluyor tabii ki o haberi okuyan da. Çünkü televizyon ekranında milyonların gözü önündesinizdir. 

Şampiyonluk haberleri kadar sakatlanma haberleri de oluyor ve siz o an ne düşünüyorsunuz İki ayrı duygu çünkü.. 
İşte şampiyonluk haberi ne derece izleyiciye moral aktaracak bir şeyse bir sakatlanma haberi de o derece moral bozucu olabiliyor. Kıldan ince kılıçtan keskin bir an bu. İki habere de "uygun" davranmak zorundasınız. Bir tarafın sevincini diğer tarafın acısını paylaşmak durumundasınız. 

Peki siz habere yorum katan diğer spikerleri-yorumcuları izliyor musunuz Ya da kimi izliyorsunuz 
CNN İnternational'ı sürekli takip ederim. Bizim idolümüz oradadır. Haberlerin sunumunda yüz ifadelerini ve mimiklerin önemini onda görebilirsiniz. İnanılmaz iyi kullanır mimiklerini. Bir haberin yaratacağı kötü etki ya da iyi etkiyi onun mimiklerinden alabilirsiniz. 

O kadar etkili yani... 
Bazen televizyonun sesi kısık olsa bile mimiklerinden neyi ifade etmek istediğini çıkarabiliyorsunuz. Ben de kadro dışı bırakılmış bir futbolcunun haberini o dozdaki bir duyguyla okuyup 'böyle olmamalıydı ' diye düşündürtüyorum izleyene. Belki de CNN'in farklılığı burada. 

Erkektir hata yapar 

Erkek sunucular hata yapabiliyorlar... 
Erkek bu hata yaptığı zaman o kadar hor görülmüyor. Çünkü bu onlara özgü bir iş ve hatalar da makul görülebiliyor. Sen eğer bu işe soyunduysan da en iyisini en hatasızını yapmak zorundasın diye görülüyor... 

Haklı buluyor musunuz bu erkek tavrı 
Evet haklılar çünkü mecra onların. 

Yani bir kadın spiker bu alemde maça 1-0 yenik mi başlıyor 
Ben CNN Türk'te başladığım için maç berabere başladı demeliyim. Ama zaten ben yıllarca hazırlık yaptım bu iş için.. 

Zaten iyi futbolcu her zaman hazır olmalı topa... 
Evet ben de hazırmışım ki önüme düşünce voleyi yapıştırıverdim. 

CNN Spor'un misyonu 

Futbolu seven kadın sayısı azımsanmayacak düzeyde. Peki neden televizyonda sunucu olarak yoklar Sektörde bol miktarda bayan sunucu var ama spor spikeri çok yok... 
Korkuyorlar diye düşünüyorum. Bu korkunun da haklı bir temeli var çünkü hata yapılırsa hem camia hem de izleyici affetmiyor bayan spikeri. 

Hata yapma korkusu mu onları spor spikeri olmaktan alıkoyuyor diyorsunuz 
Evet ürkütücü yanları var bu işin... 

Ne gibi 
Erkek egemen bir toplumda yaşıyoruz. Sektörün ilişkileri de onlara göre kurulmuş. Siz varolmak için yani onların dünyalarına girebilmek için kusursuz bir performans sergilemek zorundasınız. 

Peki siz bu tür hatalar yaptınız mı 
Henüz çok yeniyim diye düşünüyorum. Hata yaparsam da hem camiadan hem de izleyiciden çok özür dilerim. 

CNN Spor ayrı bir misyon da üstlenmişken üstelik... 
Gerçekten çok önemli bir birimde CNN Spor'da çalışıyorum ve hatanın benim bayan oluşumu unutturacak denli iyi bir ortamda gerçekleşeceği için bir özür gerektireceğini düşünüyorum. 

Görünüm etkilidir 

Fizik olarak da etkili olduğunuz gerçeğini teslim etmek gerekir. Bunun mesleki açıdan edindiğiniz kariyerde bir avantaj sağladığını düşünüyor musunuz 
Etkili bir fiziğe sahip olduğumu biliyorum. Ama zaten ekranın yüzü diye bir şey vardır gerçekten... 

Haberin etkisini mi artırır bu 
Evet önemlidir iyi temiz, bakımlı, güzel, etkili diyebileceğiniz bir yüzle ekranda bulunmanız. 

Böyle bir yüzünüzün olmasının avantaj olup olmadığına dönersek... 
Burası CNN Türk. Burada haberin iyi sunulmasına bir etkiniz yoksa dünya güzeli de olsanız sizi ekrana yaklaştırmazlar. Çünkü CNN Türk ayrı bir tavrın, düşünüşün de peşinde. Bir farklılık yaratmaya çalışıyorlar ve bunu başardılar da... 

Bu genç kadronun dinamizmi yeni bir soluk oldu spor ekranları içinde... 
Evet yaş ortalaması diğer kanallara göre çok genç ama yaşlarının çok çok önünde bir performans ve birikime sahipler. Müdürümüz Volkan Çetin'in ufku çok açık. Vizyon sahibi biri o. Onun varlığı da bizim için önemli... 

Yıllarca hazırlandım 

Kanal D'de Çocuk Kulübü diye bir programın prodüktörlüğünü yapıyordum. Reklam ve Pazarlama departmanı için iş görüşmesine gittim CNN Türk'e... O dönemdeki CNN Spor yöneticileri benim iyi bir kamera önü yüzü olacağımı düşünmüşler ve çok zorladılar. Dört yıl kamera arkasında bütün birimlerde çalıştıktan ya da yetiştikten sonra bir gece iş arkadaşımın mazereti dolayısıyla çıkamayacağı bildirdiği bir gece yarısı bültenindeydim. Sonra gerisi geldi zaten. 


</TEXT>
</DOC>
