<DOC>
<DOCNO> 389048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/sonspo15.html </URL>
<DATE> 2005/10/23/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Mourinho Yılbaşına kadar şampiyonluğumuzu ilan edebiliriz 
</HEADLINE>
<TEXT>

     İngiltere Premier Ligi lideri FC Chelsea'nin menajeri Jose Mourinho, yılbaşına kadar şampiyonluğu ilan edebileceklerini söyledi. 
     50 yıl aradan sonra geçen yıl Premier Lig'de şampiyonluğa ulaşan FC Chelsea'yi çalıştıran Portekizli teknik adam, sezon sonunu beklemeden şampiyon olabileceklerini ifade ederek, bunun için gelecek 9 maçı kazanmaları gerektiğini bildirdi. 
     İngiliz gazetelerine demeç veren Mourinho, ''Bana 9 galibiyet daha verin, şampiyon olalım. Şaka yaptığımı düşünüyorsunuz ama biz 9 tane üstüste galibiyet daha aldığımızda 18 tane maçı üstüste kazanmış olacağız. Bu ne demek Şampiyonluk'' dedi. 
     Lig şampiyonluğunun yanısıra Arsenal'in 49 maçlık yenilmezlik serisinin rekorunu da kırmaya çalışacak olan FC Chelsea, çıktığı son 38 maçta yenilgi yüzü görmedi. 
     Bu konuyla ilgili olarak da açıklama yapan Mourinho, ''Rekor istemiyorum, yalnızca puan istiyorum. Önümüzdeki 9 maçı kazandıktan sonra rekoru yitirsek de umrumda değil. Ben bu ülkenin en iyi takımını çalıştırıyorum ve benim amacım her zaman en yüksekte olmak. İkincilik benim için başarısızlıktır'' diye konuştu. 
     FC Chelsea, ligde bugün Everton ile karşı karşıya geliyor. 
     
</TEXT>
</DOC>
