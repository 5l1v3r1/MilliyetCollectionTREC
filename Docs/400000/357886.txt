<DOC>
<DOCNO> 357886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/03/son/sontur29.html </URL>
<DATE> 2005/07/03/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Gaziantep... Hırsız , ev sahibini bıçakladı... 
</HEADLINE>
<TEXT>

     Gaziantep'te bir kişi, hırsızlık yapmak için girdiği evin sahibini bıçakla yaraladı. 
     Edinilen bilgiye göre, Tuğrul A. hırsızlık yapmak için Hasan Durur Bozkurt'un Sakarya Mahallesi'ndeki evine girdi. 
     Tuğrul A, oda kapısını zorla açmaya çalıştığı sırada kendisini fark eden Bozkurt'u bacağından bıçakladı. 
     Bozkurt'un bağırarak yardım istemesi üzerine çevreden yetişen komşuları tarafından yakalanan Tuğrul A'yı linç edilmekten polisler kurtardı. 
     Tedavi için Gaziantep Avukat Cengiz Gökçek Devlet Hastanesi'ne kaldırılan Bozkurt'un sağlık durumunun iyi olduğu öğrenildi. 
     Bu arada, halen gözaltında bulunan Tuğrul A'nın, arkadaşını öldürdüğü gerekçesiyle ağır hapis cezasına mahkum olduğu, Yeni Türk Ceza Kanunu hükümlerine dayanılarak, kısa süre önce Gaziantep E Tipi Cezaevi'nden serbest bırakıldığı öğrenildi. 
     
</TEXT>
</DOC>
