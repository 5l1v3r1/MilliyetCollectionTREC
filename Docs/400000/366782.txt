<DOC>
<DOCNO> 366782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sontur11.html </URL>
<DATE> 2005/08/03/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Traktörle oynayan çocuk, dayısının ölümüne neden oldu 
</HEADLINE>
<TEXT>

     Bolu’da 6 yaşındaki bir çocuğun traktörü çalıştırması sonucu, traktörün farını tamir eden dayısı, park halindeki araçla traktör arasında sıkışarak öldü. 
     AA muhabirinin aldığı bilgiye göre, trafik kazasında yaralandığı gerekçesiyle İzzet Baysal Devlet Hastanesi’ne kaldırılan Uğur Şen 22 
     burada yaşamını yitirdi. Olay yerinde inceleme yapan polisler, 6 yaşındaki E.B’nin oynadığı sırada traktörü çalıştırması üzerine, traktörünün farını tamir eden Uğur Şen’i, 14 EY 343 plakalı traktörle park halindeki 14 DY 922 plakalı kamyonun arasında sıkıştırarak yaraladığını tespit ettiler. Olay yerinde ve hastanede inceleme yapan nöbetçi savcı, dayısı Şen’in ölümüne neden olduğu iddia edilen 6 yaşındaki E.B’nin ailesine teslim edilmesini istedi. Sağlık kontrolünden geçirilen E.B, ailesine teslim edildi. İzzet Baysal Hastanesi’ne gelen Şen’in yakınları, basın mensuplarının görüntü almasını engellediler. Olayla ilgili soruşturmanın sürdürüldüğü bildirildi. 
     
</TEXT>
</DOC>
