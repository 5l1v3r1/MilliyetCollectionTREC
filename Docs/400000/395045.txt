<DOC>
<DOCNO> 395045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sondun12.html </URL>
<DATE> 2005/11/15/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
FT Türkiye bomba olayını örtbas etmeme sözü verdi 
</HEADLINE>
<TEXT>

     Dünyanın önde gelen ekonomi gazetelerinden Financial Times, Şemdinli olayları ile ilgili olarak Türk makamlarının olayı örtbas etmeme sözü verdiğini belirtti. 
     Şemdinli olayları dünya medyasının da dikkatini çekiyor. Financial Times gazetesi de Şemdinli'da patlayan bombanın ardından Türk yetkililerin olayın üzerine gitmekte kararlı olduğunu yazdı. 
     "Türkiye'den bomba olayını örtbas etmeme sözü" başlıklı haberde, geçtiğimiz çarşamba bir kitabevinde bombanın patlaması ilgili olarak güvenlik güçlerinin de sorumluluğun bulunup bulunmadığı ile ilgili soruşturmada Türkiye'nin herhangi bir örtbas olmayacağı taahhüdünde bulunduğu belirtildi. 
     Haberde, olayda sorumluluğu bulunan iki kişiden "birinin İçişleri Bakanlığı'na karşı sorumluluğu bulunan, kırsal alanda güvenliği sağlayan ve PKK ile çatışmada genelde ön saflarda yer alan bir jandarma, diğerinin de eski bir PKK isyancısı" olduğu ifade edildi. 
     Vincent Boland imzalı haberde, "olayın güvenlik güçleri ile etkisiz olan ayrılıkçı isyancılar arasında bağlar" konusunda soru işaretleri yarattığı belirtildi. 
     
</TEXT>
</DOC>
