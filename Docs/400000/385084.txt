<DOC>
<DOCNO> 385084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo07.html </URL>
<DATE> 2005/10/08/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Nihat Özdemir Newcastle Anelka konusunda kafa karıştırıyor 
</HEADLINE>
<TEXT>

     İngiltere'de, Newcastle’ın Anelka için yeni teklif yapacağı haberleri çıkarken, Nihat Özdemir, İngilizler’in yaptığı kafa karıştırmak dedi. 
     Newcastle United’ın Anelka’dan vazgeçmediği ve ocak ayında yeni bir teklifle geleceği yönünde ikide bir İngiliz medyasında haberler yayımlanırken, Başkanvekili Nihat Özdemir, İngilizler’in yaptığı kafa karıştırmak'' dedi. Avrupa futboluna dair haberler yayınlayan www.goal.com isimli internet sitesi, Anelka için Newcastle Teknik Direktörü Souness’ın yeniden girişimde bulunacağını, Fenerbahçe’nin de 15 milyon Euro karşılığında Fransız golcüyü gönderebileceğini ileri sürdü. Başkanvekili Nihat Özdemir, şu ana dek kendilerine herhangi bir başvuru olmadığını belirterek, Ciddi birşey olsa başvururlardı. Yine kafa karıştırıyorlar. Anelka, Fenerbahçe’ye çok alıştığını söyledi. Taraftar da kendisini çok seviyor. Avrupa’da başarı için kaliteli kadro gerekiyor. Bu nedenle Anelka’nın gönderilmesi söz konusu değil'' diye konuştu. 
     
</TEXT>
</DOC>
