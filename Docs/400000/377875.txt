<DOC>
<DOCNO> 377875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sontur37.html </URL>
<DATE> 2005/09/12/ </DATE>
<TIME> 18.30 </TIME>
<AUTHOR>  </AUTHOR>
<HEADLINE>
Trafik kazasında ölen Ela için okulda tören... 
</HEADLINE>
<TEXT>

     Hatay’ın İskenderun İlçesi’nde trafik kazası sonucu hayatını kaybeden ve geçtiğimiz günlerde toprağa verilen Ela Luiza Uzun 13 için, öğrenim gördüğü okulda anma töreni yapıldı. 
     Denmar Denizcilik Şirketi’nin sahibi Celal Uzun ile İngiliz asıllı Maria Uzun’un kızları Ela Luiza Uzun için Özel İkem Koleji’nde düzenlenen törende, arkadaşları resmini çiçeklerle süsleyip sınıfındaki sırasına bıraktı. 
     Özel İKEM Koleji İlköğretim Bölümü Müdürü Emine Çirkin, törende yaptığı konuşmada, Ela’nın saf, temiz ve verilen görevi en iyi şekilde yerine getiren, arkadaşlarının ve öğretmenlerinin çok sevdiği öğrencilerden biri olduğunu belirterek, "Onu hiç unutmayacağız, kalbimizde yaşayacak" dedi. 
     Ela’nın arkadaşlarının ve öğretmenlerinin, tören boyunca gözyaşlarını tutamadıkları görüldü. 
     İskenderun-Arsuz karayolunda, yönetimindeki motosikletin bir araçla çarpışması sonucu ağır yaralanan Ela Luiza Uzun, kaldırıldığı hastanede kurtarılamamıştı. 
     
</TEXT>
</DOC>
