<DOC>
<DOCNO> 369678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/spor/ysenay.html </URL>
<DATE> 2005/08/14/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Gece de siyah, Fener de 
</HEADLINE>
<TEXT>



Kendi evinde seyircisiz oynamaya mahkum Fenerbahçe, neden üç puana dayalı bir lig yarışında bu denli yavaş ve maksatsız oynamaktaydı 
Diyarbakırlı futbolcular da sonuçta sessiz bir gecede top koşturmaktaydı.Onlar niçin top alışverişlerinde boş tribünleri sarıp sarmalayan heyecan dolu seslerle yarışmadan puan kapma peşindeydiler Yani gelecek ayların, haftaların yerli, yabancı resmi müsabakalarla randevulu Fenerbahçe'si, böyle bir savunma savrukluğu, orta alan kargaşası ve gole gitme plansızlığı ile mi aşacak önümüzdeki çok çok önemli doksan dakikaları 
Diyarbakır jilet gibi keskin paslarla hücuma çıkarken, Anelka, Nobre, Appiah, Alex niçin yan ve geri pas ısrarlarıyla oyundaki çok önemli zamanları katletmekteydiler Gençler önündeki kavgacı ve pozisyon avcısı Sarı - Lacivertli ayaklar, dün nasıl da birer kedi kadar pısırık ve suskun oynamaktaydılar 
Orta alanda rakibi oyundan düşürecek hiçbir özel pas varyasyonu yoktu ilk yarıda da, ikinci devrede de... Pas, varsa yoksa geriye pas, yana pas... Böyle bir zaman geçirme alargacılığı ile kim maç kazanmıştır ki futbol oyununda 
İkinci yarıda da Anelka ile Mehmet Yozgatlı'nın değişiminden başka tek yenilik yoktu. Öyle ki sahadaki angarya futbola tribünlerden Mahmut Uslu kardeşimizin isyan haykırışları duyuluyordu da, Daum'un oturduğu kenar kulübeden tek bir Daum mırıltısı veya gövde silüeti farkedilemiyordu bomboş tribünlerden ... 
Ölü toplar prensi Alex enfes bir vuruşla bu konudaki uzmanlığını yeniden resimlese de Diyarbakır, çift golün verdiği avantajı hiç de kaybetmek istemiyordu yarışmada... Pabucun pahalı olduğunu ikinci yarının son yarım saatinde yakalayan Sarı-Lacivertliler, tümüyle kapanan rakip defansa devamlı yükleniyorlar, ancak her pozisyona çok çabuk karşı tavır koyabilen rakip savunmayı bir türlü çözemiyorlardı. Tuncay, artık gol kaçırma yarışında bir pozisyon öyküsü olma yolunda Fenerbahçe'de... Çalışkanlığı ve kişiliği on numara... Ancak en rahat pozisyonları dışarıya attıkça Fenerbahçe yönetimi dokuz doğuruyordu hemen yanıbaşımızda... Neyse, beraberlik sayısını yine Tuncay sahiplendi de Fenerbahçe kendi sahasında yenilme ayıbından sıyrılabildi. 
Evet, Fenerbahçe'de suçlu yerine milyonlarca taraftara ceza kesen çarpık beyinliler, kendi sadistçe duygularıyla bu sonuca sevinebilirler. Ancak kimliğini yitirmiş bu şehri İstanbul'da bu sezon en küçük olayın faturası kulüpler ve taraftara çıkacaksa eğer o zaman bu yıl birçok stadyum tribünleri,tenha geceler yaşacak demektir... 


</TEXT>
</DOC>
