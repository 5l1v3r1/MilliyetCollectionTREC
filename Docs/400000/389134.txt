<DOC>
<DOCNO> 389134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/yasam/yas04.html </URL>
<DATE> 2005/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şofbenden zehirlenip küvette boğuldu 
</HEADLINE>
<TEXT>


Ablası Şermin ile banyoya giren Nesrin, şofbenden zehirlenip bayıldı. Küvette boğulan küçük kız, babasının çabasına rağmen can verdi 

ZONGULDAK DHA 

Zonguldak'ta, birlikte banyoya giren kız kardeşlerden Nesrin Akkoç 8 , şofbenden sızan gazdan zehirlendikten sonra küvette boğuldu baygın haldeki ablası Şermin 12 ise son anda kurtarıldı. 
Evde kimse yokken duşa giren, Şevket ve Döndü Akkoç çiftinin kızları, bir süre sonra kendilerinden geçti. Eve giremeyen baba Akkoç, oğluyla birlikte kapıyı kırdı. Büyük kızının nabzının attığını gören Akkoç, Nesrin'i suni teneffüsle yaşatmaya çalıştı. 5 dakika uzaklıktaki 112 Acil Servis ambulansı 15 dakika gelmeyince Akkoç, kızlarını komşusunun aracıyla hastaneye kaldırdı. 

'Bilgisayar istiyordu' 
Şermin yaşama döndürüldü, ancak Nesrin'in küvette boğulduğu anlaşıldı. İşsiz baba, "Nesrin'im sürekli bilgisayar istiyordu. Oyalıyordum ama alacaktım" diyerek ağladı. 


</TEXT>
</DOC>
