<DOC>
<DOCNO> 386865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/akyol.html </URL>
<DATE> 2005/10/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Baykal, Araplar, milliyetçilik 
</HEADLINE>
<TEXT>


CHP lideri Deniz Baykal'la sohbet ediyoruz. Ahmet Hakan'ın "Tarafsız Bölge" programının kaydı için CNN Türk'e gelmişti. 
Önce yabancı sermaye ile ilgili sözleri 
- Sermayenin elbette ırkı yok. Arap sermayesi de gelsin, İsrail sermayesi de gelsin Ben Arap turistler neden artık Sarıyer'e gelmiyor diye üzülmüş bir insanım 
İstanbul'a 5 milyar dolar yatırım yapmayı düşünen Dubai Prensi El Maktum, gördüğü tepkiler yüzünden vazgeçebilirmiş. Vazgeçerse üzülmez misiniz 
- Elbette üzülürüm. Bizim itirazımız Arap veya başka yabancı yatırımcıya değil, hükümetin yanlışlarına... El ele tutuşup 'Gel bizim memlekete yatırım yap' diyerek yatırımcı getirilmez 5 milyar ne demek Ortaya saçılacak para mı Hangi projeler için gelecek Ortada projeler yok, yerleri belli değil, tahsisli değil. Biz bu ciddiyetsizliğe, usulsüzlüğe itiraz ediyoruz. Yatırımcı kaçarsa bundan kaçar 
Başbakan'ın yatırım pazarlaması yapması yanlış mı Yatırımcı niyetlensin, projeleri yapılır 
- Yabancı yatırımcıyı çekmek için ben de pazarlama yaparım. Ama projesiyle, hesabıyla, kitabıyla... İşte öyle yaparsanız inandırıcı ve akılcı olursunuz. Bunlar usulüne uygun yapmıyorlar 

TABİİ Attil İlhan'ı da konuşuyoruz. Baykal cenazedeki muhteşem kalabalığa ve her renkten insanların katılmasına dikkat çekiyor. Turgut Özakman'ın "Şu Çılgın Türkler" kitabının gördüğü olağanüstü ilgiyi hatırlatıyor, "Bakın, ne güzel bir ramazan yaşıyor ülke" diyor... Bunlardan hareketle şu yorumu yapıyor 
- Türkiye'de yeni bir taban dalgası geliyor. 1980'lerde Özal'la Türkiye'de liberalleşme, özelleştirme, piyasa ekonomisi, dışa açılma tarzında bir dalga yükselmişti. Tayyip Bey gecikmiş bir Özalizm yapıyor. Halbuki şimdi başka bir dalga yükseliyor. 
Milliyetçi bir dalga mı 
- Evet ama dünyaya sırtını dönen, ilkel bir hareket değil. Aksine dünyaya daha bir ulusal özgüvenle açılma duygusu yükseliyor. İç yapımız bakımından etnik, mezhep, kavim, kabile farkları üzerine çıkan, bunları ink r etmeden birleştiren bir toplumsal duygu gelişiyor. Cenazede gördük bunu, Türkiye'den herkes vardı. 
Baykal, İlhan'ın cenazesinde tanımadığı bir "Beşiktaşlı esnaf"la sohbetini anlatıyor, büyük marketlerin rekabetinden şik yet etmiş. 
- Onu cenazeye getiren ne Bu duygu işte... Önümüzdeki Türkiye bu duygu ile, bu bilinçle yükselecek. Avrupa Birliği'ne bu onurla girecek. 

DENİZ Baykal'ın akademisyen ve entelektüel yönünü her zaman önemsedim. Yukarıdaki görüşlerine 'teknik' itirazlar olabilir ama prensipte katılmamak mümkün mü 
Dedim ki 
- Deniz Bey, sizinle sohbet edince CHP'ye de oy vermem mümkün diye düşünüyorum ama... 
Gülerek sözümü kesti 
- Sonra duyguların ağır basıyor, sağa oy veriyorsun değil mi 
Ondan değil, CHP sözcülerinin 1930 markalı konuşmaları ve partinin bildik çizgisi yüzünden oy vermediğimi söyledim. 
Baykal'la güzel, sevecen bir sohbetimiz oldu. 
İçimde bir ukde kaldı Keşke Onur Öymen'in "balo kriterleri"ni hatırlatıp hiç baloda bir kadını dansa kaldırdınız mı diye Baykal'a sorsaydım. 
Unutmuştum... 
Baykal'ın böyle konulardaki görüşünü ben "bürokratik devrimciliği" eleştirdiği yazılarından biliyorum. 
En iyisi bunu Onur Öymen'in kendisi genel başkanına sorsun... 



</TEXT>
</DOC>
