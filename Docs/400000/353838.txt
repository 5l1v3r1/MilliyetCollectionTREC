<DOC>
<DOCNO> 353838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/guncel/gun05.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopan kol için rekor tazminat 
</HEADLINE>
<TEXT>


ANTALYA DHA 

Burdur E Tipi Cezaevi'nde 5 Temmuz 2000'de yaşanan isyanı bastırmak amacıyla dozerle koğuş duvarı delinmesi sonucu kolu kopan Veli Saçılık'ın, İçişleri ve Adalet Bakanlığı aleyhine açtığı davada 100 bin YTL maddi, 50 bin YTL de manevi tazminat ödenmesine karar verildi. Saçılık, tazminat miktarının yaklaşık 450 bin YTL'yi bulmasını bekliyor. 

Saçılık beraat etti 
Operasyonda Saçılık'ın sağ kolu parçalanmıştı. Saçılık'ın kesilen sağ kolu kısa süre sonra bir sokak köpeğinin ağzında bulunmuştu. Saçılık'ın açtığı davada hastane yönetimi Saçılık'a 2 bin YTL, anne ve babasına da 500'er YTL manevi tazminat ödenmesine karar verdi. 5 ay sonra tahliye olan Saçılık, yeniden yargılanma talebiyle mahkemeye başvurdu. Genç adamın beraatına karar verildi. 
Saçılık, bu arada İçişleri ve Adalet Bakanlığı aleyhine tazminat davası açtı. Bilirkişi, makine ressamı Saçılık'ın 36 yıl 1 ay 3 gün süreyle çalışması gerektiğini, maddi kaybının 121 bin 240 YTL 87 YKr olacağını saptadı. Saçılık'a 100 bin YTL maddi, 50 bin YTL manevi tazminat ödenmesine karar verildi. 
Saçılık, "5 Temmuz'da olayın 6. yılına gireceğiz. Kimse ceza almadı. Avrupa İnsan Hakları Mahkemesi'ne başvuracağım" dedi. 



</TEXT>
</DOC>
