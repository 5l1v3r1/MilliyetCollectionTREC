<DOC>
<DOCNO> 397222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yazar/cemal.html </URL>
<DATE> 2005/11/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Şiddet şiddeti getirir 
</HEADLINE>
<TEXT>


Düğmeye basılıyor Şemdinli'de, Yüksekova'da, Hakk ri'de sokak hareketleniyor. PKK bayrakları, Apo posterleri... 
Bir işaret 
Kepenkler iniyor 
Bir işaret 
Kepenkler açılıyor, gösteri bitiyor. 
Düğmeye basılıyor 
İstanbul'un, Mersin'in varoşlarında, maskelilerin yönlendirdiği kalabalıklar harekete geçiyor. Yine PKK bayrakları, Apo posterleri... Ve güvenlik güçlerine saldırı, ateş alan polis panzeri... 
Nedir bu görüntülerin anlamı 
Kim, hangi güç düğmeye basıyor 
PKK mı 
Hayır diyebilir misiniz 
Sanmıyorum. 
Bilen biliyor. PKK'nın gövde gösterileri bütün bunlar. "Türkiye'nin Kürtleri benden sorulur " demeye getiriyor. 
İçeriye ve dışarıya... 
Hem Ankara'ya... Hem ABD'ye, AB'ye... Hem de, kim bilir, Iraklı Kürt liderlere de... "Türkiye Kürtleri söz konusu olduğunda muhatap PKK'dır, Apo'dur " mesajını veriyor. Bu mesajın içinde silahın, şiddet ve terörün şekillendirdiği tehdit var. 
Kabul görür mü bu mesaj 
Sanmıyorum. 
Özünde silah, şiddet ve terörün yattığı bir mesajın, özellikle Ankara'da dikkate alınması imk nsız. 
Bu durumda ne yapacak PKK 
Daha çok mu düğmeye basacak 
Olabilir. 1990'ların başında olduğu gibi serhildan çağrıları, Kürt intifadası, güvenlik güçleriyle halkı daha çok karşı karşıya getirecek kışkırtma ve provokasyonlar, askere, polise daha fazla mayınlı tuzaklar, hatta ses getirebilecek suikastlar... 
Bunlar beklenebilir PKK'dan. 
Yani kendi varlığını dayatmak için kanlı eylemleri deneyebilir PKK... 
Peki, karşı tepki nasıl gelir 
PKK'nın yangını parlatma çabasını, Ankara'da ellerini ovuşturarak bekleyenleri hiç unutmayın. Şemdinli-Hakk ri-Yüksekova üçgeninde kasım başından itibaren patlayan bombalar bir yerde bunun işareti sayılabilir. 
PKK ateşi parlattıkça, bu derin güçler de, hiç kuşkunuz olmasın, "Memleket elden gidiyor, devlet ne güne duruyor " sloganıyla sahne alacak, 'devletin devletliğini göstermesi'ni isteyecektir. 
Bunun belirtileri zaten var. 
1991'de, 1992'de böyle olmuştu. 
Türkiye, Susurluk'a böyle geldi. 
Yine mi yaşayacağız .. 
Aynı filmi eğer yine tüm gözyaşı ve acılarıyla seyretmek istemiyorsak, dünkü yazımda belirttiğim gibi, anahtar Erdoğan hükümetinin elindedir. 
Biliyorum, dengelerin ne kadar bıçak sırtında olduğunu, oyunun nasıl kuyumcu titizliğiyle oynanması gerektiğini... 
Ama iktidar bunun için var. 
İş yapmak için... 
Geçmişte seçim sandığından çıkan birçok başbakan, iktidarı iş yapmak için değil, kendileri için istedi. İktidarda oturdular ama temel sorunlara el sürmediler. İktidarda oturdular ama sorun biriktirdiler. 
KİT'lere ve enflasyona da, Kıbrıs'a da, AB'nin gerektirdiği reformlara da, Kürt sorununa da doğru dürüst dokunmadılar. Erdoğan hükümeti bu alanlarda çok yürekli davrandı. Türkiye'nin yapısal sorunlarına el attı, yürüdü. 
Ama daha yürümek zorunda 
Kürt sorunu bekliyor 
Eğer bir şey yokmuş gibi ipe un serilirse, yine şiddet kazanabilir. 
Geçmişte yaşadık bunu. 
Bir yanda PKK'nın, öbür yanda Ankara'daki derin güçlerin en iyi bildikleri oyun, şiddete karşı şiddettir çünkü... Dileriz bu tuzağa düşmez Erdoğan hükümeti. 



</TEXT>
</DOC>
