<DOC>
<DOCNO> 390080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sondun14.html </URL>
<DATE> 2005/10/27/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Belçika'da kayıp otobüs bulundu 
</HEADLINE>
<TEXT>

     Belçika polis birimleri, iki şoför ve 7 yolcusuyla 28 Eylül'den beri kayıp olan otobüsün bulunduğunu bildirdiler. 
     Güvenlik yetkilileri, konuyla ilgili hiçbir ayrıntılı bilgi vermediler. 
     Belçikalı Italo Perrone ve Alman Gens Meibler isimli sürücülerin kullandığı otobüsün, Brüksel ile Kasablanka arasında seferler yaptığı ve Fas'tan Belçika'ya dönerken, İspanya'da 7 yolcusuyla birlikte 28 Eylül gecesi ''kaybolduğu'' belirtilmişti. 
     Dört haftadır kayıp olan otobüsün ve içindeki insanların durumu endişeli yorumlara neden olurken, şoförlerin aileleri, ''İspanyolların otobüste uyuşturucu bulduklarını ve herkesi tutukladıklarını ümit ettiklerini'' söylerken, ancak İspanyol polisi, kaybolmuş bir otobüs ve yolculardan haberdar olmadığını bildiriyordu. 
     Polis birimleri, dün, Belçikalı sürücü Perrone'nin ailesine, söz konusu şahsın ''hayatta olduğu'' ve ''yerinin bilindiği'' bilgisini vermekle yetindiler. 
     Olayın temelinde, Fas ile Belçika arasında otobüs işletmeciliği yapan şirketin bazı yasadışı faaliyetlerinin bulunduğu tahmin ediliyor. Savcılığın, önümüzdeki günlerde ayrıntılı açıklamalar yaparak olayı aydınlığa kavuşturması bekleniyor. 
     
</TEXT>
</DOC>
