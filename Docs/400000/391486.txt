<DOC>
<DOCNO> 391486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sonspo27.html </URL>
<DATE> 2005/11/01/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Spor birleştirdi... Güney Kore ve Kuzey Kore olimpiyatlarda ortak 
</HEADLINE>
<TEXT>

     Uzun yıllar süren rekabetin ardından Güney Kore ile Kuzey Kore arasındaki birleşme çabaları ilk sonuçlarını vermeye başladı. 
     Güney Kore ve Kuzey Kore arasında 50 yıldan uzun bir süredir devam eden ayrılığı ortadan kaldırmaya yönelik çalışmaların en önemlilerinden biri olan 2006 yılında yapılacak Asya Oyunları ve 2008 Olimpiyat Oyunları'na ortak girme girişimlerinden olumlu sonuç çıktı. 
     Güney Koreli bir yetkilinin yaptığı açıklamada, 2 ülkeden yetkililerin bugün son kez biraraya geldiği ve 2006 yılında yapılacak Asya Oyunları ile 2008 yılında Çin'in başkenti Pekin'de düzenlenecek Olimpiyat Oyunları'na tek takım olarak girme kararının verildiğini bildirdi. 
     Güney Kore Olimpiyat Komitesi Sözcüsü Baek Sung-Il, basına verdiği demeçte, uluslararası organizasyonların geçiş törenlerinde ortak hareket ettiklerini, bundan sonra da tek takım olarak müsabakalara katılacaklarını söyledi. 
     Kuzey ve Güney Kore arasındaki görüşmelerin gelecekte de süreceği ve tarafların askerden arındırılmış bölgede birleşme çalışmalarını sürdüreceği kaydedildi. 
     
</TEXT>
</DOC>
