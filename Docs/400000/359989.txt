<DOC>
<DOCNO> 359989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/yazar/pulur.html </URL>
<DATE> 2005/07/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Özelleştirme başka, peşkeş başka... 
</HEADLINE>
<TEXT>


BİR özelleştirme yapalım da kafaları karıştırmayalım, mümkün değil 
Diyeceksiniz "özelleştirme" şart mı 
Eğer devlet bira fabrikası işletiyorsa ya da gazoz şişesi dolduruyorsa, zarar da ediyorsa, orası özelleştirilmeli... 
Ama Telekom, ama Tüpraş, Erdemir... Hayır, bunların özelleştirilmesine ve yabancıların eline geçmesine karşıyız, üstelik bu işletmeler k r ediyorsa... Hesaplar meydanda. 

Şu Telekom'un özelleştirilmesine bakın... 
İhale yapılıyor, Arap menşeli bir sermaye grubu kazanıyor, 6.5 milyar dolara... 
Ertesi gün ikinci gelen firma kafaları karıştırıyor 
"Ben bu parayı peşin öderim, kazananlar ise taksitle ödeyecekler " 
"Devlet müdebbir, tedbirli bir tüccar gibi olmalıdır " diye bir laf ağızlarda sakız yapılır. Müdebbir tüccar ne yapar Malını taksitle alana mı verir ya da peşin paraya alana mı 
Elbette peşin paraya alana 

TAM bu sırada Ulaştırma Bakanı Binali Yıldırım da devreye girip "İhalenin süreci tamamlanmadı " derse siz ne anlarsınız 
Devlet, bir kere daha düşünecek, "Para peşin kırmızı peşin " diyenlerle malı taksite bağlayanları karşılaştıracak demez misiniz 
Elbette dersiniz. 
Ama Özelleştirme İdaresi Başkanı ortaya çıkıp, "Yok öyle şey, ihale bitmiştir, peşin ya da taksitle olması sonucu değiştirmez " derse... 
Haydi bakalım, kafanız bir daha karışır arkadan bakan lafını değiştirir, "Ben süreç bitmemiştir derken onayı kastetmiştim" diyerek karışıklığı düzeltmeye çalışır. 

KAFA karışıklığına bu defa eski Başbakan Tansu Çiller de katkıda bulunur, "Benim zamanımda Telekom'a 40 milyar dolar verdiler ama satışı engellediler" diyerek... 
Kimmiş, kimlermiş, bu 40 milyar doları teklif edenler 
Belli değil 
Sonra kim bu satışı engellemiş 
Başbakan'ın ağzıyla "Mümtaz Soysal gibi tipler." 
Mümtaz Soysal'a böyle demek, en azından ayıptır 
Demek ulusun ve devletin malına sahip çıkanlar, koruyanlar hukuk mücadelesi verenler "O tipler " öyle mi 

ZARAR eden KİT'ler ya zarardan kurtarılacak bir yönetime kavuşmalı ya da satılmalı... 
Bunun bir mantığı olabilir ama Telekom'u beş yıllık k rına, bütün malvarlığıyla ve kasasındaki parayla, taksitle satanlar hangi tiplerdir 



</TEXT>
</DOC>
