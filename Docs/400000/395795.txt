<DOC>
<DOCNO> 395795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sonsiy15.html </URL>
<DATE> 2005/11/17/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Fransa Başbakanı'ndan Türkiye Ermenileri Patriği'ne mektup 
</HEADLINE>
<TEXT>

     Fransa Başbakanı Dominique de Villepin, Türkiye Ermenileri Patriği Mesrob II’ye bir mektup göndererek, "Türkiye’nin Avrupa ile yakınlaşması konusunun, can alıcı bir önem taşıdığını" bildirdi. 
     Türkiye Ermenileri Patrikhanesi’nden yapılan yazılı açıklamada, Patrik Mesrob II’nin 3 Ekim’den önce Avrupa Parlamentosu’nun 732 üyesi ile Avrupa Birliği üyesi ülkelerin başbakan ve bakanlarına birer mektup göndererek çağrıda bulunduğu, "Türkiye’yi dışlamamalarını istediği" hatırlatıldı. 
     Bu çağrı üzerine Fransa Başbakanı’nın Mesrob II’ye bir cevap mektubu gönderdiği belirtilen açıklamaya göre, Villepin’in mektubu şöyle 
     "Mektubunuz ve ihtiva ettiği yüksek bir bilgelikle yazılı mesaj için size teşekkür ederim. 
     Batıda terörist eylemlerin dehşet uyandırdığı ve bazı kişilerce öne çıkarılan uğursuz ’medeniyetler çatışması’ görüşünün konuşulduğu bu dönemde, Müslümanlar ile gayrimüslimler, özellikle Hıristiyanlar arasındaki ilişkilerin geliştirilmesi gerektiği konusundaki görüşünüzü paylaşıyorum. 
     Bu çerçevede, sizin de altını çizmiş olduğunuz gibi Türkiye’nin Avrupa ile yakınlaşması konusu, can alıcı bir önem taşımaktadır. Bu yakınlaşmaya olumlu bakan Fransa, bu sürecin açık ve kontrollü olarak devam etmesi için özen gösterecektir." 
     
</TEXT>
</DOC>
