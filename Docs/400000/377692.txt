<DOC>
<DOCNO> 377692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/12/son/sondun17.html </URL>
<DATE> 2005/09/12/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Militan grup, Caferi'nin başına ödül koydu 
</HEADLINE>
<TEXT>

     Irak'taki militan gruplardan İslami Ordu adına bir internet sitesinde yayımlanan açıklamada, Başbakan İbrahim Caferi ve Telafer'de saldırı düzenleyen diğer yetkilileri öldürenlere 100 bin doları aşkın ''ödül'' vaat edildi. 
     Açıklamada, ''Telafer'deki çatışmalar nedeniyle Irak Başbakanı Caferi ile savunma ve içişleri bakanlarının ölmesi gerektiği'' ifadesi kullanıldı. 
     Örgütün, bütün yandaşlarına, Telafer'deki kitlesel katliamın intikamını almak için saldırılarını yoğunlaştırması talimatı verdiği ifade edilen açıklamada, Başbakan Caferi'nin başına 100 bin dolar, İçişleri Bakanı Bayan Cabr'ın başına 50 bin dolar, Savunma Bakanı Sadun Dulaymi'nin öldürülmesi için de 30 bin dolar ödül konulduğu kaydedildi. 
     Amerikan ve Irak güçlerinin Irak'ın kuzeyinde, Suriye sınırı yakınındaki Telafer'de düzenlediği saldırılarda dün gece itibariyle 156 direnişçinin öldürüldüğü, 246'sını yakalandığı açıklanmıştı. 
     
</TEXT>
</DOC>
