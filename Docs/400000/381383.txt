<DOC>
<DOCNO> 381383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/son/sonspo10.html </URL>
<DATE> 2005/09/25/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Kocaeli Ford Otosan Rallisi'nde kaza... 
</HEADLINE>
<TEXT>

     Kocaeli Ford Otosan Rallisi'nde, Ali Deveci'nin kullandığı otomobilin çarptığı kameraman, ağır yaralandı. 
     AA muhabirinin edindiği bilgiye göre, rallinin Kalburcu Köyü'ndeki etabında, rallici Ali Deveci, kullandığı Hyundai marka otomobille, ACE Ajans ve Kanal D televizyonu için çekim yapan kameraman Besim Kemal Dede'ye 37 çarptı. 
     Dede, İzmit Devlet Hastanesi'nde tedavi altına alındı. 
     Ali Deveci ile Kocaeli Otomobil Sporları Derneği KOSDER Başkanı Ceyhun Yalçın, Körfez İlçe Jandarma Komutanlığı'nda kazayla ilgili ifade verdi. 
     Öte yandan, kaza nedeniyle yarışlara 1 saat ara verildiği, araçların sürat yapmadan konvoy halinde servis alanına dönerek yarışı tamamlamalarına karar verildiği bildirildi. 
     
</TEXT>
</DOC>
