<DOC>
<DOCNO> 351206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/spor/bbas.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya yolcuları 
</HEADLINE>
<TEXT>


15. Akdeniz Oyunları'nda mücadele edecek Basketbol Milli Takımı kadrosu açıklandı. Tanjevic, Erkan, Tutku ve Derya'yı kadrodan çıkarırken, Beşiktaşlı Erkan'ı dahil etti 


İspanya'nın Almeria kentinde 24 Haziran - 3 Temmuz tarihleri arasında düzenlenecek 15. Akdeniz Oyunları'na katılacak olan A Milli Basketbol Takım kadrosu açıklandı. 
Milli Takım coachu Bogdan Tanjevic, Ay - Yıldızlı ekibin İtalya'da katıldığı turnuvanın ardından, Oyak Renault'dan Ersan Özseven, Ülkerspor'dan Tutku Açık ve ABD'den Derya Yannier'i kadrodan çıkarırken, Beşiktaşlı Erkan Veyseloğlu'nu ise kadroya dahil etti. Milli Takım kadrosu bugün 10.30'da Abdi İpekçi'de bir araya gelecek. 

İşte kadro 
Kaya Peker, Ermal Kurtoğlu, Ender Arslan, Valentin Pastal Efes , Kerem Tunçeri, Kerem Gönlüm Ülker , Erkan Veysel- 
oğlu Beşiktaş , Hüseyin Demiral, Hakan Köseoğlu, Barış Özcan Tuborg , Fırat Aydemir Erdemir , Reha Öz İTÜ , Cevher Özer Darüşşafaka , Ümit Türkoğlu Banvitspor , Enes Yoldaş .Renault , Volkan Çetintahra Tofaş , Mirsad Türkcan Dinamo Moskova , İbrahim Kutluay Panathinaikos , Hidayet Türkoğlu Orlando Magic , Mehmet Okur Utah Jazz . 

Hidayet evleniyor 

NBA'de ülkemizi başarıyla temsil eden Hidayet Türkoğlu, bu akşam dünya evine giriyor. 26 yaşındaki tecrübeli oyuncu, Lütfi Kırdar Kongre Sarayı'nda 20.00'de yapılacak düğün töreniyle, Banu Ergür ile hayatını birleştirecek. Törene, TBF Başkanı Turgay Demirel, Yönetim Kurulu üyeleri, A Milli Takım antrenörü Bogdan Tanjeviç, Milli Takım oyuncuları, Sacramento Kings'ten eski takım arkadaşları Stojakovic ve Divac da katılacak. 


</TEXT>
</DOC>
