<DOC>
<DOCNO> 394969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/guncel/gun15.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanık avukatına VIP muamelesi 
</HEADLINE>
<TEXT>


FEVZİ KIZILKOYUN DHA 

Şemdinli'deki patlamanın zanlıları olarak gösterilen jandarma astsubaylar Ali Kaya ve Özcan İloğlu'yla, Uzman Çavuş Tanju Çavuş ve itirafçı Veysel Ateş'in avukatlığını yapmakla görevlendirilen Mehmet Göçmen, İçişleri Bakanlığı müfettişlerini taşıyan askeri helikopterle ilçeye getirildi. Emekli yarbay Göçmen'in daha önce de köy yakılmalarıyla ilgili olaylarda jandarmanın avukatlığını yaptığı bildirildi. 

Helikopterle gitti 
Göçmen, "Hakk ri Jandarma Komutanı ve yardımcısı arayıp zanlıların avukatlığını üstlenmemi istedi" dedi. Cuma günü uçakla Van'a, oradan da askeri helikopterle Şemdinli'ye gittiğini söyleyen Göçmen, şöyle dedi "Beni aradıklarında gözaltı süreleri bitmek üzereydi. Karayoluyla gidersem yetişemeyeceğimi söyle-dim. Bunun üzerine bölgeye giden iki Mülkiye müfettişiyle birlikte askeri helikopter bizi aldı. Karşılamaya protokol subayının gelmesi, iki müfettiş içindi." 



</TEXT>
</DOC>
