<DOC>
<DOCNO> 382395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonyas04.html </URL>
<DATE> 2005/09/28/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Sebze ve meyve akciğer kanseri riskini azaltıyor 
</HEADLINE>
<TEXT>

     Sebze ve meyve bakımından zengin beslenme tarzının, akciğer kanseri riskini azalttığı bildirildi. 
     Amerikan Tıp Derneği'nin JAMA yayın organında çıkan makalede ıspanak, havuç, brokoli ve meyvelerde bulunan bitkisel hormonların fitoöstrojenler anti-kanserojen özelliğe sahip olduğu kaydedildi. 
     Houston'daki Teksas Üniversitesi uzmanları, fitoöstrojenlerle tedavinin kanser hücrelerine karşı koruyucu etki sağladığını, ancak beslenme düzeniyle akciğer kanseri arasındaki ilişkinin şimdiye kadar yeterince araştırılmamış olduğunu belirttiler. Uzmanlardan Matthew Schabath, ''Araştırmamız, akciğer kanseri hastalarının, sağlıklı insanlardan daha az fitoöstrojen tükettiğini gösterdi'' dedi. 
     Araştırmanın, benzer hayat tarzı süren 1674 hasta ile 1735 sağlıklı insan arasında, 1995 ile 2003 yılları arasında yürütüldüğü kaydedildi. 
     Araştırmacılar, bu sonucun daha geniş kapsamlı çalışmalarla desteklenmesi gerektiğini belirttiler. 
     
</TEXT>
</DOC>
