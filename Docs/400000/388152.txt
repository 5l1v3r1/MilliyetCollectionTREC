<DOC>
<DOCNO> 388152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/yasam/yas03.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Darıca Hayvanat Bahçesi kurtuldu 
</HEADLINE>
<TEXT>


Türkiye'nin en büyük özel hayvanat ve botanik bahçesi olan Darıca Boğaziçi Hayvanat Bahçesi, sponsor ve hayvanseverlerin yardımıyla kapanma tehlikesini 'şimdilik' atlattı 

ERGÜN AYAZ, EBRU DOĞAN Kocaeli DHA 

KOCAELİ'NİN Gebze ilçesine bağlı Darıca beldesinde 1993 ziyarete açılan ancak artan masraflar nedeniyle kapanma tehlikesiyle karşı karşıya gelen Darıca Boğaziçi Hayvanat Bahçesi, sponsor ve hayvanseverlerin desteğiyle şimdilik kapanmaktan kurtuldu. Birçok kişi ve kuruluş, bakımları oldukça yüksek rakamlara ulaşan hayvanların masraflarını karşılamayı üstlendi. 
BOĞAZİÇİ Hayvanat Bahçesi Veterineri Yücel Yılmaz, "İstanbul Büyükşehir Belediyesi ile anlaşıp turlar düzenlenecek. Bazı hayvanseverlerle işadamları da devreye girdi. Kapat-masından vazgeçildi" dedi. Bahçede, aralarında yırtıcıların ve nesli tükenen hayvanların da olduğu 3 bin civarında hayvan ile dünyanın çeşitli bölgelerinden getirilen bitki türleri de bulunuyor. 


</TEXT>
</DOC>
