<DOC>
<DOCNO> 351943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sontur21.html </URL>
<DATE> 2005/06/14/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Birlikte yaşadığı kadınla komşusunu yakalayınca kurşun yağdırdı 
</HEADLINE>
<TEXT>

     Bursa’nın İnegöl İlçesi’ne bağlı Çakırçiftliği Köyü’nde, bir kadın ve evinde bulunan erkek komşusu av tüfeğiyle öldürüldü, olaya müdahale eden 2 kişi hafif yaralandı. 
     Alınan bilgiye göre, İnegöl’de mobilyacılık yapan H.K. 24 , gece geç saatlerde evine gidince, yatak odasında, imam nikahıyla birlikte yaşadığı, 2 çocuğunun annesi N.G. 23 ve komşusu E.N. 29 ile karşılaştı. 
     Çıkan tartışmanın kavgaya dönüşmesi üzerine, H.K, evde bulunan ruhsatsız av tüfeğiyle ateş ederek, komşusu E.N’yi, birlikte yaşadığı N.G’yi öldürdü. 
     Bu arada, H.K’nin evinin üst katında oturan ve zanlıyı yatıştırmaya çalışan babası Mehmet K. ile amcası Abdullah K. de saçmaların vücutlarına isabet etmesi sonucu hafif yaralandı. 
     Yaralılar, İnegöl Devlet Hastanesi’nde tedavi edildi. Ölen E.N. ile N.G’nin cesetleri, otopsi için Bursa Adli Tıp Kurumu’na gönderildi. 
     Yetkililer, olayın ardından kaçan H.K’nin yakalanmasına yönelik çalışmaların sürdürüldüğünü bildirdiler. 
     
</TEXT>
</DOC>
