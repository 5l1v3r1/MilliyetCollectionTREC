<DOC>
<DOCNO> 384297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sontur22.html </URL>
<DATE> 2005/10/05/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Eşinin telefonuna yanıt veren adamı vurdu 
</HEADLINE>
<TEXT>

     
     Ali GÜNEŞ KESTEL Bursa , DHA 
     
BURSA’da oturan 32 yaşındaki Suat Dinçyürek, boşanma davası açtığı eşi 32 yaşındaki Fatmagül'ün cep telefonunu yanıt veren eşinin birlikte yaşadığı öne sürülen eski patronu 35 yaşındaki Sami Akyol’u tabancayla vurarak yaraladı. 
     Merkez Kestel İlçesi'nde, iş bulduğu zamanlarda tornacılık yapan Suat Dinçyürek, 10 yıl önce eşinden ayrı yaşayan 2 çocuk annesi Fatmagül Nurioğlu ile tanışıp, resmi nikahsız birlikte yaşamaya başladı. Bu birliktelikten de 2 çocukları dünyaya gelen çiftten Fatmagül Nurioğlu, 2000 yılında eşinden boşandı ve aynı yıl Suat Dinçyürek ile evlenirken., 'Dinçyürek' soyadını da aldı. 
     Suat Dinçyürek, Sami Akyol’a ait doğalgaz çevrim atölyesinde çalışan eşi Fatmagül Dinçyürek'le geçinemedikleri gerekçesiyle karşılıklı konuşup boşanmaya karar verdi. Çocuklarını geçen yıl alıp evden ayrılan Suat Dinçyürek, boşanma davasının sonucunu beklemeye başladı. 
     Fatma Dinçyürek, hiçbir duruşmaya gitmedi. Dinçyürek, önceki gün de duruşmaya gelmeyince boşanma davası düştü. Aynı gün saat 22.00 sıralarında, Fatma Dinçyürek’i cep telefonu ile arayan eşi Suat Dinçyürek, telefonu eşinin birlikte yaşadığı ve kendisine ev aldığı öne sürülen eski patronu Sami Akyol’un yanıt vermesine sinirlendi. Suat Dinçyürek, Akyol'a, Bu telefonun sende ne işi var '' derken, Bu seni ilgilendirmez'' yanıtı üzerine ruhsatsız tabancasını alarak, ayrılmak istediği eşinin oturduğu Oruç Reis Sokak’taki Karanfil 9 Apartmanı’nın önüne gidip, beklemeye başladı. Dinçyürek, saat 23.00 sıralarında, apartmandan çıkan Sami Akyol ile tartışırken 6 el ateş etti. Başına 1 ve göğsüne 2 kurşun isabet eden Akyol, çevredekilerin haber vermesi üzerine ambulansla Şevket Yılmaz Devlet Hastanesi’ne kaldırıdı. Akyol, hayati tehlikeyi atlatamadı. 
     Olayla ilgili soruşturmaya başlandı. Sorgulaması tamamlanan Suat Dinçyürek, Adam Öldürmeye Tam Teşebbüs’ suçundan tutuklandı. 
     
</TEXT>
</DOC>
