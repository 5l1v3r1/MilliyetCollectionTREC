<DOC>
<DOCNO> 369968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonsiy09.html </URL>
<DATE> 2005/08/15/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Büyükanıt Geleceği yalnız başkaları değil, bizim de çizmemiz lazım 
</HEADLINE>
<TEXT>

     Kara Kuvvetleri Komutanı Orgeneral Yaşar Büyükanıt, "Geleceği yalnız başkaları değil, bizim de çizmemiz, görmemiz lazım" dedi. 
     Orgeneral Büyükanıt, İzmir’de Ege Ordu Komutanı Orgeneral Işık Koşaner’in, görevi Orgeneral Fethi Tuncel’e devretmesi dolayısıyla Ege Ordu Komutanlığı Karargahı’nda düzenlenen devir teslim törenine katıldı. 
     Orgeneral Büyükanıt, tören sonrası bir gazetecinin sorusu üzerine, tüm dünyada "bir dönüşümün" yaşandığını bildirdi. Bu dönüşüme çeşitli isimler takıldığını belirten Orgeneral Büyükanıt, şöyle konuştu 
     "Büyük Ortadoğu Projesi diyorlar, şunu diyorlar bunu diyorlar. 
     Dünyada başta Ortadoğu olmak üzere dönüşüm süreci yaşanıyor. Önemli olan Türkiye’nin bu sürece nasıl katkıda bulanacağı, nasıl yöneteceğidir. Geleceği yalnız başkaları değil, bizim de çizmemiz, görmemiz lazım. Peter Groker’in bir sözü vardır, geleceği tahmin etmenin en güzel yolu, onu yaratmaktır der. Geleceği nasıl tahmin ediyorsanız eğer onu şimdiden yaratabiliyorsanız başarılı olursunuz." 
     
</TEXT>
</DOC>
