<DOC>
<DOCNO> 373398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/27/son/sonspo22.html </URL>
<DATE> 2005/08/27/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Fenerbahçe 5 - Samsunspor 2 
</HEADLINE>
<TEXT>

     Turkcell Süper Ligi’nde yapılan maçta Fenerbahçe, kendi saha ve seyircisi önünde Samsunspor’u 5-2 yendi. 
     6. dakikada Alex, kullandığı faul atışında topu kale içine gönderdi. Altıpas içinde Nobre’nin kafayla kaleye gönderdiği top savunmaya çarpıp yükseldi. Bu kez kale çizgisi üzerinde Önder, topu kafayla kaleye göndermek istedi. Ancak maçın hakemi Bülent Demirlek, yardımcısının uyarısıyla ofsayt kararı verdi. 
     12. dakikada Alex’in pasıyla sol çarprazdan ceza alanına giren 
     Anelka’nın vuruşunda, top kaleci Ali Uyanık’ta kaldı. 
     13. dakikada Ali Akdeniz’in ara pasında, Fenerbahçe savunmasının 
     arkasında haraketlenen Kaies’den önce kalesinden çıkan Volkan’ın uzaklaştırmak istediği top, Kaies’e çarparak filelere gitti ve Samsunspor 1-0 öne geçti. 
     17. dakikada soldan Ümit’in ortasında, Aurelio’nun kafa vuruşunda, 
     Samsunspor savunmasının uzaklaştırmak istediği topu Alex, penaltı noktasından mükemmel bir rövaşatayla ağlara göndererek, beraberliği sağladı 1-1. 
     37. dakikada sağ çarprazdan serbest vuruş kullanan Alex’in kaleye 
     gönderdiği top, kaleci Ali Uyanık’tan döndü. Arka direkte topla buluşan Appiah’ın vuruşunda, yine kaleciden dönen meşin yuvarlağı savunma uzaklaştırdı. 
     44. dakikada Nobre’nin ceza alanı hemen dışından yerden şutunda, 
     Ali Uyanık üzerine gelen topu kontrol etti ve maçın ilk yarısı 1-1’lik eşitlikle bitti. 
     
     İlkyarı sonucu Fenebahçe 1 - Samsunspor 1 

     48. dakikada Ümit’in soldan ortasında altı pas çizgisi önünden Anelka’nın kafayla kaleye gönderdiği top, kaleci Ali Uyanık’ın müdahalesine rağmen filelere gitti 2-1 57. dakikada şık çalımlarla sağ çaprazdan ceza alanına giren Alex’in yerden vuruşunda, top kaleci Ali Uyanık’ta kaldı. 
     70. dakikada Mustafa’nın ceza alanı dışından sert şutunda, kaleci 
     Volkan üzerine gelen topu kontrol etti. 
     72. dakikada Aurelio’nun sağdan ortasında ceza alanı içinde altı 
     pasta Nobre güzel bir kafa vuruşuyla topu filelere göndererek, farkı 2’ye çıkardı 3-1 75. dakikada Kaies’in sağdan kullandığı korner atışında, ceza alanı içinde Musa’nın yatarak kafa vuruşunda, top kaleci Volkan’da kaldı. 
     78. dakikada Alex’in soldan kullandığı korner atışında, 
     Luciano’nun ceza alanı içinde kafa vuruşunda, meşin yuvarlak üstten auta gitti. 
     81. dakikada Aurelio’nun ceza alanı dışından sert şutunda, top 
     kaleci Ali Uyanık’ta kaldı. 
     83. dakikada Alex’in soldan kullandığı korner atışında, ön direkte 
     Nobre’nin kafa vuruşunda meşin yuvarlak yandan auta gitti. 
     84. dakikada Appiah’ın ceza alanı dışından sert vuruşunda, kaleci 
     Ali Uyanık topu kornere tokatladı. 
     85. dakikada sağdan Mehmet’in ortasında ceza alanı içinde Önder’in 
     kafa vuruşunda, meşin yuvarlak yandan auta çıktı. 
     87. dakikada sağdan korner kullanan Alex’in kaleye doğru 
     gönderdiği topu, kaleci Ali Uyanık yeniden kornere attı. 
     88. dakikada sol çaprazdan ceza alanına giren Aurelio, dar bir 
     açıdan topa sert vurdu, ancak kaleci Ali Uyanık yatarak topa sahip oldu. 
     89. dakikada sağdan Musa’nın ortasında altı pasta Serkan yatarak 
     kafayla meşin yuvarlağı filelere göndererek, farkı 1’e indirdi 3-2 90. dakikada Mehmet’in pasında sol çaprazdan ceza alanına giren Alex, öne çıkan kaleci Ali Uyanık’ı da çalımlayarak, topu boş kaleye gönderdi 4-2 Uzatma dakikalarında sağ çaprazdan ceza alanına giren Mehmet’in kaleciyle karşı karşıya kaldığı pozisyonda vuruşunda iki yan direğe çarpıp ceza alanına dönen topu Semih tamamlayarak, karşılaşmanın skorunu belirledi 5-2 
     
</TEXT>
</DOC>
