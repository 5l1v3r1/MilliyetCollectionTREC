<DOC>
<DOCNO> 370632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sonspo15.html </URL>
<DATE> 2005/08/17/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Oyunlar Köyü'ne yerleşenlerin sayısı 7 bin 676'ya ulaştı... 
</HEADLINE>
<TEXT>

     İzmir’de gerçekleştirilen 23. Dünya Üniversiteler Yaz Spor Oyunları’na katılan sporcu delegasyon üyelerinin kalması için Uzundere’de yapılan Oyunlar Köyü’ne yerleşenlerin sayısı, 131 ülkeden 7 bin 676’ya ulaştı. 
     Müsabakalarını tamamlayan ya da okullarına dönmesi gereken 358 sporcu ise köyden ayrıldı. 
     Oyunlar Köyü Başkanı Suavi Özcan, AA muhabirine yaptığı açıklamada, şu an itibariyle köye yerleşenlerin sayısının 131 ülkeden 7 bin 676’ya ulaştığını bildirdi. Özcan, 20 Ağustos’a dek 100 sporcunun daha köye giriş yapacağını belirtti. 
     
     358 KİŞİ AYRILDI 
     Bir yandan Oyunlar Köyü’ne sporcu ve delegasyon üyeleri gelirken diğer yandan ise müsabakalarını tamamlayan ve okullarına dönecek olan sporcular, köyden ayrılmaya başladı. 
     14 Ağustos’ta Türkiye, Kazakistan, Almanya, Lübnan, Ukrayna, ABD ve Romanya’dan 1’er, 2’şer olmak üzere toplam 18 kişi, 15 Ağustos’ta ise 60 kişi köyden ayrıldı. 
     Dün ise Japonya’dan 40, Çin ve Belarus’tan 20, Finlandiya’dan 15 olmak üzere çeşitli ülkelerden toplam 280 sporcu köyden çıkış yaptı. 
     
</TEXT>
</DOC>
