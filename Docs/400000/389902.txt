<DOC>
<DOCNO> 389902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sontur05.html </URL>
<DATE> 2005/10/26/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
20 yıllık önceki inek satışından adam kaçırıp fidye istediler 
</HEADLINE>
<TEXT>

     İzmir’de dün, 20 yıl önceki inek satışından parayı tahsil edemedikleri gerekçesiyle kefil olan kişiyi silah tehdidiyle kaçırdıkları ve fidye istedikleri iddiasıyla gözaltına alınan 6 kişiden 5’i tutuklandı. 
     Asayiş Şube Müdürlüğü Gasp Büro Amirliği ekiplerince gözaltına alınan M.Y. 29 kardeşi Ö.Y. 24 , E.K. 49 , M.K. 35 ve R.G’nin 22 ifadelerine başvuruldu. Polis, olayın içerisinde olduğunu belirlediği İ.Ç’yi 34 de yakalayarak gözaltına aldı. Zanlılar, sorgularının tamamlanmasının ardından İzmir Cumhuriyet Başsavcılığı’na sevkedildi. 
     Savcılıktaki ifadelerin ardından nöbetçi mahkemeye çıkarılan zanlılardan, M.Y, kardeşi Ö.Y, E.K, M.K. ve İ.Ç. tutuklanarak cezaevine konulurken, R.G. serbest bırakıldı. 
     
     OLAY 
     Burhan Narin’in polise başvurarak, fidye için babası Mehmet Narin’in 65 kaçırıldığını bildirmesi üzerine operasyon başlatan polis, fidyeyi teslim almak için gelen 2 kardeş ile, Mehmet Narin’i bir evde tutan 3 kişiyi gözaltına almıştı. 
     Araştırmada, Mehmet Narin’in 20 yıl önce iki kişi arasındaki 5 ineğin satışına kefil olduğunu, satan kişinin çocukları M.Y. ve Ö.Y’nin parayı tahsil edememeleri üzerine kefili kaçırarak 100 bin YTL fidye istedikleri belirlenmişti. 
     
</TEXT>
</DOC>
