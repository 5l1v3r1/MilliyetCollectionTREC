<DOC>
<DOCNO> 395883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/son/sontur39.html </URL>
<DATE> 2005/11/17/ </DATE>
<TIME> 20.50 </TIME>
<AUTHOR>  </AUTHOR>
<HEADLINE>
Gaziantep'te Blues Festivali 
</HEADLINE>
<TEXT>

     Blues müziğinin ustaları, ''16. Efes Pilsen Blues Festivali'' kapsamında Gaziantepli müzikseverlerle buluştu. 
     Efes Pilsen tarafından geleneksel hale getirilen ve bu yıl 16'ncısı düzenlenen ''Blues Festivali'' Samsun, Trabzon, Erzurum ve Diyarbakır'dan sonra Gaziantep'te gerçekleştirildi. 
     Kalender Plaza'de gerçekleşen etkinlikte, çok sayıda Gaziantepli müziksever Blues müziğinin efsane isimlerini yakından görme ve dinleme fırsatı buldu. 
     Sahneye ilk çıkan Amerikan Blues müziğinin en güçlü isimlerinden biri olarak kabul edilen, solist, şarkı yazarı, oyuncu ve öğretmen Katherine Davis, performansıyla Gaziantepli sanatseverleri etkiledi. 
     Katherine Davis'ten sonra yaşayan en önemli R B vollerden biri olarak bilinen ve 1960 yılında 8 yaşındayken ilk plak sözleşmesini yapan Sly Johnson sahne aldı. 
     Etkinlikte daha sonra, kendine özgü benzersiz Blues, Soul ve Funk tekniği ile Amerika'nın en önemli Blues müzisyenlerinden biri olarak kabul edilen, Blues müziğinin yaşayan efsanesi, Johnson Luther Guitar Junior dinleyicilerin karşısına çıktı. 
     İlki İstanbul'da yapılan festival, Gaziantep'in ardından Kayseri, Konya, Mersin, Adana, İstanbul, Bursa, Eskişehir, Ankara, Antalya, Denizli, İzmir, Kıbrıs, Tekirdağ ve Çanakkale'de gerçekleştirilecek. 
     
</TEXT>
</DOC>
