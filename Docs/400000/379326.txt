<DOC>
<DOCNO> 379326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/guncel/gun03.html </URL>
<DATE> 2005/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, yeni 'çekim merkezi' 
</HEADLINE>
<TEXT>


İstanbul Modern'in ilk uluslararası sergisi "Çekim Merkezi" açıldı. Serginin küratörlüğünü, 2005 Venedik Bienali'nin de iki küratöründen biri olan Rosa Martinez üstlendi 

Yasemin Bay 

İstanbul Modern'in, çağdaş sanatın dünyanın estetik, politik ve sosyal sorunlarını ortaya koyan çalışmalar üreten önemli isimlerini bir araya getiren ilk uluslararası sergisi "Çekim Merkezi" 8 Ocak'a kadar görülebilecek. Küratörlüğünü İstanbul Modern'in baş küratörü Rosa Martinez'in üstlendiği sergi Anish Kapoor, Jeff Koons, Rem Koolhaas, Richard Wentworth, Juan Munoz gibi sanatçıları ilk kez Türkiyeli izleyiciyle buluşturuyor. 2005 Venedik Bienali'nin de 2 kadın küratöründen biri olan Rosa Martinez ile 'denge'yi aramak üzere yola çıkan "Çekim Merkezi"ni konuştuk. 

Serginin adını belirlerken İstanbul Modern ile bir bağlantı kurdunuz mu Müze kurulduğu andan itibaren bir çekim merkezi oldu. 
Doğru. Serginin adının müzeyle bir ilintisi var. Birçok anlamı da içinde barındırıyor. Öncelikle evet, bu müze bir çekim merkezi oldu. New York, Paris gibi belli başlı çekim merkezleri artık eskimeye, yorulmaya başladı. Dünyada yeni çekim merkezleri oluşuyor. İstanbul da bunlardan biri. 

Sergi bienale denk geliyor. Bu planlanmış mıydı 
Serginin özellikle bienalle aynı dönemde olmasını istedik. Bienal çok ilgi gören, oturmuş bir etkinlik. O ilgiden de yararlanmak istedik. Bu karşılıklı bir yarar olacak. Amaç şehrin kültür yaşamına daha çok zenginlik katmak. 

Sergi için nasıl bir tema belirlediniz 
Çağdaş sanatta bir belirsizlik hissediliyor egemen bir stil, yaklaşım ya da akım söz konusu değil. Bu belirsizliğin içinde bir referans noktası arama ihtiyacı var. "Çekim Merkezi"nde bu arayışa girdik. Çekim merkezine varış noktası, aslında denge arayışıyla bağlantılı. Serginin kurgusunda da bu temanın, farklı sanatçılar tarafından farklı şekillerde işlendiğini göreceksiniz. 

Serginin kurgusunu nasıl oluşturdunuz 
Küratörün işi burada başlıyor yazar gibi devreye girip yapıtlar arasındaki benzerlikleri ya da zıtlıkları vurgulamalı, hepsinin birlikteliğinden ortak bir dil oluşturmalı. Amaç sergiyi gezenlere bir söylemin yol güzerg hını oluşturmak. Ben de bunu yapmaya çalıştım. 

Maria de Corral ile birlikte Venedik Bienali'nin 110 yıllık tarihindeki ilk kadın küratörlerden birisiniz. Venedik nasıl bir deneyimdi 
Tarihi bir ortamda, dünyanın belli başlı bienalinde çalışmak ve de Corral ile Venedik'in ilk kadın küratörü olmak çok büyük bir keyifti. Kadın hakları kanunen var. Ama sanatsal yaratım ve küratörlük alanında kadınların ön plana çıkması için çok savaşmamız gerekiyor. İstanbul Modern'in baş küratörünün bir kadın olması ayrıca bir gurur kaynağı. 


</TEXT>
</DOC>
