<DOC>
<DOCNO> 358625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko10.html </URL>
<DATE> 2005/07/06/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Petrol fiyatları 60 dolar sınırında... 
</HEADLINE>
<TEXT>

     ABD'nin önemli petrol üretim merkezlerinden Meksika Körfezi'nin mevsimsel olarak tropikal kasırgaların tehdidi altına girmesi, 1 hafta aradan sonra uluslararası borsalarda petrol fiyatlarını yeniden 60 dolar sınırına dayanmasına neden oldu. 
     New York Borsası'nda Batı Teksas türü olarak bilinen ABD hafif petrolünün varili, dünkü kapanışına göre 30 sent artışla 59.89 dolara ulaştı. Borsada fiyatlar dün de 84 sent artış kaydetmişti. 
     Londra Borsası'nda işlem gören Brent petrolünün varili ise 23 sent artışla 58.52 dolara çıktı. 
     Meteoroloji uzmanları, tropikal Cindy Fırtınası'nın ABD'nin petrol üretiminin üçte birinin gerçekleştirildiği Meksika Körfezi'ndeki altyapıya tehdit oluşturduğunu belirtiyorlar. 
     Fırtına nedeniyle Meksika Körfezi'nde en az 23 petrol platformu ve 6 sondaj kulesi boşaltıldı. Bu durumda Körfez'deki normal üretimin potansiyelinin yüzde 3'ü kullanılamıyor. 
     Karayipler Denizi'nde henüz oluşma aşamasında olan tropikal Dennis Fırtınası'nın da üretimi aksatmasından korkuluyor. 
     Geçen yıl Meksika Körfezi'ne ulaşan tropikal İvan Kasırgası, altyapı ve boru hatlarına da zarar vererek üretimin uzun süre kapasitesinin altında sürmesini sağlamıştı. 
     
</TEXT>
</DOC>
