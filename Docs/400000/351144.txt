<DOC>
<DOCNO> 351144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/dunya/axdun01.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Suriye yüzünden sinirim bozuldu' 
</HEADLINE>
<TEXT>


DIŞ HABERLER SERVİSİ 


ABD Başkanı George W. Bush, Suriye'ye yönelik yeni bir uyarıda bulunarak, seçim sürecinin devam ettiği Lübnan'da bir "yıldırma ortamı" yaratmakla suçladığı Suriye'den, gizli servis üyelerini bu ülkeden çekmesini istedi. 
Bush, önceki gün yaptığı açıklamada, komşusunun içişlerine karışmaması yönündeki baskılara rağmen Suriye Gizli Servis üyelerinin Lübnan'da varlığını sürdürdüğüne dair istihbaratların "sinirini bozduğunu" söyledi. 
Bu arada Birleşmiş Milletler BM Genel Sekreteri Kofi Annan, Suriyeli istihbarat çalışanlarının Lübnan'dan çekilip çekilmediklerini araştırmak üzere, bu ülkeye bir ekip gönderme kararı aldı. 
Suriye Enformasyon Bakanı Mehdi Daklallah ise, ABD'nin, "Suriye, halen Lübnan'da istihbaratçı bulunduruyor" şeklindeki iddiasının doğru olmadığını söyledi. 


</TEXT>
</DOC>
