<DOC>
<DOCNO> 380825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun42.html </URL>
<DATE> 2005/09/23/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Filistin İçişleri Bakanlığı 19 kişi öldü 
</HEADLINE>
<TEXT>

     Hamas’ın Gazze şehri yakınlarındaki Cebaliye Mülteci Kampı’nda yaptığı gösteri sırasında meydana gelen patlamada ölenlerin sayısı 19’a yükseldi. 
     Filistin İçişleri Bakanlığı’ndan verilen bilgiye göre, patlamada 19 kişi öldü, 80 kişi de yaralandı. 
     İçişleri Bakanlığı, gösteride çok fazla kişinin bulunduğunu, patlamanın, teknik bir nedenden kaynaklanabileceğini de ifade etti. 
     Ölenlerin arasında çok sayıda çocuk bulunduğu da belirtiliyor. 
     Hamas’ın düzenlediği gösteri sırasında, ev yapımı silahların bulunduğu bir kamyonda meydana geldiği bildirilen patlamayla ilgili olarak, gösteriye katılanlar ve Hamas liderleri İsrail’i suçladı. 
     Hamas Ramallah Sorumlularından Hasan Yusuf, İsrail helikopterlerinden füze atıldığını "onlarca kişinin gözleriyle gördüğünü" belirtti. Yusuf, bu saldırıya karşı suskun kalmayacaklarını ve intikam alacaklarını da kaydetti. 
     İsrail, füze atıldığı yolundaki iddiaları yalanladı. 
     
</TEXT>
</DOC>
