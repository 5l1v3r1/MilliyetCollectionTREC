<DOC>
<DOCNO> 352482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sondun03.html </URL>
<DATE> 2005/06/16/ </DATE>
<TIME> 07.20 </TIME>
<AUTHOR>  </AUTHOR>
<HEADLINE>
Bomba yüklü ABD askeri uçağı Arizona'da düştü 
</HEADLINE>
<TEXT>

     ABD Deniz Piyade Kolordusu’na bağlı bomba yüklü bir askeri uçağın, alev alarak Arizona eyaleti yakınındaki Yuma yerleşim bölgesine düşmesine karşın kazada yaralanan olmadığı bildirildi. 
     Yetkililer 225 kilogram bomba ve 25 milimetrelik 300 kadar mermi yüklü Harrier AV-8B tipi jet uçağının yerel saatle 14.49’da askeri tatbikat yaptığı sırada Yuma’nın iç kesiminde düştüğünü belirttiler. 
     Kent sözcüsü James Stover uçağın iki eve çarptığını ileri sürerken, düşen uçağın üssünün bulunduğu Yuma’daki Deniz Piyade Kolordusu sözcüsü Onbaşı Michael Nease, tek koltuklu uçağın bir evin bahçesine düştüğünü iddia etti. 
     Pilotun kaza sırasında pilot kabini fırlatıcısını kullanarak kurtulduğunu belirten Nease, çarpma sonucu çıkan yangının ise şehir ve askeri yangın söndürme birimlerince söndürüldüğünü kaydetti. Nease, yakındaki bir hastaneye kaldırılan pilotun kazadan sonra yürüyebilecek durumda olduğunu ifade etti. Yetkililer de olayda yaralanan olmadığını doğruladılar. 
     
</TEXT>
</DOC>
