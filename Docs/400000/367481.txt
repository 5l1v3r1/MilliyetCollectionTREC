<DOC>
<DOCNO> 367481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/ekonomi/eko07.html </URL>
<DATE> 2005/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirilecek Mersin Limanı'na üç grup teklif verdi 
</HEADLINE>
<TEXT>


ANKARA Milliyet 

Rekabet Kurulu'nun ikiye ayrılarak ayrı kişilere işletim hakkının verilmesini istediği, ancak bölünme gerçekleştirilmeden özelleştirilmeye çıkarılan Mersin Limanı için üç grup teklif verdi. 
Özelleştirme İdaresi, TCDD'ye ait Mersin Limanı'nın 36 yıllığına işletim hakkının devri amacıyla açılan ihaleye katılmak üzere üç teklif alındığını belirtirken, teklif sahiplerini açıklamadı. İhaleyle ilgili 16 firma şartname almıştı. İhale gerekli görülürse açık arttırmayla sonuçlandırılacak. Bu arada Kuşadası Tatil Köyü'nün satışına ilişkin anlaşma, Kuşadası Turizm Yatırımcılığı ve İşletmeciliği ile ÖİB arasında imzalandı. Kuşadası Turizm'in ortakları arasında Global Altyapı Hizmetleri ve Boğaziçi Yatırım Holding bulunuyor. 


</TEXT>
</DOC>
