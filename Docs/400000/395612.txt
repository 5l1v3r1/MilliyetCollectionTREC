<DOC>
<DOCNO> 395612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/ekonomi/eko01.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan açılışını yapıyor, Enerji Bakanı dizini dövüyor 
</HEADLINE>
<TEXT>


Başbakan Erdoğan, Rusya Devlet Başkanı ve İtalya Başbakanı ile birlikte bugün Samsun'da Mavi Akım Doğalgaz Hattı'nın 'resmi' açılışını yapacak. Ankara'da ise Enerji Bakanı, 'Keşke bu kadar gaz almasaydık' diye açıklama yaptı 

ANKARA Milliyet 

Başbakan, Mavi Akım projesinin 'resmi açılışı' için Samsun'da enerji zirvesi düzenlerken, Enerji Bakanı Hilmi Güler, Ankara'da, "Keşke bu kadar gaz almasaydık. Elimizde fazla doğalgaz var. Keşke doğalgaza bu kadar bağlı kalmasaydık" açıklamasını yaptı. 
Enerji Bakanı Hilmi Güler, Mavi Akım Doğalgaz Boru Hattı'nın 'resmi açılışı'ndan bir gün önce, dün, TBMM Plan ve Bütçe Komisyonu'na bakanlığının bütçesini sundu. Bakan Güler enerjide hükümetin yeni politikalarını anlatırken, Türkiye'nin yaptığı hatalı anlaşmalar yüzünden 'fazla doğalgaz sorunu' ile karşı karşıya kaldığını anlattı. 
Bilindiği gibi, Başbakan Erdoğan, İtalya Başbakanı Silvio Berlusconi ve Rusya Devlet Başkanı Vladimir Putin'in katılımıyla, bugün açılışı yapılacak Mavi Akım Doğalgaz Boru Hattı, Türkiye'nin en tartışmalı projelerinden birini oluşturuyor. 

'Keşke bağlı olmasaydık' 
Bakan Güler, 'take or pay' al ya da öde koşulu nedeniyle doğalgaz anlaşmalarında sıkıntı yaşandığını, yapılan görüşmeler sonucunda 40 milyar metreküplük indirim sağlandığını, bu nedenle artık elektrik üretiminde suya yönelebileceklerini belirtti. "Elimizde fazla doğalgaz var" diyen Güler, "Keşke doğalgaza bu kadar bağlı kalmasaydık. Keşke, kömür, su, nükleer gibi kaynaklara ağırlık verebiyseydik" dedi. 
Enerji Bakanlığı'ndan edinilen bilgiye göre, doğalgaz alım anlaşmalarında Türkiye'nin 'Take or Pay' al ya da öde koşulundan kaynaklanan zararını engellemek amacıyla yapılan girişimler sonucunda 2003 - 2025 yılları arasını kapsayan dönemde 40 milyar metre küplük indirim sağlandı. Bugün doğalgaz alımında uygulanan fiyatlar dikkate alındığında kümülatif olarak Türkiye'nin 8 milyar doları, kullanmadığı doğalgaza ödemesi engellenmiş oldu. 

Güneş aynası üretildi, köfte pişti, çay demlendi Geçmişte her kuruluşun yaptığı sondaj sonuçlarını masaya yatırarak arşivlerden yeni kaynaklar çıkarmaya çalıştıklarını belirten Güler, "Bayağı güzel şeyler bulduk. Rezervleri tespit ediyoruz. Seferberlik başlattık" dedi. Çalışmalarda ortaya çıkan ve 'Zihni Sinir Projeleri' dedirten projelerden bazıları şöyle 
Tuz Gölü'nün altında bulunan 5 milyar metreküplük doğal mağaralara doğalgaz basılacak, 'kötü gün' için arz güvenliği sağlanacak.Su, yeryüzüne yakın uygun mağaralarda depolanacak. Mikrobesleyici üretildi. Sarımsakta yüzde 24 örneğinde olduğu gibi tarımda üretim artışı sağlanacak.100 güneş aynası üretildi, köfte de pişirildi, çay da demlendi. Köylere dağıtılacak. Harran'da bir köyün ortasına konacak, salça pekmez burada kaynatılacak. Yanmayan k ğıt ve kumaş üretilecek. 



2 petrol, 2 de doğalgaz hattından enerji akıyor Evrim Ergin 
1 - Mavi Akım Hat, yılda 16 milyar metreküp doğalgaz taşıma kapasitesine sahip. Uzunluğu 1200 km. Rusya'nın İzobilniye kentinden başlayarak Ankara'da son buluyor. Denizin 2.140 metre dibinden geçen boru hattı, bu derinlikle dünya rekorunu elinde bulunduruyor. 

2 - Rusya - Türkiye Doğalgaz Boru Hattı Türkiye'ye Bulgaristan sınırındaki Malkoçlar'dan giriyor ve Ankara'ya ulaşıyor. 842 km. uzunluğundaki hat boyunca, Kırklareli, Pendik, Eskişehir, Ambarlı ve Bursa'da kompresör istasyonları, Malkoçlar'da ana ölçüm istasyonu ve pig tesisi bulunuyor. 

3 - Bakü - Tiflis Ceyhan Petrol Boru Hattı BTC Proje Bakü'den başlayarak, Ceyhan'da son buluyor. 1.774 km uzunluğa sahip Türkiye kesimi 1.074 km. Boru hattı ile başta Azeri petrolü olmak üzere bölgeden yılda 50 milyon ton düzeyinde ham petrolün, Ceyhan'a, buradan da dünya pazarlarına ulaştırılması amaçlanıyor. 

4 - Kerkük - Yumurtalık Petrol Boru Hattı Irak'ın Kerkük ve diğer üretim sahalarından elde edilen ham petrolü Ceyhan Yumurtalık Deniz Terminali'ne ulaştıran bu hat aslında iki hattan oluşuyor. Yıllık kapasitesi 70.9 milyon ton. Birinci hattın uzunluğu 986 km, ikinci hattın uzunluğu ise 890 km'dir. 

5 - Samsun - Ceyhan Petrol Boru Hattı Henüz proje aşamasında. Rus ve Kafkas petrollerinin Akdeniz'e aktarılamasını ve boğazlardaki tanker trafiğini azaltmayı öngörüyor. Üç proje başvurusu var. Samsun- Kırıkkale, Samsun - Kayseri veya Samsun - Sivas. Kapasitesi 70 milyon ton olacak. Hükümetin Çalık - ENI ortaklığının projesi olan Kayseri güzerg hına sıcak baktığı belirtiliyor. Uzunluğu 600 km civarında. 

6 - Türkiye - Yunanistan Doğalgaz Boru Hattı projesi Türkiye - Yunanistan arasında doğalgaz şebekelerinin bağlantısını ve Güney Avrupa Gaz Ringi'nin gerçekleştirilmesi kapsamında başlatılan proje ile 750 milyon metreküp doğalgaz taşınması planlanıyor. Miktarın, 2012'de 11 milyar metreküpe ulaşması öngörülüyor. 209 km'si Türkiye sınırlarında olmak üzere, toplam 300 km uzunluğundaki hattın, 2006'da tamamlanması planlanıyor. Proje, Türkiye'ye, almak zorunda kaldığı fazla gazı Avrupa'ya satma imk nı verecek 

7 - Trans - Trakya Projesi Burada iki ayrı ana proje söz konusu. Birincisi, Bulgaristan ve Yunanistan üzerinden geçen proje, ikincisi ise Türkiye'de İğneada - Saros Körfezi arasındaki proje. Bulgaristan ve Yunanistan arasındaki proje için Rusya ile de imzalar atılmış durumda. Ancak yine de Türkiye'den geçen proje hem maliyet, hem de inşaat kolaylıkları taşıyor. Ancak projenin çevreye vereceği zararlar ile ilgili endişeler bulunuyor. 


</TEXT>
</DOC>
