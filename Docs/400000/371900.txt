<DOC>
<DOCNO> 371900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/22/son/sonspo09.html </URL>
<DATE> 2005/08/22/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
İspanyol Marca gazetesi Denilson Bordeaux'ya gidiyor... 
</HEADLINE>
<TEXT>

     Vestel Manisaspor'a transferinde pürüz çıkan Real Betis'in Brezilyalı oyuncusu Denilson'un Fransa'nın Bordeaux takımına kiralanacağı iddia edildi. 
     İspanyol spor gazetesi Marca'nın dün yayımladığı haberde Betis teknik direktörü Serra Ferrer, Denilson'a kadroda yer vermeyi düşünmediği ve 27 yaşındaki oyuncunun Fransa'ya gidebileceği belirtildi. 
     2000 yılında rekor bir transfer ücretiyle 32 milyon avro karşılığında Flamengo'dan Betis'e giden Denilson, beş sezonda ancak sekiz gol kaydedebildi. 
     Geçtiğimiz günlerde basında Denilson'un Vestel Manisaspor'la anlaştığı yönündeki haberlere rağmen Brezilyalı oyuncu Türkiye'ye gelmeyi kesinlikle düşünmediğini dile getirmişti. 
     Öte yandan Betis İspanya Süper Kupası rövanşında Barcelona'yı deplasmanda 2-1 yendi. Fakat Barcelona ilk maçı 3-0 kazandığı için kupa Katalan ekibinin oldu. 
     
</TEXT>
</DOC>
