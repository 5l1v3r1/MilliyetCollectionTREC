<DOC>
<DOCNO> 373164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sontur11.html </URL>
<DATE> 2005/08/26/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Katili sevgilisi çıktı 
</HEADLINE>
<TEXT>

     DHA 

      TEKİRDAĞ’ın Çorlu İlçesi'nde vücuduna sıkılan 6 kurşunla yaralı olarak kullandığı otomobille geldiği hastenede yaşamını yitiren 37 yaşındaki Şaban Küsmez'in sevgilisi 23 yaşındaki B.A., katil zanlısı olarak gözaltına alındı. 
     Sağlık Mahallesi'nde hurdacılık yapan Şaban Küsmez, geçen pazartesi günü sabaha karşı kendi kullandığı 59 FF 719 plakalı otomobille özel bir hastaneye yaralı olarak geldi. Hastanenin Acil Servisi'nde tedaviye alınan Küsmez’in vücudunda 6 kurşun yarası olduğu belirlendi. Aşırı kan kaybeden Küsmez, Çorlu Devlet Hastanesi'ne sevk edildi. Eşinden yeni boşanan 2 çocuk babası Şaban Küsmez, burada tüm müdahalelere rağmen kurtarılamayarak yaşamını yitirdi. Cinayetle ilgili ipuçlarını değerlendiren polis, cinayet şüphesiyle Küsmez'in sevgilisi olduğu iddia edilen B.A.'yı gözaltına aldı. Poliste ifade veren şüpheli B.A., olay günü birlikte otomobille gezdiklerini ve daha sonra tartışmaya başladıklarını anlatarak, Tartıştıktan sonra silahını çekerek beni tehdit etti. Daha sonra tabancayı otomobilin torpido gözünün üzerine koydu. Tartışma devam ederken ben de silahı alarak bir el ateş ettim, ilk mermi omzuna isabet etti. Nasıl olduğunu anlayamadım ve tabanca peş peşe ateş aldı'' dedi. Katil zanlısı B.A., polisteki sorgusunun ardından adliyeye sevk edilecek. 
     
</TEXT>
</DOC>
