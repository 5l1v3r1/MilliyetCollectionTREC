<DOC>
<DOCNO> 372688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/yasam/yas05.html </URL>
<DATE> 2005/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, hırsıza seyirci kaldı 
</HEADLINE>
<TEXT>


Adana'da polisler, bir hırsızı girdiği evde kıstırdılar. Ama, "Yeni CMK'ya göre arama iznimiz yok" deyip, hırsızla bir süre 'taşlaştılar' ve karakola döndüler 

MİLLİYET DHA 

Yeni Ceza Mahkemesi Kanunu'nda CMK yetkileri kısıtlandığı için, suçla mücadelede yetersiz kalındığından yakınan polisin tutumu, bazı olaylarda suçluları izlemekle yetinme boyutlarına ulaştı. 
Bunun son örneği, Adana'da yaşandı. İhbar üzerine bir hırsızın girip, lambalarını bile yaktığı Hurmalı Mahallesi'ndeki evin önüne gelen polis, ev sahibini bulamayınca 'arama izni bulunmadığı' gerekçesiyle olay yerinden ayrıldı. Ancak mahalleli, 'Polis İmdat' hattı 155'i arayarak hırsızın h l evde olduğunu bildirince tekrar olay yerine gelen ekipler, çatılara çıkarak hırsız aradı. Demir parmaklıklarla kapalı olduğu için hırsızın bulunduğu kata giremeyen polisler, evin içinde dolaşan hırsızı da gördüler. 

Taşları geri fırlattı 
'Dışarı çık' çağrılarından sonuç alamayan polis, pencereden taş atarak hırsızı dışarı kaçırmaya çalıştı. Hırsız da polise, attığı taşları geri fırlatarak yanıt verdi. 
Bir süre sonra evden ses gelmeyince hırsızın kaçmış olabileceğini düşünerek tekrar karakola dönen polis memurları, yeni yasanın ellerini kollarını bağladığını iddia ederek, "Ev sahibinin rızası olmadan girememiz yasak. Kapıyı kırsak suç işlerdik. Hırsız dalga geçti" dediler. 

Yasa yetki veriyor 

Yeni CMK'ya bağlı çıkan Adli ve Önleme Aramaları Yönetmeliği'nde, polisin yakındığı şu düzenleme yer alıyor "Adli aramaya karar verme yetkisi h kimindir. Kolluk, arama kararı alınmasını talep ettiği durumlarda, mak l şüphe sebeplerini belirten ayrıntılı ve gerekçeli bir rapor hazırlar ve savcıya başvurur. H kim kararı veya gecikmesinde sakınca bulunan hallerde savcının, savcıya ulaşılamadığı hallerde ise kolluk amirinin yazılı emriyle arama yapılabilir. Kolluk amirlerince konutta, işyerinde ve kamuya açık olmayan kapalı alanlarda arama kararı verilemez. Sayılan bu yerlerde arama ancak h kim kararı veya gecikmesi sakıncalı hallerde savcının yazılı emriyle yapılabilir." 
Ancak hukukçular, polisin aynı yönetmelikteki şu düzenlemeye dayanarak müdahalede bulunabileceğini savunuyor 
"Herhangi bir sebeple hukuka uygun şekilde yakalandıktan sonra kolluk güçlerinin elinden kaçmakta olan kişilerin veya işlenmekte olan veya henüz işlenmiş olan veya pek az önce işlendiğini gösteren belirtilerin olduğu suçun failinin yakalanması amacıyla takibi sırasında girdikleri araç, bina ve eklentilerinde yakalanması amacıyla yapılacak aramalarda karar aranmaz." 

İki örnek olay daha olmuştu 

Geçen hafta başında Adana'da bindiği belediye otobüsünde cep telefonu çalınan Hacı Karatekin 60 , şoförü uyararak, aracı Emniyet Müdürlüğü önüne çektirip kapıları kapattırdı. Karatekin, bir yolcudan aldığı cep telefonuyla numarasını çevirdi. İki kez çalan telefon, sonra kapandı. Otobüse gelen polis ise, "Yasa gereği yolcuları arayamayız" diyerek, hırsızı gören olup olmadığını sormakla yetindi. Olumsuz yanıt alan polis, şoföre devam etmesini söyledi. İfadesi alınan ise, mağdur Karatekin oldu. 
İstanbul Kadıköy'de de, 21 Haziran gecesi otomobil çalmaktan 3 kişinin peşine düşen polis, zanlılardan Emrullah Savcı ve Burhan Aktürk'ü yakaladı. Ancak, ailesinin evine giren Serkan Yüce hakkında, içeri girme izni için savcıdan istenen izin 3 saat sonra geldi. İzin ev sahibine tebliğ edildiğinde Yüce kaçmıştı. 


</TEXT>
</DOC>
