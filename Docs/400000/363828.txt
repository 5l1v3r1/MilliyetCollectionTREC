<DOC>
<DOCNO> 363828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/yazar/uras.html </URL>
<DATE> 2005/07/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
"Sandık vetosu" 
</HEADLINE>
<TEXT>


Cumhurbaşkanı, bankaların, sigorta şirketlerinin ve de odaların çalışanları için kurulan özel sağlık ve emeklilik sandıklarının SSK'ya devredilmesi amacıyla Bankalar Kanunu'nun sonuna eklenen geçici maddeyi veto etti. 
Ülkedeki tüm sosyal güvenlik kuruluşlarının Emekli Sandığı, SSK, Bağ-Kur ve de özel sağlık ve emeklilik sandıklarının bir bütün halinde yeniden yapılandırılması için çalışmalar yapılıyor. Bu çalışmalar "Sosyal Güvenlik Reformu" diye adlandırılıyor. Çalışmalar bitecek, belirlenen modeli uygulamak için TBMM'den kanun çıkarılacak. 
Çalışmalar devam ederken, sistemin bütününün ne olacağı belirlenmemiş iken, "paketten cımbız ile" özel sağlık ve emeklilik sandıkları acaba neden çıkarıldı Sosyal güvenlik ile ilgisi olmayan bir kanunun kuyruğuna bir tek madde eklenerek bu sandıklar acaba neden SSK'ya devredildi 
Çünkü, Yapı Kredi'yi satın alacak olanlar böyle istedi. Yapı Kredi'yi satın alacakların açıklamalarına göre, bankanın çalışanlarının ve emeklilerinin üye olduğu sandığın 500 milyon ile 800 milyon euro dolayında bir açığı var. 

Kazanılmış haklar kayboluyor 
Alıcılar "Bir kanun çıkarılarak bu açık SSK'nın sırtına bindirilmez ise biz bankayı almayız" diyorlar. Hükümetimiz de "Aman alıcılar Yapı Kredi'yi almaktan vazgeçmesin" diyerek, özel ve güzel bir kanun çıkarıyor. 
İşte Cumhurbaşkanı'nın veto ettiği bu... Cumhurbaşkanı diyor ki "Üyelerine devletin sosyal güvenlik kurumlarından daha üstün güvenlik hakkı sağlayan özel sandıklara el konulması, Anayasa'ya aykırıdır. Emeklilerin, çalışanların kazanılmış hakları elinden alınıyor." 
SSK'ya devredilen özel sandıkların nasıl kurulduğunu, nasıl çalıştığını hatırlatayım da neyin ne olduğu daha iyi anlaşılsın. 

Sandıkların imk nları fazla 
506 sayılı Sosyal Sigortalar Kanunu'nun geçici 20. maddesiyle, bu kanunun yayınından önce, bankalar, sigorta ve reasürans şirketleri, ticaret odaları, sanayi odaları, borsalar veya bunların teşkil ettikleri birlikler personelinin, malullük, yaşlılık ve ölümlerinde yardım yapmak amacıyla kurulmuş sandıkların belli şartlara uymaları halinde devamına izin verildi. 
506 sayılı kanuna göre statüleri Çalışma ve Sosyal Güvenlik Bakanlığı tarafından onaylanan bu sandıkların mali durumları, Çalışma, Maliye ve Ticaret Bakanlıkları'nca müştereken kontrol ve murakabe edilir. Mali durumlarının kontrol ve murakabesi sonunda alınması gereken tedbirlerin, bu sandıkları ve ilgili bulundukları teşekküller tarafından yerine getirilmesi zorunludur. Sosyal Sigortalar Kurumu SSK var iken, bu sandıklara ne ihtiyaç var Var, çünkü bu sandıklar, üyelerine SSK'nın verdiği imk nların üzerinde imk n veriyor. 

Daha çok ödeyen çok alıyor 
Bu nasıl oluyor 1 Sandık üyeleri her ay sandığa SSK priminin üzerinde prim ödemesi yapıyor. 2 Sandığı olan kuruluşlar, zaman zaman veya her yıl, çalıştırdıkları personel için sandığa ek bir yardım yapıyor. 
Tekrarda yarar var. Bankalar Kanunu'nun kuyruğuna özel madde eklenmesinin tek nedeni Yapı Kredi'yi satın alacak olanların Yapı Kredi sandığından kurtulmak istemesi. 
1 Yapı Kredi sandığının gerçekten açığı var mı yok mu Bu konuda bilgi yok. Eğer aktüerya hesaplarını, Çalışma, Maliye ve Ticaret Bakanlıkları denetliyor ise, sözü edilen büyüklükte bir açığın oluşmaması gerekir. 
2 Tartışmalarda sadece açığı olan sandıklardan söz ediliyor. Diğer sandıkların genelde açığı yok, büyük varlığı var. 
3 Bu sandıklardan çok sayıda emekli yararlanıyor, çalışan sağlık yardımı görüyor. Müktesep hak diye bir şey var. Kanun ile, emeklilerin ve çalışanların kazanılmış haklarını ellerinden almak yanlıştır. 



</TEXT>
</DOC>
