<DOC>
<DOCNO> 353061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sontur38.html </URL>
<DATE> 2005/06/17/ </DATE>
<TIME> 18.05 </TIME>
<AUTHOR>  </AUTHOR>
<HEADLINE>
R.S.'ye bakire raporu verildi 
</HEADLINE>
<TEXT>

     Özgür CEBE - Adnan AVUKA DHA 

      MARDİN’in Ömerli İlçesi'nde para karşılığında erkeklere pazarlandığı iddia edilen ve 4 Haziran'da Mardin Devlet Hastanesi'ne ölü olarak getirilen 14 yaşındaki R.S.'ye geçen yıl tecavüz etmek, cinsel ilişkiye girmek ve erkeklere pazarlamak suçlamasıyla 20 kişinin yargılandığı davada, İstanbul Adli Tıp Kurumu'ndan gelen rapor belli oldu. Raporda, R.S.'nin anatomik bakire’ olduğu, ancak cinsel ilişkiye girse bile kızlık zarının bozulmayabileceği belirtildi. Raporda, R.S.'nin bu nedenle bu nedenle ahlaki yönden çöküntü yaşayabilecek bir psikolojik durumunun söz konusu olmadığı da kaydedildi. Mardin 2'nci Ağır Ceza Mahkemesi, iktidarsız olduğunu iddia eden bir sanığın doktor raporunun beklenmesine karar verip duruşmayı erteledi. 
     Mardin’in Ömerli İlçesi'nde 2 yıl önce para karşılığında erkeklere pazarlandığı iddia edilen ve koruma altına alındığı Niğde Yetiştirme Yurdu'ndan geçen Şubat ayında kaçan, 4 Haziran'da da Mardin devle hastanesi'ne ölü getirilen R.S.'ye tecavüz’ ve fiili livata’da bulundukları iddiasıyla haklarında dava açılan toplam 20 sanığın yargılanmasına Mardin 2'nci Ağır Ceza Mahkemesi'nde bugün devam edildi. 
     Sanıklardan hiçbiri duruşmaya gelmezken, mahkeme heyeti, R.S.'nin öldüğüne dair doktor raporları ve Nüfus Müdürlüğü'nden gönderilen yazıya rağmen Toplumun genel ahlak yapısı ve mağdurenin yaşının küçüklüğü’ nedeniyle davayla ilgili gizli celse kararının devamına karar verdi. Mahkeme, İstanbul Adli Tıp Kurumu'ndan R.S.'nin tecavüze uğrayıp uğramadığı ve bakire olup olmadığıyla ilgili istenen raporun gönderildiğini belirtti. 
     4 Nisan 2005 tarihinde mahkemeye gönderilen Adalet Bakanlığı İstanbul Adli Tıp Kurumu 6'ncı İhtisas Kurulu'nun 3 sayfalık raporunda, R.S.'nin kendi beyanlarında 10 kardeş olduklarını, babalarının kendilerine bakmadığı için dilencilik yaparak geçimlerini sağlamaya çalıştıkları, kendisini para karşılığı erkeklere pazarlayan Aynur Söğüt'ün akrabası olan Kenan Söğüt ile bir evin kömürlüğünde yer yatağında cinsel ilişkiye girdiğini, bu ilişki sonucu cinsel organından bir miktar kanama meydana geldiği yönünde beyanları bulunduğu belirtildi. Adli Tıp Kurumu her ne kadar R.S.'nin cinsel ilişki sonucu kızlık zarının bozulduğu iddia edilmiş ise de ahlaki durumunu etkileyebilecek psikolojik bir durumunun bulunmadığını, fizyonomik olarak yaşının 16-17 civarında olduğunu, kızlık muayenesinde anatonik bakire olduğu, ancak cinsel organının duhula müsait esneklik olduğu, anüs mukozasının doğal bulunduğunun tespit edildiği’ kaydedildi. 
     Raporda ayrıca zorla ırzğına geçildiği ileri sürülen R.S.'nin 21 Nisan 2004 tarihinde çekilen filmlerine göre 15 yaşın içinde olduğu, olay tarihinde ise 14 yaşında olduğu ifade edildi. Raporda, R.S.'nin livata sonrasında yapılmış muayene ve laboratuar tetkikleri bulunmadığından livataya maruz kalıp kalmadığı hususunda olayın üzerinden zaman geçmiş olması nedeniyle tıbben mütalaa verilemeyeceği, birden fazla kişinin tecavüzü sonucu oluşabilecek kronik livata halinin de bulunmadığına’ oy birliğiyle karar verildiği belirtildi. 
     Gelen Adli Tıp Kurumu raporu üzerine mahkeme heyeti, sanıklardan 48 yaşındaki Mehmet İhsan Uzunkaya'nın duruşmalarda iktidarsız olduğu yönündeki iddiaları üzerine sevkedildiği Diyarbakır Devlet Hastanesi'nden istenen raporun beklenmesine, 20 günlük rapor alan mahkeme başkanının hazır bulunduğu bir duruşmada karar verilmesi için duruşmanın ertelenmesine karar verildi. R.S.'nin teşhis tutanaklarına rağmen davanın ikinci duruşmasında sanıkları tanımadığını ve bu kişilerin kendisiyle ilişkiye girmediği yönünde verdiği ifadesi üzerine tüm sanıkların tahliye edildiği bildirildi. 
     Bu arada R.S.'nin kız kardeşi 12 yaşındaki S.S.'nin de sanıklardan Kenan Balık tarafından taciz edildiği ve kız kardeşinin de maruz kaldığı taciz olayıyla ilgili ayrı bir davanın devam ediyor. 
     Bu arada anne Katibe A.'nın Kızımın ölümünden İsmail Çalgıcı sorumludur'' demesi üzerine savcılığın talebiyle İsmail Çalgıcı hakkında yakalama kararı çıkarıldığı bildirildi. 
     İddianamede, Evlenmek vaadiyle küçük yaşta kız kaçırmak alıkoymak ve kızlık bozmak’ suçlarından 5 yıldan 15 yıla kadar hapis istemiyle yargılanan sanıklarla ilgili iddianamede, İsmail Çalgıcı’nın evlenme vaadiyle R.S. ile cinsel ilişkiye girip kızlığını bozduğu, Muazez Er ve Aynur Söğüt'ün R.S.'yi para karşılığında ilçedeki erkeklere pazarladığı yer alıyor. R.S. ile cinsel ilişkiye girdikleri iddiasıyla yargılanan diğer 17 sanık da şunlar 
     Ömerli Yatılı İlköğretim Bölge Okulu Müdür Yardımcısı İbrahim Ay, Nüfus Müdürlüğü memuru Kenan Aslan, Mardin Karayolları'nda işçi Zeyni Er, Ömerli Belediyesi'nde işçisi Murat Er ile Yakup Yılmaz, Bedi Doğan, Murat Altundağ, Mizgin Cin, Fırat Söğüt, Mehmet Söğüt, Rıdvan Saylık, Mehmet Masum Ay, Urfan Erdoğan, İsmail Çalgıcı, Bülent Çalgıcı, Mehmet İhsan Uzunkaya, Kenan Balık ve Sinan Altundağ. 
     
</TEXT>
</DOC>
