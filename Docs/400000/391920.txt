<DOC>
<DOCNO> 391920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/yazar/tamer.html </URL>
<DATE> 2005/11/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bunlar bayramlık haberler 
</HEADLINE>
<TEXT>


Gazetecinin okurlarına bayram hediyesi, ilginç haberler aktarmaktır diye düşündüm ve dünyanın dört bir yanından ve tabii Türkiyemiz'den son günlerde gözüme takılan haberlerden sizler için bir "potpuri" yaptım. Umarım hem biraz eğlenir, hem üzerinde düşünür, hem de içinden birini belki kendinize adapte edebilirsiniz. 
Aileniz ve sevdiklerinizle birlikte mutlu bayramlar. 
ÇIPLAK GÖSTEREN LENS Amerikalı bir optik firması, dijital fotoğraf makineleri ve video kameralar için, fotoğrafı ya da görüntüsü çekilen kişilerin giysilerinin altındaki tüm detayları gösterecek bir lens geliştirdi. 'Infrared See-Through Filter PF' adlı 52 milimetrelik lens, nesnelere çarpıp yansıyan ve normalde çıplak insan gözünün algılayamayacağı kızılötesi ışınları 'görünür' hale getiriyormuş. Lens siparişi için kuyruğa dizilmeyin diye firma adı vermedim SUÇLULARI ARILAR YAKALAYACAK ABD'nin Georgia Üniversitesi'nde araştırmacılar, köpek yerine eşek arılarını eğiterek onlardan pek çok alanda yararlanmayı planlıyor. Köpeklere göre çok daha kısa sürede ve ucuza eğitilebilen arılar, koklayarak kimyevi madde, uyuşturucu ve silah tespiti ile ceset bulma gibi işlerde kullanılabilecekler. Uzaktaki bir bilgisayarla kontrol edilen arının üstündeki sensör, alarm sesi ya da parlak bir ışık vererek arının kokuyu tespit ettiğini bildiriyor. Hedeflenen kokuyu bulan arı da köpekler gibi yiyecekle ödüllendiriliyor. İyi - hoş da ya dedektif eşek arıları iş başındayken ya bizi sokmaya kalkarlarsa...SİGARAYI BIRAK, DAHA AZ SU PARASI ÖDE Alanya'nın Çıplaklı Beldesi'nde sigara içmeyen veya bırakan su abonelerine yüzde 20 indirim uygulanacak 8 bin nüfuslu beldede Belediye Meclisi'nin bu kararının ardından 1800 su abonesinden 54'ü 'Sigarayı bıraktık' diye başvuruda bulunmuş. Pekiyi ya yalan beyanda bulunan olursa Beldenin AKP'li Belediye Başkanı Hasan Uysal bunu da düşünmüş Sigarayı bıraktığından şüphe edilenler nikotin testinden geçirilecek. Kanında nikotin bulunanlara yüzde 50 zamlı su tarifesi uygulanacak PARAYI VER, PULUN OLSUN Türkiye'de artık dileyen herkes, kendi pulunu bastırabilecek. İster kendi, ister sevdiklerinin fotoğrafı, isterse şirketinin logosunu pul olarak bastırmak isteyenlerin PTT şubelerine ya da yakında hizmete girecek internet sitesinden PTT'ye başvurması yeterli. En az 250 adet bastırılabilecek pulların bir tanesinin fiyatı 1.5 YTL. Ulaştırma Bakanı Binali Yıldırım, "Adamına göre pul devri başladı" dedi.JAPONLAR KALIN GİYİNİP, KAZANIYOR Japonya'da bu yaz işe kravatsız gidilmesi için düzenlenen "Rahat İşyeri" kampanyasıyla 70 milyon kilovat saat elektrik tasarrufu sağlanmıştı. Başta Başbakan Kouzumi olmak üzere siyasiler ve şirket yöneticileri de kravatları atıp, ince gömlekler giymiş, 28 derecenin altında klima çalıştırılmamıştı. Japon Çevre Bakanlığı, kışın da "Sıcak İşyeri" kampanyasıyla çalışanları kalın yün kıyafetler ve yünlü iç çamaşırları giymeye teşvik ediyor. Ofislerin ısısının 4 derece azaltılarak 20 derecede tutulması isteniyor. Kişi başına milli geliri 37 bin dolar olan zengin Japonya'da Başbakan, enerji tasarrufunda gönüllü rol modeli. Başbakan Erdoğan'ın dikkatlerine sunulur 



</TEXT>
</DOC>
