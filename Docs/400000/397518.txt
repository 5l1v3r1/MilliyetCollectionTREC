<DOC>
<DOCNO> 397518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/siyaset/siy07.html </URL>
<DATE> 2005/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğcu Kanadoğlu ciddiyetsiz konuştu 
</HEADLINE>
<TEXT>


ANKARA Milliyet 


Anayasa Mahkemesi Başkanı Tülay Tuğcu, "Anayasa Mahkemesi içinde AKP'nin işbirlikçileri var" iddiasını ortaya atan eski Yargıtay Cumhuriyet Başsavcısı Sabih Kanadoğlu'nun açıklamalarını ciddi bulmadığını belirterek, "Keşke böyle konuşmasaydı" dedi. 
Yargıda bunca yıl çalışmış bir kişinin bu şekilde konuşma yapmasını üzüntüyle karşıladıklarını kaydeden Tuğcu, "Mahkeme olarak bir şey yapacak mısınız " sorusuna, "Bir şey yapmayacağız. Çok önemsemiyoruz" yanıtını verdi. Kanadoğlu, önceki gün İstanbul'da yaptığı konuşmada şunları söylemişti "Ulemadan fikir alınmadığı için mahkemeyi suçlayan bir görüş, hiç kuşkunuz olmasın çok yakın bir süre içinde Anayasa Mahkemesi'ni siyasallaştırma yolunu seçecektir. Mahkemenin, türban kararını değiştirmeye çalışacaklardır. Bunların başarısı ancak sizlerin sesinizi çıkarmasıyla önlenebilir. Çünkü maalesef bunların Anayasa Mahkemesi'nde işbirlikçileri var." 


</TEXT>
</DOC>
