<DOC>
<DOCNO> 385551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonspo27.html </URL>
<DATE> 2005/10/10/ </DATE>
<TIME> 17.10 </TIME>
<AUTHOR>  </AUTHOR>
<HEADLINE>
Bakan Şahin Arnavutluk maçının telafisi yok... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, A Milli Futbol Takımı'nın Arnavutluk'la yapacağı Dünya Kupası Grup Eleme maçının telafisinin olmadığını söyledi. 
     Şahin, Atatürk Havalimanı'nda yaptığı açıklamada, A Milli Futbol Takımı ile birlikte Arnavutluk'a gideceğini belirterek, ''A Milli Futbol Takımımızın grubundaki son maçı, belki de en önemli maçı. Bu maçın telafisi yok. Bu bakımdan oyuncularımızın bu inançla oynayacaklarına ve 3 puan alacaklarına inancımız tamdır. Kendilerine başarılar diliyorum. Eğer bu maçı alırsak milli takımımız, play-off'da karşısına hangi takım çıkarsa çıksın, onu da eleyerek Almanya'daki finallere katılacağına inanıyoruz'' dedi. 
     Bakan Şahin, Halter Federasyonu hakkında Başbakanlık Teftiş Kurulu'nun başlattığı çalışmanın hangi aşamada olduğunun sorulması üzerine, ''Başbakanlık Teftiş Kurulu, sayın Başbakan'ın talimatlarıyla bu olaya el koydu. Daha önceden elde edilmiş olan bazı bilgiler ışığında teftiş kurulu, özel ve gizli bir çalışma yapacak. Bu çalışma bittikten sonra kamuoyuyla paylaşmak mümkün olacak'' diye konuştu. 
     
</TEXT>
</DOC>
