<DOC>
<DOCNO> 383835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sondun50.html </URL>
<DATE> 2005/10/04/ </DATE>
<TIME> 21.50 </TIME>
<AUTHOR>  </AUTHOR>
<HEADLINE>
ABD'den Hırvatistan'a şartlı destek 
</HEADLINE>
<TEXT>

     ABD, Hırvatistan'ın AB'ye katılımına şartlı destek verdiğini bildirdi. 
     Dışişleri Bakanlığı sözcüsü Sean McCormack, yaptığı açıklamada, AB'nin, Hırvatistan'ın katılım görüşmeleri başlamadan önce, Hollanda'nın Lahey kentinde eski Yugoslavya için kurulan uluslararası savaş suçları mahkemesiyle tam işbirliği yapmasındaki ısrarını takdir ettiklerini söyledi. 
     Mahkemenin, Hırvat savaş suçu zanlısı General Ante Gotovina'nın tutuklanması ve cezaevine konulması konusunda ısrarcı olduğunu söyleyen McCormack, ''Hırvatistan'ın savaş suçları mahkemesi konusunda bazı yükümlükleri olduğunu düşünüyoruz. Bu yükümlülükler yerine getirilmedi ve onların bu yükümlüklerini tamamlamasını bekliyoruz'' dedi. 
     Hırvatistan'ın AB üyeliğinin önündeki en büyük tehdit olan, savaş suçu zanlısı 49 yaşındaki kaçak Gotovina, 1991-1995 Bosna savaşı sırasında 150 Sırbı öldürmek ve sınır dışı etmekle suçlanıyor. 
     AB, savaş suçlularını tutuklamadığı ve iade etmediği gerekçesiyle Hırvatistan ile üyelik müzakerelerini geçen mart ayında ertelemişti. 
     
</TEXT>
</DOC>
