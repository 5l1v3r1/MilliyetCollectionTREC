<DOC>
<DOCNO> 394619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/son/sonyas08.html </URL>
<DATE> 2005/11/13/ </DATE>
<TIME> 22.45 </TIME>
<AUTHOR>  </AUTHOR>
<HEADLINE>
Pire Ferhat'a 1.70'lik eş... 
</HEADLINE>
<TEXT>

     Tiyatro ve televizyon oyuncusu ''Pire Ferhat'' adıyla anılan 80 santimetre boyundaki Ferhat Okçu, 3 yıldır imam nikahıyla yaşadığı eşi Saadet Vurucu ile resmi nikah kıydı. 
     Afyonkarahisar'ın Bolvadin İlçesi'nde düzenlenen düğün törenine 1.5 yaşındaki kızları Şerife ile birlikte gelen çift, davetlilerden büyük alkış aldı. 
     Çiftin nikahlarını Bolvadin Belediye Başkanı Ahmet Helvacı kıyarken, şahitliklerini ise AK Parti Afyonkarahisar Milletvekili Ahmet Koca yaptı. 
     Ferhat Okçu, resmi nikah kıydığı 1 metre 70 santimetre boyundaki eşi Saadet Vurucu ile masa üzerine çıkarak dans etti. 
     Düğüne çok sayıda milletvekili, sanatçı, işadamı tarafından çelenk gönderilirken, düğüne katılan 2 metre 23 santimetre boyundaki basketbolcu Halil İbrahim Kuzucu, esprileriyle davetlilere neşeli dakikalar yaşattı. 
     Kuzucu ile Pire Ferhat'ın oyunları ilginç görüntülere sahne oldu. 
     
</TEXT>
</DOC>
