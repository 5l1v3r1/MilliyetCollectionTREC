<DOC>
<DOCNO> 368087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonspo17.html </URL>
<DATE> 2005/08/08/ </DATE>
<TIME> 11.30 </TIME>
<AUTHOR>  </AUTHOR>
<HEADLINE>
Trabzonspor'da giden futbolcuların yeri doldu... 
</HEADLINE>
<TEXT>

     Trabzonspor, bu sezon transferde giden futbolcuların yerini doldururken, diğer mevkilere katılımı fazla sağlayamadı. 
     Bordo-mavililer, bu sezon Sivasspor'a verdiği kaleci Petkoviç'in yerine Jefferson, savunmada ise Ukrayna'nın Shaktar Donetsk Kulübü'ne verdiği Tolga'nın yerine ise Fabiano'yu kadrosuna kattı. 
     Geçen sezonun son haftasındaki İstanbulspor maçının ilk 11'indeki kadroyla bu sezonun ilk haftasındaki Kayserispor maçının ilk 11'de görev alan kadrosu arasında sadece 2 değişiklik oldu. 
     Bordo-mavili takımda Kayserispor maçında görev alan Brezilyalı oyuncular Jefferson ve Fabiano, geçen sezondan farklı isimler olarak göze çarptı. 
     Kayserispor maçının son bölümünde oyuna giren forvet oyuncusu Tomas Jun'da yeni transfer olarak görev yaptı. 
     
     GENÇ TRANSFERLERE YÖNELDİ 
     Trabzonspor, bu sezon transferde genellikle genç oyunculara yönelirken alt yapıdan da oyuncuları kadrosuna kattı. 
     26 kişilik futbolcu kadrosu bulunan bordo-mavili takımın en yaşlı transferi 28 yaşındaki Fabiano oldu. 
     22 yaşındaki Jefferson ve Tomas Jun'u, 21 yaşındaki Feridun ve 19 yaşındaki Ali Güzeldal'ı kadrosuna katan Karadeniz ekibi, alt yapıdan da 18 yaşındaki Enis ve Eyüp Kadri'yi, 19 yaşındaki Ufukhan'ı profesyonel kadroya çıkarttı. 
     Karadeniz ekibinde yeni transferlerin yaş ortalaması 20.88'de kalırken, takımın toplam yaş ortalaması da 24,5 oldu. 
     
</TEXT>
</DOC>
