<DOC>
<DOCNO> 368059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sonsiy02.html </URL>
<DATE> 2005/08/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Başbakan Yardımcısı Şener Zam gelince sigarayı bıraktım 
</HEADLINE>
<TEXT>

     Eraydın AYTEKİN - Halife YALÇINKAYA DHA 

DEVLET Bakanı ve Başbakan Yardımcısı Abdullatif Şener, 2006 yılı bütçesini belirlerken kamu personeline bütçe imkanları çerçevesinde, ekonomik gelişmeler dikkate alınarak ücret ayarlaması yapılacak'' dedi. Şener zam gelince 10 gün önce sigarayı bıraktığını söyledi. 
     Seçim bölgesi Sivas’a gelen Şener, Belediye'nin yaptırdığı mesire alanı, pazar yeri ve sosyal konut tesislerinde incelemelerde bulundu. Şener, Paşabahçe piknik alanında yer sofrasına oturarak, Karayolları çalışmaları hakkında 16’ıncı Bölge Müdürü Kürşat Koç’tan bilgilar aldı. 
     Artık sigara içmediğini söyleyen Şener, Zam gelince 10 gün önce ben de sigarayı bıraktım'' dedi. 
     Başbakanlık Toplu Konut İdaresi’nce TOKİ yaptırılan inşaatları gezen Şener, burada memur maaşları ile ilgili bir soru üzerine şöyle konuştu 
     Bütçe hazırlıkları başladığında kamuda çalışan personelin ücreti ilgi duyulan bir alandır. Bu kamu sendikalarının takip ettiği bir konu olduğu gibi tüm yurrtaşlarımızın izlediği bir konudur. Bütçe disiplinini izleyen ve ekonomik yorum yapan uzmanların ve köşe yazarlarının takip ettiği alandır. Bu konu bütçe dengelerinin ne olacağı sorusunu da birlikte getirmekte. Tüm hassasiyetler dikkate alınarak 2006 yılı bütçesini belirlerken, kamu personeline bütçe imkanları çerçevesinde ekonomik gelişmeler dikkate alınarak ücret ayarlaması yapılacak''. 
     Daha önce seyyanen zam verileceği konusunda açıklama yapıldığını hatırlatan Şener, Bunun anlamı belli bir miktar zam tüm memurlara verildiğinde az maaş alanlara yansıması farklı olacaktır. Memur maaş artışları ne olacaktır, hangi düzeyde olacaktır, sorusunun şu an için net bir cevabı yoktur. Bakanlar Kurulu'nda görüşülmüş değildir'' dedi. 
     
     TERÖR KONUSU 

     Şener terör olaylarındaki artışa da değinerek, bunun güvenlik konusunu gündemin ön sıralarına çektiğini söyledi ve şöyle devam etti 
     Güvenlik dünyanın her yerinde öncelikli ana konudur. Zaman zaman dünyanın değişik yörelerinde ortaya çıkan terör hadiseleri, hükümetleri, devlet başkanlarını ve güvenlik birimlerini harekete geçirmiştir. Terörle ortak mücadele konusunda dünyanın hangi köşesinde olay meydana gelirse ortak mücadele anlayışı önde gelir. Türkiye’de meydana gelen bazı terör olayları nedeni ile konu hükümetin gündeminde. Güvenlik birimlerimizin takip ettiği bir konu. Bu sadece güvenlik birimlerinin yaptığı bir mücadele değil. Ekonomik ve sosyal çok boyutlu değerlendirilmesi gereken bir konudur. Uluslararası düzlemde gelişmeleri yakından ilgilendiren bir konudur. Tüm kurumlar tarafından ele alınmakta ve birlikte değerlendirilmektedir. Devletimiz terörün üzerine kararlı bir şekilde gitmekte kararlıdır. Gereken yapılmaktadır'' dedi. 
     
</TEXT>
</DOC>
