<DOC>
<DOCNO> 382694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/dunya/axdun01.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara nefesini tuttu belgeyi bekliyor 
</HEADLINE>
<TEXT>


Ankara, 10 - 15 yıl sürecek müzakerelerin temelini oluşturacak belgeyi birkaç saat içinde değerlendirerek karar vermek zorunda kalacak 

UTKU ÇAKIRÖZER Ankara 


Avrupa Birliği'ni AB , üyelik görüşmelerinin koşullarını belirleyen Müzakere Çerçeve Belgesi'ni MÇB 3 Ekim'den makul bir süre önce tamamlaması yönünde defalarca uyaran Ankara, Brüksel'de dün de uzlaşma sağlanamayınca korktuğu "son gece, son an" senaryosu ile karşı karşıya kaldı. 
AB üyelerinin belgeye son biçimini 2 Ekim gecesi ya da 3 Ekim'de vermesi durumunda, Türkiye, müzakerelere oturup oturmama yönündeki tarihi kararını birkaç saat içinde vermek zorunda kalacak. 
AB'nin 25 üyesi, dün Brüksel'deki Daimi Temsilciler Komitesi'nde de COREPER mutabakat sağlayamayınca belgeye ilişkin son karar 2 - 3 Ekim'de yapılacak dışişleri bakanları toplantılarına kaldı. 
AB dışişleri bakanlarının 2 Ekim'deki görüşmelerinin gece geç saatlere, hatta 3 Ekim'e kadar uzayacağına işaret eden kaynaklar, Türkiye'nin 10 - 15 yıl sürecek müzakere sürecinin temelini oluşturacak kritik belgeyi hükümetin birkaç saat içinde değerlendirerek, "masaya oturup oturmama" kararını vermek zorunda bırakıldığını belirttiler. 

'Belgeyi görmeden gitmem' 
Dışişleri Bakanı Abdullah Gül, dün akşam Bakanlık'ta AB süreciyle ilgili düzenlediği basın toplantısında, Müzakere Çerçeve Belgesi'ni görmeden Lüksemburg'a gitmeyeceğini söyledi. Gül, şu mesajları verdi 
Müzakere Çerçeve Belgesi için AB dışişleri bakanları pazar günü ve pazartesi sabahı konuşacaklar. Bu derece önemli konunun dışişleri bakanları düzeyinde ele alınması doğal. Bizim randevumuz pazartesi akşamı için. Müzakere Çerçeve Belgesi'yle ilgili uzlaşmaya varılmasını umut ediyoruz. Belgeyi görmeden Lüksemburg'a gitmeyeceğimizi biliyorlar. Türkiye'nin asla kabul edemeyeceği konular var. Dönem başkanlığı ve üye ülkeler bunların neler olduğunu biliyorlar. Ciddi sorunlar, zorluklarla karşı karşıyayız. Bizden önceki aday ülkeler de zorluk çekmişler. Türkiye için de büyüklüğünden kaynaklanan zorluklar var. Ama bunlar AB ve dünya için avantajdır da. Problemleri çözmek için daha vakit var. Umarım çözülür. 
Gül, "Müzakerelerin başlamaması riski var mı " sorusuna verdiği yanıtta, "Şüphesiz ki var. Ama başlaması için de yoğun bir gayret var. Ülkelerin büyük çoğunluğunun mutabakat verdiği konular var" dedi. 

Erdoğan Ciddi problem yok 
Öte yandan Birleşik Arap Emirlikleri ziyareti dönüşü Ankara Esenboğa Havalimanı'nda açıklamalarda bulunan Başbakan Recep Tayyip Erdoğan, Avrupa Parlamentosu'nun AP kararıyla Müzakere Çerçeve Belgesi'nin oylanmasının ertelenmesini şöyle değerlendirdi "Demek ki COREPER AB Daimi Temsilciler Komitesi kararını 3 Ekim sabahı verecek. Çok ciddi problemlerin olduğunu zannetmiyorum." 


</TEXT>
</DOC>
