<DOC>
<DOCNO> 387435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur33.html </URL>
<DATE> 2005/10/17/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Polisin sıktığı gaz oruç bozdu’ tartışması 
</HEADLINE>
<TEXT>

     Muhammet KAÇAR RİZE, DHA 

SÜPER Lig'de dün oynanan Çaykur Rizespor-Malatyaspor maçında tribünlerde bazı taraftarlar arasında çıkan kavgaya polisin gaz sıkarak müdahale etmesi tepkilere yol açtı. Çok sayıda taraftarların gazdan etkilenip kusması, Gaz oruç bozdu’ tartışması başlattı. Rize Müftü Vekili Dursun Ali Coşkun orucun bu şekilde bozulmayacağını söyledi. 
     Dün saat 15.00'de başlayan maçın ikinci yarısında, skorboardun bulunduğu kale arkası bölümünde bazı taraftarlar arasında gerginlik yaşandı. Gerginliğin kavgaya dönüşmesi üzerine olaya müdahale eden Çevik Kuvvet polisleri, grubun üzerine biber gazı püskürttü. Gazdan etkilenen çok sayıda taraftar gazdan etkilendi. Maça babaları ile birlikte gelen çocuklar ile çok sayıda taraftar gazın etkisiyle kusmaya başladı. Taraftarların tepkisinin artması ve bazı Emniyet amirlerinin araya girmesi üzerine Çevik Kuvvet polisleri çekildi. Gazdan etkilenen taraftarlar ise stadı terketmek zorunda kaldı. 
     
     ORUCUMUZ BOZULDU’ 
     Tribündeki olaylar sırasında taraftarlar arasında yer alan ve sıkılan gazdan etkilenen DSP Rize İl Başkanı Orhan Ferah, polisin tutumuna tepki gösterdi. Ortada ciddi bir olay yokken polisin gaz sıkmasını utanç verici bir davranış olarak nitelendiren Ferah, Polisin tavrı çok sertti. 10 polis bir kişiye vuruyor. Bunlar hep benim gözümün önünde oldu. Bu da yetmemiş gibi, yapmayın’ diye bağıran taraftarların üzerine gaz sıktılar. Bir çok taraftar gibi ben de istifra ettim, orucum bozuldu. Artık bir gün kaza yapacağız her halde. Polisin gaz kullanması doğru bir davranış değildi. Bu yersiz davranışı kınıyorum'' dedi. 
     Çaykur Rizespor Genel Sekreteri Mustafa Tüylüoğlu, yaptığı açıklamada, Ramazan günü polisin vatandaşın üzerine biber gazı sıkarak yürümesinin hiç yakışık alır’ bir olay olmadığını söyledi. Tüylüoğlu, Bir kişiyi almak için orada bulunan tüm insanların üstüne gaz sıkmak doğru değil. Çocuklar bile etkilendi bu gazdan. Benim oğlum da oradaydı. Maçtan sonra aradı ve şikayet etti. Çok sayıda taraftarımız gazdan etkilenmiş. Polisin bu tutumunu yadırgıyoruz. Bu gibi toplumsal olaylarda daha dikkatli olmalıyız'' diye konuştu. 
     Rize İl Müftü Vekili Dursun Ali Coşkun, gazdan etkilenen taraftarların kusması ve oruçlarının bozulduğu iddiaları konusunda, Gazın etkisiyle meydana gelen kusma olayı orucu bozmaz'' dedi. 
     
</TEXT>
</DOC>
