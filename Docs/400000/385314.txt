<DOC>
<DOCNO> 385314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/sontur10.html </URL>
<DATE> 2005/10/09/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Hastanede ev sahibi-hırsız kavgası 
</HEADLINE>
<TEXT>

     DHA 

İZMİR’de, evine giren kişiler tarafından bıçakla yaralanan ev sahibi Abdulgaffar Yanık, hırsızlık olayına karışan 6 kişiyle hastanede karşılaşınca arbede çıktı. Arbede sırasında hastanenin camını kıran zanlılar, gözaltına alındı. 
     Bugün saat 02.45 sıralarında Çiğli İlçesi'nde Güzeltepe semti 8156 Sokak 164 numarada oturan Abdulgaffar Yanık'ın 36 evine balkondan tırmanan A.Ö. 20 ve O.T. 20 hırsızlık amacıyla içeri girdi. Gürültüye uyanan Yanık, hırsızlık yapmak isteyen iki kişiyle boğuşmaya başladı. Bu sırada O.T.’nin yüzüne yumruk atan Yanık, diğer zanlı A.Ö. tarafından bıçakla boğazından hafif yaralandı. İkinci kattaki evden atlayarak kaçan zanlılardan A.Ö. de kolundan yaralandı. Evdeki arbede sırasında dışarıda gözcülük yapan U.O. 25 , K.K. 19 , Ö.Ç. 22 ve S.A. 16 , yaralı arkadaşlarını taksiye bindirerek Karşıyaka Devlet Hastanesi’ne getirdi. Boğazından yaralanan ev sahibi Abdulgaffar Yanık da tedavi için aynı hastaneye geldiğinde, bu kişilerle karşılaştı. Zanlılarla kendilerini tanıyan ev sahibi arasında kavga çıktı. Kavga sırasında, hastanenin camı kırıldı. İhbar üzerine hastaneye sevkedilen takviye ekipler, 6 kişiyi gözaltına aldı. Zanlılar, işlemlerinin ardından adliyeye sevkedildi. 
     
</TEXT>
</DOC>
