<DOC>
<DOCNO> 398795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/astro/index.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşbirliği gerekiyor 
</HEADLINE>
<TEXT>


Tek başına hareket etmek pek kolay değil. Ancak şu anda yeni bir inisiyatif kullanmanın yerinde olmadığını görmelisiniz. Öğleye doğru duygusal dengemizi bozabilecek kişilerle karşılaşabiliriz. 
Koç'lar ortaklaşa konularda kafalarını karıştıran konuları aşmaya çalışmalılar. Bu alanda daha sorumlu davranmak ve aşırı duygusal kararlardan kaçınmak gerekir. Boğa'lar ortaklaşa alanda ve ikili ilişkilerde rahat edebilecekler. Yeni anlaşmalar onlara iyimserlik ve güven veriyor. Evlilikle ilgili konularda ise yapıcı olmalılar. İkizler duygusal heyecanlara açık bir gündeler, bu durumun onları engellemesine izin vermemek gerekir. Tamamlanması gereken konular önemini korurken, sağlık konusunda daha titiz olmalılar. Yengeç'ler duygusal olarak yapıcı ve ılımlı olacaklar. Aşkta heyecanlı gelişmeler öne çıkabilir. Bu arada iş hayatında önemli kararlardan yana olacaklar. Aslan'lar sabırlı olduklarında birçok konunun üstesinden gelebilir. Özellikle eve ait uğraşları yoluna koymalı ve planlı olmalılar. Kendilerine zaman ayırmaları onlara bir hayli iyi gelebilecek. Başak'lar yakın çevrelerinde iletişim yoğunluğu içindeler. Bugün kısa yolculuklar sıklaşırken,verimli geçmesi de olası. Sözleriyle ilgi toplayabilirler. 
Terazi'ler maddi konularda kazançlarını artırabilecekleri fırsatlara yakın olmalı. Enerjilerini ortaklıkla ilgili konulara yöneltmeli ve yeniliklere açık olmalılar. Akrep'ler burçlarındaki Ay sayesinde son derece dikkat çekiyorlar. Kişisel girişimler öne çıkıyor. Kariyere yönelik konularda önemli gelişmeler var. Yay'lar geçmişle ilgili konularda huzursuzlar ancak, kendilerini toparlamaları için güzel sebepleri var. Kendilerini işlerine vermeli ve kararlı olmalılar. Oğlak'lar yeni planlarını çok rahat ortaya koyabilir. İleriye dönük düşünceler artık uygulanmalı. Kova'lar pek çok konuda hevesliler. İyimser yaklaşımları başarı olmalarını kolaylaştırabilir. İş hayatında öne çıkacakları olanaklar da var. Balık'lar eğitimle ilgili uğraşların içinde olacakları bir gündeler. Birçok konuda tempo ve hareket var. Yabancılarla ilgili girişimler ise başarılarını destekleyecek. 
</TEXT>
</DOC>
