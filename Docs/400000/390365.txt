<DOC>
<DOCNO> 390365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/yazar/temelkuran.html </URL>
<DATE> 2005/10/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dayak olayında 'ilginç' sorular 
</HEADLINE>
<TEXT>
Çocukları kaç kişi dövdü 

Çok öfkeli ve acılıyız. Çocuklarımız dövüldü. Devletin kurumlarına "esirgenmek" için alınan çocuklar psikolojik ve fiziksel işkenceye maruz kaldı. Şimdi ekranlarda iki temizlik görevlisi kadının "suçlular" olarak görüntüleri teşhir ediliyor. Ama bu çocukları iki kişi mi dövdü Yoksa o iki kişinin ellerin dışında bu işin içinde başka eller de var mı 
Şimdi gazetecilik yapma zamanı. Malatya'daki ve Sosyal Hizmetler Genel Müdürlüğü'ndeki haber kaynaklarımla görüştüm. Bazı çok enteresan bilgilere ulaştım. Bu bilgiler sonucunda görevden alınan Malatya Sosyal Hizmetler İl Müdürü Yakup Güler'e soracak sorularım var. Bu soruların cevapları verilecek. Ama şimdilik, hukuken Milliyet gazetesini ve kendimi korumak ve Yakup Güler'in kişilik haklarına saldırı oluşturmamak için sadece soruları yazıyorum. 
Siz Sayın Yakup Güler, 
1- 1990'lı yılların başında Malatya'da Milli Eğitim il müdür yardımcısı iken idari soruşturmalar geçirdiniz mi Kaç tane 
2- Refahyol hükümeti döneminde Milli Eğitim Bakanlığı'ndan geçiş yaptığınız Sosyal Hizmetler Genel Müdürlüğü bünyesinde, Ankara 50. Yıl Yetiştirme Yurdu'na atandıktan sonra çalıştığınız 11 aylık süre boyunca toplam 7 soruşturma geçirip cezalandırıldınız mı 
3- Bu göreviniz boyunca hangi suçlamalarla karşılaştınız ve ne cezalar aldınız 
4- Ankara'da yaşananların daha sonra Siirt'e tayininizin çıkmasıyla ilgisi var mı 
5- Siirt'e tayininiz çıkmasına rağmen Siirt'e hiç gitmediniz ve Malatya'ya Sosyal Hizmetler bünyesinde öğretmen olarak atandınız. Bu tayinde AKP Milletvekili Ali Osman Başkurt'un "tavassutu" var mı 
6- Çocuklara dayak attıkları gerekçesiyle tutuklanan iki temizlik işçisi, sizin ihalesini yaptığınız firmanın elemanları olduklarına göre, bu firmayla sizin veya oğlunuz Burak Güler'in bir bağlantısı var mı 
7- Çocuk yuvasında çalışacak olan temizlik şirketi elemanlarını bizzat sizin seçtiğiniz doğru mu 
Malatya'daki çocuk yuvasının görevden alınan müdürü Niyazi Yıldız'a da sorularım var. 
Siz Sayın Niyazi Yıldız, 
1- 90'lı yıllarda Sosyal Hizmetler il müdür yardımcılığı görevinde bulunurken il müdürü tarafından yetersiz bulunmanız sebebiyle öğretmenliğe geçiş için sizden dilekçe vermeniz istendi mi 
2- İl dışına öğretmen olarak gittikten sonra İmren Aykut'un bakanlığı döneminde, daha önce yetersiz bulunmanıza rağmen, Malatya Sosyal Hizmetler'e yeniden atandınız mı Bu atamada siyasi ilişkiler rol oynadı mı 
Malatya Valisi Osman Derya Kadıoğlu'na tek bir soru soracağım 
Şehirdeki sivil toplum örgütleri konuyla ilgili yıllardır yakınmalarına, çeşitli mercilere şik yette bulunmalarına rağmen, yedi yardımcınızla birlikte bu yuvada hiç denetim yaptınız mı Yaptıysanız bu denetimlerin sonucu ne oldu 
Sorduğum bütün bu sorulara Türkiye'nin tamamı yanıt bekliyor. Biz, bu işi sadece iki eğitimsiz kadının yapmadığını, çocukların çok kalabalık bir grup tarafından dövüldüğünü düşünüyoruz. Siyasetin, devlet görevlilerin, çocuk bakım hizmetlerinin özelleştirilmesinin bu işkencede payı olduğu kanaatindeyiz. Malatyalıların da söylediği üzere çocuklara kalkan eller kırılana kadar buradayız. 



</TEXT>
</DOC>
