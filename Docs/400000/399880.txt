<DOC>
<DOCNO> 399880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/yazar/yilmaz.html </URL>
<DATE> 2005/12/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İş, pazarlandığı gibi değil 
</HEADLINE>
<TEXT>

Brüksel dönüşü Dışişleri Bakanı Gül'ü ziyaret eden TOBB Başkanı Rifat Hisarcıklıoğlu, 'Ekonomiden memnun olan, tepedeki 250 şirket gerçekleri görmemiz gerekir' diyerek, AB uyum sürecine dikkat çekiyor 
TOBB'un Eylül 2005 tarihli, 'Ekonomide Durum Tespiti ve Beklenti Raporu' Brüksel uçağının tartışma konularından biriydi. TOBB Başkanı Rifat Hisarcıklıoğlu, CHP milletvekili Bayram Meral ve Türk İş Başkanı Salih Kılıç'ın da katıldığı 'Türkiye nereye gidiyor' sorusunun yanıtlarını, raporda aradı. 
AB - Türkiye Karma İstişare Komitesi'nin KİK 10. yıl kutlamasını içeren yıllık toplantısına giderken Brüksel uçağında yaptığımız "mini oturumun" kaynağı olan "raporun" önemini vurgulamak açısından, anket yöntemini anlatmalıyım. 
81 il ve 364 ticaret-sanayi-deniz ticaret odası ve borsası vasıtasıyla 5.176 işadamıyla 2005 Temmuz ayı içinde gerçekleşti. Avrupa Ticaret ve Sanayi Odaları Birliği'nin Eurochambers AB'ye üye 25 ülke ve 3 aday ülkede düzenli olarak gerçekleştirmekte olduğu "Eurochambers Economic Survey"in Türkiye ayağını oluşturmak amacıyla Eurochambers'ın belirlemiş olduğu metodolojiye bağlı olarak yapıldı. 28 ülkeden toplanan anket sonuçları ve yorumları, Eurochambers tarafından yıllık olarak hazırlanan "The Business Climate in Europe's Regions" adlı raporla açıklanıyor. 

230 bin iş yeri ne olacak 
Hisarcıklıoğlu, İlerleme Raporu'nda ilk kez "Türkiye'de piyasa ekonomisi işliyor" ifadesine yer verildiğini hatırlatarak büyümenin kaynağının özel sektör olduğunu vurguluyor. AB müktesabatının uygulamaya geçmesiyle birlikte, yaşanacak sıkıntılara odaklanmak gerektiğinin de altını çiziyor. 
Hisarcıklıoğlu, Brüksel'de, "Hükümet AB ile tam üyelik müzakereleri yaparken mali yardımı reddetti" bilgisini paylaşırken, "Yapısal reformlar ve uyum için harcanması gereken para ne bizde, ne de devlette var, AB'den mali yardım almak zorundayız" sözlerinin duyulmasını istiyor. 
Hisarcıklıoğlu, başka gerçeği de ekliyor "234 bin en büyük şirket içinde, 4 bini AB'ye uyumlu üretim yapıyor diğerlerini kapayacak mıyız .. İş yerlerinin, AB müktesabatı ile uyumu önemli. Tarama sürecinin sonucunda, etki analizi yapılacak ve o zaman tablo ortaya çıkacak. En büyük sorunlar çevre ve tarımda yaşanacak. Müzakereler başlasın, kokoreç satamayacaksın. 700 süt üreticisinin yalnızca 3 tanesinin sütteki bakteri oranı AB standartı olan yüzde 10 düzeyindedir, diğerlerinde bakteri oranı yüzde 100'ün üzerindedir." 

Cirolar artıyor, zarar ediliyor Hisarcıklıoğlu, "AKP ekonomide başarılı mı " sorusu etrafında odaklanan tartışmaya, "İlk bin şirketin 2003-2004 performansı" tablosunu göstererek yön vermeye çalışıyor ve sonuçların yukarı yöneldiğini vurgulamayı da ihmal etmiyor. 
Raporda, ilk 250 şirketin cirosu yüzde 25, k rı yüzde 29, ihracatı ise yüzde 43 düzeyinde artarken giderek azalan dilimler halinde, büyüklük sıralamasındaki yeri 501 ile 750 arasındaki şirketlerin ciroları yüzde 7, ihracatları yüzde 34 yükseliyor, k rlılıkları yüzde 12 azalıyor. En alttaki 751-1.000'inci sıradaki şirketlerde ise, ciro yüzde 6, ihracat yüzde 27 oranında artıyor ancak k r elde edemedikleri gibi bütçelerine yüzde 8 zarar yazıyorlar. 
Hisarcıklıoğlu bu tabloyu "Ekonomi yönetimine bugün olumlu not verenler, işte bu ilk 250 şirket" diyerek yorumluyor. 

'Selam sabah yok' Hisarcıklıoğlu'na, hükümetin "icratın içinden" açıklamalarıyla çelişen bu tabloyu ekonomi yönetimine taşıyıp taşımadıklarını soruyorum,"Rapor Başbakan, Bakan ve ana muhalefet partisi lideri Baykal'a gitti" diyor. 
Peki bu çelişkili durumu nasıl açıklıyorlar 
"Selam sabah veren yok, "Biz ne olduğunu biliyoruz" havasındalar. İş pazarlandığı gibi değil. Yapmamız gerekenlerin olduğu bir süreç. Karşılaşacağımız zorlukları bilirsek, ne yapacağımızı da biliriz. Gerçekleri saklamamak lazım" oluyor Hisarcıklıoğlu'nun yanıtı. 
Hisarcıklıoğlu Brüksel dönüşü, AB'nin genişlemeden sorumlu üyesi Olli Rehn ile yaptığı özel görüşmeyi Dışişleri Bakanı Abdullah Gül'e aktardı. 
KİK toplantısında ifade edilen "AB müzakere heyetinde yer alalım" talebine Gül'ün bakışını "Yararlanma noktasında duruyorlar, bir mekanizmadan söz edilmiyor" sözleriyle aktarıyor. 
Hükümet, iş dünyasını "sınamaya" devam ediyor... 



</TEXT>
</DOC>
