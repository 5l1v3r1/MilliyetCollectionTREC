<DOC>
<DOCNO> 363647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/23/son/sondun27.html </URL>
<DATE> 2005/07/23/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
''Türkiye’yi AB’ye almak istemeyenler gizlice Serv'i uyguluyorlar'' 
</HEADLINE>
<TEXT>

     Lozan antlaşmasının 82. yıldönümü nedeniyle İsviçre’nin Winterthur kentinde düzenlenen panelde konuşan KKTC’nin 1. Cumhurbaşkanı Rauf Denktaş, "Türkiye’yi AB’ye almak istemeyenlerin sevr muharebesini yavaş yavaş sezdirmeden Türkiye’ye uygulamak istediklerini" söyledi. 
     "Bu yıl Lozan’ı niçin biraz daha heyecanla kutluyoruz" diye soran Denktaş, "Çünkü Avrupa Birliği AB üyeliğini temin etmiş olan Türkiye’yi AB’ye almak istemeyenler ses vermeye başlamışlardır. Sevr muharebesinden bahsediyorlar. Bahsetmekle kalmıyorlar, Avrupa parlamentosundan çıkarmış oldukları kararla Sevr muharebesini yavaş yavaş sezdirmeden Türkiye’ye uygulamak istiyorlar" dedi. 
     "Bunlar Türkiye’yi ne sanıyorlar, Lozan’ın öcünü mü almak istiyorlar" diyen Denktaş, "AB’nin Türkiye’ye egemenliğinizden vazgeçmeye hazır mısınız sorusunu yönelttiğini de" belirterek, "Hangi ülkeye, hangi ulusa bu soru sorulmuştur. AB’ye üye olmuş ülkeler egemen değil midirler Bu ülkeler egemenliklerinden vaz mı geçtiler ki Türkiye’ye bu soru soruluyor AB’ye üyelik, egemen ülkelerin egemen kararlarıyla olur" diye konuştu. 
     Türkiye’nin, İstiklal Savaşında egemenliğini kazandığını ve Lozan antlaşmasıyla da bunu bütün dünyaya kabul ettirmiş, egemen, hür, bağımsız bir ülke olduğunu anımsatan Denktaş, "Bunları düşünüyoruz ve bu düşüncelerle üzülürken, Türkiye’ye yapılan bu haksız muamele niye derken bu toplantıyı düzenleyenlerden aldığım davet beni çok etkiledi" dedi. 
     Denktaş sözlerini şöyle sürdürdü 
     "Demek sessiz halk kükremeye başlıyor. Demek sessiz görülen ulus, ulusal davasına heyecanla sarılma yoluna girmiş oluyor. Lozan’a dokundurtmayız diyorsunuz. Lozan’a dokunmak isteyen varsa işte bu sesi duymak zorundadır. Ve geriye dönüp bakmalıdır. Tamamen silahtan arındırılmış, mağlup olmuş ordusuyla kükreyen Türk ulusunun yine kükreyebileceğini bir kez daha hatırlamaları lazımdır." 
     
     "AB TÜRKİYE İLE AÇIK KONUŞMALIDIR" 

     Avrupa Birliği’nin AB tam üyelik konusunda Türkiye ile açık konuşması gerektiğini belirten Denktaş, AB’ye hitaben şunları söyledi 
     "Türkiye ile açık konuşmalıdırlar. Alacak mısınız, almayacak mısınız 
     Çünkü siz almasanız da bu Türk ulusuna muhtaçsınız. Gümrük Birliği’ni yaptırdınız, Türkiye’yi ekonomik açıdan sömürüyorsunuz. Ama siyasi açıdan, egemenlik açısından, bağımsızlık açısından Türkiye’yi sömüremeyeceksiniz." Denktaş’ın konuşmasını sık sık alkışlarla kesen bin kadar dinleyici, Türkiye ve KKTC bayraklarını sallayarak tezahürat yaptılar. 
     
</TEXT>
</DOC>
