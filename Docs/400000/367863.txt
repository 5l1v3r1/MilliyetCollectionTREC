<DOC>
<DOCNO> 367863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur08.html </URL>
<DATE> 2005/08/07/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Gök gürültüsünden korktu kalp krizi geçirip öldü 
</HEADLINE>
<TEXT>

     Orhan AKTUĞ DHA 

      ÇANAKKALE'nin Lapseki İlçesi'ne bağlı Çardak Beldesi'nde denizde yüzen Hasan Fehmi Ceylan, gök gürültüsü sesinden ürkünce kalp krizi geçirip öldü. 
     Çardak'ın Kum Adacığı Mevkii'nde belediyeye ait halk plajına bugün saat 13.00 sıralarında denize giren kalp hastası 57 yaşındaki Hasan Fehmi Ceylan, bir süre yüzdükten sonra kıyıya çıkmak üzere yürümeye başladı. Bu sırada yüksek sesli gök gürültüsüyle irkilen Ceylan, birden olduğu yere yığıldı. Kalp krizi geçiren Ceylan plajda bulunanlar tarafından kıyıya çıkarıldı. Ambulansla Lapseki Devlet Hastanesi'ne kaldırılmak istenen Hasan Fehmi Ceylan, yolda öldü. 
     Olay yerine geldiğinde Ceylan'a ilk müdahaleyi yapan Dr. Ümit Aslan Gökgürültüsüyle birlikte yere yığılmış. Kalp hastası olduğu için aniden duyduğu bu sesin kriz geçirmesine yol açması ihtimali yüksek'' dedi. Hasan Fehmi Ceylan'ın Balıkesir'in Gönen İlçesi'nde oturduğu, yaz tatilini Çardak'ta geçirdiği bildirildi. 
     
</TEXT>
</DOC>
