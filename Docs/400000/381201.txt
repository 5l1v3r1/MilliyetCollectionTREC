<DOC>
<DOCNO> 381201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonspo21.html </URL>
<DATE> 2005/09/24/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Fenerbahçe 3 - Kayserispor 0 Maç sonucu 
</HEADLINE>
<TEXT>

     Turkcell Süper Ligi’nde yapılan maçta Fenerbahçe, Kayserispor’u 3-0 yendi. 
     13. dakikada Yordanov’un ceza yayı üzerinden sert şutunda, kaleci 
     Volkan uçarak topu kornere tokatladı. 
     23. dakikada Serkan’ın sağdan ortasında ceza alanı içinde müsait 
     durumda bulunan Alex, kötü bir kafa vuruşuyla topu yandan auta attı. 
     29. dakikada ceza alanı dışından Appiah’ın sert şutunda, savunmaya 
     çarpan top üstten kornere çıktı. 
     30. dakikada ceza alanı dışından sağ çaprazdan Alex’in şutunda, 
     kaleci Ivankov topu kontrol etti. 
     31. dakikada Ümit’in soldan ortasında arka direkte Anelka’dan önce 
     kaleci Ivankov, kalesinden çıkarak topa sahip oldu. 
     Kalan dakikalarda da takımlar birbirlerine gol atamayınca, karşılaşmanın ilk yarısı 0-0 berabere sona erdi. 
     

     
     İlk yarı sonucu Fenerbahçe 0 - Kayserispor 0 

     52. dakikada Alex’in soldan kullandığı korner atışında, ceza alanı 
     içinde Önder’in kafa vuruşunda, meşin yuvarlak üstten auta gitti. 
     56. dakikada ceza alanı dışından sağ çaprazdan serbest vuruş 
     kullanan Alex’in arka direğe gönderdiği topa kafayı vuran Nobre, meşin yuvarlağı üstten auta attı. 
     58. dakikada Yordanov’un ceza alanı dışından sağ çaprazdan sert 
     şutunda, kaleci Volkan iki hamlede topu kontrol etti. 
     59. dakikada Ümit’in soldan ortasında ceza alanı içinde Nobre’den 
     önce kaleci Ivankov topa sahip oldu. 
     62. dakikada Anelka’nın ceza alanı dışından sert şutunda, meşin 
     yuvarlak kaleci Ivankov’dan oyun alanına döndü. 
     68. dakikada kaleci Ivankov’un ceza alanı dışına kadar çıkarak ayağıyla karşıladığı top Nobre’nin müdahalesiyle taç çizgisine doğru gitti. Kayserispor kalesinin boş kaldığı pozisyonda topu takip eden Nobre’den önce araya giren Fatih, meşin yuvarlağı uzaklaştırdı. 
     74. dakikada ceza yayının önünden serbest vuruş kullanan Alex, 
     güzel bir vuruşla kaleci Ivankov’un bakışları arasında topu filelere göndererek, takımını 1-0 öne geçirdi. 
     77. dakikada Alex’in sağdan kullandığı serbest vuruşta, ceza alanı 
     içinde topa iyi yükselen Nobre’nin kafa vuruşunda, meşin yuvarlak üstten auta çıktı. 
     84. dakikada Alex’in orta sahadan uzun pasında savunmanın 
     arkasında topla buluşan Anelka, ceza sahası içinde öne çıkan kaleci Ivankov’u çalımlarken önünden açtığı topu Nobre boş kaleye göndererek, farkı 2’ye çıkardı 2-0. 
     89. dakikada Anelka’nın ceza alanı dışından şutunda, top yandan 
     auta gitti. 
     90. dakikada sağ çaprazdan ceza alanına giren Anelka, kaleci 
     Ivankov’un üzerinden topu filelere göndererek, farkı 3’e çıkardı 3-0. 
     90. dakikada Gökhan’ın ceza alanı içinden sağ çaprazdan vuruşunda, 
     kaleci Volkan’dan dönen topu savunma uzaklaştırdı ve Fenerbahçe karşılaşmayı 3-0 kazandı. 
     

     
</TEXT>
</DOC>
