<DOC>
<DOCNO> 384684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/spor/ygokberk.html </URL>
<DATE> 2005/10/07/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Allah iyiliğinizi versin 
</HEADLINE>
<TEXT>



İlahi siz... 
Öyle mi denirdi. 
Ne ömürsünüz. 
Ve ne yaratıcı... 
Ve de... 
Vallahi tam Aziz'liksiniz Yıldırım değil, Nesin . 
Şu pankart meselesi. 
Hani üçünüzün kafa kafaya verip ortaya çıkardığı şahaser... 
El değmemiş, temiz bir lig istiyoruz. 
Yok yaa. 
Emin misiniz 
Hepimizin elinin değdiği bir lig istiyoruz demek istiyorsunuz da... 
Her hafta birimizin elinin değdiği bir lig... 
Diyemiyorsunuz. 
Ya Fenerbahçe bu hafta "ben de" yazılı bir pankartla çıkarsa ne yapacaksınız peki 
Sonra üçünüzün elinde bir başka pankart. 
Harikasınız valla. 
Eğleniyor musunuz bari 
Bize iyi gelmiyorsunuz da. 
Bir Kemal Sunal filminin gözünü Fenerbahçe bürümüş, kanı sarı-lacivert akan senaristi bile cesaret edemezdi buna. 
Islıklanırdı ilk gösteriminde. 
Bu kadar da olmazki diye isyan ederdi tüm salon. 
Mankafayız belki. 
Mankafaysak da... 
Bu kadar da mı mankafayız ama 
Sanırsınız ki Nic'in eline gelinceye kadar kimsenin eli değmedi bu lige. 
O pankartları hazırlayan eller, sanki Nick'in eli kadar da değmedi de... 
Yok ki dördünün birbirlerinden farkları. 
Farkları sadece adları. 


Kimin aklına geldi bu parlak fikir acaba 
Nasıl gelişti 
Kim geliştirdi 
İlk kim kimi aradı 
Mesela. 
- Özhan abi ben Yıldırım. 
- 
- Demirören 
- Ooo, merhaba Yıldırım'cım. 
- Başkan bak aklıma ne geldi... 
- Müthiş müthiş. Ben hemen Ergun'u ararım. O da sınıf arkadaşı Atay'ı arar... 
Böyle mi yoksa 
Değilse de öyle veya böyle işte. 


Mesela bu cümleyi kim buldu 
Pankartçıyı kim aradı 
Üç tane olursa kaça olur diye soruldu mu pankartçıya 
Galatasaray'ın hesabına düşeni kim ödedi 
Özhan abi ödediyse nereden buldu 
Bu kadar dahiyane bir protesto hazırlayanların, peki bizim ellerimiz bu lige hiç mi değmedi, ya bizi de protesto ederlerse diye düşünmemeleri de ne tuhaf, değil mi 
Hele her takımın kendi pankartını kendi renklerinden oluşturması. 
Vallahi ne hoşlar. 
Ne muzipler Allah'ım. 
Evlerinde eşleri veya çocukları da mı yok Allah aşkına 
Ya baba, ne komik oluyorsunuz diyecek... 
Koca koca adamlar. 
Ve nelerle uğraşıyorlar. 


Nic'li pozisyonla bağlayalım. 
Hakemlerin üçlü veya dörtlü olmasının altında, birinin göremediğini diğerinin görmesi mantığı yattığına göre, bu dörtlü aynı anda görüp aynı anda göremediğine göre, bir daha bir araya gelmemeli. 
Bir şey daha var. 
Bu el, Nic'in eli değil de, Fenerbahçe'nin veya başkanının eli diyorsanız da yanılıyorsunuz. 
Tabii bence. 
O kadar güçlü değil. 
Değiller. 
Kimse değil. 
Onlara o gücü yükleyen sizlersiniz. 
Sonra kendileri de inanıyorlar. 
Demirören veya Aktuğ zaten maç filan alabilse veya maçlar bu kadar rahat alınabilse bu duruma düşmezlerdi. 
Özhan abi de maç filan alamaz. 
Oyuncularını elinden kaçıran, kendilerine gelmek isteyen oyuncuyu bile, üstelik verdikleri paranın daha altında başkalarına kaptıran Galatasaray, nasıl maç alır, buna kim inanır 
Özhan abinin beş seneye yayılan ödeme planlarıyla maç mı satarlar adama 
Peki rahatsız edici hiçbir şey mi yoktu o maçta 
Vardı tabii. 
O soyadı Gemici olan hakem. 
Her sıradışı olayda o var. 
Herkesin gördüğünü görmüyor. 
Kimsenin görmediğini görüyor. 
Ona dikkat. 
Tabii yine bence. 

Ne tuhaf adamlar var 

Biri Radyospor'daki programıma bağlanıyor. 
- Hatta mıyım 
- Evet. 
- Gürcan Bilgiç'le görüşmek istiyorum, bir türlü bağlamıyorlar. Gürcan yok ki bağlasınlar, Radyospor'da program yapmıyor . 
- Bağlandınız işte. 
- Ohhh, nihayet. 
- 
- Gürcan Bilgiç misiniz 
- Siz kimi istiyorsunuz 
- Gürcan beyi. 
- Benim. 
- Niye, kimi istiyorsunuz diye sordunuz 
- Aynı anda Bilgin Gökberk de program yapıyor. Dinleyici kimi isterse ona bağlıyoruz. 
- Gürcan beyi istiyorum. 
- Benim. 
- Sizin TRT 1'de dün gece Stadyum programında yaptığınız yorumların hepsine katılıyorum. 
- O ben değildim, Bilgin Gökberk'ti. 
- Olsun. 
- 
- Karıştırdım galiba. 
- Yooo. 
- Nasıl buluyorsunuz Bilgin Gökberk'i peki 
- Gelmiş geçmiş en iyi. Süper bir yorumcu Bilgin. 
- Ben katılmıyorum. 
- 
- Peki, teşekkür ediyorum Gürcan bey. Bu söylediklerimi Bilgin Gökberk'e söyler misiniz 
- Gördüğümde söylerim. 
- Gürcan bey, son birşey söyleyebilir miyim 
- 
- Tuhaf bir adamsınız. 
- Siz de. 

Dirk Nowitzki, Yalçın Granit, bizimkiler 

Dirk Nowitzki hariç gerisi ikinci sınıf oyunculardan kurulu Almanlar final oynadılar. 
Şu Yunan takımı şampiyon oldu. 
Aklımızda kalan bir oyuncusu yok. 
Yine bol palavrayla laga luga yapıp kandıracaklardı hepimizi. 
Turgay Demirel tüm teknik ve idari yöneticileri bir defada göndermeli. 
Beceremezse. 
İstifa etmeli. 
Bu yetenekli kadroya birkaç numara dar gelen yöneticilerle değerli bir jenerasyonu nasıl harcadılar. 
Yazıklar olsun. 
Ve Yalçın abi. 
Abi sen Yalçın Granit'sin. 
Bir duayensin. 
Ömrün basketbolla geçmiş, herşeyi hepimiz kadar görüyorsun, biliyorsun. 
Allah aşkına ne zaman gördüklerini, bildiklerini yazacaksın 
Niye hep sorunların üstünü örtüyorsun 
Daha ne bekliyorsun 
Hem Milli Takım'a zarar veriyorsun, hem basketbola, hem de kendine. 
Sana bir kere en iyi ikili biziz demiştim. 
İkimiz de birbirimizden farklıydık çünkü. 
Kusura bakma, seni seviyorum. 
En azından kendine zarar vermeni istemiyorum. 

Bilgin'den 

Bu kadın çok etkiliyor beni. 
İlk defa bir kadın bu kadar çok etkiliyor beni. 
3-5 kelimesi ile dağılıyorum. 
3-5 kelimesi ile toplanıyorum. 
Son çarşamba karar vermiştim. 
Bu defa gidiyordum. 
Hatta. 
Gittim. 
Sonra... 
Bir telefon. 
3-5 kelime. 
Ve. 
Gidemedim. 
Şimdilik. 
Ve... 
Ne 3-5 kelimeydi be. 

SERİ İLANLAR 
Pazartesi - Çarşamba 09.30 - 10.00 Radyo D'de 
Cuma'ları ise Milliyet'teyiz Başka şubemiz yoktur. 
İmza Köyün Delisi 




</TEXT>
</DOC>
