<DOC>
<DOCNO> 384326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonyas22.html </URL>
<DATE> 2005/10/05/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
'Nobel'den akılda kalanlar... Ödülü 2 kez kazanmış tek kişi kim 
</HEADLINE>
<TEXT>

     Dinamitin mucidi İsveçli işadamı Alfred Bernhard Nobel'in 1833-1896 dünyaya bilimde, edebiyat ve barışta en büyük katkıları sağlamış insanlar için vasiyetnamesiyle kurulan vakfın ödülleri 105 yıl önce verilmeye başladı. 
     2005 Nobel Kimya Ödülü'nü, Fransız bilim adamı Yves Chauvin ile Amerikalı bilim adamları Robert H. Grubbs ile Richard R. Schcrock, ''organik sentezde çifte ayrıştırma yöntemlerini geliştirme'' çalışmalarından ötürü, doğa ürünlerin yolunu açması bakımından kazandı. 
     X ışınlarını bulmasıyla ilk ödülün Fizik dalında Wilhelm Röntgen'e verildiği 1901 yılından beri Nobel ödüllerinde Kimya dalında hatırlanan beş hadise şöyle 
     - 1901'de Hollandalı Jacobus H. van't Hoff, kimya biliminde dinamik temeller ve yüzey geriliminde geçirgenlik araştırmasından ilk ödülü aldı. 
     - Stockholm'deki Nobel Komitesi, I. Dünya Savaşı'ndan ötürü 8 yıl ödülü veremedi. - 1918'de Fritz Haber, bombaların yapımına dolaylı katkı sağladığı için en çok münakaşa götürür Nobel sahibi oldu. Onun geliştirdiği formülle azot ile amonyağın karışımından patlayıcılar yapılmaya başlamıştı. 
     Haber'in geliştirdiği formülle tarıma çok yayılan gübreler de yapılmaya başladı. Haber, sonra gerçekten ''en zehirli savaş belası gazların'' geliştirilmesi için çalışmış oldu. I. Dünya Savaşı'nda deriyi kaldırarak yaralayan ''İperit'', kimyasal ölüm gazı olarak kullanıldı. Sonradan Naziler, II. Dünya Savaşı'nda ''ziklon B'' ve ''Sarin'' gazlarıyla toplama kamplarında da Yahudilerle Çingeneleri katletmeye başladı. 
     Haber, Yahudiydi. 
     105 yılda yalnız üç kadın Nobel Kimya'yı kazandı 1903'te eşi Pierre Curie ile Fizik Ödülü'nü paylaşan Marie Curie, radyum ve polonyum elementlerinin bulunmasıyla 1911'de Kimya'yı kazandı. 
     Curie'nin kızı Irene Joliot-Curie, 1935 Kimya Ödülü'nü kocası Frederic Joliot ile ''yeni radyoaktif elementlerin bireşimlenmesiyle'' paylaştı. 
     1964'e gelindiğinde, İngiliz bilimadamı Dorothy Crowfoot Hodgkin ödülü kazandı. Alanı, B12 vitamininin yapısının belirlenmesiydi. 
     
     LİNUS PAULİNG 

     1954'te Amerikalı Linus Pauling, kimyasal bağın yapısı üzerine çalışmasıyla Kimya Ödülü'nü aldı. Pauling, 1962'de atom bombası denemelerinin temelli yasaklanması için çalışmalarından Nobel Barış Ödülü'nü de kazandı ve tarihte Nobel Ödülü'nü iki kez hem de iki ayrı dalda kazanmış tek kişi oldu. 
     2005 Nobel Tıp Ödülü'nü, Avustralyalı hekimler Barry J. Marshall ile J. Robin Warren, ''gastrit ve ülsere bakterinin yol açtığını belirlemeleriyle'' pazartesi günü kazandılar. 
     Hassas tayfölçerin spektroskop geliştirilmesine katkıları nedeniyle Amerikalı John L. Hall ve Roy J. Glauber ile Alman Theodor W. Haensch, optik fiziğin ortak dallarında Nobel Fizik Ödülü'nü dün salı paylaştılar. 
     Evrensel büyük ödül sayılan Nobeller'in 2005 Kimya Ödülü'nü Fransız bilim adamı Yves Chauvin ile Amerikalı bilim adamları Robert H. Grubbs ile Richard R. Schcrock bugün çarşamba kazandılar. İsveç'in başkenti Stockholm'deki Kraliyet Bilimler Akademisi, üç kimyageri, ''organik sentezde çifte ayrıştırma yöntemlerini geliştirme'' ve doğaya zarar vermeyen plastik ürünlerinin yolunun açılmasından ötürü ödüle layık buldu. 
     Nobeller'de yarın Edebiyat'ın açıklanması bekleniyor. Ancak Edebiyat Ödülü'nü veren İsveç Akademisi'nin perşembe günü ödül saatini hala açıklamaması, ''ödülün bu yıl verilmeyebileceği'' anlamına da geliyor. 
     Cuma günü Nobel Barış Ödülü, 10 ekim pazartesi de, 1968'de İsveç Merkez Bankası'nca tesis edilen ve 1969'dan beri verilen Nobel Ekonomi Ödülü'nün açıklanması bekleniyor. 
     
     'DOĞRU YAŞAM ÖDÜLÜ' 

     ''Alternatif Nobel'' olarak da bilinen ''Doğru Yaşam Ödülleri'', bu yıl iki Kanadalı, bir Malezyalı ve bir Botsvanalı arasında paylaşıldı. 
     Bir hafta önce, Kanadalı Maude Barlow ve Tony Clarke, adil ticaret ve içme suyunun temel insan hakları kapsamına alınması konularındaki uzun süreli örnek çalışmaları dolayısıyla ödüle layık görülürken, Malezya'dan İrene Fernandez kadınlara ve göçmen işçilere karşı şiddetin durdurulması çalışmasıyla ödüle hak kazandı. 
     Barlow, Clarke ve Fernandez, ödülü, atalarının topraklarından gönderilmesine direnmesiyle tanınan ''Kalahari'nin İlk İnsanları'' örgütüyle, örgütün kurucusu Row Sesena ile paylaştı. 
     Kendisini ve sanatını, doğduğu Oaxaca'nın kültürel miras ve çevresinin korunmasına adayan Meksikalı sanatçı Francisco Toledo da onur ödülüne layık görüldü. 
     İsveçli-Alman yazar Jakob von Uexkull tarafından 1980 yılında kurulan vakıf tarafından ''insanlığın karşı karşıya olduğu sorunlara diğer insanlara örnek olacak şekilde çözüm sunanları desteklemek'' amacıyla verilen 2 milyon kronluk 345 bin YTL ödül, İsveç parlamentosunda 9 aralıkta düzenlenecek törenle sahiplerine sunulacak. Uexkull, ''Doğu Yaşam Ödülü''nün de Nobel dalı sayılması için uzun zaman çalıştı ama Nobel Komitesi'ni ikna edemedi. 
     Nobel ödülleri de, her yıl olduğu gibi Alfred Nobel'in ölüm yıldönümü olan 10 aralıkta Stockholm ve Oslo'da kazananlara sunuluyor. 
     
</TEXT>
</DOC>
