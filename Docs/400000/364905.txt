<DOC>
<DOCNO> 364905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/siyaset/axsiy02.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekil, faturayı basına çıkardı 
</HEADLINE>
<TEXT>


Kardeşinin kına gecesinde havaya ateş eden AKP Milletvekili Enver Yılmaz, olayı basının abarttığını söyledi 

ORDU DHA 


Ordu'nun Ulubey ilçesi Aydınlar köyünde geçen cumartesi kardeşinin kına gecesinde AKP Grup Başkan Vekili Eyüp Fatsa ile birlikte havaya ateş eden AKP Ordu Milletvekili Enver Yılmaz, faturayı basına çıkardı. Yılmaz, "Yaptığımız 'doğru değildir' dememize rağmen basın döndürüp döndürüp gayri ahlaki haberler yayımlıyor. Bu silah Taksim veya Kızılay'da atılmadı" diyerek mesk n mahalde silah atmadığını savundu. 
Ulubey Cumhuriyet Savcılığı'nın meskun mahalde silah atmak suçundan soruşturma başlattığı olayı değerlendiren Yılmaz, "Bu bir köy düğünüdür. Karadeniz'de geleneksel hale gelmiş birtakım uygulamalar vardır. Böyle bir eylem sebebiyle Türkiye kamuoyunda bulunmaktan dolayı ben rahatsızlığımı ifade ediyor, özrümü beyan ediyorum. İsteyerek ve bilinçli olarak yapılmış bir eylem değildi" diye konuştu. Yılmaz, evlerinin önünde silah attıklarını ve bölgenin mesk n mahal olmadığını öne sürdü. 

Evler var 
Ancak, silahla havaya ateş etme olayının yaşandığı kına gecesinin yapıldığı alanın sadece 30 metre uzağında Yılmaz ve kardeşi Sezgin Yılmaz'a ait biri inşaat halinde 3 ev olduğu belirlendi. 




</TEXT>
</DOC>
