<DOC>
<DOCNO> 393554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas06.html </URL>
<DATE> 2005/11/09/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Düzenli kahve içmek, kadınlarda yüksek tansiyon yapar mı 
</HEADLINE>
<TEXT>

     Düzenli kahve içmenin, kadınlarda yüksek tansiyona neden olmadığı bildirildi. 
     Amerikalı bilimadamlarının yaptığı, Amerikan Tıp Derneği dergisinde yayınlanan araştırma çerçevesinde, 155 bin 594 hemşireden yüksek tansiyon hastası olan 33 bin 77’sinin 12 yıllık bilgilerinin incelendiği ve düzenli kahve içmekle yüksek tansiyon arasında bağlantı bulunmadığı belirtildi. 
     Araştırmanın yazarı Wolfgang Winkelmayer, araştırmada aksine düzenli olarak kola tüketmenin yüksek tansiyonla bağlantısı olduğunun görüldüğünü söyledi. 
     Winkelmayer, kolada bulunan kafein değil ancak diğer bazı içeriklerin yüksek tansiyon riskinin artmasının sorumlusu olabileceğini belirtti. 
     Daha önce yapılan bazı araştırmalar, düzenli kahve tüketimiyle yüksek tansiyon arasında bağlantı olduğunu gösterirken, birçok uzman sağlıklı kişilerin günde bir ya da iki bardak kahveden zarar görmeyeceğini açıklamışlardı. 
     
</TEXT>
</DOC>
