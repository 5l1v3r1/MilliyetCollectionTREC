<DOC>
<DOCNO> 385834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sonspo06.html </URL>
<DATE> 2005/10/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Galatasaray'da artçı şoklar Gürsoy'dan başkanlık sinyali... 
</HEADLINE>
<TEXT>

     Ergun Gürsoy'un geçen hafta 'Fenerbahçe'nin başarıları bizim sinirlerimizi bozuyor' açıklamasının ardından Galatasaray yönetimindeki sular bir türlü durulmuyor. Gürsoy'un açıklamalarına tepki büyürken, İkinci Başkan geri adım atmıyor. 

Gürsoy Kulübe en fazla bağış yapan yönetici benim. Herkesin böyle davranmasını bekliyorum. 
     Dürüst Daha iyisi yok’ demek, Canaydın’a ve genel kurula hakarettir. Gürsoy maksadını aştı. 
     
     Başkanlık sinyali 

     Çarpıcı açıklamalarıyla camiada hedef adam haline gelen İkinci Başkan Ergun Gürsoy, geri adım atmıyor. Söylediklerinin arkasında olduğunu ifade eden Gürsoy, önceki gece Star TV’de yayınlanan Telegol programında yine çarpıcı açıklamalar yaptı. Özellikle muhalefet kanadına ilişkin eleştirilerde bulunan Cim Bom’un İkinci Başkanı, başkanlık yolunda da ilk sinyali verdi. İşte Gürsoy’un açıklamaları... Takımın en alt seviyesinden en üstüne kadar her görevde varım.'' 
     
     Bize destek lazım’ 

     2006’da yoktum ama artık olmalıyım. Herkes kendini kurtarmaya çalışırsa, ben de bu yarışın içinde olurum. Benim bu sözlerimi anlayan anlar Maddi ve manevi olarak kulübe en fazla bağış yapan yönetici benim. Herkesin de böyle davranmasını bekliyorum. Buraya para kazanmaya gelmedim. Derdim Galatasaray’a hizmet etmek. Bize herkesin destek olması gereken bir dönemdeyiz. Seyircinin istifa isteği bizi zor durumda bırakıyor. Stadımıza gidemez olduk.'' 
     
     Canaydın’la görüşmemiş 

     Bazen serbest çalışmak istediğim zamanlar oldu. Eğer serbest çalışabilseydim, çok daha başarılı olurdum. Başkanla herhangi bir sorunum yok. Bu açıklamalarım sonrası henüz kendisiyle görüşmedik. Kendisi benden sadece iki yaş büyük olmasına rağmen, karşısında bacak bacak üstüne bile atmadım. Benim çocuğum doğduğu zaman ben takımla deplasmana gittim. Ben böyle bir Galatasaraylıyım. Kadıköy’e bayrak diktiğimizde ben bu kulüpte yöneticiydim.'' 
     
     Dürüst’ten sert çıkış 

     Özhan Canaydın’ın bir önceki döneminde ikinci başkanlık görevini yürüten Ali Dürüst, Ergun Gürsoy’a CNN’de katıldığı bir programda sert karşılık verdi. Gürsoy’un ifadeleri için, Maksadını aştı'' yorumunu yapan eski yönetici, şöyle konuştu Bu açıklamalar talihsizliktir. Bir yöneticiye, Galatasaray’ın büyüklüğünü anlatmaktan dolayı hicap duyuyorum. Gürsoy’a gereken cevabı Başkan’ın vermesi gerekirdi. Gürsoy, yönetim dışında biri gibi konuşuyor.'' 
     
     Taraftara haksızlık’ 

     Galatasaray, Fenerbahçe’nin değil, kendi koyduğu hedeflerin gerisinde kalmıştır. Taraftarın tepkisini Fenerbahçe’den geri kalmak gibi bir sebebe bağlamak, UEFA Kupası, Süper Kupa almış, sahasında Avrupa Kupası maçları seyretmiş Galatasaray taraftarına haksızlıktır. Kaldı ki, tamımımız şu anda lider ve şampiyonluğun en büyük adayı. Gürsoy, başkanın ilk dönemini enkaz'' diye nitelendiriyor. O zaman da Tromso gibi üçüncü sınıf bir takıma elenmek kaçınılmaz oluyor '' 
     
     İfadeler hakarettir’ 

     Bundan sonra adayların Canaydın’ın karşısına çıkabilmesi için bir ahenksizliğin olması gibi birşeye gerek yok. Aday ve adaylar Galatasaray’ı başarılı kılmak için çıkarlar. Sırf yönetimleri yerinden etmek için yapılan çıkışlar, bence Galatasaray’a zarar getirir. Ergun Gürsoy, Şu anda daha iyisi yok. Özhan Canaydın yönetimi devam edecek’ şeklinde bir söylemde bulunuyor. Bu ifade hem Özhan Canaydın’a, hem de genel kurula hakarettir. Gürsoy maksadını aşmıştır.'' 

     
</TEXT>
</DOC>
