<DOC>
<DOCNO> 357713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/son/sonyas01.html </URL>
<DATE> 2005/07/02/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Da Vinci'nin bilinmeyen resmi, Meryem Ana resminin altında keşfedildi 
</HEADLINE>
<TEXT>

     İtalyan ressam, heykeltıraş, mimar ve mühendis Leonardo da Vinci’nin 1452-1519 "Kayalıklar Bakiresi" tablosunun kızılötesi ışınla incelenmesi sırasında, "tablo katmanı altında yarım kalmış ilk resim" keşfedildi. 
     Londra Ulusal Galeri National Gallery Müdürü Luke Syson, BBC radyosuna açıklamasında, "Bu alttaki resim, bambaşka bir esere işaret ediyor" dedi. 
     Da Vinci, 1483’te, Hazreti Meryem’le ilgili Milano’nun "Mükemmel İlkah Kusursuz Gebelik Kardeşlik Teşkilatı"nın ısmarlaması üzerine, "Kayalıklar Bakiresi"ni resmetti. Resimde Hazreti Meryem, mağarada çocuk İsa ve Aziz Yuhanna ile yere eğiliyor. 
     
     YARIM KALAN KABUL GÖRMEMİŞTİ 

     Londra’da kızılötesi ışın taramasıyla keşfedilen alttaki resimde ise Hazreti Meryem, kolları açılmış dururken görülüyor. 
     National Gallery Müdürü Syson ile diğer uzmanlar, Da Vinci’nin dinsel-sanatsal yorumunun, siparişi veren Milano teşkilatınca kabul görmediğini hatırlatıyor. Çünkü Vinci, istediği ücret verilmeyince resmi satmış ve özgün resim yıllar sonra Paris-Louvre Müzesi’ne yerleştirilmiş. 
     National Gallery uzmanları, Da Vinci’nin "Kayalıklar Bakiresi"ni nasıl kopyaladığını araştırıyorlardı. Londra’daki kopyanın altında yarım kalmış ve dini teşkilatça kabul görmeyen yorum ortaya çıkarıldı. 
     Londra’daki kopya, 1508’de Milona’daki şapele yerleştirildi. Çünkü istenen ücret ödenmediğinden, Vinci özgününü sattığı resminin kopyasını yapmıştı. 
     Ulusal Galeri Müdürü Luke Syson, "Da Vinci’nin ikinci resmi Milano teşkilatınca muhtemelen kabul görmediğinden Vinci kopyayı yapmak zorunda kalmıştı" dedi. 
     Da Vinci’nin "Ginevra de’ Benci" portresi ile "Karanfilli Meryem Ana" resimlerinin 1930’larda keşfinden beri, National Gallery’deki bugünkü keşif ilk. 
     Da Vinci, Milano’daki şapelin altarı için sipariş verilen resmine istediği ödeme yapılmayınca, bugün kızılötesi ışınla ortaya çıkarılan alttaki resminde Meryem Ana’yı oğlu İsa’ya hayranlıkla bakarken resmedecekti. 
     Londra National Gallery Eserleri Koruma Dairesi uzmanı Rachel Billinge, resmin alt katmanından ortaya çıkarılan yarım kalmış resmin şaheser olacağına işaretle, Vinci’nin aslında Milano şapeli için ikinci resmi aynen yapmayı kabul ettiğini ve olasılıkla doğacak ikinci şaheserin Milano kilisesince engellendiğini aktardı. National Gallery Müdürü Syson, "Bu engelleme bir bakıma son derece acı oldu" dedi. 
     Ulusal Galeri Koruma Dairesi uzmanı Billinge, "Kopyanın nasıl yapıldığını araştırmaya başladığımızda, altından yarım kalmış başka resim çıkacağını asla bilemezdik" dedi. 
     Aslı Louvre’da olan, altından başka yarım kalmış şaheser çıkan National Gallery’deki "Kayalıklar Bakiresi"nin neyi anlattığı, neleri simgelediği tam bilinmiyor. Kimi uzman, "Mükemmel İlkah"ın anlatıldığını, kimi uzman ise Hazreti İsa’nın çocukken Aziz Yuhanna ile ilk karşılaşması olduğunu söylüyor. 
     
</TEXT>
</DOC>
