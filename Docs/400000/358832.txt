<DOC>
<DOCNO> 358832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/siyaset/siy06.html </URL>
<DATE> 2005/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzüğünüz demokrasiye uygun değil 
</HEADLINE>
<TEXT>


Yargıtay Başsavcılığı, tüzüğündeki antidemokratik düzenlemeler için AKP'yi 8 konuda uyardı 

GÖKÇER TAHİNCİOĞLU Ankara 


Yargıtay Başsavcılığı, AKP'yi, tüzüğündeki antidemokratik düzenlemeleri değiştirmesi, eksikleri gidermesi için 8 ayrı konuda uyardı. Tüzükteki düzenlemelerin genel başkana, "parti içi demokrasi kurallarına aykırı" yetkiler verdiğini belirten başsavcılık, AKP'nin olağanüstü kongre yaparak eksikleri gidermemesi halinde, Hazine yardımının kesilmesi için dava açabilecek. 
Yargıtay Başsavcısı Nuri Ok'un 20 Haziran'da AKP'ye gönderdiği yazıda, şu uyarılar yer aldı 
İl disiplin ve merkez disiplin kurullarına, il ve merkez teşkilatı içerisinde yer verilmemiştir. Merkez Yürütme Kurulu'na, ilçe, il ve büyük kongre seçimlerini iptal etme, yeniden yapılmasına karar verme yetkisi tanınmıştır. Bu, yasanın "parti içi demokrasi" başlıklı maddesine aykırıdır. 

Lider sultası 
Tüzükte, bir üst kademenin kararı olmadan, kademe başkan, yönetim kurulu ile üst kademe delege seçimlerinin yapılamayacağı yer almıştır. Bu yönüyle parti içi demokrasi ilkesine aykırıdır.Merkez adaylarının belirlenmesinde, genel başkanın yetkilendirilmesi, bu organın "bir karar organı" kimliğine sokulması anlamını taşır. Bu da yasadaki parti içi demokrasi kuralına aykırıdır. 






</TEXT>
</DOC>
