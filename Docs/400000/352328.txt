<DOC>
<DOCNO> 352328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur21.html </URL>
<DATE> 2005/06/15/ </DATE>
<TIME> 15.25 </TIME>
<AUTHOR>  </AUTHOR>
<HEADLINE>
İSKİ Dereye düşen çocuğu kollektörleri boşaltarak aradık 
</HEADLINE>
<TEXT>

     İstanbul Su ve Kanalizasyon İdaresi İSKİ , Çırpıcı Deresi’ne düştüğü söylenen Berkay Dağıstanlı isimli çocuğun kollektörler boşaltılarak arandığını ve şu ana kadar herhangi bir ize rastlanmadığını belirterek, İSKİ’nin olayla ilgili herhangi bir ihmalinin söz konusu olmadığını bildirdi. 
     İSKİ’den yapılan yazılı açıklamada, birkaç günden beri basın-yayın organlarında "Zeytinburnu Çırpıcı Deresi’ne Berkay Dağıstanlı isimli bir çocuğun düştüğüne" dair haberlerin yer aldığını hatırlatıldı. 
     Çırpıcı Deresi’nden kontrolsüz olarak Marmara Denizi’ne akan atıksuların, Yenikapı Atıksu Tesisleri’ne ulaştırılması için İSKİ tarafından su alma yapısı inşa edildiği anlatılan açıklamada, şöyle denildi 
     "Dere üzerinde inşa edilen su alma yapısındaki kollektör bacalarında ızgaralar mevcuttur. Bu kollektörlere bir çocuğun girmesi mümkün değildir. Ancak 12 Haziran 2005 tarihinde başka bir çocuğun beyanı üzerine, bütün ihtimaller düşünülerek 1200 ve 1600 milimetre çaplarındaki kollektörler boşaltılmış ve polis, itfaiye ve sivil savunma ile İSKİ ekiplerinin katıldığı arama çalışmaları yapılmıştır. 
     Ayrıca, tüm kanal bacaları ve kollektörler robot sistemiyle görüntülenerek taranmıştır. 
     İSKİ olarak hepimizi ziyadesiyle üzen olay sebebiyle halen devam eden arama çalışmalarında şu ana kadar herhangi bir ize rastlanmamıştır. İSKİ’nin olayla ilgili herhangi bir ihmali söz konusu değildir." 
     
</TEXT>
</DOC>
