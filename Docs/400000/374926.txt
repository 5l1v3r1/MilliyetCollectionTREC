<DOC>
<DOCNO> 374926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/siyaset/siy03.html </URL>
<DATE> 2005/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı plaka Meclis'te 
</HEADLINE>
<TEXT>


Meclis Başkanı Bülent Arınç, "Yasal düzenleme ve etik kurallar" belirleyeceğiz 

ANKARA Milliyet 


TBMM Başkanı Bülent Arınç, kamuoyunda tartışma konusu olan kırmızı plaka kullanımı için, "Yasal bir engel yok, istedikleri yere, hatta aklımıza getiremediğimiz yerlere bile gidebilirler" dedi. 
1 Eylül Dünya Barış Günü nedeniyle sivil toplum örgütlerini kabulünde açıklamalarda bulunan Arınç, TBMM İçtüzüğü'nde, kırmızı plakalı makam araçlarının kullanılmasıyla ilgili herhangi bir hüküm olmadığını belirtti. Emre ve kişilere tahsis edilen 50 makam aracının istendiği gibi kullanılabildiğini, bu uygulamanın doğru olmadığını, ancak kanunun bu imk nı verdiğini kaydeden Arınç, şöyle konuştu 

Kanunda bir engel yok 
"Kırmızı plakalı makam aracıyla istenilen yere gidilebilir. Kanunda bir engel yok. Tek engel vicdanları, hukuk anlayışlarıdır. Bırakın düğüne gitmelerini, aklınıza gelemeyecek her yere gidebilirler. Kanun devletinde takılır kalırsak yapılan iş doğrudur. Ama, 'Türkiye Cumhuriyeti, laik demokratik sosyal bir hukuk devlettir' diyorsak, hukuk devletinde bunu tartışmamız lazım. Nereye gidebilir Araçları nasıl kullanabilir Etik olanı nedir Bunu deklare etmeliyiz." 
Meclis açıldıktan sonra konuyu Başkanlık Divanı'na getireceğini söyleyen Arınç, yasal düzenlemeyle veya etik kurallarla bu araçların nerede ve ne şekilde kullanılması gerektiği yönünde karar alacağını kaydetti. 




</TEXT>
</DOC>
