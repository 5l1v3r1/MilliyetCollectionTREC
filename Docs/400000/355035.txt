<DOC>
<DOCNO> 355035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun13.html </URL>
<DATE> 2005/06/24/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Rice'dan AB'nin genişlemesine ve Türkiye'ye destek... 
</HEADLINE>
<TEXT>

     Hilal YILMAZ LONDRA İngiltere , DHA 

      AMERİKA Birleşik Devletleri ABD Dışişleri Bakanı Condolezza Rice, Tüm samimiyetimle diliyorum ki Avrupa Birliği AB , Türkiye gibi ülkelere vermiş olduğu sözleri ve taahütleri yerine getirecektir.'' dedi. 
     G8 Zirvesi öncesinde Londra'daki Dışişleri Bakanları toplantısına katılan ABD Dışişleri Bakanı Condolezza Rice, AB'nin genişlemesine ve Türkiye'nin üyeliğine tam destek verdi. Türkiye'nin de içerisinde bulunduğu aday ülkelerin üyeliğinin AB'ye değer katacağını ifade eden Rice, AB genişleme konusundaki inancını devam ettirecektir. Tüm samimiyetimle diliyorum ki, AB, Türkiye gibi bir çok ülkeye vermiş olduğu sözleri ve taahütlerini yerine getirecektir.'' dedi. Ayrıca AB'yi, diğer devletlere yol gösteren bir kutup yıldızına benzeten Rice, AB, dünya devletlerinin demokratikleşmesinde ve gelişmesinde bir kutup yıldızı görevi üstlenmektedir.'' dedi. 
     
     BLAİR GENİŞLEME DURURSA AB DARALIR 
     Öte yandan AB Parlamentosu'nda, Temmuz ayında dönem başkanlığını devralacak olan İngiltere'nin programını açıklayan İngiltere Başbakanı Tony Blair, genişlemenin durması halinde AB'nin daralacağını söyledi. AB içerisinde değişimin kaçınılmaz olduğunu belirten Blair, Modern olmak daha büyük bir Avrupa yaratmak demektir, daha küçük bir Avrupa değil. Ya değişimi kabul ederiz, ya da başarısız oluruz.'' dedi. 
     6- 8 Temmuz tarihleri arasında İskoçya'da yapılacak olan G8 Zirvesi öncesinde Londra'da bir araya gelen G8 ülkelerinin Dışişleri Bakanları, Ortadoğu, İran, Batı Balkanlar, Sudan, Irak, Kuzey Kore, Lübnan-Suriye, Zimbabve ile Birleşmiş Milletler BM bünyesindeki reform konularını tartıştı. G8 üyesi ülkelerin Dışişleri Bakanları'nın katıldığı bir günlük toplantıya, 1 Temmuz'da AB Dönem Başkanlığı'nı devralacak olan İngiltere'nin Dışişleri Bakanı Jack Straw başkanlık etti. Önümüzdeki ay İskoçya'da gerçekleşecek G8 Zirvesi'nin gündem maddelerini tartışan sekiz bakan, Afganistan’da demokrasi süreci ile İran’nın nükleer silah programını da ele aldı. 
     
     İSRAİL VE FİLİSTİN ANLAŞMA YOLUNU GİTSİN 
     Londra’da bir araya gelen G8 ülkelerinin Dışişleri Bakanları, İsrail’e Gazze'dan çekilme çağrısı yaptı. İsrail'in Ağustos ayı itibariyle Gazze'den geri çekilerek barışa hizmet etmesi gerektiği kaydeden bakanlar yaptıkları yazılı açıklamada, İsrail ve Filistin yetkililerini anlaşma yoluna gitmeye davet ediyoruz.'' dedi. Bölgede barışın sağlanmasın da Filistin'in yanı sıra komşu ülkelerle uluslararası kurumların önemli bir sorumluluk taşıdığına dikkat çeken Rice, Terörizme müsahama edilmesine göz yumamayız. Barışı sağlamak hepimizin sorumluluğudur.'' dedi. 
     
     AFGANİSTAN HALKIYLA UZUN SÜRELİ İLİŞKİ 
     Sekiz bakan, Afganistan'da demokrasinin yerleşmesi için uygun bir zemin hazırlanması konusunda da görüşlerini dile getirdi. İngiltere Dışişleri Bakanı Jack Straw, G8 ülkeleri olarak, Afganistan hükümeti ve halkıyla uzun süreli bir ilişkinin başlatılmasına karar verdik'' dedi. Straw, Afganistan'da Eylül ayında yapılması beklenen genel seçim öncesindeki gelişmeleri de olağanüstü’ olarak nitelendirdi. 
     Afganistan'daki uyuşturucu kaçakçılığı da toplantının ana maddelerinden biri oldu. Dışişleri Bakanları ayrıca, İran'ın nükleer silah üretimini durdurmak için harekete geçen İngiltere, Fransa ve Almanya'ya olan desteklerinin süreceğini ifade etti. G8 ülkelerinin liderleri 6- 8 Temmuz tarihleri arasında İskoçya'da gerçekleşecek zirve toplantısında bir araya gelecek. G8 Zirvesi'nin gündeminde Afrika'nın geleceği ile küresel ısınma konularının ağırlık kazanması bekleniyor. 
     
</TEXT>
</DOC>
