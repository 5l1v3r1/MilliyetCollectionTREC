<DOC>
<DOCNO> 378742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur20.html </URL>
<DATE> 2005/09/15/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Lüks otomobilli hırsızlar ünlülerin ciplerinin peşinde 
</HEADLINE>
<TEXT>

     
     Cengiz ÇOBAN İSTANBUL, DHA 
     
BEŞİKTAŞLI eski futbolcu Serdar Topraktepe’nin cipini önceki gece gasp etmek istediği öne sürülen kişiler, bu gece de tiyatro sanatçısı Şafak Sezer’e ait lüks cipi çalmak istedi. 
     Taksim Yedikuğular Caddesi’ndeki Plato Film’in stüdyosuna dizi çekimi için gelen Şafak Sezer, stüdyo önündeki akaryakıt istasyonunda 34 UD 8555 plakalı Infiniti FX35’ marka lüks cipinden indi. Bu sırada istasyondaki Audi marka araçtan inen 2 kişi, dizi ekibini lafa tutarken aynı araçtan inen bir kişi de hızla Şafak Sezer’in cipine bindi. Bu kişi çalışır haldeki ciple kaçmaya başlarkan arkadaşları da Audi marka araca binerek uzaklaştı. 
     Durumu fark eden Sezer’in şoförü, Plato Film şirketine ait 34 BC 3481 plakalı Megane’ marka otomobille ciple kaçan hırsızın peşinden gitti. Sezer’in şoförü, Okmeydanı Piyalepaşa Bulvarı üzerindeki akaryakıt istasyonunda cipi sıkıştırdı. Kaçamayacağını anlayan otomobil hırsızı, cipten inerek Audi otomobile bindi. Otomobil hırsızları, lüks cipi bırakarak plakası belirlenemeyen Audi marka otomobille hızla uzaklaştı. Bu arada dizi setinden Şafak Sezer’in cipini almaya gelenlerle basın mensupları arasında kısa süreli arbede yaşandı. Polis, ünlülerin lüks araçlarını hedef alan ve bir türlü yakalanamayın gri renkli Audi marka otomobil ve içindeki 3 kişiyi aramaya başladı. Bu kişilerin dün de Bursaspor’un kaptanı ayrı zamanda Beşiktaş’ın eski futbolcusu Serdar Topraktepe’nin cipini gasp etmeye çalışan aynı kişiler olduğu öne sürüldü. 
     
     SERDAR KÖPEĞİ SAYESİNDE KURTULMUŞTU 
     Bursaspor’un kaptanı Serdar Topraktepe’nin, Honda marka cipi, ATM'den para çektikten sonra aracına binerken gasp edilmek istenmişti. Gri renkli Audi marka bir otomılden inen bir kişi, bıçakla Topraktepe'yi tehdit ederken, arka koltukta oturan futbolcunun köpeği Dany’ hırsıza saldırınca, saldırgan Audi otomobille kaçmıştı. Serdar Topraktepe arkadaşına ait olan ciple kaza yaparken, otomobil hırsızları kaçmıştı. 
     
</TEXT>
</DOC>
