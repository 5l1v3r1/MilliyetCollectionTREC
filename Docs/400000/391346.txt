<DOC>
<DOCNO> 391346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun14.html </URL>
<DATE> 2005/11/01/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
Almanya Cumhurbaşkanı'ndan Ramazan Bayramı mesajı... 
</HEADLINE>
<TEXT>

     Almanya Cumhurbaşkanı Horst Köhler, 3 kasım perşembe günü başlayacak Ramazan Bayramı dolayısıyla bir kutlama mesajı yayımladı. 
     Cumhurbaşkanı Köhler, bugün Berlin'de yayımlanan mesajında, Alman halkını Müslümanlara karşı daha hoşgörülü davranmaya çağırdı. 
     Köhler, geçmiş yıllarda dinler arasında yakınlaşma çabalarının çoğu zaman hayal kırıklığı yarattığını belirterek, ''En önemli görevimiz, günlük yaşamda beraberliğimizi daha iyi hale getirmektir. Bu da dürüstlük ve karşılıklı hoşgörü ile olacaktır'' ifadesine yer verdi. 
     Ramazan ayının geleneklerini de takdir ettiğini ifade eden Köhler, Almanya'da Ramazan Bayramı'nı kutlayacak tüm Müslümanlara mutluluklar diledi. 
     
</TEXT>
</DOC>
