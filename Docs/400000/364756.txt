<DOC>
<DOCNO> 364756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo11.html </URL>
<DATE> 2005/07/27/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Beşiktaş’ta iki fire daha 
</HEADLINE>
<TEXT>

     Hazırlıklarını Nevzat Demir Tesisleri’nde sürdüren Beşiktaş’ta sakatlık geçiren Sergen Yalçın ile kaleci Murat, antrenmanı yarıda bıraktı. 
     Doktor Ayhan Optur, yıldız futbolcunun sağ alt baldırı üst yapışma bölgesinde, tecrübeli file bekçisinin ise sol aşil tandonunda gerilme olduğunu söyledi. İki oyuncunun tedavisi pazartesi gününe kadar sürdürülecek. Bu arada Rıza Çalımbay yönetiminde sabah 1,5 saat süren idmanda pas, taktik varyasyon ve kondisyon ağırlıklı bir çalışma gerçekleştirildi. Antrenmana, izinli olan ve ülkesinden henüz dönmeyen yeni transfer Ailton katılmazken, sakatlığı devam eden Tümer Metin ise takımdan ayrı fizyoterapist eşliğinde koştu. Akşam bir çalışma daha yapan Siyah-Beyazlılar’da teknik direktör Çalımbay taktik çift kalede istediklerini yapamayan Ahmed Hassan ve Koray’ı sert şekilde uyardı. 
     
</TEXT>
</DOC>
