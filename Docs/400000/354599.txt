<DOC>
<DOCNO> 354599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/magazin/amag.html </URL>
<DATE> 2005/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zatürree Senar'ı yatağa düşürdü 
</HEADLINE>
<TEXT>


Türk Sanat Müziği'nin divası Müzeyyen Senar'ın tansiyonu 18'e yükseldi. 40 derece ateşle yatan sanatçı, yarın Bülent Ersoy'la vereceği konseri iptal etti 

YAŞAR ANTER Bodrum DHA 

Türk Sanat Müziği'nin çınarı, 87 yaşındaki Müzeyyen Senar, birçok hastalığının aniden nüksetmesi nedeniyle Bodrum'un Çırkan köyünde kızı Feraye'nin evinde yatağa düştü. 

Tansiyonu 18 
Senar'ın doktoru Kardiyolog Asım Ülhan, "Ateşi 40 derece. Tansiyonu 18'e kadar yükseldi. Zatürree var. Bir virütik enfeksiyon geçiriyor. Solunum yollarından rahatsız" dedi. 
İstanbul Cemil Topuzlu Açıkhava Tiyatrosu'nda yarın Bülent Ersoy ve Mustafa Sağyaşar ile sahneye çıkmaya hazırlanan Senar'ın, İstanbul'a gidemeyecek durumda olduğu bildirildi. 
Müzeyyen Senar'ın son bir ay içinde Kazdağları, Kıbrıs ve GAP gezilerine katıldığı ve bir hafta önce de zatürreeye yakalandığı ifade edildi. Durumu ağırlaşan Senar'ın, yarınki konser öncesi baş gösteren hastalıklarının tümünün doktoru tarafından açıklanmasını istediği belirtildi. 


</TEXT>
</DOC>
