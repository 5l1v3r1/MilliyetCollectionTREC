<DOC>
<DOCNO> 374989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun05.html </URL>
<DATE> 2005/09/02/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
Rus BM görevlisi, kara para aklamak suçundan tutuklandı 
</HEADLINE>
<TEXT>

     ABD'de bir Rus BM yetkilisinin, kara para aklama suçundan Amerikan Federal Soruşturma Bürosu FBI tarafından tutuklandığı bildirildi. 
     Bir federal güvenlik yetkilisi tarafından yapılan açıklamada, BM Genel Kurulu bütçe komisyonunda çalışan Vadim Kuznetsov'un, dün elleri kelepçelenerek tutuklandığını kaydetti. Kuznetsov'un bugün Manhattan Federal Mahkemesi'ne çıkarılacağı ve hakkındaki suçlamaların ayrıntılarının mahkemede açıklanacağı belirtildi. 
     Konuyla ilgili görüşüne başvurulan bir yetkili, Kuznetsov hakkındaki suçlamaların kara para aklamayla ilgili olduğunu ve BM'nin Irak'taki gıda karşılığı petrol programı yolsuzlukları iddialarıyla az bir bağlantısı bulunduğunu söyledi. 
     Kuznetsov'un, son bir ayda kara aklama suçundan FBI tarafından tutuklanan ikinci Rus BM yetkilisi olduğu belirtiliyor. 
     
</TEXT>
</DOC>
