<DOC>
<DOCNO> 357962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/spor/spo14.html </URL>
<DATE> 2005/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci günün galibi Boonen 
</HEADLINE>
<TEXT>



92.'si yapılan Fransa Bisiklet Turu'nun dün koşulan ikinci etabında birinciliği Belçikalı Tom Boonen elde etti. Challens - Les Essarts arasında gerçekleştirilen toplam 181.5 kilometre uzunluğundaki etabı dört saatin altında bitirmeyi başaran Boonen özellikle son anlardaki sprintiyle gruptan koptu ve finişi gördü. Boonen 3.51.31'lik derecesiyle birinci oldu. Boonen'in ardından Norveçli Thor Hushovd ikinci sırayı alırken, Avustralyalı Robbie McEwen üçüncülükte kaldı. İlk gün zamana karşı koşulan etapta sürpriz bir birincilik elde eden David Zabriskie genel klasmandaki liderliğini korudu. Son altı yılın şampiyonu Lance Armstrong ise yarışı peloton grubu içinde bitirdi. ABD'li Zabriskie, bugün La Chataigneraie - Tours arası yapılacak 212.5 kilometrelik üçüncü etapta da sarı mayoyu giyecek. 



</TEXT>
</DOC>
