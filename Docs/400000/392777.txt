<DOC>
<DOCNO> 392777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/07/son/soneko30.html </URL>
<DATE> 2005/11/07/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Bayramda en çok Sibel Can kazandı... 
</HEADLINE>
<TEXT>

     Fikri Cinokur AA 

Ramazan Bayramı'nda Antalya'da hem tatil yapıp hem de sahneye çıkan sanatçılar arasında en yüksek ücreti 50 bin YTL ile Sibel Can aldı. 
     Ramazan Bayramı süresince Antalya'da çeşitli otellerde sahneye çıkan sanatçıların aldıkları ücretler, Antalya Vergi Dairesi Başkanlığı vergi denetim ekipleri tarafından kontrol edildi. 
     Alınan bilgiye göre, Antalya'da bayram süresince 18 ünlü sanatçı, otellerde sahneye çıkarak, tatilcileri eğlendirdi. Vergi denetim elemanlarının yaptığı denetimler sonucu sanatçılar arasında en yüksek ücreti Sibel Can, en düşük ücreti de Fuldan Uras aldı. 
     Sibel Can, 50 bin YTL 50 milyar lira sahne ücreti alırken, sanatçıyı 45 bin YTL ile Serdar Ortaç ve 40 bin YTL ile Candan Erçetin izledi. 
     Bayram süresince Antalya'da sahneye çıkan sanatçıların adları ve sözleşmeye göre aldıkları ücretler şöyle 
     ''Sibel Can 50 bin YTL, Serdar Ortaç 45 bin YTL, Candan Erçetin 40 bin YTL, Muazzez Ersoy 36 bin YTL, İbrahim Tatlıses 32 bin YTL, Gülben Ergen 30 bin YTL, Petek Dinçöz 30 bin YTL, Ebru Gündeş 26 bin YTL, Özcan Deniz 25 bin YTL, Ahmet Özhan 20 bin YTL, Gülşen Bayraktar 18 bin 500 YTL, Emrah 18 bin YTL, Nükhet Duru 12 bin 500 YTL, Cenk Eren 12 bin 500 YTL, M. Ali Erbil 12 bin 500 YTL, Nalan 10 bin YTL, Alpay 4 bin 500 YTL ve Fulden Uras 4 bin YTL.'' 
     
</TEXT>
</DOC>
