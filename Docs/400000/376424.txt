<DOC>
<DOCNO> 376424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/soneko44.html </URL>
<DATE> 2005/09/07/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
AB, Hindistan'a yöneliyor... 
</HEADLINE>
<TEXT>

     Avrupa Birliği'nin, yükselen ekonomilerden Hindistan'a ilgisi artıyor. 
     Birliği temsilen ilişkileri her alanda geliştirmek amacıyla Hindistan'a gelen İngiltere Başbakanı Tony Blair, AB-Hindistan zirvesi için Hindistan Başbakanı Manmohan Singh ile oturduğu masadan, ticaret, teknoloji ve güvenlik alanlarında işbirliği anlaşmaları ve 2.2 milyar dolarlık uçak satışıyla kalkı. 
     Varılan anlaşmalarla, AB ile Hindistan, karşılıklı ticari ilişkileri ve teknolojik işbirliğini geliştirmenin yanı sıra uluslararası terörle mücadelede daha sıkı yardımlaşma ve bu kapsamda terörle ilgili para transferlerinin engellenmesi ve kara para aklamaya karşı mücadelede ortak hareket etmek taahhüdü altına girdiler. 
     AB'nin dönem başkanlığını yürüten İngiltere'nin Başbakanı Blair'in Hindistan ziyareti kapsamında, yarın da başka işbirliği anlaşmalarının imzalanması bekleniyor. 
     
</TEXT>
</DOC>
