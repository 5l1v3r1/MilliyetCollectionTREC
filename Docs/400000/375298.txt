<DOC>
<DOCNO> 375298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/03/yazar/cemal.html </URL>
<DATE> 2005/09/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Irak, nereye 
</HEADLINE>
<TEXT>


Irak'ta kan gölü ne yazık ki büyümeye, derinleşmeye devam ediyor. O kadar ki, Bağdat'ta bir köprünün üstünde bir söylentinin yol açtığı bir panik bir anda bin kişinin trajik ölümüne yol açabiliyor. 
İstikrar henüz bu talihsiz ülkenin kapısını çalabilmiş değil. Bağdat'ta, Firdevs Meydanı'ndaki Saddam Hüseyin heykelinin yıkılışından, yani Amerikan işgalinin başlamasından bu yana 26 ay geçmiş durumda. 
Ama h l belli değil 
Irak, Ortadoğu'nun yeni terör ve kaos üssü mü olacak Yoksa, istikrar ve demokrasiye açılan bir kapı mı 
Şimdilik birinci olasılık ağır basmakla birlikte, ikincisi de varlığını sürdürüyor. 
Fakat, sorular o kadar çok ve o kadar yanıtsız ki. Üstelik bütün bu Irak soruları, Türkiye'yi o kadar yakından ilgilendiriyor ki... Ama bizim medyamız, kamuoyumuz bu sorularla o kadar az ilgili ki... 
Irak'la ilgili bu gerçek, tatil sonrası birikmiş haber ve yorumları okurken bir kez daha gözüme çarptı. 
İşin bizimle ilgili yanını geçiyorum. 
Irak'ta belirsizlik çok yoğun. Bu nedenle ileriye dönük iddialı değerlendirmeler yapmak inandırıcı olamıyor. Bütün yazılarda ise demin belirttiğim gibi cevapsız sorular ağır basıyor. 
En çok rastlanan soruya gelince 
Irak bölünecek mi 
Bölünecekse, nasıl bölünecek 
Kaça bölünecek 
İç savaşla mı bölünecek 
Yoksa kansız mı parçalanacak 
Irak Kürtleri ile özel ilişkileri olan ve Irak'ta olup biteni çok yakından izleyen Amerikalı bir diplomat, emekli Büyükelçi Peter Galbraith'e göre Irak eninde sonunda üç parçaya bölünmeye mahk m bir ülke. 
Irak'ın bu kaderini, ancak çok gevşek bir federasyon bir süre için erteleyebilecek. Bu açıdan mevcut anayasa taslağı Irak için son bir şans... 
Irak, bu şansı kullanabilecek mi 
Amerikalı diplomat evet diyemiyor. 
Şu sözleri ilginç 
"Bir ülkenin parçalanması o kadar büyük bir dert değil. Önemli olan, nasıl parçalanacağıdır. Şiddet ve çatışmayla mı parçalanacak Önemli olan soru budur. Ayrıca unutmayın Irak'ı Allah yaratmadı. Winston Churchill tarafından yaratıldı Irak..." 26 Ağustos 05 tarihli Herald Tribune'un yorum sayfasında David Brooks imzalı yazı 
Irak'ın parçalanması bu kadar kolay mı Sanmıyorum. 
Ancak bugünkü gidiş parlak değil. İşlerin çok içinde olan Amerika diplomatın dediği gibi, Irak için gevşek bir federasyonu öngören mevcut anayasa taslağı, bu ülke açısından son bir şans olabilir. 
Ama bu şansın kullanılabileceğine ilişkin sinyaller bugün için zayıf. Mevcut anayasa taslağı en çok Şiiler ile Kürtleri memnun etmiş durumda. 
Sünniler ise hayır'ı çektiler. 
Sonunda uzlaşma çıkabilir mi .. 
Yoksa Sünniler iyice kışkırtılır ve Irak tam bir iç savaşa yuvarlanarak bölünme rayına oturabilir mi İkinci ihtimale kapılar daha açık gözüküyor Irak'ta... 
Halen Cumhurbaşkanlığı koltuğunda oturmakta olan Iraklı Kürt lider Celal Talabani'yle Bağdat'ta 2003 yılı kasım ayında yaptığım görüşmede, bana Irak'ın nasıl suni bir devlet olarak geçen yüzyılın başında kurulduğunu anlatırken aynen şöyle demişti 
"Irak baştan yanlış kuruldu." 
Bu yanlış bu saatten sonra düzelir mi Buna zaman kaldı mı Bir Irak ulusu kurulabilir mi 
Yoksa Irak, bir iç savaşla Ortadoğu'nun yeni kaos ve terör üssü haline gelir mi .. 
Türkiye için de o kadar önemli ki bu soruların yanıtları... 



</TEXT>
</DOC>
