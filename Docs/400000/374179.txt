<DOC>
<DOCNO> 374179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur26.html </URL>
<DATE> 2005/08/30/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
Denizli'deki linç girişimine karışan 8 kişi tutuklandı 
</HEADLINE>
<TEXT>

     Denizli’nin Sarayköy İlçesi’nde bir grubun, bıçakla yaralama olayına karıştığı için gözaltında tutulan bir kişiyi polis merkezinden alarak linç etmesi olayına karışarak gözaltında tutulan 8 kişi tutuklandı. 
     Alınan bilgiye göre, bıçakla yaralama olayına karıştığı için gözaltına alınan Tuncay Küçükağa, Ali, Adil, İrfan, Ferit, Nusret ve Hacı Taşçı ile olaylar sırasında omzundan kurşun isabet ederek hafif yaralanan Erhan Gültekin, karakoldaki sorgulamalarının ardından adliyeye sevk edildi. 
     Zanlılar, Cumhuriyet Savcılığı’nda ifade vermelerinin ardından mahkemeye sevk edildi. Zanlılar, mahkemede, "kamu malına zarar vermek, görevli kamu görevlilerine saldırı, darp ve infial yaratarak toplumu isyana teşvik etmek" suçlarından tutuklanarak cezaevine gönderildi. 
     28 Ağustos’ta bıçaklama olayına karışan ve gözaltına alınan Mehmet 
     A, karakola gelen 40 kişilik grup tarafından alınarak linç edilmek istenmişti. 
     
</TEXT>
</DOC>
