<DOC>
<DOCNO> 358729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/sontur13.html </URL>
<DATE> 2005/07/06/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
İngiliz hastayı özel klinik faturası çarptı 
</HEADLINE>
<TEXT>

     Yaşar ANTER BODRUM Muğla , DHA 

      BODRUM'un Turgutreis Beldesi'nde yüzerken omuzu çıkan 69 yaşındaki İngiliz Robert Woodhouse, özel bir klinik tarafından Bodrum Devlet Hastanesi'ne götürüldü. Cerhahi Operasyona gerek kalmadan burada omuzu yerine oturtulan Woodhouse'un 350 YTL'lik hastane faturasını ödeyen klinik yetkilileri, bir gün kendi tesisinde yatırdığı hastaya 1600 Euro'luk Yaklaşık 2.550 YTL fatura keserek taburcu etti. İngiliz turistin şikayetiüzerine soruşturma başlatan Bodrum Sağlık Grup Başkanı Dr. Erhan Kaya, özel kliniğin uygulamasını vicdansızlık’ olarak nitelendirdi. Özel kliniğin işletmecisi Taşkın Avcı ise Az bile aldık. Ücretini sigorta ödeceyecek. Niye şikayet ediyor anlamadım'' dedi. 
     Olay, her yıl binlerce İngiliz turistin tatil için tercih ettiği Bodrum'un Turgutreis Beldesi'nde meydana geldi. İngiltere’nin Middlebroke kentinde bir nakliye firmasında yöneticilik yapan ve 14 yıldır tatilini Bodrum'da geçiren Robert Woodhouse, eşi 65 yaşındaki Kath Woodhouse ile bir hafta önce Turgutreis’deki Onat Otel’e yerleşti. 
     Robert Woodhouse, 28 Haziran salı günü otelin havuzunda yüzerken sağ omzu çıktı. Otel personelinin yardımıyla havuzdan çıkarılan 150 kilo ağırlığındaki Robert Woodhouse için 1.5 kilometre uzaklıktaki özel bir klinikten yardım istendi. 
     Özel klinik ambulansı, İngiliz turisti otelden alarak önce kliniğe götürdü. Burada ilk müdahalesi yapılan İngiliz turist Robert Woodhouse, ortopedi uzmanı doktor olmadığı için klinik yetkililerince Bodrum Devlet Hastanesi’ne götürüldü. Bodrum Devlet Hastanesi'nde genel anestezi uygulanan Robert Woodhouse'un omuzu hiçbir cerrahi operasyon uygulanmadan yerine oturtuldu. İngiliz turist yeniden kliniğe götürüldü. Burada bir gün kontrol amacıyla yatırılan Robert Woodhouse, daha sonra taburcu edildi. İngiliz Woodhouse kaldığı otelde tatiline devam ederken 30 Haziran perşembe günü kendisine 1600 Euro'luk özel klinik faturası gönderildi. 
     
     PARAYI ÖDEDİ, ŞİKAYETÇİ OLDU 
     Özel kliniğin yaklaşık 2 bin 550 YTL'lik faturasını görünce şoke olan İngiliz turist Robert Woodhouse bu parayı ödedi, ardından Bodrum Kaymakamlığı ile Kültür ve Turizm Bakanlığı’na şikayet dilekçesi gönderdi. Tatilini yarıda kesip ülkesine dönen İngliz turist, dilekçesinde şu görüşlere yer verdi 
     Basit bir omuz çıkığı rahatsızlığına bu kadar yüksek tedavi ücreti istenince önce şoke oldum, ancak sorun yaşanmaması için parayı ödedim. Ardından İngiltere’deki doktorumu aradım. Bana bu tedavinin en fazla 300- 400 Euro'ya yapılabeleceğini söyledi. O zaman aldatıldığımı anladım ve otel yöneticileri aracılığı ile resmi şikayette bulunarak durumun düzeltilmesini istedim. Çok sevdiğim ve bir çok dostumun bulunduğu Bodrum’da bunları yaşadığım için üzgünüm. Ben Bodrum’a gelmekten asla vazgeçmem ama aynı tutum kente ilk kez gelen bir başka turiste yapılırsa, hem Bodrum hem de Türk turizmi zarar görür.'' 
     
     BUNUN ADI VİCDANSIZLIK 
     Bodrum Sağlık Grup Başkanı Dr. Erhan Kaya, İngiliz Robert Woodhouse ve otel yöneticilerinin şikayetleri üzerine, konuyla ilgili olarak soruşturma başlatıldığını belirtti. Dr. Kaya, Olay gerçekten çok üzücü'' diyerek şu görüşleri dile getirdi 
     400- 500 YTL'ye yapılabilecek bir tedavi için çok fahiş bir rakam alınmış. Bunun adı vicdansızlıktır. Muğla Valimizin turizm sezonu başlangıcında, turistlerin tedavilerinde çok yüksek rakamlar alındığı ve bunun Türk turizmine zarar verdiği yönündeki duyumlara istinaden bir çok özel poliklinik ve hastane ile görüşüp bu tür olayların yaşanmaması konusunda uyarılarda bulunmuştuk. Bu tedaviye bu ücret kabul edilemez, ne gerekiyorsa yapacağız. Ayrıca o polikliniğin ortopedi bölümü olmadığı için bu hizmeti veremez, veremediği bu hizmet için fatura kesemez. Bu konuda da yasal soruşturma açılır.'' 
     
     AMBULANS MI, LİMUZİN Mİ 
     Dr. Erhan Kaya, İngiliz turiste kesilen faturada, hastanın Devlet Hastanesi’nde tedavi edilmesine rağmen, kendi polikliniklerinde tedavi edilmiş gibi gösterildiğini belirterek, Otelle poliklinik arasındaki bir kilometrelik mesafe için 200 Euro ambulans ücreti alınmış. Oysaki bu rakamın, 4 Şubat 2005 tarihinde alınan Özel Ambulans Servis Ücreti Belirleme Komisyonu Kararı gereğince, 22- 26 YTL arasında olması gerekirdi'' dedi. 
     Bodrum Devlet Hastanesi Başhekimi Op. Dr. Oğuz Şahin de hastanın devlet doktorları tarafından tedavi edildiğini hatırlattı. İngiliz hastanın omuz çıkığı tedavisi karşılığında 350 YTL ödeme çıkarıldığını, bu bedelin özel klinik tarafından ödendiğini söyleyen Op. Dr. Şahin, Hastadan alınan para çok fazla. Rakamı duyunca bende şoke oldum, hastanın şoke olmaması mümkün değil'' diye konuştu. 
     
     POLİKLİNİK İŞLETMECİSİ AZ BİLE ALDIK 
     İngiliz turistin şikayetinin yersiz olduğunu ileri süren özel kliniğin işletmecisi Taşkın Avcı, Biz az bile aldık, özel hastaneye gitselerdi 10 bin Euro alırlardı. Kliniğimizde ortopedi bölümü olmadığı için hastayı Devlet Hastanesi’nde tedavi ettirdik ve ortopedist doktora ödenmesi için faturaya 500 Euro masraf yazdık'' dedi. İngiliz hastanın tedavi ücretlerinin tamamını geri alabilmesi için İngiliz sağlık sigortası şirketiyle görüşüldüğünü öne süren Avcı, sözlerini şöyle sürdürdü 
     Ayrıca İngiliz hasta parayı öderken hiç itiraz etmedi. Biz faturayı az bile çıkardık. İngiliz hastanın bunları sorun haline getirmesine gerek yok. Çünkü ödediği parayı ülkesine döndüğünde geri alabilecek. Hastanın burada yediklerini içtiklerini faturaya yansıtmadık. Böyle bir müdahale için özel hastaneye gitseydi, hasta en az 10 bin Euro ödemek zorunda kalırdı. Bu konuda hiçbir kusurumuz veya suçumuz yok. Çünkü Tabipler Odası’nın tabanda verdiği ve tavanda açık bıraktığı tedavi ücretinin üzerine çıkmış olabiliriz, ama suçlu değiliz.'' 
     
</TEXT>
</DOC>
