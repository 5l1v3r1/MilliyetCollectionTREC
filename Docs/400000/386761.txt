<DOC>
<DOCNO> 386761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/sontur26.html </URL>
<DATE> 2005/10/14/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Mevlana Türbesi'ne giden midibüsün lastiği patladı 2 ölü, 19 yaralı 
</HEADLINE>
<TEXT>

     Amasya’nın Merzifon İlçesi’nden Konya’ya Mevlana Türbesi’ni ziyarete giden yolcuları taşıyan minibüs, Yozgat’ın Boğazlıyan İlçesi yakınlarında arka tekerleğinin patlaması sonucu devrildi. Kazada 2 kişi öldü, 19 kişi yaralandı. 
     AA muhabirinin edindiği bilgiye göre, Şahin Doğan yönetimindeki 05 M 5233 plakalı minibüsün, Sarıkaya-Boğazlıyan yolunun Boğazlıyan İlçesi girişinde sağ arka tekeri patladı. Sürücünün direksiyon hakimiyetini kaybetmesi sonucu devrilen minibüsteki yolculardan Sevim Yalçın 50 ve Ayşe Yalçın 35 olay yerinde öldü. 
     Minibüs sürücüsü Şahin Doğan ile Fatma, Aynur, Sena ve Senanur Şirinoğlu, Senem, Ayşe, Ayşenur ve Mehmet Yalçın, Gülmür, Esra Aslınur ve Muhammed Doğan, Rabia, Fatma, Betül ile Burak Toker, Emine Camcı, Dilek Coşkun yaralandı. 
     Yaralılardan 8’inin durumunun ağır olması nedeniyle Kayseri Erciyes Üniversitesi Hastanesi’ne sevk edildi, diğer yaralılar Boğazlıyan Devlet Hastanesi’nde tedavi altına alındı. 
     
</TEXT>
</DOC>
