<DOC>
<DOCNO> 368133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/son/sontur23.html </URL>
<DATE> 2005/08/08/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Maden ocağında 3 kişi zehirlenerek öldü 
</HEADLINE>
<TEXT>

     Tekirdağ’ın Malkara İlçesi’nde kullanılmayan maden ocağına giren 2 kişi ile onları kurtarmaya çalışan 1 kişi gazdan zehirlenerek, hayatını kaybetti. 
     Edinilen bilgiye göre, ilçeye bağlı Yaylagöne Köyü Sarımurat mevkiinde, koyun otlatan Hüseyin Öner 74 ile Mümin Yaman’dan 43 
     uzun süre haber alamayan vatandaşlar arama çalışması başlattı. 
     Vatandaşlar, Öner ve Yaman’ın cesedini, kullanılmayan bir kömür ocağında buldular. 
     Bu sırada olay yerine gelen Öner ve Yaman’ın akrabası olduğu belirtilen Hasan Işıktan 47 , 2 cesedi çıkarmak için maden ocağına girdi, ancak gazdan etkilenince, dışarı çıkmak zorunda kaldı. 
     Daha sonra buradaki vatandaşlar Işıktan’ın beline ip bağlayarak ocağa inmesini sağladılar. Işıktan, ocakta hareketsiz yatan kişilerden birinin beline ipi bağlayarak yukarı çıkarmak için uğraşırken fenalaşmaya başladı. Gazdan etkilenen Işıktan burada hayatını kaybetti. 
     Olay yerinde gelen Malkara 2 Nolu Sağlık Ocağı Doktoru Ahmet Tuna 45 da Işıktan’a müdahale etmek isterken gazdan etkilendi. Tuna, vatandaşlarca maden ocağından uzaklaştırıldı. 
     Daha sonra maden ocağına getirilen iş makinasıyla açılan delikten zehirli gazın çıkması sağlanınca, Öner, Yaman ve onları kurtarmaya inen Işıktan’ın cesedine ulaşıldı. 
     Olayla ilgili soruşturmanın sürdürüldüğü, 3 kişinin cesedinin İstanbul Adli Tıp Kurumu’na gönderildiği bildirildi. 
     
</TEXT>
</DOC>
