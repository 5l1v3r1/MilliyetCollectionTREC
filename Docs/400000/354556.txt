<DOC>
<DOCNO> 354556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sonyas25.html </URL>
<DATE> 2005/06/22/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
'Yunus Nadi Roman Ödülü' Ateş ve Kuğu'ya 
</HEADLINE>
<TEXT>

     Cumhuriyet Gazetesi'nce düzenlenen ''2005 Yunus Nadi Ödülleri''ni kazananlar belli oldu. 
     Bu yıl 59'uncusu gerçekleştirilen ve 5 dalda ödülün verildiği yarışmaya, 410 kişi katıldı. 
     ''Roman'' dalındaki ödül ''Ateş ve Kuğu'' adlı yapıtıyla Burhan Günel'e layık görülürken, ''Öykü'' dalında ise ödül Ethem Baran'ın ''Dönüşsüz Yolculuklar'' adlı kitabı ile Sibel K. Türker'in ''Öykü Sersemi'' adlı kitabı arasında paylaştırıldı. 
     ''Şiir'' dalında ''Zamansız'' adlı kitap dosyası ile Ali Püsküllüoğlu ve ''Lanettayin Bir Şair'' adlı eseriyle İsmail Uyaroğlu ödüle değer bulunurken, ''Sosyal Bilimler Araştırması'' dalında da ''Yazıları ve Röleveleriyle Sedat Çetintaş'' adlı yapıtıyla Ayla Ödekan ve ''Anadolu'dan Yeni Dünyaya'' adlı eseriyle Rıfat N. Bali ödülü paylaştı. 
     ''Karikatür'' dalındaki ödül ise Muhammet Şengöz ve Mehmet Ateş Gülcügil'in yapıtları arasında paylaştırıldı. 
     Ödüller, 28 Haziran Salı günü saat 19.00'da Sultanahmet'teki İbrahimpaşa Sarayı'nda törenle sahiplerine verilecek. 
     
</TEXT>
</DOC>
