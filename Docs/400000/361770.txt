<DOC>
<DOCNO> 361770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/ekonomi/eko06.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Sayfalar İstanbullular'la buluşuyor 
</HEADLINE>
<TEXT>



Türkiye'nin yeni alışveriş ve kent kılavuzu Altın Sayfalar'ın İstanbul Sur İçi ve Sur Dışı kitapları tüketicilerle buluşuyor. Her çeşit ürün, marka, kurum ve hizmetlerin iletişim bilgilerinin yer aldığı kılavuzlar, özel dağıtım ekipleri ile tüketicilere ücretsiz ulaştırılıyor. 
Altın Sayfalar Pazarlama ve Halkla İlişkiler Müdürü Şeyda Günenç, "İstanbul'da böyle bir dağıtım yapmak elbette zor. Çünkü Türkiye'nin en büyük ve kalabalık şehrinde her ilçeye binlerce kılavuz dağıtıyoruz. İş yerlerine tek tek uğruyor, firma sahiplerine ürünümüzü ulaştırıyoruz. Kalabalık bir dağıtım ekibimiz var. Bugüne kadar böyle bir uygulamayla karşılaşmamış iş yeri sahipleri de hizmetimizi destekliyor. Bu dünya kentinin beş yıldızlı yüzlerce otel odasında da Altın Sayfalar başvuru kaynağı olacak. Bu uygulamaları Türkiye'nin 18 ilinde daha yapıyoruz" dedi. 
Dağıtımlarda kılavuz edinemeyenler, Altın Sayfalar'ın merkez ofisine ulaşarak, ödemeli kuryeler aracılığıyla kılavuzu temin edebilecekler. 


</TEXT>
</DOC>
