<DOC>
<DOCNO> 394942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/dunya/dun01.html </URL>
<DATE> 2005/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CESS ve IPM raporu MGK evcilleşti 
</HEADLINE>
<TEXT>


BARKIN ŞIK Ankara 


Avrupa Güvenlik Araştırmaları Merkezi CESS ile İstanbul Politika Merkezi'nce IPM hazırlanan "sivil - asker ilişkileri" nihai raporunda, Milli Güvenlik Kurulu MGK için, "evcilleştirilerek sivil bir bakıcıya teslim edildi" değerlendirmesi yapıldı. 
Hollanda Dışişleri'nce finanse edilen ve AB Komisyonu'nca hazırlanacak ilerleme raporlarında Türkiye'deki sivil - asker ilişkileri konusunda referans niteliği taşıyacak rapor dün açıklandı. Raporda, hükümet ve ordu arasındaki ilişkilerin fotoğrafı şöyle sunuldu 

Özkök dine saygılı 
"AKP ile TSK arasında sağlanan 'çatışma yerine uzlaşma' stratejisi, AB uygulamalarına uyum açısından iyiye işarettir. Genelkurmay Başkanı Özkök, TSK'nın günlük politika dışında kalması gerektiğine inanmaktadır. TSK'yı doğrudan ilgilendiren konulardaki görüş ayrılıklarının ise 'ikna' ve iki tarafı da memnun eden bir yol bulunarak giderilmesini Demokratik yollardan seçilmiş politikacıların son sözü söylemesi gerektiği inancıyla tercih etmektedir. Başbakan da askerlerin hassasiyetlerinin farkındadır ve askerlerin muhalefetine yol açacak düzenlemeler yapmamaya özen göstermektedir. Bu konuda Erdoğan'ın dinin politikadan ayrılması gereğine inanması yardımcı olmaktadır. Genelkurmay Başkanı, dindar insanların laik siyaset takip edebileceklerini kabul etmekte ve halkın dini inançlarına Bunlar siyasal İslamın sembolleri olarak kamusal alana taşınmadıkları sürece saygı duymaktadır." 


</TEXT>
</DOC>
