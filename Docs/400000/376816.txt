<DOC>
<DOCNO> 376816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/son/sontur05.html </URL>
<DATE> 2005/09/08/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Efkan Efekan hayata veda etti 
</HEADLINE>
<TEXT>

     Efkan Efekan solda 50 yıldır içtiği sigarayı dört ay önce bıraktığını açıklamıştı Yeşilçam'ın unutulmaz isimlerinden Efkan Efekan, akciğer kanseri tedavisi gördüğü Memorial Hastanesi'nde hayatını kaybetti. 
     Geçtiğimiz ay yapılan ameliyatla beş damarı değiştirilen Efekan'a, ameliyat sonrası yapılan biyopside akciğer kanseri teşhisi konulmuştu. 
     Bir süredir hastanede tedavi gören Efekan, bugün öğle saatlerinde vefat etti. Efkan Efekan, 9 eylül cuma günü İstanbul'da toprağa verilecek. 
     Geçtiğimiz ay ameliyatından sonra yoğun bakım servisinde Efekan, 50 yıldır içtiği sigaraya dört ay önce bıraktığını açıklamıştı. 
     
     Sinemada Efkan Efekan 
     Sinemaya 19'te 'Battal Gazi Geliyor' filminde figüran olarak başlayan Efekan, 19 ile 1958 yılları arasında Sami Ayanoğlu'nun asistanlığını yaptı. 
     1958 yılında 'Ölmeyen Aşk' filminde başrol oynayan Efekan, çoğunlukla Muhterem Nur ile ideal çift oluşturarak çevirdiği filmlerle ün sağladı. 
     Lütfi Akad, Memduh Ün, Halit Refiğ ve Metin Erksan gibi önemli yönetmenlerle çalışan Efkan Efekan, kariyerinin en parlak dönemlerini 1960'larda yaşadı. 
     Uzun süre başrollerde oynayan Efkan Efekan, zamanla ikinci rollerde ve yardımcı rollerde oynamaya başladı. 
     Kısa bir süre ara verdikten sonra 1974 yılında Temel Gürsu'nun yönettiği 'Kısmet' adlı filmle sinemaya dönüş yapan Efekan, bu dönemde ağırlığı sahneye verdi ve ses sanatçısı olarak hayatını devam ettirdi. 
     Efkan Efekan, 1980'lerin sonundan itibaren TRT'nin dizilerinde rol almaya başladı. 
     Efekan, bu dönemde 'Yaprak Dökümü', 'Dudaktan Kalbe' ve 'Hanımın Çiftliği' gibi tanınmış edebiyat eserlerinin televizyon uyarlamalarında rol aldı. 
     
     'Altın Portakal Onur Ödülü' verilecekti 
     Sanatçı Efekan'a, bu ay gerçekleştirilecek '42'inci Altın Portakal Film Festivali'nde Türk Sineması'na katkılarından dolayı 'Altın Portakal Onur Ödülü' verilecekti. 
     Efekan'ın rol aldığı başlıca filmlerden bazıları 
     'Yangın Var' . 
     'Mahalle Arkadaşları' . 
     'Ekmekçi Kadın' . 
     'Aşkın Gözyaşları' . 
     'Yedi Kocalı Hürmüz' . 
     'Keşanlı Ali Destanı' . 
     
</TEXT>
</DOC>
