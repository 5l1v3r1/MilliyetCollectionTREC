<DOC>
<DOCNO> 360731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/13/son/soneko36.html </URL>
<DATE> 2005/07/13/ </DATE>
<TIME> 16.25 </TIME>
<AUTHOR>  </AUTHOR>
<HEADLINE>
TMSF, 40 gayrimenkullü sattı... Alıcılar arasında Haluk Ulusoy da var 
</HEADLINE>
<TEXT>

     Tasarruf Mevduatı Sigorta Fonu'na TMSF ait 454 gayrimenkulün TURYAP tarafından satışa sunulduğu müzayedenin ilk bölümünde, 40 gayrimenkul toplam 30 trilyon liraya alıcı bulduğu bildirildi. 
     TURYAP'tan yapılan açıklamada, Profilo Alışveriş Merkezi'nin Tiyatro Salonu'nda yapılan müzayedede 454 adet gayrimenkulün 120 trilyon TL muhammen bedelle satışa çıkarıldığı kaydedildi. 
     100 milyar lira ile 1 trilyon lira ve üzerinde muhammen bedele sahip gayrimenkullerin satışa sunulduğu bölümde yer alan 150 gayrimenkulden 40'ının toplam 30 trilyon liraya satıldığı ifade edilen açıklamada, Futbol Federasyonu eski Başkanı Haluk Ulusoy'un Kemer Çamyuva'daki arsaya 855 milyar liraya sahip olduğu bildirildi. 
     Açıklamada, müzayedede işadamı Erol Aksoy'dan TMSF'ye geçen Tarabya'daki tamamlanmamış malikanenin de 851 milyar liradan Avukat Fatih Yelço tarafından satın alındığı kaydedildi. 
     RA-İRF 16 21 13 07 05 
     
</TEXT>
</DOC>
