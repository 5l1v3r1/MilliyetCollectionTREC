<DOC>
<DOCNO> 379715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sonspo13.html </URL>
<DATE> 2005/09/19/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Erciyessporlu Aydın'a takım arkadaşlarından duygu dolu destek 
</HEADLINE>
<TEXT>

     
     Demet ÖZTÜRK KAYSERİ DHA 
     
SÜPER Lig’deki ilk yılında Fenerbahçe ve Galasataray’la birlikte yenilgisi bulunmayan 3 takımdan biri olan Erciyesspor, Gaziantepspor deplasmanından 3 puanla dönmenin sevincini yaşıyor. 
     Kulüp Başkanı Enver Kemaloğlu, maçın normal sonucunun 6-2 Erciyesspor lehine olması gerektiğini savunan Kemaloğlu, herşeye rağmen deplasmanda alınan galibiyetin çok sevindirici olduğunu kaydetti. 
     
     GALİBİYET BABASI VE KUZENİNİ KAYBEDEN AYDIN’A ARMAĞAN EDİLDİ 
     Maçtan önce aralarında karar alan ve trafik kazasında babasıyla kuzenini kaybeden stoper Aydın Yıldırım için oynayacaklarını açıklayan mavi siyahlı futbolcuların, soyunma odasında, Senin için Aydın senin için. Aydın seni seviyoruz. Aydın sen bizim herşeyimizsin'' diyerek takım arkadaşlarına destek vermesi duygusal anlar yaşanmasına neden oldu. Kaptan Timuçin, Gaziantepspor galibiyetini, takım arkadaşımız Aydın’a hediye ediyoruz'' dedi. 
     
     KUPADA RAKİP GENÇLERBİRLİĞİ 
     Erciyespor Türkiye Kupası, 2. Kademe maçında Çarşamba günü Gençlerbirliği ile karşılaşacak. Gençlerbirliği maçının hazırlıklarına başlayan mavi siyahlılar, ligle birlikte kupada da yoluna devam etmek istiyor. Kulüp Başkanı Enver Kemaloğlu, Türkiye Kupası’nda gidebileceğimiz yere kadar gitmek, hatta gücümüz yeterse final oynamak istiyoruz. Türkiye Kupası’nda artık her tur, para demek. Hem para kazanmak hem de Kayserililere, Türkiye Kupası finalı izletmek en büyük hedefimiz'' diye konuştu. 
     
</TEXT>
</DOC>
