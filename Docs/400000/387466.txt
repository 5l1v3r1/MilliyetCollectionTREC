<DOC>
<DOCNO> 387466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sonyas14.html </URL>
<DATE> 2005/10/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Bir grup öğrenci, kız arkadaşlarına sarkıntılık eden kişiyi linç etti 
</HEADLINE>
<TEXT>

     Belçika'nın Liege kentinde bir grup öğrenci, kız arkadaşlarına sarkıntılık eden bir kişiyi linç ederek öldürdü. 
     Savcılık açıklamasına göre, dün sabah 29 yaşındaki uyuşturucu bağımlı bir Belçikalı, yoldan geçen iki genç kıza sarkıntılık etti. 
     Genç kızların durumu bildirdikleri 10 kadar erkek öğrenci, olay yerine gelerek, uyuşturucunun etkisinde olan şahsı şiddetle dövdüler ve hareketsiz kalması üzerine dağıldılar. 
     Görgü tanıklarının çağrısı üzerine gelen polis ve cankurtaran ekipleri, Belçikalının hastaneye kaldırılmadan önce ''klinik ölümünü'' tespit ettiler. 
     Savcılık, linç olayına katılan gençlerden 7 kişinin kimliğinin belirlendiğini ve bu şahısların tutuklandığını bildirdi. 
     Olayla ilgili soruşturma devam ediyor. 
     
</TEXT>
</DOC>
