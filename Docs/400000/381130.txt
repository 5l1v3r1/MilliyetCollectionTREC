<DOC>
<DOCNO> 381130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun24.html </URL>
<DATE> 2005/09/24/ </DATE>
<TIME> 15.45 </TIME>
<AUTHOR>  </AUTHOR>
<HEADLINE>
Rita'nın şiddeti 2. kategoriye düştü... 
</HEADLINE>
<TEXT>

     ABD'yi vuran Rita kasırgasının şiddetinin 2. kategoriye düştüğü bildirildi. 
     Amerikan Ulusal Kasırga Merkezi NHC , iç kısımlara ilerlemeye devam eden kasırganın rüzgar hızının, saatte 160 kilometreye gerilediğini açıkladı. 
     Bu arada, Teksas-Louisiana sınırında petrol yataklarını 3. kategori şiddetiyle vuran Rita'nın, New Orleans'ın bazı bölümlerini su altında bıraktığı belirtildi. 
     Rita, en çok etkilemesinden endişe edilen Houston kenti ve civarında da 675 bin kişiyi elektriksiz bıraktı ve bazı yerlerde yangına neden oldu. 
     NHC, TSİ 15.00'te kasırganın en etkili yeri olan ''gözünün'' Teksas'ın güneydoğusundaki Jaspen ve Beaumont kentleri arasında bulunduğunu belirtirken, saatte 20 km hızla kuzeybatıya ilerleyen Rita'nın daha sonra kuzeye geçmesini ve 24 saat sonra da iyice zayıflamasının beklendiğini açıkladı. 
     Katrina kasırgası sırasında yavaş kalmakla suçlanan ve başkanının istifa ettiği Federal Acil Yönetim Ajansı'nın FEMA yeni Başkanı David Paulison da kasırganın Teksas ve Louisiana'da yol açtığı hasarın gündoğumundan sonra ortaya çıkacağını söyledi. 
     
</TEXT>
</DOC>
