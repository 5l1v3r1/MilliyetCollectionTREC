<DOC>
<DOCNO> 350398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonspo12.html </URL>
<DATE> 2005/06/09/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Fatih Tekke bu sezonu 41 golle tamamladı... 
</HEADLINE>
<TEXT>

     Trabzonspor'un takım kaptanı Fatih Tekke, bu sezon bordo-mavili takım ve milli takım forması altında yaptığı karşılaşmalarda 41 gol atma başarısı gösterdi. 
     Kaptan Fatih, Trabzonspor forması altında ligde 31 gol, Avrupa Kupası'nda 1, Türkiye Kupası'nda da 2 gol atma başarısı gösterdi. 
     Fatih, Dünya Kupası Eleme Grubu'nda mücadele eden milli takımda da 7 gol attı. 
     
     LİGDEKİ MAÇLAR 
     Kasık fıtığı nedeniyle özellikle ligin ikinci yarısındaki karşılaşmalara güçlükle çıkan Fatih, bordo-mavili takımın bu sezon Lig, Türkiye Kupası ve Avrupa Kupası olmak üzere toplam 44 maçının tamamında forma giydi. 
     Fatih, 44 maçın 33'ünde 90 dakika sahada mücadele ederken, 3 bin 851 dakika sahada kalma başarısı gösterdi. 
     Bordo-mavili futbolcu, attığı 31 golle Avrupa'da en fazla gol atan oyuncu oldu. 
     
     MİLLİ TAKIMDA 7 GOL 
     Fatih A Milli Futbol Takımı'da ise 7 gol atarken, Dünya Kupası Eleme Grubu'nda en golcü oyuncu unvanını sürdürüyor. 
     Bordo-mavili futbolcu, Gürcistan karşısında 2 maçta 3, Kazakistan maçında da 4 gol attı. 
     
</TEXT>
</DOC>
