<DOC>
<DOCNO> 392555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sondun26.html </URL>
<DATE> 2005/11/06/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
ABD'da deoğal afetler can almaya devam ediyor 18 ölü 
</HEADLINE>
<TEXT>

     ABD'nin güneybatısındaki Indiana eyaletinde meydana gelen hortumda ölü sayısı 18'e yükseldi. 
     Indiana eyalet yetkilileri, eyaletteki Warrick'de 6 ve Vanderburgh'da 12 kişinin öldüğünü söylediler. 
     Hortumun Kentucky eyaletinin bazı kesimlerini de etkilediği, 200 kadar kişinin yaralanmasına yol açan hortumun ciddi hasara yol açtığı ve bazı evlerin tamamen harap olduğu bildirildi. 
     Hortumun 32 kilometre uzunluğunda ve 1.3 kilometre genişliğinde bir alanı etkilediği, 21 bin kadar kişinin elektriksiz kaldığı ve hortumdan önce sirenlerin çalmasına rağmen, çok sayıda kişinin uykuda olması nedeniyle muhtemelen sirenleri duymadığı kaydedildi. 
     Yetkililer, evlerin enkazlarında ve çiftlik arazilerinde arama ve kurtarma çalışmalarının sürmesi nedeniyle ölü sayısının artmasından endişe ediyorlar. 
     
</TEXT>
</DOC>
