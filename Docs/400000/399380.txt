<DOC>
<DOCNO> 399380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sontur01.html </URL>
<DATE> 2005/11/30/ </DATE>
<TIME> 01.30 </TIME>
<AUTHOR>  </AUTHOR>
<HEADLINE>
Ölüme azmettirdiği belirlenen emekli polise ömür boyu hapis... 
</HEADLINE>
<TEXT>

     Giresun'da, ölüme azmettirdiği belirlenen emekli polis memuru, ömür boyu ağırlaştırılmış hapse mahkum edildi. Olaya karışan 3 kişiye, 1 yıl 3 ay ile 20 yıl arasında değişen ağır hapis cezaları verilirken, tutukluluk süresi dikkate alınan bir kişi tahliye edildi. 
     Mahkeme heyeti, dünkü karar duruşmasında, emekli polis memuru İrfan Ertürk'e, sevgilisini ''kasten resmi nikahlı eşini öldürmeye azmettirmek'' suçundan ömür boyu ağırlaştırılmış hapis cezası verdi. 
     ''Tasarlayarak kasten adam öldürmek'' suçundan ağırlaştırılmış ömür boyu hapse mahkum edilen Sahure Sarı'nın cezasını, hafifletici nedenlerden ötürü 20 yıl ağır hapse indiren mahkeme heyeti, H.S'ye 17 verdiği ömür boyu hapis cezasını da yaşının küçük olması ve iyi halini dikkate alarak 7 yıl 6 ay ağır hapse dönüştürdü. 
     ''Suç delillerini yok edip gizlemek'' suçundan 1 yıl 3 ay ağır hapis cezasına çarptırılan Kahraman Çıtlak ise tutuklu kaldığı süre göz önünde bulundurarak tahliye edildi. 
     Emekli polis memuru İrfan Ertürk'ün 45 , sevgilisi Sahure Sarı'dan 45 , kendisiyle evlenebilmesi için eşi Zülfiye Ertürk'ü 41 ortadan kaldırmasını istediği, bunun üzerine Sahure Sarı'nın, yeğeni H.S. ile plan yaparak Zülfiye Ertürk'ü, H.S'nin merkeze bağlı Mal Pazarı Mevkii'ndeki evinde iple boğarak öldürdüğü iddia edilmişti. 
     Cinayetin ardından, minibüs şoförü Kahraman Çıtlak ile para karşılığı anlaşan Sahure Sarı ve H.S'nin, cesedi merkeze bağlı Kemaliye Köyü'ndeki Kahraman Çıtlak'ın evinin yakınlarındaki dere yatağına gömdüğü öne sürülmüştü. 
     Sanıklar, 10 Şubat 2005 tarihinde tutuklanmıştı. 
     
</TEXT>
</DOC>
