<DOC>
<DOCNO> 355207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sontur31.html </URL>
<DATE> 2005/06/24/ </DATE>
<TIME> 13.35 </TIME>
<AUTHOR>  </AUTHOR>
<HEADLINE>
Avrupa'da burs ve iş olanağı... Son başvuru 27 Haziran 
</HEADLINE>
<TEXT>

     Avrupa Komisyonu'nun araştırma tabanlı politika destek organizasyonu Ortak Araştırma Merkezi JRC , Türk araştırmacıların da yararlanabileceği burs ve yurtdışında geçici iş olanağı sunuyor. 
     JRC'nin 2005 Aksiyon Planı kapsamında 107 uzmanlık çalıştayı ve eğitim programı düzenlenecek, 71 burs ve geçici iş olanağı sağlanacak. 
     Gıda, kimyasallar, çevre, ölçüm teknikleri, tarım, nükleer güvenlik ve teknolojik öngörü gibi JRC'nin esas yetkinlik alanlarına giren konuları kapsayan plan, öncelikle 14 ülkeden 1 Mayıs 2004'te AB üyesi olan 10 ülke, 2 katılımcı ülke - Bulgaristan ve Romanya ile 2 aday ülke - Türkiye ve Hırvatistan gelecek akademisyen, araştırmacı ve uzmanlara yönelik. 
     Aksiyon Planı çerçevesinde başvuru süresi 27 Haziran 2005 mesai saati bitiminde doluyor. Başvuru ve irtibat noktalarına ilişkin bilgi www.abinfoturk.net adresinden edinilebilir. 
     
</TEXT>
</DOC>
