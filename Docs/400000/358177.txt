<DOC>
<DOCNO> 358177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/dunya/axdun01.html </URL>
<DATE> 2005/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Olli Rehn Türkiye'ye şans verilmeli 
</HEADLINE>
<TEXT>


GÜVEN ÖZALP Strasbourg 


Avrupa Parlamentosu Dışişleri Komisyonu'nda Türkiye karşıtı görüşleriyle tanınan bazı milletvekillerinin girişimiyle düzenlenen oturumda konuşan Avrupa Birliği Komisyonu'nun genişlemeden sorumlu üyesi Olli Rehn, "3 Ekim'de müzakerelerin başlamasına ihtiyacımız var" dedi. Rehn, AB'nin istikrarlı, demokratik ve refaha ulaşmış bir Türkiye'ye ihtiyacı olduğunu söyleyerek, Türkiye karşıtlarını uyardı. Rehn, "Söylemlerinizle milliyetçileri güçlendiriyorsunuz. Türkiye'ye bir şans verilmeli" mesajı verdi. Rehn'in önemli başlıklarda verdiği mesajlar şu şekilde belirginleşti 
AB'deki tartışmalar AB vatandaşlarının meşru tereddütleri var. Müzakere çerçevesi belgesi bu açıdan en sıkı kuralların yer aldığı adil bir belge. AB, Türkiye'yle müzakerelerde derinleşmeden önce bütçeye ilişkin ve kurumsal sorunlarını çözmeli. Türkiye çifte söylemlerden yoruldu. Belgenin yansıttığı açı şu Paylaşılan hedef tam üyelik ama bu sürecin ucu açık ve sonucu garanti edilemez. Türkiye karşıtı söylemlerle milliyetçi kesimlerin güçlenmesini istemiyorum. Türkiye'ye bir şans verilmeli.Yunanistan'la ilişkiler Türkiye'den iyi komşuluk ilişkilerine saygı göstermesini bekliyoruz. Sorunların barışçıl çözümü gerekiyor. Buna hava sahası ihlalleri de dahil.Patrikhane Bu konuda Patrikhane yetkilileriyle temaslarımız oldu ve olacak. Türkiye'yle de yapıcı bir diyalog var. Heybeliada'nın açılması konusunda da temaslar var. Vakıflar yasası ise bizim açımızdan tatmin edici değil. Dini özgürlükler konusu tam olarak halledilmeden Türkiye üye olamaz.Ermenistan Sınırın açılması her iki tarafın da yararına olur. Ermeni olayları ise Türkiye'nin müzakereler sürecinde ele alması gereken bir konu. İnsan hakları Türkiye'ye reform sürecini canlı tutmasını ve uygulamaya önem vermesini öneriyorum. Kadın hakları ve diğer konuların yer alacağı İlerleme Raporu, Türkiye açısından kritik öneme sahip olacak. 

</TEXT>
</DOC>
