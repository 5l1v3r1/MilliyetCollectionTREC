<DOC>
<DOCNO> 351203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/12/spor/axspo01.html </URL>
<DATE> 2005/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençleri Çin çarptı 1-2 
</HEADLINE>
<TEXT>


20 Yaşaltı Milli Takımımız, 15. Dünya Gençler Futbol Şampiyonası'na kötü başladı. Ay- Yıldızlı ekibimiz, B Grubu'ndaki ilk sınavında Çin'e 90 4'te yediği golle teslim oldu 


20 Yaşaltı Milli Takımımız, Hollanda'da önceki gün başlayan 15. Dünya Gençler Futbol Şampiyonası'ndaki ilk randevusunda Çin'e uzatma dakikalarında teslim oldu. Rakibi karşısında tutuk bir oyun ortaya koyan Ay - Yıldızlı ekibimiz 21. dakikada Wangsong Tan'ın golüne engel olamadı ve devreyi 1-0 mağlup kapadı. Milli Takımımız 84'te Gökhan'ın sayısıyla eşitliği yakalamasına rağmen 90 4'te Xuri Zhao'nın attığı golle yıkıldı. Bu arada maçı yaklaşık 2500 gurbetçi izlerken karşılaşmanın ikinci yarısında gurbetçilerimizin yer aldığı tribünlerden sahaya koltuk atıldı. B Grubu'nun diğer maçında ise Ukrayna, Panama'yı 3-1 yendi. Gençlerimiz şampiyonadaki ikinci maçını salı günü Panama ile oynayacak. 

Maçın karnesi 
HAKEMLER Eric Braamhaar Hollanda , Dario Garcia Arjantin , Rodolfo Otero Arjantin 
TÜRKİYE Serkan 4 - Ergün 4 , Burak 6 , Sezer 5 , Selçuk 4 Dk. 79 Gökhan 5 , Olcan 6 , Murat 4 , Ozan 6 , Ergin 4 , Hakan 4 Dk. 52 Uğur 4 , Ali 4 Dk. 45 Kerim 4 
ÇİN Ceng Yang 7 , Ming Zhao 6 , Tao Zengh 5 , Xioting Feng 7 , Haibin Zhou 6 , Thao Chen 6 , Ting Zhu 6 Dk. 86 Junmin Hao , Lin Lu 4 Dk. 72 Fangzhuo Dong 4 , Wangsong Tan 7 , Lin Gao 4 Dk. 65 Xuri Zhao 5 , Peng Chui 6 
GOLLER Wangsong Tan Dk.21 , Gökhan Dk.84 , Xuri Zhao 90 4 
SARI KARTLAR Wangsong Tan, Peng Chui, Xuri Zhao Çin 

'Şansımız yoktu' 

Genç Milli Takımımız'ın Teknik Direktörü Şenol Ustaömer, 2-1'lik şok Çin yenilgisinin ardından yaptığı açıklamada "Rakibimizden daha iyi oynamamıza karşın şanssızlığımız nedeniyle maçı kaybettik" dedi. Ustaömer, "Takımım özellikle ikinci yarıda başarılı bir futbol sergiledi, ancak bulduğu gol pozisyonlarını değerlendiremedi" diye konuştu. Rakibin girdiği pozisyonları değerlendirdiğini ve kendilerinden şanslı olduğunu belirten Ustaömer, defansta ortaya çıkan aksaklıkları gelecek maçlarda gidereceklerini sözlerine ekledi. 


</TEXT>
</DOC>
