<DOC>
<DOCNO> 399478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/guncel/gun03.html </URL>
<DATE> 2005/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorları 'çip'lediler 
</HEADLINE>
<TEXT>


Türk Kardiyoloji Derneği, kongrede ne yaptıklarını öğrenmek için, 3 bin doktoru yaka kartlarında bulunan çiplerle izledi 

ANTALYA AA 

Türk Kardiyoloji Derneği'nin TKD en büyük eğitim organizasyonu olan 21. Ulusal Kardiyoloji Kongresi'ne katılan 3 bin doktorun zamanını nerede geçirdiği ve hangi oturumlara katıldığı, yaka kartlarına takılan mikroçiplerle izlendi. 

Etkili oldu 
Dernek Başkanı Prof. Dr. Ali Oto, bu yıl Antalya'da düzenlenen oturumlara doktorların büyük ilgi gösterdiğini, bunda, yaka kartlarında bulunan mikroçiplerin de etkili olduğunu açıkladı. Doktorların oturumlara katılımını artırmak için kongreyi kasım sonunda ve şehirden uzak bir otelde düzenlediklerini anlatan Oto, şöyle konuştu 

Yakın takip 
"Kongre düzenliyorsunuz, sonra kendi kendinize konuşuyorsunuz. Bu yıl mikroçipler sayesinde kim, zamanının ne kadarını hangi oturumda geçirdi, ne kadar dışarıdaydı, hangi oturuma kaç kişi katıldı biliyoruz." 
Bunu, insanları fişlemek için yapmadıklarını belirten Oto, şöyle devam etti "Kongreyi takip edenlere sertifika veriyoruz. O konuyu son derece objektif hale soktuk. Ayrıca bu mikroçipler bizim için başka bir geri bildirim veriyor. Bir sonraki kongre için yol gösterici oluyor." 



</TEXT>
</DOC>
