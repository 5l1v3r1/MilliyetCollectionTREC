<DOC>
<DOCNO> 351995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sonyas21.html </URL>
<DATE> 2005/06/14/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Almanya'dan Antalya'ya gönderilecek kemik iliği hayat kurtaracak 
</HEADLINE>
<TEXT>

     Almanya'nın Hannover kentinden Antalya'ya 16 Haziran Perşembe günü gönderilecek kemik iliği bir lösemi hastasının hayatını kurtaracak. 
     Merkezi Tübingen kentinde bulunan Alman Kemik İliği Bağışı Bankası'nın DKMS açıklamasında, Hannover'den Antalya'ya Türk kurye Hıdır Diyen tarafından götürülecek kemik iliğinin, Antalya hastanesindeki lösemi hastasının son ümidi olduğu belirtildi. 
     DKMS'nin Türk görevlisi Nuran Ersoy, Almanya'da her gün 4 ya da 5 hastanın kemik iliği bağışı sayesinde hayat bulduğunu belirterek, Türkleri de kemik iliği bağışına çağırdı. 
     Bunun, bir insanlık görevi olduğunu belirten Ersoy, bağışlanacak her kemik iliğinin günün birinde bir insan hayatı kurtarabileceğini kaydetti. 
     Ersoy, kemik iliği bağışı için bilgi almak isteyenlerin ''koeln dkms.de'' adresine başvurabileceklerini de söyledi. 
     
</TEXT>
</DOC>
