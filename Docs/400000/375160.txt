<DOC>
<DOCNO> 375160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sontur15.html </URL>
<DATE> 2005/09/02/ </DATE>
<TIME> 10.40 </TIME>
<AUTHOR>  </AUTHOR>
<HEADLINE>
Hortum şehire yaklaşınca panik yaşandı... 
</HEADLINE>
<TEXT>

     Erol KÜÇÜKOĞLU DHA 

ORDU'da kıyıdan bir mil açıkta aniden ortaya çıkan dev hortum görenleri heyecanlandırdı. Yaklaşık 100 metre yükseklikteki hortum 10 dakika boyunca görsel bir şölen ortaya koydu. 
     Ordu’da bugün saat 16.00’da aniden şiddetini artıran rüzgar kıyıdan yaklaşık 1 mil açıkta hortuma neden oldu. Ordu- Samsun Karayolu’ndaki trafik, sürücülerinin hortumu izlemek için araçlarını park etmesi yüzünden aksadı. Bir ara hızla şehir yönüne doğru hareketlenen hortum, paniğe neden olurken kıyıda dev dalgalar oluşturdu. Yeniden kuzeye doğru uzaklaşan dev hortum 10 dakika boyunca deniz üzerinde görsel bir şölen sunduktan sonra gökyüzüne yükselerek kayboldu. 
     Ordu Meteoroloji İl Müdürü Şükrü Koç, yağmur bulutlarının birikmesiyle ve bir kaç yönde esen rüzgarların çarpışmasıyla hortumun oluştuğunu belirterek, Hortumun etkisi, rüzgarın az olması nedeniyle azaldı. Bu yüzden birden kayboldu'' dedi. Koç, hortumun etkili yağışların habercisi olduğunu sözlerine ekledi. 
     
</TEXT>
</DOC>
