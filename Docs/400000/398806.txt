<DOC>
<DOCNO> 398806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/ekonomi/eko05.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pegasus, 800 milyon dolarlık uçak alacak 
</HEADLINE>
<TEXT>


EKONOMİ SERVİSİ 

Pegasus Havayolları ve uçak üreticisi Boeing şirketi arasında dün uçak sipariş anlaşması imzalandı. Yapılan anlaşma uyarınca 6 adet Boeing yeni nesil 737 - 800 tipi uçağın 2008 yılı ve sonrasında teslim edilmek üzere kesin siparişi verildi. Ayrıca 6 adet uçağın daha Pegasus Havayolları tarafından satın alma hakkı bulunuyor. Bu 6 adet uçağın tiplerinin de Boeing 737 - 700, 737 - 800 veya 737 - 900 ER olabileceği belirtildi. Anlaşmaya göre satın alınacak uçakların ortalama fiyatı 70 milyon dolar. Uçakların toplam liste fiyatı ise 800 milyon doları buluyor. 

İlk teslimat 2008'de 
Anlaşmayı Boeing'in Başkan Yardımcısı Marlin Daily ve Pegasus Havayolları Yönetim Kurulu Başkanı Ali Sabancı imzaladı. Ali Sabancı yaptığı açıklamada uçaklardan iki tanesinin 2008 yılı Nisan ayında, 4 tanesinin 2009 yılında, geri kalanının ise 2013 yılına kadar filolarına katılacağını belirtti. 

Avrupa'dan hızlı 
Sabancı, "Pegasus Havayolları olarak birinci, ikinci ve üçüncü önceliğimiz güvenliktir" dedi. Zamanında kalkış oranının yüzde 97 olduğunu söyleyen Sabancı, Avrupa'daki ortalamanın ise yüzde 81 olduğunu belirterek Pegasus Havayolları'nda fiyatların da h l 55 YTL olduğunu söyledi. 
Boeing Başkan Yardımcısı Daily de "Sadece uçak satmıyoruz operasyonun bütün halkalarında da destek vereceğiz" dedi. 


</TEXT>
</DOC>
