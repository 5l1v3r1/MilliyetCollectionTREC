<DOC>
<DOCNO> 372945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/guncel/gun06.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye, PKK sorununda sabırsız' 
</HEADLINE>
<TEXT>


ANKARA Milliyet 

Bölücü terör örgütü PKK'ya karşı Türkiye'yle beraber çalışmada kararlı olduklarını belirten ABD Büyükelçiliği Maslahatgüzarı Nancy Mceldowney, "Türkiye bu sorunun çözümünde sabırsız" dedi. 
Tüzmen'i ziyaret eden Mceldowney, bir gazetecinin, "ABD, PKK ile mücadelede Türkiye ile işbirliği yapacağını söylüyor. Bu işbirliğinin somut sonuçlarını ne zaman göreceğiz " sorusu üzerine şunları kaydetti 

'Hep şarkı dinliyoruz' 
"Türkiye ile bu konuda dost ve müttefik iki ülke olarak çalışmakta kararlıyız. Türkiye, bu sorunun çözümünde sabırsız. Ancak bu sabırsızlığın nedenini anlıyorum. Bu çok zor ve karmaşık problemin çözümünde elimizden geleni yapmaya hazırız. Türkiye'nin PKK ile mücadelesi bizim her zaman paylaştığımız bir mücadele. Bu konuda Türkiye ve Irak'la beraber çalışarak elimizden geleni yapıyoruz." 
Tüzmen ise, "PKK ile mücadelede ellerinden geleni yapacaklarına ilişkin sözü de almış olduk. Ama hep şarkı dinliyoruz. Biraz dans da görelim" dedi. Tüzmen'in, ABD maslahatgüzarına adıyla hitap etmesi dikkat çekti. 


</TEXT>
</DOC>
