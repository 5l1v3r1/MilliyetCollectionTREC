<DOC>
<DOCNO> 386560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/spor/spo10.html </URL>
<DATE> 2005/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker altılıyı buldu 
</HEADLINE>
<TEXT>


Turuncu-yeşilliler, 21. Cumhurbaşkanlığı Kupası finalinde ezeli rakibi Efes Pilsen karşısında mükemmel oynadı, farklı galibiyetle üst üste beşinci, toplamda altıncı kez kupanın sahibi oldu 


Ülkerspor, dört sezondur ambargo koyduğu Cumhurbaşkanlığı Kupası'nın 21. finalinde Efes Pilsen'i mükemmel bir performansla mağlup etti, kupayı üst üste beşinci olmak üzere altıncı kez müzesine götürdü. Maçın ilk beş dakikasında tutuk görünen, ancak ilerleyen dakikalarda Efes'in isabetsiz dış atışlarla oyundan düşmesiyle kontrolü ele geçiren Ülker, ikinci çeyrekte Pasalic'in pota altı sayıları ve Cüneyt'in 16.50'deki üçlüğüyle farkı 14 sayıya kadar çıkardı, devreyi 47-39 önde kapadı. Üçüncü periyotta savunması iyice düşen Efes'e karşı Ömer, Cüneyt, Mirsad, ve Stefanov ile üçlük yağdıran Ülker, kontrolü elinde tutarak galibiyete ulaştı. 

Maçın karnesi 
HAKEMLER Recep Ankaralı, Zafer Yılmaz, Serdar Ünal 
EFES PİLSEN Domercant 7 19, Prkacin 6 12, Mustafa 3 3, Kaya 7 18, Popovic 3 3, Kerem Gönlüm 6 9, Granger 4 6, Cenk 4 , Ender 4 2, Mutlu 3 
ÜLKERSPOR Stefanov 7 7, Mirsad 9 18, Ömer 8 15, Trepagnier 8 13, Oğuz 7 7, Pasalic 7 11, Cüneyt 8 12, Bekir 4 
1.PERİYOT 22 - 20 E.Pilsen , 2.PERİYOT 18-27 Ülker , DEVRE 39-47 Ülker , 3.PERİYOT 16-18 Ülker , 4.PERİYOT 16-18 Ülker , MAÇ SKORU 72-83 Ülker , BEŞ FAUL Pasalic 29.59 , Mirsad 39.35 , Prkacin 39.35 , ÜÇ SAYI Ömer, Cüneyt 3 , Domercant, Granger, Mirsad 2 , Mustafa, Popovic, Stefanov, Pasalic, Trepagnier 1 


</TEXT>
</DOC>
