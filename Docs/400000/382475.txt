<DOC>
<DOCNO> 382475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/yasam/yas01.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baz istasyonlarının 5'te 1'i 'güvenli' 
</HEADLINE>
<TEXT>


Devlet Denetleme Kurulu, Türkiye'deki 30 bin 455 baz istasyonunun sadece 6 bin 294'ünün 'güvenlik sertifikası' bulunduğunu belirledi 

GÜLÇİN ÜSTÜN Ankara 

İnsan sağlığını tehdit ettikleri konusunda ciddi şüpheler bulunan baz istasyonları için zorunlu olan ölçüm ve denetlemelerde büyük bir ihmalk rlık yapıldığı ortaya çıktı. 
Devlet Denetleme Kurulu DDK müfettişleri, Telekomünikasyon Kurumu'nun TK 2002, 2003, 2004 yılları eylem ve işlemlerini denetleyerek hazırladığı inceleme raporunda, Türkiye genelindeki toplam 30 bin 455 baz istasyonu ve elektromanyetik ortam oluşturan cihazların sadece 6 bin 294'ünün güvenlik sertifikası bulunduğunu belirlediler. 
İstanbul bölgesinde gerekli ölçümleri yapılan baz istasyonu oranı yüzde 5'te kalırken, Ankara'da ise bu oranın yüzde 47 olduğu anlaşıldı. Türkiye genelinde kayıtlı 30 bin 455 sistemden sadece 6 bin 294'üne, 'kati güvenlik sertifikası' düzenlendiğinin altının çizildiği raporda, "TK, mevcut personel yapısıyla görevlerini yerine getiremez" dendi. 

İstanbul'da 8055 istasyon var 

DDK raporunda, "İstanbul'da 8055, Ankara'da 3233, İzmir'de 3152, Mersin'de 323, Diyarbakır'da 1159 Samsun'da 848, Erzurum'da 376 baz istasyonu var" denildi ve radyo ve televizyon vericileri ile telsiz sistemlerinin de denetlenmesinin gerektiği vurgulandı. 


</TEXT>
</DOC>
