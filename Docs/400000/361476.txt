<DOC>
<DOCNO> 361476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sontur40.html </URL>
<DATE> 2005/07/15/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Samsun'da 2 belediye arasında yıkım gerginliği... 
</HEADLINE>
<TEXT>

     Samsun'un Atakent Beldesi'nde, sahil kenarındaki belediyeye ait kafeterya, ''kıyı şeridini ihlal ettiği'' gerekçesiyle Büyükşehir Belediyesi ekiplerince sabaha karşı yıkıldı. 
     Büyükşehir Belediyesi ekipleri sahil kenarındaki kafeteryayı önceki gün, ''Kıyı şeridini ihlal ettiği'' gerekçesiyle yıkmak istemiş, ancak yıkımın yasal olmadığını öne süren Atakent Belediyesi yıkımı engellemek amacıyla belediyeye ait iş makinelerini kafeteryanın çevresine park etmişti. 
     Büyükşehir Belediyesi ekiplerinin yıkıma başlamak istemesi üzerine 2 belediyenin çalışanları arasında gerginlik yaşanmış, bunun üzerine Büyükşehir Belediyesi ekipleri yıkımdan vazgeçmişti. 
     Güzelyalı Mahallesi'ndeki sahilde Atakent Belediyesi'ne ait kafeterya, bu sabaha karşı Büyükşehir Belediyesi ekiplerince yıkıldı. 
     
</TEXT>
</DOC>
