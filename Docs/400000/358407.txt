<DOC>
<DOCNO> 358407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/05/son/sonspo19.html </URL>
<DATE> 2005/07/05/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Ankaragücü'nün forveti Cenk, Erciyesspor'da 
</HEADLINE>
<TEXT>

     Birinci Süper Futbol Ligi'nin yeni takımlarından Kayseri Erciyesspor, Ankaragücü'nün forveti Cenk'i renklerine bağladı. 
     Kulüp ikinci başkanı Erol Bedir, kulüp tesislerinde düzenlenen imza töreninde yaptığı açıklamada, transfer listelerinin başlarında yer alan Cenk ile sözleşme imzalayarak transfer çalışmalarını tamamladıklarını bildirdi. 
     Bugüne kadar 5 yabancı futbolcu ile sözleşme imzaladıklarını, 6. yabancı olan kaleci Enyeama konusunda görüşmeleri sürdürdüklerini ifade eden Bedir, şunları kaydetti 
     ''İki yabancı hakkımızı kalede kullanmak istemiyoruz. Nijerya Mili Takımı kalecisi Enyeama'yı kiraya vermek veya başka şekilde değerlendirmek istiyoruz. Transfer çalışmalarımızı tamamladıktan sonra takımımız Gerede'de kampa girecek. Kampta teknik heyetimizin belirleyeceği eksikler çıkarsa, 1 oyuncuyu daha kadromuza dahil edebiliriz. Herhangi bir sakatlık çıkmadan kamp çalışmalarımızı tamamlayıp, sezona iyi şekilde başlamak istiyoruz.'' 31 yaşındaki futbolcu Cenk İşler de Kayseri'ye gelmekten dolayı büyük mutluluk duyduğunu ifade ederek, Kayseri Erciyesspor'da iyi başarılara imza atıp uzun yıllar futbol oynamak istediğini, kendine güvendiğini söyledi. 
     Konuşmaların ardından Cenk, kendisini 1 yıllığına Kayseri Erciyesspor'a bağlayan sözleşmeyi imzaladı. 
     
</TEXT>
</DOC>
