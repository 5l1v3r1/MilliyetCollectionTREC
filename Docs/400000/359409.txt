<DOC>
<DOCNO> 359409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sonspo26.html </URL>
<DATE> 2005/07/08/ </DATE>
<TIME> 17.40 </TIME>
<AUTHOR>  </AUTHOR>
<HEADLINE>
Malatyaspor Başkanı Sokağa atılacak paramız yok 
</HEADLINE>
<TEXT>

     Malatyaspor Kulüp Başkanı Hikmet Tanrıverdi, transfer ile ilgili sokağa atacak paralarının olmadığını söyledi. 
     Tanrıverdi, AA muhabirine yaptığı açıklamada, Teknik Direktör Feyyaz Uçar'ın birkaç haftalık izlemelerinin ardından belirlediği bazı futbolcularla kendisinin de Brezilya'da görüşmelerde bulunduğunu belirtti. 
     Transfer edilecek 1 veya 2 futbolcu için 5-6 alternatif isim belirlediklerini ifade eden Tanrıverdi, ön anlaşma sağladıkları futbolcuların daha sonra yeni koşullar öne sürüldüğünü bildirdi. 
     Türkiye ligleri dahil olmak üzere dünyanın birçok yerinden futbolcu transferi için gelen çok sayıda kulüp yöneticisi ve menajerin Brezilya'da temaslarda bulunduğunu anlatan Tanrıverdi, şöyle dedi 
     ''Bu nedenle fiyatlar çok oynak. Konuştuğunuz bir futbolcu ile ilgili olarak daha sonra çok farklı koşullar öne sürülüp, prensipte anlaşılan rakamların çok üstünde taleplerde bulunulabiliyor. Bizim sokağa atacak paramız yok. Kendimiz için, takımımız için en iyisi ne ise onu yapacağız.'' Tanrıverdi, alternatif isimlere yöneleceklerini, yabancı transferini, transfer süresinin bitimine doğru da yapabileceklerini sözlerine ekledi. 
     
</TEXT>
</DOC>
