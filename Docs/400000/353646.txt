<DOC>
<DOCNO> 353646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sondun50.html </URL>
<DATE> 2005/06/20/ </DATE>
<TIME> 21.05 </TIME>
<AUTHOR>  </AUTHOR>
<HEADLINE>
İran Anayasayı Koruyucular Konseyi Seçimde hile yok 
</HEADLINE>
<TEXT>

     İran Anayasayı Koruyucular Konseyi, cumhurbaşkanlığı seçimine hile karıştırıldığı yolundaki iddiaları reddetti. 
     Anayasayı Koruyucular Konseyi'nin devlet televizyonunda yayımlanan açıklamasında, hile iddiaları üzerine 17 Haziran'da yapılan seçimin ilk turunda kullanılan oyların kısmen yeniden sayıldığı, herhangi bir düzensizliğin tespit edilmediği belirtildi. 
     Açıklamada, konseyin İçişleri Bakanlığı'nın oyları kısmen yeniden saymasına izin verdiği, bu işlemin sonucunda hiçbir hileye rastlanmadığı kaydedildi. 
     Adaylardan Mehdi Kerrubi, Mahmud Ahmedinecad'ı destekleyenlerin seçime hile karıştırdığını iddia ederek, İran'ın dini lideri Ayetullah Ali Hamaney'e başvurarak, seçimle ilgili soruşturma açılmasını talep etmesini isteyeceğini açıklamıştı. 
     Seçimin ilk turunda ilk iki sırayı alan ılımlı aday Ali Ekber Haşimi Rafsancani ile aşırı muhafazakar Mahmud Ahmedinecad, 24 Haztiran'da düzenlenecek ikinci turda yarışacak. 
     
</TEXT>
</DOC>
