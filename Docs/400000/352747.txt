<DOC>
<DOCNO> 352747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/ekonomi/eko04.html </URL>
<DATE> 2005/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kentbank'ın, sahibine devri fiilen imk nsız' 
</HEADLINE>
<TEXT>


ANKARA Milliyet 

Kentbank'ın TMSF'ye devri kararını iptal eden Danıştay, bankanın eski sahiplerine yeniden bankacılık izni verilmesi, bankanın TMSF'ye devredilmemiş sayılması sonuçlarını doğuracak başvurusunu kabul etmeyen BDDK'nın kararını da yerinde buldu. Danıştay, bankanın sahibine iadesinde fiili imk nsızlık olduğunu belirtti. Kentbank'ın eski sahibi Süzer Holding, Kentbank'ın bankacılık işlemleri yapma izninin kaldırılmasına ve TMSF'ye devrine ilişkin BDDK kararlarının Danıştay 10. Dairesi'nce iptal edildiği gerekçesi ile BDDK'dan tüm kararlarını kaldırmasını istemişti. BDDK da başvuruya yanıt vermeyerek bu talebi "zımmen" reddetmişti. Bunun üzerine Süzer, BDDK'nın red kararının "iptali" istemiyle dava açmıştı. 

Karar uygulanamıyor 
Danıştay 13. Dairesi, Danıştay kararlarının gereğinin idarece geciktirilmeksizin yerine getirilmesinin zorunlu olduğunu, ancak hukuki engel veya maddi fiili imk nsızlık durumunda, idarenin yargı kararlarını uygulayamamasının söz konusu olabildiği belirtilen kararda şöyle denildi 
"Banka 4 Nisan 2002'de Bayındırbank ile birleştirilmiş, tüzel kişiliği sona ermiştir. Devir kararının alındığı tarihteki Kentbank'ın hukuki ve mali yapısının tesisi suretiyle davacıya iadesinde hukuki ve fiili imk nsızlık bulunduğu ve idarenin idari yargı kararını uygulayamadığı sonucuna varılmıştır. Danıştay 10. Dairesi'nin aldığı kararın yerine getirilmesi olanaksızdır." 


</TEXT>
</DOC>
