<DOC>
<DOCNO> 380801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sondun17.html </URL>
<DATE> 2005/09/23/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Rusya'da Akdeniz sahilleri tanıtıldı 
</HEADLINE>
<TEXT>

     Rusya'nın başkenti Moskova'da açılan ''Leasure 2005'' adlı turizm fuarına katılan Türk turizm şirketleri, Türkiye'nin Akdeniz sahillerindeki otellerde kış aylarında da tatil yapılabileceğine ilişkin tanıtım yaptılar. 
     Koral, GTİ, Bentur, Detur ve başka büyük operatörlerin aralarında bulunduğu çok sayıda Türk turizm şirketinin katıldığı fuarda, Türk şirketler Erzurum ve Bursa gibi geleneksel kış turizm merkezlerinin yanı sıra İstanbul'un tarihi yerleri, Antalya, Belek, Kemer, Side bölgelerindeki otellerin tanıtımını yaptılar. 
     Nisan sonlarına kadar ortalama hava sıcaklığının eksi 10-15 derece olan Rusya'dan, şubat ayından sonra hava sıcaklığının 20 derecenin üstüne çıkan Akdeniz sahillerine turist gelmesi durgun kış aylarında zorluk çeken Türk turizm sektörünü rahatlatacağı umuluyor. 
     GTİ Moskova Temsilcisi Barış Oğuz, ''Türkiye'nin tatil bölgelerinde kasım, şubat sonu, mart ve nisan aylarında hava sıcaklığı 20 derecenin üstüne çıkmakta. Ruslar için bu önemli bir sıcaklık. Geniş bir reklam kampanyası başlattık. Kışın Antalya'ya her hafta 3 uçak kaldırmayı düşünüyoruz. Fiyatları yaz aylarına kıyasla çok daha düşük tuttuk. Çünkü başlıca amacımız Antalya'yı Rusya pazarında bir kış destinasyonu olarak ispatlamaktır'' dedi. 
     
</TEXT>
</DOC>
