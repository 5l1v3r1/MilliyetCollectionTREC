<DOC>
<DOCNO> 399337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonspo03.html </URL>
<DATE> 2005/11/30/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Fenerbahçe'de futbolcuların biri iyileşmeden öteki sakatlanıyor 
</HEADLINE>
<TEXT>

     F.Bahçe’de oyuncuların biri iyileşmeden öteki sakatlanmaya başladı Servet, Zafer Biryol, Alex, Anelka ve şimdi de bel fıtığı olan Selçuk 
     
     Ciddi ve çok uzun 
     Kadroda istikrarı korumaya ve rekabeti artırmaya çalışan Daum’a sakatlıklar set çekiyor. Çünkü sakatlıklar sayıca az olmasına karşın, süre olarak uzun sürüyor. Geçen sezon sakatlanan ve haftalarda takımından ayrı kalan Servet, henüz formunu bulamadı. Konyaspor’dan alınan Zafer Biryol aylardır sakatlıkla boğuşuyor. Alex 3 maçtır forma giyemiyor. Anelka hafif sakatlığına rağmen sahaya çıkıyor. Son sakatlık ise Selçuk’tan geldi. Milan maçının 28. dakikasında oyundan çıkan milli oyuncunun bel fıtığı olduğu saptandı. 
     
     Ameliyat şartmış’ 
     Milli maçta başlayan ağrıları yüzünden geçtiğimiz günlerde kontrolden geçen, dün Acıbadem Hastanesi’nde konan teşhisten sonra bıçak altına yattı. Milan maçına iğneyle çıktığını ifade eden Selçuk, Ancak faydası olmadı ve oyundan çıktım. MR sonucu fıtık olduğum saptandı. Doktorun, bir an önce ameliyat olmam gerektiğini, çünkü bel diskinde problem olduğunu söyledi. Durumun daha kötüye gitmesini önlemek ve güç kaybının önüne geçmek için ameliyatın şart olduğunu ifade etti. Devre arasında toparlanacağımı sanıyorum'' dedi. 
     
</TEXT>
</DOC>
