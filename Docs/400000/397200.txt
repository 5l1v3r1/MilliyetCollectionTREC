<DOC>
<DOCNO> 397200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/spor/spo07.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolumuz bu krizi nasıl aşar 
</HEADLINE>
<TEXT>


Seda K.Büyüklü 
"Sporu savaş, Türk'ün "gavura" güç gösterisi veya efelik olarak değil de yalın "spor" olarak gördüğümüzde adam gibi oynayacağız, bir Türk'e yakışır şekilde misafirlerimizi ağırlayacağız ve tüm dünyanın gözünde barbar damgası yemekten kurtulacağız. Hiçbir şey Türkiye'yi böyle bir duruma düşürmek için bahane olamaz." 

H.Zeki Sungur 
"Milli Takım utanç kaynağı değildir. İsviçreliler'e hak ettikleri cevap sahada ve saha dışında verilmiştir. Şimdiye kadar hep dünyada azarlandık ve hakir görüldük. Artık her alanda ezilmişliği ve korkaklığı bırakalım. Şiddete şiddet, sevgiye sevgi, saygıya saygı." 

Okan Kaya 
"Türk medyası İsviçre'de yaşanan olaylardan niye bahsetmiyor. Orada futbolcularımıza ve Fatih Terim'e saygısızlık yaptılar. İsviçre bunlarla ilgili bir görüntüyü neden göstermiyor da bizim medyamız onların eline koz verecek yayınlar yapıyor." 

Fikret Karaüç 
"Milli Takım futbolcuları, antrenörleri ve idarecileri maçı kazanıp Dünya Kupası'na katılabilselerdi 250'şer milyar prim alacaklardı. Kupaya katılamadıkları gibi çıkardıkları olaylardan dolayı verilecek maddi cezayı Türk milleti değil onların ödemesi gerekir." 

İbrahim Erkan 
"Türk futbolunun bu seviyeye gelmesinden millet olarak üzüntülüyüz. Ancak dayanışma içinde bu zorlukları da atlatacağımızdan hiç kimsenin şüphesi olmamalıdır. Milli Takım bizim gurur kaynağımızdır, yeter ki yetkililer tam olarak görevlerini yerine getirsinler." 

Ali Aksoy 
"Sorumluluğu olan herkes şapkasını önüne koyup özeleştiri yapmalı. Görünen köy kılavuz istemiyor. 1. Kaçan Almanya treni. 2. Beş yaşındaki çocuğun dahi yapamayacağı 28. saniye penaltısı. 3. "İncinsen de incitme" efendiliğinden uzaklaşmış futbolcu, izleyici kitlesi." 

Mahmut Abbas 
"Aradıktan sonra her şeye bahane bulunuyor. Yok Fatih Terim'e küfür etmişler, yok İsviçre basını ortamı germiş. Soracak olursanız Malatya'da çocukları döven bakıcıların da mutlaka bir gerekçeleri vardır." 

İhsan Çakır 
"Terim olduğundan büyük gösterildi. Bu durum kendisinin de hoşuna gittiğinden ses çıkarmadı. Zaten iyi bir hoca değil. Yanal'a yazık oldu. Galatasaray iki yıl önce üzerindeki Terim gölgesinden kurtuldu. Şimdi sıra Milli Takım'da ve Türkiye'de." 

Mehmet Gürsel 
"Tümer, Alpay, Hakan ve Fatih Terim olmak üzere revizyona gidilmesi, her şeye baştan başlanılması ve Milli Takım'da parayı en son planda düşünen futbolcuların tercih edilmesi gerekir. Her şeye doymuş bir oyuncunun takıma ne katkısı olabilir ki " 

Şenol S.Ekinci 
"Saha içerisinde futbolculardan, teknik adamlar, teknik adamlardan de yöneticiler sorumludur. Herkes sorumsuzca davrandığından TFF ve Fatih Terim acilen istifa etmelidir. Hiç kimse Türkiye Cumhuriyeti'nin imajının üstünde değildir. İmparatorlar kralın çıplak olduğunu unutmamalıdır." 

Osman Değer 
"Fatih Terim'e haksızlık yapılıyor. Terim ne yapmış Takımını en iyi şekilde hazırlayıp sahaya çıkarmış. Şimdi onu linç etmek isteyenler geçmişten bu yana Terim kompleksine kapılanlardır. Onu istifaya davet edenler kendi geçmişlerine baksınlar. Gerets en iyi cevabı ekrandan vermiştir." 

Bayram Konuk 
"Mehmet Özdilek'in istifasını kabul eden federasyon günah keçisini bulmuştur. Bence federasyonun istifa etmesi gerekir. Gerek kendi ligimizde, gerekse Avrupa'da bundan sonra federasyonun başarılı olabileceğini düşünmüyorum." 


</TEXT>
</DOC>
