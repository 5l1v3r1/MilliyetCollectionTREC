<DOC>
<DOCNO> 375727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko11.html </URL>
<DATE> 2005/09/05/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Reel getiride lider borsa... 
</HEADLINE>
<TEXT>

     Ağustos sonu itibariyle son bir yıllık dönemde başlıca tasarruf araçları içerisinde en yüksek reel getiri, yüzde 41.67’yle hisse senetlerinden sağlandı. Devlet iç borçlanma senetleri yatırımcısına aynı dönemde yüzde 9.’le yüzde 19.44, vadeli YTL mevduat ise reel olarak yüzde 10.01’le yüzde 10.72 arasında azandırdı. Ağustosta reel getiri sağlayan döviz ise son bir yılda yatırımcısını üzdü. 
     ANKA’nın, TÜFE’de ağustosta yaşanan yüzde 0.85, yılın ilk sekiz ayındaki yüzde 2.87 ve son bir yıldaki yüzde 7.91 oranlarındaki artışları dikkate alırak yaptığı belirlemelere göre, ağustosta en yüksek reel getiri yüzde 3.49’la borsada sağlandı. Ağustos sonu itibariyle son bir yıllık dönemde yüzde 41.67’yle hisse senetleri en yüksek reel getiriyi sağlayan yatırım aracı oldu. Borsaya yatırım yapanlar bu yıl ocak-ağustos döneminde ise yüzde 20.32 oranında reel getiri elde ettiler. 
     
     İÇ BORÇLANMA KAĞITLARI 

     Devlet iç borçlanma kağıtlarının ağustos ayındaki reel getirisi ise vadelerine göre yüzde 0.38’le yüzde 0.54 arasında değişen oranlarda gerçekleşti. Devlet iç borçlanma kağıtlarına yatırım yapanlar ağustosta 3 ve 6 ay vadelilerde yüzde 0.38, 12 ve 15 ay vadelilerde yüzde 0.48, 9 ay vadelide ise yüzde 0.54 oranında reel getiri elde ettiler. 
     Yılın ilk sekiz aylık döneminde ise 3 ay vadeli devlet iç borçlanma kağıtlarının reel getirisi yüzde 7.84, 6 ay vadede yüzde 8.33, 9 ay vadede yüzde 9.15 ve yüzde 12 ve 15 ay vadede ise yüzde 11.89 olarak gerçekleşti. 
     Ağustos sonu itibariyle son bir yıllık döemdeki reel getiri ise üç ay vadeli Devlet iç borçlanma kağıtlarında yüzde 9., 6 ay vadelide yüzde 11.08, 9 ay vadelide yüzde 13.25, 12 ay vadelide yüzde 14.02 ve 15 ay vadelide ise yüzde 19.44 oldu. 
     
     YTL MEVDUAT DA KAZANDIRDI 

     Vadeli YTL mevduatın ağustos ayındaki reel getirisi ise 1 ay vadelide yüzde 0.54, 3 ve 6 ay vadelilerde yüzde 0.55 ve 1 yıl vadelide de yüzde 0.51 olarak gerçekleşti. 
     YTL mevduatın reel getirisi ocak-ağustos döneminde ise vadesine göre yüzde 8.43’le yüzde 8.77 arasında gerçekleşti. YTL mevduata yatırım yapanlar 1 ay vadelide yüzde 8.46, 3 ay vadelide yüzde 8.77, 6 ay vadelide yüzde 8.46 ve 1 yıl vadelide ise yüzde 8.43 oranında reel getiri elde etti. 
     Ağustos sonu itibariyle son bir yıllık dönemde ise YTL 1 ay vadeli hesaplarda tutulan mevduatlarda yüzde 10.01, 3 ay vadelide yüzde 10.72, 6 ay vadelide yüzde 10.23 ve bir yıl vadelide de yüzde 10.18 oranında reel kazanç oluştu. 
     
     DÖVİZ VE ALTIN YATIRIMCISINI ÜZDÜ 

     Ağustosta elde edilen reel getiriye rağmen bon bir yıllık dönem itibariyle döviz ve altına yatırım yapanlar reel olarak kayıp yaşadı. Euroya yatırım yapanların bir yıllık reel kaybı yüzde 16.12, sekiz aylık kaybı yüzde 12.32 oranında gerçekleşti. Euro yatırımcısının ağustos ayında ise yüzde 1.99 oranında reel kazanç elde ettiği belirlendi. 
     Dolar yatırımcısı ise yıllık bazda yüzde 16.88, ocak- ağustos döneminde yüzde 1.99 oranında reel kayba uğradı, ağustos ayında ise yüzde 1.12 oranında reel kazanç sağladı. 
     Döviz sepetinde ise 0.77 euro ve 1 dolardan oluşan son bir yıl itibariyle yüzde 16.51 oranında reel kayıp yaşandı. Ocak-ağustos döneminde yüzde 7.28 oranında reel kayıp yaşanan döviz sepetinde ağustos ayında ise yüzde 1.54 oranında reel getiri oluştuğu hesaplandı. 
     Altına yatırım yapanlar ise ağustos sonu itibariyle son bir yılda yüzde 12.66 oranında kayıp yaşadığı belirlendi. Ocak-ağustos döneminde reel olarak yüzde 3.80 oranında kayıp yaşayan altın yatırımcısı, ağustos ayında ise reel olarak yüzde 2.80 oranında kazanç elde etti. 

ANKA 
     
</TEXT>
</DOC>
