<DOC>
<DOCNO> 355023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/son/sondun01.html </URL>
<DATE> 2005/06/24/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Zapatistalar askeri saldırı planları olmadığını belirtti... 
</HEADLINE>
<TEXT>

     Meksika’da kızılderililerin ve yoksul köylülerin hakları için mücadele eden Zapatistaların lideri "Subcomandante" Komutan Yardımcısı Marcos, Zapatistaların yeni bir askeri saldırı planları bulunmadığını bildirdi. 
     Marcos, Meksika’nın Chiapas eyaletinde kırmızı alarm vermesinden birkaç gün sonra yayımladığı 21 haziran tarihli bildirisinde, Zapatistaların askeri saldırılara yeniden başlama konusunda bir görüşme yapmadıklarını ve bu konuda planları olmadığını belirtti. 
     Marcos, bölgede kırmızı alarm vererek, örgüt militanlarını ve yandaşlarını, örgütün gelecekteki eylemleriyle ilgili görüş alışverişinde bulunmak için toplantıya çağırdığını açıklamıştı. 
     Marcos, örgütün gelecekteki eylemleri arasında askeri saldırı planlarının yer almadığını da kaydetti. 
     
</TEXT>
</DOC>
