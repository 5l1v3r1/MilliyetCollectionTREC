<DOC>
<DOCNO> 388002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/19/son/sonspo04.html </URL>
<DATE> 2005/10/19/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş'da muhalefet ayakta 
</HEADLINE>
<TEXT>

     Fikret Orman Bu yönetim anlayışıyla gelinen nokta sürpriz değil. Affan Keçeci Hızla kaosa sürükleniyoruz ama Beşiktaş sahipsiz değil. 
     Beşiktaş camiasının önde gelen isimlerinden Fikret Orman son yaşanan gelişmelerli ilgili olarak, çarpıcı açıklamalarda bulundu. Orman, Siyah - Beyazlı kulübün sahip olduğu yönetim anlayışıyla bugünlere gelmesinin sürpriz bir gelişme olmadığını söyledi. İşte Orman’ın ses getirecek sözleri 
     Benim açımdan Beşiktaş’ta yaşanan olumsuz gelişmeler sürpriz değil. Ben zaten bu zihniyetten farklı birşey beklemiyordum. Bu olaylar beni şoke etmedi. Kulüpte yaşananlara bakın 10 gündür Rıza gidiyor, Sinan geliyor, Samet menacer oluyor, Tayfur bir menacer bir futbolcu, Erdil Arpacı görevi bırakıyor, Gordon koordinatörlerin koordinatörü oluyor. Tam bir kaos ortamı. Başkan sonuna kadar teknik direktörümüz Rıza Çalımbay’ın arkasındayız. Benle geldi benle gider’ diyor ve sözünün arkasında duramıyor.'' 
     
     Yalancı bahar olur’ 
     Bu anlayıştan gelecekte de farklı birşey olmaz. Şimdi marka bir hoca arayışı içine girdiler. Ama gelecek teknik adam, kadro yapısına uyacak mı, sistemi nasıl oturtacak belli değil. Etiketine bakarak bir hoca seçecekler ama bu da en fazla yalancı bahar havası estirir. 
     Gelecek için ise bundan daha kötüsü olacağını düşünmüyorum. Beşiktaş iki sezondur tarihinin en kötü günlerini geçiriyor. Bektaşi’ye iki şişe şarap vermişler ve hangisi daha iyi diye sormuşlar. Bektaşi ilk şişeyi içip, bırakmış. Ne oldu ikincinin tadına bakmayacakmısın demişler. O da bakmayacağım, çünkü bundan daha kötü olamaz diye konuşmuş. Beşiktaş’daki durum da budur. 
     Ben şu anda ne muhalefetim ne de iktidar yanlısıyım. Ben Beşiktaşlıyım ve kulübün menfaatlerini herşeyden önce tutarım, gidişatta bir yanlış varsa söylerim. İçim kan ağlıyor. Seçim kampanyası sırasında başkanın ağlayan resimlerini dağıtarak, duygu sömürüsü yaptılar. O zaman kendileri ağlıyordu, şimdi de Siyah - Beyazlı taraftarları ağlatıyorlar.'' 
     
     İstifa etmek erdemdir’ 
     Ben olağanüstü kongre sorularına cevap vermek istemiyorum. Zaten bu kararı iktidar verir, beceremiyorlarsa istifa etmeleri gerekir. İstifa etmek de erdemli bir harekettir ve ben de zamanında böyle davrandım. Bu yönetimin bu işi beceremediği de ortada. Bunu sadece ben söylemiyorum, kamuoyundaki yaygın kanı da bu yönde. Kulüp borç içinde yüzüyor. Basketbol takımının ismini değiştirdiler, Fenerbahçe hem değiştirmedi hem de iki katı para aldı. 
     Depremzedelere yardım amacıyla başlattıkları kampanyada toplanan paranın Denizbank’a temlikli olduğundan bile haberleri olmadan kulüp yönetiyorlar. Daha ne diyeyim. İki kulüple birleşip, tek takıma karşı pankart açılır mı Bu nasıl bir düşüncenin ürünüdür. Beşiktaş’ı tek büyük yapacaklarının sözünü vermişlerdi. Bu nasıl zihniyet '' Muhalefetin etkili isimlerinden Affan Keçeci, futbol kulüplerinde sportif başarının kuşkusuz çok önemli olduğuna, ancak şu anda futbol takımına kimsenin iyi’ diyemeyeceğine işaret ederek, şu görüşlere yer verdi Takım çok kötü durumda. Bu kadar başarısız olunmasının sebebi ne Yönetim Kurulu acaba teşhisi koydu mu Bana göre koyamadı. Teşhisi koymuş olsa, zaten şu dakikaya kadar işlerin düzelmesi gerekirdi. Teknik direktör göndermekle, menacer göndermekle bu işler çözülemez. Son derece radikal tedbirler almak gerekli. Bir kere Beşiktaş Başkanı verdiği sözün arkasında durmalı. 1 hafta önce Hocamızın arkasındayım, gidersek birlikte gideriz'' diyor, ama aradan teknik direktörünü istifaya zorluyor. Beşiktaş Başkanlığı çok önemli bir makam, bu nedenle başkan ağzından çıkan kelimeleri çok iyi seçmeli. Aksi takdirde Beşiktaş’ı kaosa bile sürükler.'' 
     
     Yönetim başarısızdır’ 
     Bir de Kıvanç Oktay konusu var. Futbol şube sorumluluğu dünyada kalmadı. Görev yaptığı zamana bakın, kaç futbolcu transfer edildi, kaçı gönderildi, bunun sayısını hesap etmek için hesap makinesi gerekli. Futbol şubesinin kesinlikle son derece profesyonel kişiler tarafından yönetilmesi gerekir. Ortada bir başarısızlık varsa, bu tamamen yönetimindir. Bir ticari şirket düşünün, başarısızlıktaki sorumlu yönetim kuruludur tabii ki. Beşiktaş’ta da yönetim kurulu başarısızdır ama onlar fatura kesmekle meşguller. Bence çok da fazla zorlamanın anlamı yok. Gereken yapılmalı. Altyapıya Milne neden getirildi ki Bir kere Milne görev yaparken, şu an altyapıda oynayan çocuklar doğmamıştı bile. Onun devri geçti. Gelişini 100 kişiye sorun, hangisini heyecanlandırır '' 
     
     Taraftar rahat olsun’ 
     Beşiktaş başkanlığı seçimine giderken Demirören’e, hepimizin Beşiktaş’ın geleceği için çalıştığımızı ve bu doğrultuda teknik direktörlerle anlaşma sağladığımızı söyledim. Daha sonra da, ona kendisinin başkan seçilmesi halinde, benim anlaşmaya vardığım Le Guen’i yine de takımın başına getirmesine aracı olabileceğimi söyledim, o sesini çıkarmadı. Ve şu an, benim o dönem anlaştığım Le Guen’in peşindeler. Çalımbay istifa ediyor. Senin teknik direktörün daha hazır değil. Bizim Süleyman Seba döneminde öğrendiğimiz ve uyguladığımız bir prensip vardı Bir mevkiiye adam almadan, elindeki adam satılmaz. Beşiktaş taraftarı çok üzgün ama sakin olmalılar. Bu spordur ve inişler çıkışlar olması doğal. Her zaman başarı gelmeyebiliyor. Ancak bir gerçek var ki, Beşiktaşımız asla sahipsiz değildir, rahat olsunlar.'' 
     
</TEXT>
</DOC>
