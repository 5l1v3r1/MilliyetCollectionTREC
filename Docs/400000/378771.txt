<DOC>
<DOCNO> 378771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur49.html </URL>
<DATE> 2005/09/15/ </DATE>
<TIME> 23.00 </TIME>
<AUTHOR>  </AUTHOR>
<HEADLINE>
17 yaşındaki kızın vucuduna jiletle zarar veren şahıs yakalandı... 
</HEADLINE>
<TEXT>

     Ankara’da, birlikte yaşadığı 17 yaşındaki M.K’nin vücuduna jilet ve bıçakla zarar verdiği öne sürülen D.O, İstanbul’da yakalandı. 
     AA muhabirinin aldığı bilgiye göre, İstanbul Emniyet Müdürlüğü Asayiş Şube Müdürlüğü ekipleri, Ankara’daki olayın ardından İstanbul’a geldiği öğrenilen D.O’yu yakalamak amacıyla çalışma başlattı. 
     D.O, polis ekiplerinin akşam saatlerinde Gaziosmanpaşa’daki bir eve düzenledikleri operasyonla yakalanarak gözaltına alındı. 
     Asayiş Şube Müdürlüğü’ne götürülen D.O, Şişli Etfal Eğitim ve Araştırma Hastanesi’nde sağlık kontrolünden geçirildi. 
     Bu arada, hastanede bekleyen bir grup, öldürülen yakınlarının katil zanlısı olduğunu zannederek D.O’ya saldırdı. D.O, polis ekipleri tarafından otomobile bindirilerek Asayiş Şube Müdürlüğü’ne götürüldü. 
     D.O, şubedeki işlemlerinin tamamlanmasının ardından Ankara’ya gönderildi. 
     
</TEXT>
</DOC>
