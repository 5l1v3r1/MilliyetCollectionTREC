<DOC>
<DOCNO> 393549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas01.html </URL>
<DATE> 2005/11/09/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Dikkat, gökyüzünden mesajınız var 
</HEADLINE>
<TEXT>

     Astroloji, ters çevrilen kahve fallarının, tarot kartlarının pabucunu dama attı. Astrologlar artık bazı şirketlerin İnsan Kaynakları bölümlerine, işe alınması düşünülen elemanların gökyüzü haritalarını çıkartarak danışmanlık bile yapıyorlar. 
     Günümüzün bu trend eğilimine biz de mikrofon uzattık. Son zamanlarda "Siyasetçilerin Falcısı" tanımı ile ünlenen Basit Tektaş ile konuştuk. 
     Basit Tektaş sorulara net yanıtlar veriyor 
     "Evet bazı siyasetçilere hizmet veriyorum. Seçimler önesinde hizmet verdiğimiz çok aday vardı. Kabine oluşturma dönemlerinde bakan olup olmayacaklarını öğrenmek için danışanlar bile oluyor. Bazı büyük şirketler de işe alınacak kişinin düşünülen pozisyona uygunluğu ile ilgili astrolojik rapor istiyor." Astrologlara en çok danışılan bir başka alan ise yatırımlar, ortak girişimler ve alım satımlar. İnsanlar belirsizlik ortamında yada bulundukları koşullardan sıkılıp değişim aradıklarında soluğu astrologlarda alıyor. 
     Basit Tektaş'ı dinliyoruz 
     
     İŞ YAŞAMI DGİŞİME AÇIK MI 

     "Herkes düşünce ve davranış açısından birbirinden farklı olduğu gibi, her bireyin yaşayacağı olaylarda değişik bir biçimde gelişir. Bugünün zengini, yarın fakir, bugünün fakiri yarının zengini olabilir. Bu durumda zaman kavramı çok önemlidir. Yanlış bir zamanda alınan kararla hayatınız alt üst olabilir." 
     
     DOĞRU ZAMAN KAZANDIRIR. 

     "İş dünyasında saatler astrolojisine göre davranılması olumlu sonuçlar elde edilir. Alım satım işlerinde Venüs saatine denk getirilirse iki tarafta memnuniyet içinde satışı gerçekleştirir. Ya da bir anlaşma ve imza bekleyen konular için güneş saatini beklemekte yarar vardır. Merkür saatinde ise kişi alacak ve satacak olduğu bir konuda süratli karar verebilir. Bu zaman dilimine dikkat etmekte yarar var. Ay saati kısa yolculuklar ve ziyaretler için, Satürn saati elinizde bekleyen bitirilmemiş işleri gözden geçirmek için, Jüpiter saati iş idaresi ve yönlendirmesi için, Mars saati ise yeni bir projeye başlamak için uygun bir süreci işaret eder." 
     
     BİR İŞTE BAŞARININ SIRRI NEREDEN GEÇER 

     Haftalık burç yorumlarını Tempo Dergisi'nde okurları ile paylaşan Basit Tektaş'ı dinlemeye devam ediyoruz 
     "Olgunlaşmamış bir düşünce sonucu her zaman başarısızlıktır. Yeni eğer bir kişi bir işte yükselmek ve başarılı olmak istiyorsa sadece azim hırs ve çalışmak yeterli değildir. Doğru zamanda doğru karar vermek, daha önemlidir. 
     Bu iki hususa dikkat edilerek çaba gösterilirse, başarı her zaman kişin yanında olur." 
     
     BURÇLARIN İŞ İLİŞKİSİNDE ÖNEMİ VAR MIDIR 

     "Doğru insana doğru işi vermek her zaman olumlu sonuçlar sağlar. Bu yüzden her burcun yapacağı ve yapamayacağı yetenekte özellikler vardır. Örneğin yay burcu çabuk bıkma ve sabırsız olma özeliğine sahiptir. Bir işte konsantre olma olasılığı zordur. Bu yüzden itina gerektiren bir işte çalıştırılması ne kadar doğru olabilir . Ancak sık sık iş gezilerinde çıkabilecek işler yapması olumlu sonuçlar verir." 
     
     BU AYA DİKKAT EDİN 

     Basit Tektaş'tan kısa dönemli bir öngörü yapmasını istiyoruz 
     "14 Kasımdan 3 Aralığa kadar yeni konulara başlamak, yeni projelere imza atmak, ortaklık kurmak için uygun bir zaman değildir. Özellikle hukuki konularla ilgili imzalamamız gereken belgeler varsa mümkün olduğunca dikkatli ve uyanık olmalıyız. Merkür'ün ters hareket edeceği bu tarihe kadar okuduğumuzu yanlış anlayabilir, bazı detayları gözden kaçırabilir veya yanlış kararlar verebiliriz. Mümkün oldukça bu tarihe kadar önemli anlaşmaları ve kararları ertelemenmizde yarar var." Peki, astorolojiye göre hangi burçtakiler hangi işlere daha yatkın. İşte astrologların genel bir durum olarak yaptıkları önermeler. Ancak siz yine de astrologlardan çok kendinizi iyi tanıyıp, hedeflerinizi iyi belirlemeye bakın. Belki de arzuladığınız şeyler sandığınızdan daha yakınınızdadır 
     
     Koç Burcu 

     Bu burçta doğanlar ruh doktoru, kaşif, maden işçisi, mühendis, itfaiyeci, silah yapımcısı, dişçi, profesyonel sporcu olurlar. Bu alanda görev alanlar hem ruhen hem de yetenek olarak işlerini severek ve isteyerek yaparlar. 
     
     Boğa Burcu 

     Bu burcun meslek grupları ise çiftçi, iş adamı, inşaatçı, mimar, heykel traş, şarkıcı, kuyumcu, banker, muhasebeci olabilirler. 
     
     İkizler Burcu 

     İkizler burcunda olanlar gazeteci, radyocu, öğretmen, yazar, sekreter, pazarlamacı, postacı, sanatkar olurlar. Genelde ikizler konuşma gereken alanlarında daha fazla başarılı olurlar. 
     
     Yengeç Burcu 

     yengeç burcunda olanlar hemşire,ana okulu ögretmeni,denizci,antikacı,tarihçi,aşçı 
     
     Aslan Burcu 

     Aslan burcunda doğanlar özellikle aktör, dansçı, öğretmen, yönetici, kuyumcu olabilirler. Aslanlar genelde sıkıcı işlere hiç gelemezler. 
     
     Başak Burcu 

     Başak burcunda doğanlar özellikle özen gereken işlerde zevkle çalışırlar sekreter, araştırmacı, istatikçi, muhasebeci, öğretmen olabilirler. 
     Başaklar genelde işlerinde de öğrenimlerinde kendilerini kanıtlamaya çalışırlar. 
     
     Terazi Burcu 

     Bu burçta doğan kişiler modacı, kuaför, diplomat, sanatçı, tuhafiyeci, butik sahibi olurlar. Teraziler genelde ortaklıkla işe girişirler. 
     
     Akrep Burcu 

     Akrepler ruh doktoru, dedektif, polis, pota loğ cerrah ,eczacı,medyum, asker olabilirler. Akrep istedikleri şeye ulaştıktan sonra başka şeylere yönelirler. 
     
     Yay Burcu 

     Yay burcunda doğanlar, genelde öğretmen, yayıncı düşünüş, avukat, yorumcu, kaşif, sporcu, din adamı, kitapçı olabilirler. Yaylar sık sık inceleme iş gezilerine çıkmak isterler. 
     
     Oğlak Burcu 

     Bu burçta doğanlar matematikçi, politikacı, bilim adamı, mühendis, çiftçi, diş hekimi, yönetici, doktor olurlar. Oğlaklar genelde içlerinde düzenli ve planlı hareket ederler. 
     
     Kova Burcu 

     Kova burcundaki ise yazarlık, ozanlık, balıkçılık, denizcilik, doktorluk, fotoğrafçılık, din adamı olurlar. 
     
     Balık Burcu 

     Balıklar ise aktör, öğretmen, balıkçılık, doktorluk, yazarlık, dansçılık gibi konularda başarılı olurlar. 
     
</TEXT>
</DOC>
