<DOC>
<DOCNO> 355996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur34.html </URL>
<DATE> 2005/06/27/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Kazım Koyuncu son yolculuğuna uğurlandı 
</HEADLINE>
<TEXT>

     Muhammet KAÇAR HOPA Artvin DHA 

İSTANBUL'da kanser tedavisi gördüğü Amerikan Hastanesi’nde hayatını kaybeden etnik rock'ın önemli temsilcilerinden Kazım Koyuncu, memleketi Artvin'in Hopa İlçesi'nde, binlerce kişinin katılımı ile son yolculuğuna uğurlandı. 
     Koyuncu’nun cenaze törenine katılmak için çok sayıda seveni Hopa’ya geldi. Tören için gelenler arasında sanatçı arkadaşları Volkan Konak, Gökhan Birben, Almanya’dan Selma Kociva ve Grup Yorum elemanları vardı. Törene, Trabzon Belediye Başkanı Volkan Canalioğlu, Trabzonspor Başkanı Atay Aktuğ ve Hopa Belediye Başkanı Yılmaz Topaloğlu da katıldı. Hopa Devlet Hastanesi’nden alınan Koyuncu’nun cenazesi, önce ilçe merkezinde Sugörün Mahallesi’ndeki evine götürüldü. Koyuncu daha sonra, sevenlerinin omuzunda, 1 saat süren yoldan yürüyen yaklaşık 1000 kişilik grup tarafından tören alanına getirildi. 
     Yoldan insanların da katılımı ile çoğalan grubun önünde sanatçı Birol Topaloğlu tulum çalarak yürüdü. Sevilen sanatçının tabutu, alkışlar arasında Cumhuriyet Alanı’na getirildi. 
     Kazım Koyuncu’nın, üzerinde adı yazılı Trabzonpor forması bulunan tabutu çevresinde, İstanbul’dan, Samsun’dan Ordu ve çevre illerden gelen yaklaşık 5 bin kişi yer aldı. Tabutun üzerine yöresel çalgı olan tulum, gitarı ve fotoğrafı konuldu. Tabutunun başında babası Cavit Koyuncu, nişanlısı Gönül Bozoğlu ve annesi Hüsniye Koyuncu yer aldı. 
     Tören boyunca gözyaşı döküp tabuta sarılan Gönül Bozoğlu’nu acılı anne ve baba teselli etmeye çalıştı. Burada kısa bir konuşma yapan sanatçı Volkan Konak, Ben bundan sonra hep burada olacağım. Babası benim babamdır. Çünki benim babam yok. Bundan sonra burada olacağım. Çünki kardeşim burada. Koyuncu'yu ve ailesini hiçbir zaman yalnız bırakmayın'' dedi. 
     
     KARDEŞİNİZİ GETİRDİK 

     Kazım Koyuncu’nun Zugaşı Berepe denizin çocukları adlı grubunun üyesi Mehmet Ali Beşli ise, burada önce Lazca konuştu ve Kardeşinizi size getirdik, size teslim ediyoruz'' dedi ve konuşmasını daha sonra Türkçe sürdürdü. Beşli, Koyuncu’nun hastalığından Çernobil’i sorumlu tutarak şunları söyledi 
     Bu Kazım Koyuncu’ya hayatın bir komplosudur. Komploya kurban gitmiştir. Bu komployu hazırlayanlar kimlerdir Hepiniz hatırlayın. Zamanında o çayları toplayıp içtiniz. Fabrikalara verdiniz. Hepimiz Çernobil’in zararını gördük. Dönemin bakanı karşımıza çıkıp çay içti. Kanserin sorumlusu devlettir. Devlet kanserin önünü almalıdır.'' Bu arada, kalabalıktan Beşli’ye destek geldi ve yuh’ sesleri yükseldi. Cumhuriyet Alanı’ndaki törenden sonra Koyuncu’nun cenazesi Hopa Merkez Cami’ne götürüldü. Cumhuriyet Alanı’nda bir de taziye defteri açılıd. 
     
</TEXT>
</DOC>
