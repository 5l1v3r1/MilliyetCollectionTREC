<DOC>
<DOCNO> 383196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sontur25.html </URL>
<DATE> 2005/10/01/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Çalınan telefonuna mesaj gönderdi, hırsızı yakalattı 
</HEADLINE>
<TEXT>

     
     Bülent CİVANOĞLU BURSA, DHA 
     
BURSA’da çalınan telefonuna, Sakın almayın bu telefon çalıntıdır’ mesajı gönderen inşaat işçisi, hırsızın yakalanmasını sağladı. Hırsızın satmak istediği telefonu incelerken, gelen mesajı okuyan alıcı, polise haber vermesi üzerine yakalanan zanlının üzerinde 4 gram esrar bulundu. 
     Bursa’nın Merkez Nilüfer İlçesi'ndeki inşaatlarda işçi olarak çalışan 2 çocuk babası 47 yaşındaki İbrahim Köse, akşam saatlerinde iş elbiselerini çıkartınca, giymek istediği pantolunun cebindeki telefonunun çalındığını anladı. Polise haber veren Köse, arkadaşının telefonundan, kendi numarasına, Sakın almayın bu telefon çalıntıdır'' mesajı gönderdi. Bu sırada adı açıklanmayan ikinci el telefon satıcısı, telefonu incelerken, gelen mesajı okudu. Daha sonra polise haber veren satıcı, telefon hırsızlığı yaptığı öne sürelen 29 yaşındaki Ayhan Ok’un yakalanmasını sağladı. Hırsızlık’ suçundan kaydı bulunan Ok’un üzerinden 4 gram esrar çıktı. Ok, telefonu İbrahim Köse’den para karşılığı satın aldığını iddia etti. Hırsızlıkla ilgili soruşturmaya başlandı. 
     
</TEXT>
</DOC>
