<DOC>
<DOCNO> 369726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sondun28.html </URL>
<DATE> 2005/08/14/ </DATE>
<TIME> 21.20 </TIME>
<AUTHOR>  </AUTHOR>
<HEADLINE>
Kıbrıs Rum yönetimi bakanlar kurulu, bir dizi karar aldı 
</HEADLINE>
<TEXT>

     Kıbrıs Rum yönetimi bakanlar kurulu, Atina yakınlarında meydana gelen uçak kazasının ardından, acil durumla mücadele amacıyla bir dizi karar aldı. 
     Kıbrıs Rum yönetimi lideri Tasos Papadopulos başkanlığında toplanan bakanlar kurulu, kazada hayatını kaybedenlerin ailelerini Atina'ya götürmek üzere uçak kiralamaya karar verdi. Uçuşun yarın sabah yapılacağı belirtildi. 
     Bakanlar kurulu ayrıca, kazadan etkilenen ailelere destek ve ihtiyacı olanlara yardımda bulunmak için sosyal yardım hizmetlerini harekete geçirme kararı aldı. 
     Kazadan ötürü 3 günlük resmi yas ilan edilirken, bakanlar ve hükümet yetkililerinin bu 3 gün boyunca hiçbir kutlamaya katılmayacağı kaydedildi. Ayrıca Kıbrıs Rum kesimi içinde ve dışındaki tüm resmi binalarda da Rum bayrağı yarıya indirilecek. 
     
</TEXT>
</DOC>
