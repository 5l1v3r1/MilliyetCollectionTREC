<DOC>
<DOCNO> 370168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/spor/spo15.html </URL>
<DATE> 2005/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir sayfa 
</HEADLINE>
<TEXT>


Dünya Kupası elemeleri 2. grubunda 7 maçta 5 puanda kalınca Fransız futbol efsanesi Alain Giresse'le yollarını ayıran Gürcistan, grubun zayıf ekibi Kazakistan deplasmanında yeni bir başlangıç yapabilir 


Avrupa elemelerinin en başarısız performanslarından birini sergileyerek 7 maçtan puansız ayrılan Kazakistan'a karşı Gürcistan'ın futbol kültürü galip gelmeye yetecektir. Üstelik AZ Alkmaar'a transfer olan Shota da haftayı iki golle geçti. 
Letonya-Rusya 
Euro 2004 elemelerinde sürpriz yaparak Türkiye'yi geçen Letonya eski formundan uzak. Rusya'nın bir maçı eksik ve Letonya'yı mağlup ederse, Slovakya'yla ikinci sıra için şanslarını eşitleyecek. Rusya galibiyete yakın. 
Faroe Adaları-G.Kıbrıs 
Her iki ülke de kıtanın zayıf halkası olmaktan çıkma mücadelesi veriyorlar ve aralarındaki maç grubun son sırasını belirleyecek. Kıbrıs'taki maç berabere sonuçlanmıştı, o skorun tekrarı muhtemel. 
Liechtenstein-Slovakya 
Slovakya'yla Rusya'nın ikincilik mücadelesinde averaj da belirleyici olabilir. Slovakya farklı kazanmayı hedefleyecek. 
Romanya-Andorra 
Şansı sadece matematiksel olarak devam eden Romanya konsantrasyon sıkıntısı çekebilir, ama Andora karşısında puan kaybetmeleri zor. 
Tunus-Kenya 
Santos, Jaziri ve Khaes'in takımı Afrika şampiyonu Tunus, grup liderliğini ele geçirmek için bu maçı kazanmak zorunda. Banko Tunus. 
Sudan-Benin 
3. grubun 2'şer puanlı iddiasız iki takımının mücadelesinde beraberlik ağır basıyor. Benin'deki ilk maçta da denge bozulmamıştı. 


</TEXT>
</DOC>
