<DOC>
<DOCNO> 358645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/06/son/soneko30.html </URL>
<DATE> 2005/07/06/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
ÖİB Başkanı İhalede peşin ödeme seçeneğinin üstünlüğü yok 
</HEADLINE>
<TEXT>

     Özelleştirme İdaresi Başkanı Metin Kilci, Türk Telekom'un yüzde 55 hissesinin özelleştirilmesi ihalesine dönük tartışmalara açıklık getirirken, 'ihale şartnamesine göre peşin ödeme seçeneğinin, taksitli ödeme seçeneğine göre herhangi bir öncelik ya da üstünlüğü söz konusu değil'' dedi. 
     Kilci, Türk Telekom'un özelleştirilmesine ilişkin düzenlediği basın toplantısında, Türk Telekom özelleştirmesinin Türkiye ekonomisinde önemli bir dönüm noktasını işaret ettiğini vurguladı, ''özelleştirmeye gösterilen yatırımcı ilgisi, ekonomimizde sağlanan olumlu gelişmelerin istikrarın ve güven ortamının bir sonucudur'' dedi. 
     Kilci, ihalenin Türkiye'ye ve özelleştirmeye olan güveni sarsacak şekilde yorumlanmasının, hiç bir şekilde doğru ve kimsenin çıkarına olmadığını belirtirken, şöyle konuştu 
     ''İhale şartnamesinde açıkça belirtildiği üzere tüm fiyat teklifleri, toplam fiyat tutarı üzerinden değerlendirilecektir. Satış bedelinin tamamının devir tarihinde peşin ödenmesi halinde yapılacak indirim ile vadeli ödemede uygulanacak faiz, tekliflerin değerlendirilmesinde hiç bir surette dikkate alınmayacaktır.'' 

     
</TEXT>
</DOC>
