<DOC>
<DOCNO> 365497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur47.html </URL>
<DATE> 2005/07/29/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
Londra'da gözaltına alınan Türkler yarın serbest bırakılıyor... 
</HEADLINE>
<TEXT>

     İngiltere polisinin güney Londra’daki operasyonları sonucunda gözaltına aldığı 3 Türk’ün yarın serbest bırakılmasının öngörüldüğü bildirildi. 
     Dışişleri Bakanlığı kaynakları, kendilerine, "Londra’daki son terör eylemleriyle ilgili olarak gözaltına alınan Türklere hiçbir suç isnat edilmediği ve yarın serbest bırakılmalarının öngörüldüğü" bilgisinin geldiğini söylediler. 
     İngiliz polisi, dün sabaha karşı Londra’nın Tooting Broadway semtinde bulunan bir kebap dükkanı ve üst katında çalışanlara ait odaya düzenlediği baskında, Bingöllü olduğu belirtilen Hidayet Derya ile Samsunlu İslam Tat ve Kahramanmaraşlı olduğu belirtilen İbrahim adlı Türkleri gözaltına almıştı. 
     
</TEXT>
</DOC>
