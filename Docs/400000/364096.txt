<DOC>
<DOCNO> 364096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonsiy06.html </URL>
<DATE> 2005/07/25/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Düğünde silahlarını ateşleyen AKP'lilere tepki İstifa etsinler 
</HEADLINE>
<TEXT>

     Vatandaş Hakları Derneği VHD , Ordu’nun Ulubey ilçesi Aydınlar Köyü’nde katıldıkları bir düğünde havaya ateş eden AKP Grup Başkanvekili Eyüp Fatsa, Ordu Milletvekili Enver Yılmaz ile geceye misafir olarak katılan Enerji ve Tabii Kaynaklar Bakanı Hilmi Güler’i kınadı. 
     VHD Başkanı Necati Güngör yaptığı yazılı açıklamada, yasama yetkisine sahip vekillerin, yasalara göre suç olan bir fiili halkın gözü önünde işleyerek, suç işlediklerini belirterek şöyle dedi 
     "Böyle sorumsuzca bir davranışı iktidar partisine mensup milletvekillerinin sergilemesi, ayrıca hükümet üyesi bir bakanın da bu duruma tasvipkar bir şekilde seyirci kalması, olayın vahametini arttırmaktadır" 
     
     İSTİFA ETSİNLER 
     Açıklamada, Enerji ve Tabii Kaynaklar Bakanı Hilmi Güler ve AKP Grup Başkanvekili Eyüp Fatsa’nın durumlarını değerlendirerek görevlerinden çekilmeleri gerektiği belirtildi. 
     
</TEXT>
</DOC>
