<DOC>
<DOCNO> 374273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/31/spor/axspo05.html </URL>
<DATE> 2005/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her alemi bilirim' 
</HEADLINE>
<TEXT>


Başbakan Erdoğan ile spor yazarlarının buluşmasını haberlerden okuduk, ama bizi kesmedi. Acaba sohbetin telvesi ne kadar koyu idi Mesela, "Ben ciddi işlerin içindeyim, ama kulağı kesik takımının ciğerinden geldim. Evvela Kasımpaşalı Tayyip Erdoğan'ım" diyerek kaleyi içten fethetmiş 

ERCAN GÜVEN 


Biz spor medyasıyız... Şanımız şöhretimiz boldur... 
Beş vakit namaz da dahil, bizim bilmediğimiz yoktur... Çünkü aramızda her meslekten "bilirkişi"ler ziyadesiyle mevcuttur. 
Bir tek "Başbakan" yoktu galiba o da "bize" olan "hörmetini" sergileyerek ve usta meslektaşlarımıza "abi" diye hitap ederek malumu ilan etti 
"Spor medyası bu ülkenin yükselen değeri". 
Başbakan'ı futbolcu bir ülkenin spor yazarları olarak bunu hak etmedik mi 
Olaya bir de tersten bakalım... Sayın Başbakan'da "serde futbolculuk var" ya Spor yazarı denilen meslek erbabından bilinçaltında nefret ediyor belki Ya yıldızını kırpmışızdır, ya da verdiği pası beğenmemişizdir... 
Ve mutlaka biliyor "ego"muzun puf böreği gibi kabarık olduğunu. Kurmaylarına 14 yazarın adını veriyor. Onlarla sohbet edip iltifat gösteriyor... Gerisini tahmin etmek kolay... İlk 14'e giremeyenler çatlıyor. 
Hakem kökenli medya yıldızlarına gelince onlar Başbakan'a kırmızı kart göstermiş bir ırkın ahfadı olarak, mevzu dışılar. 
Başbakanlık Ofisi'ndeki spor zirvesi, spor medyası hiyerarşisini savaş alanına döndürür. Bu dert bizi iflah etmez öldürür. 
Gitmesek de görmesek de sayın Erdoğan bizim başbakanımızdır ve her cümlesi mühimdir bizim için. Kulüplerin, Maliye'ye yamuk yapmak gibi "Allah vergisi" huylarından nasıl şikayetçi olduğunu, Fenerbahçeli kimliği yüzünden yurt içi maçlardan geri durduğunu, haberlerde okuduk, ama beni kesmedi... 
Acaba sohbetin telvesi ne kadar koyu idi Kim kime ne dedi. Bir kelime, bir ima, bir ipucu bile yeter bana. Sonunda Hulki İlgün ağabeyimizi yakın markaja aldım ve toplantı mahremiyeti ile yazamayacaklarını anlattırdım. 
Anladım ki, sayın Başbakanımız o toplantıdakiler arasında sokağı, şehri, futbolu en iyi bilendi. 
Bulunduğu mecliste tebessüm eksik olmayan 74 yaşındaki delikanlı Hulki ağabey, Başbakanımız'ın karizmasından en çok etkilenenlerin başında geliyor besbelli. 
"Koy sandığı önüme oyum Erdoğan'a" diyor. 
Yanlış anlamayın Hulki ağabeyin İnönü'den Menderes'e, Kenan Evren'den Turgut Özal'a tanımadığı devlet adamı yok. Ama sayın Başbakan'ın açık sözlü doğallığı etkiliyor onu. 
Hangi elektriği alırsa o frekanstan konuşuyor Başbakan. 
Masaya kavun karpuz geldiğinde "İster misiniz bir de ufak rakı açılsın şimdi" diye patlatıyor espriyi Hulki ağabey 
Sayın Başbakan'ın yanıtı, masadaki protokolü yerle bir ediyor 
"Ben ciddi işlerin içindeyim, ama kulağı kesik takımının ciğerinden geldim. Evvela Kasımpaşalı Tayyip Erdoğan'ım. Her alemi bilirim. En yakın arkadaşlarım h l kahvede pişpirik oynuyor benim. Bakmayın ben ailemden aldığım terbiye ile, okuduğum okulla ayrı bir çizgide yürüdüm. Lakin bu işleri bilirim. Sanmayın softayım. Çoğunuz benim tanıdığım insanları tanımamışınızdır" mealinde konuşup ilk kaleyi feth ediyor. 
Hulki ağabey Fenerbahçeli. Ama Başbakan'ın Fenerbahçe bilgisi karşısında pes ediyor. Son kozunu oynuyor. "Sayın Başbakanım" diyor, "Bakmayın benim hiperaktiviteme, biz de inanç sahibiyiz. Hatta öteki dünya için tedbirini almış bir müslümanız." 
Cebinden kendine yaptırdığı Fenerbahçe amblemli bir buçuk metre taşlı kabristan fotoğrafını çıkarıp gösteriyor Başbakan'a. Taşın üzerindeki yazı Fenerbahçeliyim diye başlıyor, şu an cennetteyim diye bitiyor. 
Recep Tayyip Erdoğan'ın gözünden yaş geliyor gülmekten. Öyle bir sohbet işte. 
Sayın Recep Tayyip Erdoğan'ın spor medyası temsilcilerine gösterdiği bu teveccühü, şaşırsak da kıskansak da yüreğinden gelen bir hareket olarak algıladım ben . Hulki ağabey Sarı-Lacivert kravatını hediye etmek istediğinde, boynuna takmasına müsaade etmesini ise bizlere güveninin simgesi 
Gerisi bize kalmış. 
Sporu sevmenin bir adım ötesi sporun içindekileri, yani insanları sevmek değil mi 

AB'ye giremezsek 

Başbakan Recep Tayyip Erdoğan ile spor medyasının 14 temsilcisi arasındaki sohbet toplantısının satır aralarında belki de çok önemli bir mesaj var. 
Hulki İlgün, Başbakan'ın spor konusundaki geniş bilgisinden etkilenip, "Her şey sizin sırtınızda. Sporu, ekonomisi, siyaseti, Avrupa Birliği Üstelik altından başarıyla da kalkıyorsunuz" demiş ve biraz da destek vermiş 
"Sayın Başbakanım, Türkiye büyük kale. Bizi Avrupa'ya alsalar da almasalar da siz hiç merak etmeyin. Evel Allah bu ülke her şeyin üstesinden gelir". 
Başbakan ise şöyle yanıtlamış 
"Aynen senin gibi düşünüyorum Hulki abi. Hazırlıklarımızı da ona göre yapıyoruz zaten", 
Bu andan itibaren konu medyanın siyasi kanadına devredilmiştir. 


</TEXT>
</DOC>
