<DOC>
<DOCNO> 390719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sonspo17.html </URL>
<DATE> 2005/10/29/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Tuborg Pilsener 70 - Fenerbahçe 84 
</HEADLINE>
<TEXT>

     Türkiye Basketbol Ligi'nde Fenerbahçe, deplasmanda Tuborg Pilsener'i 84-70 yendi. 
     Karşılaşmaya iyi başlayan Fenerbahçe, Mrsiç ve Erdal'ın sayılarıyla 4. dakikada 7 sayılık farka ulaştı 11-4. 
     Bell ile 3 sayılık basketler bulan Tuborg Pilsener, farkı kapatmaya çalıştı, ancak ilk periyot 21-17 konuk ekip lehine geçildi. 
     2. periyotta Tuborg Pilsener, Bell ve Erkan'ın sayılarıyla 13. dakikada farkı 2 sayıya dek indirmelerine karşın sarı-lacivertliler Campala, Violette ve Semih'in pota altından bulduğu sayılarla farkı yeniden açtı. Mrsiç'in basketleriyle oyuna ağırlığını koyan Fenerbahçe, devreyi 45-35 önde kapadı. 
     3. periyotta Hakan'ın oyuna dahil olmasıyla daha etkili hücumlar yapan Tuborg Pilsener, savunmasında hatalar yapmayı sürdürünce farkı kapatamadı. Rakibinin tempolu oyununa karşılık veren Fenerbahçe, Kampala ve Mrsiç'in skorer oyunuyla farkı artırdı ve bu periyot da 69-56 konuk ekip lehinde tamamlandı. 
     Son periyotta da etkili oyununu sürdüren Fenerbahçe, 34. dakikayı 77-62 önde geçti. Oyundan kopan Tuborg Pilsener'de periyotun son bölümünde genç oyuncular oyuna dahil oldu ve Fenerbahçe rahat bir oyunla maçı 84-70 kazandı. 
     
     
Salon Atatürk. Hakemler Fatih Söylemezoğlu xx, Fatih Aslanoğlu xx, Sami Özel xx. Tuborg Pilsener Onat x 5, Asım x 2, Wilson xx 15, Erkan xx 11, Bell xx 12, Rahimiç xx 15, Cemal x, Hakan xx 8, Gökhan x, Can x 2, Ömer x. Fenerbahçe Semih xx 4, Erdal xxx 5, Mrsiç xxx 24, Stevenson xxx 13, Kampala xxxx 20, Violette xxx 6, Levent xx 5, Barış xx 5, Hakan xx 2, Serkan x. 1. Periyot 17-21. Devre 45-35 Fenerbahçe lehine . 3. Periyot 56-69. Beş Faul Alan Semih 32.57 Fenerbahçe . 
     
</TEXT>
</DOC>
