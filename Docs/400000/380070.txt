<DOC>
<DOCNO> 380070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sontur45.html </URL>
<DATE> 2005/09/20/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Van'da akaryakıt kaçakçılığı... 
</HEADLINE>
<TEXT>

     Van’ın Gürpınar İlçesi’nde, yurda kaçak yollarla getirilen 17 bin litre akaryakıt ele geçirildi. 
     Alınan bilgiye göre, bir ihbarı değerlendiren Jandarma Komutanlığı ekipleri, Güzelsu Köyü’nde yaşayan E.B’ye ait evde arama yaptı. 
     Aramada, evin depo olarak kullanılan bölümünde bidonlarda 7 bin litre akaryakıt ele geçirildi. 
     Öte yandan, devriye görevi yapan jandarma ekipleri, Gürpınar’ın Bozyiğit Köyü’nde, E.D. yönetimindeki 65 AP 244 plakalı kamyonu durdurdu. Aramada, kamyonun kasasındaki bidonlarda 5 bin 800 litre akaryakıt bulundu. 
     Bu arada, Akbulut Köyü’nde devriye görevi yapan Jandarma Komutanlığı ekipleri, S.A. yönetimindeki 60 AY 664 plakalı kamyonda yaptıkları aramada 4 bin 200 litre kaçak akaryakıt ile sürücü koltuğunun altına gizlenmiş 1 ruhsatsız tabanca, 1 şarjör ve 9 mermi ele geçirdi. 
     Yetkililer, ele geçirilen akaryakıtın Gümrük Müdürlüğü’ne teslim edildiğini, E.B, E.D. ve S.A’nın gözaltına alındığını bildirdiler. 
     
</TEXT>
</DOC>
