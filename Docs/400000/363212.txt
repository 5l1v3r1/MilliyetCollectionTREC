<DOC>
<DOCNO> 363212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas21.html </URL>
<DATE> 2005/07/21/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
İyi huylu lezyon ve tümörler meme kanserine dönüşebilir 
</HEADLINE>
<TEXT>

     Bazı iyi huylu lezyon ve tümörlerin de kadınlarda meme kanserine yol açma riskinin olduğu belirlendi. 
     ABD'de yapılan araştırmada, göğüste bazı tip iyi huylu lezyonlar ile daha sonra meme kanseri gelişimi arasında bağ tespit edildi. 
     Minnesota eyaletindeki Mayo Clinic'te yürütülen araştırmaya katılan kanser uzmanlarından Lynn Hartmann, ''Kadınlar biyopsi sonucunda kanserli hücre bulunmasa da doktorlarıyla kanser riski konusunda konuşmalılar'' dedi. 
     Sonuçları bugünkü New England Journal of Medicine'de de yayımlanan araştırmayı yapan doktorlar, yayılmayan tipte iyi huylu tümörler bulunduğunu bilmenin, kalıtsal hastalık riski de bulunmayan kadınlarda kanser gelişimi açısından hiçbir risk doğurmadığını, ancak hücreleri yayılma eğilimi gösteren atipik lezyonlara dikkat etmek gerektiğini belirttiler. 
     Mayo Clinic uzmanları, hücreleri yayılan atipik lezyonların meme kanserine yol açıp açmayacağını anlamak için iyi takip edilmesi gerektiğini kaydettiler. 
     
</TEXT>
</DOC>
