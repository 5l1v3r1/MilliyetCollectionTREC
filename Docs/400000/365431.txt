<DOC>
<DOCNO> 365431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sonspo06.html </URL>
<DATE> 2005/07/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Hakemler Abant yaylasında 
</HEADLINE>
<TEXT>

     Futbol Federasyonu Merkez Hakem Kurulu'nun MHK düzenlediği 2005-2006 futbol sezonu hazırlık kampı Abant'ta başladı. 
     MHK'nın yeni sezon hazırlık kampı çerçevesinde, sabah erken saatlerde otelin önünde toplanan 28 Birinci Süper Lig, 56 yan ve 7 bayan hakem, Ankara Ünuvirsitesi Beden Eğitimi ve Spor Yüksek Okulu Öğretim Üyesi Yrd.Doç.Dr.Sürhat Müniroğlu gözetiminde Abant Gölü çevresinde yürüyüş yaparak, gole 2 kilometre mesafedeki Örencik yaylasına ulaştı. 
     Müniroğlu, hakemlere çeşitli ısınma hareketleri yaptırarark, ''Bugün hakem eğitim semineri ve kampının ilk günü. O yüzden sizi fazla yormayacağım'' dedi. 
     Hakemler 10 dakika süren ısınma hareketlerinin ardından otele döndü. 
     Kampın ilk bölümünde MHK Başkanı Ufuk Özerten, valilik, emniyet ve merkez hakem kurulu gözüyle futbola bakışı ele alacak. Toplantının bu bölümüne Devlet Bakanı ve Başbakan Yardımcısı Mehmet Ali Şahin de katılacak. 
     
</TEXT>
</DOC>
