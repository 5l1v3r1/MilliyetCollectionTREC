<DOC>
<DOCNO> 351138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/11/son/sonyas06.html </URL>
<DATE> 2005/06/11/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
El Cezire Maraş dondurmasını tanıtacak 
</HEADLINE>
<TEXT>

     KAHRAMANMARAŞ, DHA 

      KATAR merkezli yayın yapan El Cezire televizyonu ekibi dünyaca ünlü Maraş dondurmasını tanıtmak amacıyla Kahramanmaraş’a gelerek çekim yaptı. 
     Türkiye’nin ve dünyanın ünlü dondurma markası Mado’da çekim yapan El Cezire Televizyonu ekibi, dondurma ustası Erdal Kambur’un şovunu da görüntüledi. El Cezire muhabiri Omar Kaşram, Araplar’ın Maraş dondurmasına büyük merakı bulunduğunu söyleyerek, Mado’nun Dubai’de 2 tane kafesi var. Bu kafeler Dubai’de büyük ilgi görüyor. Katar’dan yayın yapan televizyonumuz bu konuda araştırma yapmamızı istedi. Biz de kameraman arkadaşımla beraber Kahramanmaraş’a gelerek Maraş dondurmasının nasıl yapıldığını göstermek istedik'' dedi. 
     
</TEXT>
</DOC>
