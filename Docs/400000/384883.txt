<DOC>
<DOCNO> 384883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur01.html </URL>
<DATE> 2005/10/07/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Asker argosu sözlüğü çıktı 
</HEADLINE>
<TEXT>

     Filiz Bingölçe, er ve erbaş ile askeri okul öğrencilerinin ürettiği argo kelimeler ile anlamlarını "Asker Argosu Sözlüğü" adlı kitapta topladı. 
     Alt-Üst Yayınları’ndan piyasaya çıkan kitapta, vatani görevini yerine getiren er ve erbaşın ürettiği dil ve ritüellerin yanı sıra askeri okul öğrencilerinin argosu ile profesyonel asker jargonuna da yer veriliyor. Kitapta, yeniçeri argosu ile "Amerikan askeri, Alman askeri ve Afrikalı savaşçı" argosu da, Türkiye’de kullanıldığı haliyle sözlüğün varlık hanesinde yer alıyor. 
     Sözlükte yer verilen bazı ilginç argo kelimeler ile anlamları şöyle 
     Hürgeneral terhis olan asker. 
     PVC torun 9 ay askerliğini yapmış kimse. 
     Şafaktepti Askerliğin uzamasına neden olacak bir ceza alma hali. 
     Poşet 9 ay askerliğini yapmış kimse. 
     Otobancı Komando askerler. 
     Ağır Makinalı Asker karavanasında çıkan nohut yemeği. 
     Lağımcı Siper ve tünel kazmak için eğitim görmüş istihkam eri. 
     Mağara Eğitim düzeyi düşük, nerede nasıl davranacağını bilmeyen er. 
     Mehmet Ağa, Mehmet Bey Bedelli kısa dönem askerlik yapan askerler. 
     Sakal istirahati Yüzünde yara çıktığında revirden izinli olarak sakalını uzatan er ya da erbaş. 
     Tenekeci Tankçı askerlere verilen isim. 
     Uzun Namlulu Asker karavanasında çıkan pırasa yemeği. 
     Dede Bir yılını doldurmuş asker. 
     Disko Kışla içerisinde bulunan hapishane. 
     Kara şimşek Erlerin karavanasında mercimek yemeğine takılan ad. 
     
</TEXT>
</DOC>
