<DOC>
<DOCNO> 396474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/yazar/pulur.html </URL>
<DATE> 2005/11/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Futbol maçı mı, ulusal savaş mı 
</HEADLINE>
<TEXT>


BU işin buralara varacağı belli değil miydi Bu köşede kim bilir kaç kere yazdık... 
1970'li yıllar, Milli Futbol Takımımız dışarıda bir maça gidiyor. O tarihlerde tek televizyon var, takımın kalecisi Şenol Güneş, daha sonra dünya üçüncüsü olan Milli Takım'ın hocası... 
TRT muhabiri, Şenol'a soruyor 
"Ne yapacaksınız, maç kaç kaç biter " 
Ama öyle bir edayla soruyor ki, Şenol'dan "Yeneceğiz, ezeceğiz, beş çekeceğiz " cevabını bekliyor. 
Oysa kaleci Şenol, gayet sakin, bizim için unutulmayacak bir cevap veriyor 
"Biz oraya futbol oynamaya gidiyoruz, ne yenersek milli kahraman olacağız, ne de yenilirsek vatan haini " 

İŞTE bugün başımıza gelenlerin sebebi budur, eğer futbola, milli maça Şenol Güneş'in baktığı gibi bakabilseydik. 
Hayır bakamadık, bakamadık, bakmak da istemedik... 

MİLLİ Takım oyuncularına yeniçeri kıyafetleri giydirip ellerine pala verip fotoğraf çektirmedik mi 
Bu fotoğrafların altına "Savulun bre k firler, biz geliyoruz " benzeri yazılar yazmadık mı 
Avrupa'ya karşı ezilmişliğimizi, tepkimizi milli geliri artırmada, insanlarımızı hastane kapılarında süründürmemede, çocuklarımızı, kızlarımızı okutmakta göstereceğimize, bir kuru lafın peşinde milyonları bağırtmadık mı 
"Avrupa, Avrupa duy sesimizi" 
Böyle mi duyacaktı ya da böyle mi duyuracaktık, zaten adamların niyeti belli, fırsat arıyorlar. 
Ya insanı ürperten o terane 
"Ölmeye ölmeye geldik " 

ŞİMDİ diyeceksiniz ki, adamların hiç mi günahı yok 
Olmaz mı, var ama onların günahı deftere yazılmaz, çünkü yazan da kendileridir, okuyan da... 
FIFA Başkanı'na baksanıza, daha İstanbul'daki olayların resmi raporu gelmeden Türkiye'ye cezayı kesti bile... 
Lakin bunlara da çanak tutan biziz... 
İşviçrelileri Yeşilköy'de yuhalayarak karşılıyoruz, Tophane'de yumurtayla saldırıyoruz, başta Fatih Terim ve yönetici Davut Dişli demediklerini bırakmıyorlar... 
Her şey hır çıkarmaya müsait, İsviçreli futbolcular da bunun farkında, kışkırtıyorlar. Bizimkiler de dünden hazır... 

BİR de hakem tutturmuşuz, her şeyden hakem suçlu... 
Hani neredeyse, "Hakem, Alpay'a maçın birinci dakikasında topu elinle kes, penaltı yap dedi" diyecekler. 
İnsaf 
Ya da kaleci Volkan, hakemin sözünü tutarak mı kalesini bırakıp dışarı çıktı, golü yedi 

BAŞINDA da söyledik, eğer futbol maçına bir oyun gibi bakarsak, milli onur ve gurur diye kabullenmesek, bu kafayı değiştirmesek, daha çok dertler gelir başımıza... 
İtirazları duyar gibiyiz... 
"İsviçreliler bize düşman " 
Tamam, diyelim doğru, "Ermeni soykırımı olmamıştır " diye karar veren, "Vardır diyeni cezalandırırım " diyen bir ülkeden bunlar beklenebilir. 
İyi de, sen de bunu bil, çanak tutma 
Şimdi ceza alırsan ne yapacaksın 
Kızıp FIFA'dan mı çıkacaksın 



</TEXT>
</DOC>
