<DOC>
<DOCNO> 368469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sonyas08.html </URL>
<DATE> 2005/08/09/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Fazıl Say, Almanya'da sezon açacak 
</HEADLINE>
<TEXT>

     Almanya'nın Hamburg kentindeki tanınmış Laeiszhalle Salonu, 2005 2006 klasik müzik sezonuna dünya çapında tanınan piyanist Fazıl Say'ın vereceği konserle başlayacak. 
     Laeiszhalle tarafından yapılan açıklamada, Fazıl Say'a, 2 Eylül'de vereceği açılış konserine İbrahim Yazıcı yönetimindeki ''Resonanz'' topluluğunun eşlik edeceği belirtildi. 
     Açıklamada, Say'ın konserinde Wolfgang Amadeus Mozart'tan eserlerin yanı sıra Türk halk şarkılarından oluşan bir rapsodi de sunacağı ve böylece Türk kültüründeki çok çeşitli etkileri yansıtacağı ifade edildi. 
     Konsere Türk şarkıcı virtüöz Cem Adrian'ın da iştirak edeceği kaydedildi. 
     Açıklamada, 1970 doğumlu Say'ın Düsseldorf kentinde David Levine'den eğitim aldığı, bu nedenle yoğun şekilde Türkiye ile Almanya arasında bir elçi rolü üstlendiği, sezon açılışına katılmasının da bunun bir göstergesi olduğu belirtildi. 
     Laeiszhalle'in açıklamasında, Fazıl Say'ın Fransız Le Figaro gazetesi tarafından 21. yüzyılın en büyük sanatçıları arasında gösterildiği hatırlatıldı. 
     
</TEXT>
</DOC>
