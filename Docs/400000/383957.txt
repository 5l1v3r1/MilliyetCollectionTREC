<DOC>
<DOCNO> 383957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo32.html </URL>
<DATE> 2005/10/04/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Can Çobanoğlu, Denizlispor'da... 
</HEADLINE>
<TEXT>

     Türkcell Süper Ligi'nde zor günler geçiren Denizlispor, milli takımlar eski menajeri Can Çobanoğlu ile 2 yıllık anlaşma imzaladı. 
     Denizlispor Kulübü Başkanı Zafer Katrancı, imza töreninde yaptığı konuşmada, Çobanoğlu ile uzun süren bir görüşmenin ardından anlaşmaya vardıklarını, bu görüşmede parayı değil hangi projeleri uygulayıp kulübü daha ileri noktalara taşıyabileceklerini konuştuklarını söyledi. 
     Çobanoğlu da 2 yıl önce bir röportajında ''Bir kulübü alıp, onun kurumsal ve yapısal anlamda örnek olmasını sağlamayı istiyorum'' dediğini, bunun Denizlispor olabileceği kanaati kendisinde oluştuğu içinde görevi kabul ettiğini belirtti. 
     Futbola ilgi duyulan kentte örnek adımlar atacaklarına inandığını vurgulayan Çobanoğlu, ''Mazinin arkasına sığınmak için değil, başarılı olmak için geldim. Denizlispor'u UEFA Kupası'na, Şampiyonlar Ligi'ne taşıyacak kurumsal yapılar neyse onu yapmak için buradayım'' dedi. 
     Denizlispor'un istemediği bir kaosun için bulunduğunu ifade eden Çobanoğlu, ilk hedefin takımı bulunduğu yerden yukarılara taşımak olduğunu sözlerine ekledi. 
     Teknik direktörün kim olacağıyla ilgili bir soruyu da yanıtlayan Çobanoğlu, ''Denizlispor'un vizyonunu taşıyacak, cesaretini ortaya koyacak bir teknik direktör arayışı içindeyiz. 3 aday var. Perşembe gününe kadar anlaşma yapmış oluruz'' diye konuştu. 
     
</TEXT>
</DOC>
