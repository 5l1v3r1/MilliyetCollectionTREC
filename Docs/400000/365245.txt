<DOC>
<DOCNO> 365245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/siyaset/axsiy01.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dostlara örnek olsun' 
</HEADLINE>
<TEXT>


KKTC 1. Cumhurbaşkanı Rauf Denktaş, Azerbaycan'dan direkt Ercan Havaalanı'na gelen Azerbaycan heyetine "İki kere hoş geldiniz" dedi 

SEFA KARAHASAN Lefkoşa 


KKTC Cumhurbaşkanı Mehmet Ali Talat, Azerbaycan'dan havalanan uçağın direkt gelerek Ercan Havalimanı'na inmesinin Kıbrıs Türkü'ne haksız izolasyonun sona ermesi yönünde bir adım olduğunu söyledi. Talat, "Bu uçuş, Kıbrıs Türk halkı üzerinde büyük sevince neden olmuştur" dedi. 

Bayram havası 
Uluslararası ambargoyu 31 yıl sonra delen, önceki gece Azerbaycan'dan havalanarak KKTC'ye inen İmair Hava Yolları'na ait uçak, ülkede bayram havası estirdi. 

'İlk işaret' 
Azerbaycan Türkiye İşadamları Birliği ATİB Başkanı Ahmet Erentok başkanlığındaki Azeri heyetini kabul eden Talat da, ortak basın toplantısında, "İzolasyonun en önemli göstergelerinden bir tanesi olan direkt uçuş engelinin ortadan kalkabileceğinin ilk işareti alınmıştır" dedi. 
Direkt uçuşla geldikleri için Azerbaycan heyetine "İki defa hoş geldiniz" diye seslenen Denktaş, bunun dost ülkelere örnek olmasını diledi. 




</TEXT>
</DOC>
