<DOC>
<DOCNO> 387405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur03.html </URL>
<DATE> 2005/10/17/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
İzmir'de deprem serisi 
</HEADLINE>
<TEXT>

     Turaç TOP- Bahri KARATAŞ-Mustafa OĞUZ İZMİR, DHA 

EGE Bölgesi merkezi İzmir'in Seferihisar açıkları olan 5.6 ve 5.7 ile Urla Uzunkuyu olan 5.9. büyüklüğündeki üç depremle sarsıldı. Depremler başta İzmir olmak üzere Ege Bölgesi'nin hemen her yerinde hissedilirken, Seferihisar ve Urla ilçelerinde bazı eski binalarda hafif hasara neden oldu. 5.9 büyüklüğündeki depremde pencerelerden atlayan bazı vatandaşlar da yaralandı. Depremler vatandaşlar arasında paniğe neden olurken, telefonlar kitlendi. İzmir'de öğleden sonra okullar ile Ege ve Dokuz Eylül Üniversiteleri tatil edildi. Manisa kent merkezinde de okullar tatil oldu. 
     Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre saat 07.31'de 3.0, saat 08.17'de 3.8, saat 08.45'te de de 5.7 büyüklüğünde deprem meydana geldi. Depremin merkez üssü İzmir'in Seferihisar İlçesi açıkları, Ege Denizi olarak açıklandı. Depremle birlikte sabah işe yeni gelenler kendilerini sokağa attı. Okullarda da öğrenciler bahçeye çıkarıldı. Çocukların heyecanlarını yenmeleri için bazı okullarda bahçede bekleyen öğrencilere müzik çalındı. Daha sonra öğrenciler sınıflarına döndü. Bazı okullarda ise veliler çocuklarını okuldan alınca eğitime kendiliğinden ara verilmiş oldu. 
     

     
</TEXT>
</DOC>
