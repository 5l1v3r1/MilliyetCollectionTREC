<DOC>
<DOCNO> 395932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/guncel/gun06.html </URL>
<DATE> 2005/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DTP'den sağduyu çağrısı 
</HEADLINE>
<TEXT>


Halkı provokasyonlara karşı uyaran DTP eşbaşkanları Tuğluk ve Türk, Şemdinli'deki olayların İlerleme Raporu'nun açıklanması öncesinde gerçekleşmesine dikkat çekti 

ANKARA Milliyet 

DEMOKRATİK TOPLUM PARTİSİ DTP eşbaşkanları Aysel Tuğluk ve Ahmet Türk, Şemdinli ve Yüksekova'da yaşanan olaylar sonrası halka, olası provokasyonlara karşı duyarlı ve sağduyulu olma çağrısında bulundu. 
Tuğluk ve Türk, DTP Genel Merkezi'ndeki basın toplantısında, Şemdinli'deki bombalama olayının AB Komisyonu İlerleme Raporu ve katılım ortaklığı belgelerinin açıklanması öncesinde gerçekleşmesini dikkat çekici bulduklarını söyledi. Tuğluk, "Şemdinli bombaları derin devletin elinde patlamıştır. Derin devlet suçüstü yakalanmıştır" dedi. 

'Karanlığa gömülemez' 
Hakk ri Valisi ile Alay Komutanı'nı suçlayan Tuğluk, hükümet ve parlamentonun Kürt sorununun barışçıl ve demokratik çözümünü gündemine alması talebinde de bulundu. Tuğluk şunları söyledi 
"Eğer Susurluk olayı tam aydınlatılmış olsaydı Şemdinli olayı yaşanmayacaktı. Başbakan Recep Tayyip Erdoğan'ın 'sonuna kadar üzerine gideceğiz' açıklamasını önemsiyoruz. Dileriz, Şemdinli olayı Susurluk gibi siyasi kaygılara ve korkulara kurban edilmez ve Şemdinli karanlıklara gömülmez." 



</TEXT>
</DOC>
