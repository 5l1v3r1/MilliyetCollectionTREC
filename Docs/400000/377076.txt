<DOC>
<DOCNO> 377076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonsiy03.html </URL>
<DATE> 2005/09/09/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Kültür Bakanı Koç Ayasofya'da ibadete engel yok 
</HEADLINE>
<TEXT>

     Kültür Bakanı Atilla Koç, 1934’te müzeye çevrilen Ayasofya’da ibadet etmek isteyenlerin 300 kişilik bir cemaat kapasitesi olan camiye gitmelerini engelleyecek bir durum olmadığını açıkladı. 
     Dönem dönem alevlenen "Ayasofya İbadete açılsın" talepleriyle ilgili olarak Danıştay, 1934 tarihli Bakanlar Kurulu kararnamesinin iptali taleplerini reddederken, Kültür Bakanı Koç’tan ’durumu idare edecek" bir açıklama geldi. Bir milletvekilinin konuyu önergeyle kendisine sorması üzerine kısa bir yanıt veren Bakan Koç, öncelikle Ayasofya’nın dünya mimarlık tarihinin eşsiz bir eseri olduğunu, yapımına başlandığı 2 yılından günümüze kadar ayakta durabildiğini, ülkenin kültürel mirası açısından olduğu gibi evrensel kültür açısından da son derece önemli olduğunu anımsattı. 
     Kültür Bakanı Koç’un Ayasofya’da ibadet edilebileceğini açıkladığı yanıtının ilgili kısmı ise şöyle 
     "Dünya çapında haklı bir üne sahip olan Ayasofya, 1934’ten bu yana yerli ve yabancı ziyaretlere açık bir müze 
     konumunda olup, bu uygulama ibadet ihtiyacı olan insanların ibadet etmelerine engel teşkil etmemektedir. Ayasofya Müzesi’nin Topkapı Sarayı’na bakan cephesinden girişi bulunan, yine Ayasofya Camii olarak anılan üç yüz kişi kapasiteli bir cami yer almaktadır. Müzenin bir parçası olan bu caminin bakımı, temizliği, güvenliği olanaklar elverdiği ölçüde Müze Müdürlüğü’nce yapılmaktadır." Ancak Bakan Koç’un bu yanıtı, 5-10 bin kişinin aynı anda ibadet için Cuma günü buraya gitmesi halinde yaşanabilecekler konusundaki kaygıları da gündeme getirdi. 
     
</TEXT>
</DOC>
