<DOC>
<DOCNO> 392148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun02.html </URL>
<DATE> 2005/11/04/ </DATE>
<TIME> 08.05 </TIME>
<AUTHOR>  </AUTHOR>
<HEADLINE>
Sri Lanka'da ilginç seçim vaadi 'Seçilirsem her eve inek alacağım' 
</HEADLINE>
<TEXT>

     Sri Lanka’da 17 Kasım’da yapılacak devlet başkanlığı seçimlerinde yarışacak adaylardan işadamı Victor Hettigoda, seçilmesi halinde kendi cebinden her eve bir inek alacağını söyledi. 
     Hettigoda, İsland gazetesiyle yaptığı mülakatta, seçilmesi durumunda Sri Lanka’daki her hanenin, Kerala eyaletinden günlük 10 ila 16 litre arasında süt veren ineklerle ödüllendirileceğini ifade etti. 
     Hettigoda, amacının kötü beslenmeyle mücadele etmek ve insanların refahını artırmak olduğunu belirterek, artan sütlerin peynir ve tereyağına dönüştürülebileceğini ya da ihraç edilebileceğini kaydetti. 
     Devlet Başkanlığı seçimine katılacak 13 adaydan biri olan Hettigoda’nın bitkisel ilaç üreten Siddalepa Şirketler Grubu’nda 3bin 500 kişi çalışıyor. 
     17 Kasım’daki seçimlerin en şanslı adayları olarak ise Başbakan 
     Mahinda Rajapakse ile eski başbakanlardan Ranil Wickremesinghe gösteriliyor. 
     
</TEXT>
</DOC>
