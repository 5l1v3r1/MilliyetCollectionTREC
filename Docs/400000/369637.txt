<DOC>
<DOCNO> 369637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/guncel/gun10.html </URL>
<DATE> 2005/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP kongresinde yumruklar konuştu 
</HEADLINE>
<TEXT>


İZMİR DHA 

CHP Konak İlçe Olağan Kongresi'nde kavga çıktı. Narlıdere Atatürk Kültür Merkezi'ndeki kongrede İlçe Başkanı Sıtkı Kürüm ile Tayfun Emre'nin listeleri yarıştı. Genel Başkan Yardımcısı Mustafa Özyürek, Genel Sekreter Yardımcısı Oğuz Oyan, İzmir milletvekilleri Kemal Anadol, Türkan Miçoğulları, Vezir Akdemir, Hakkı Ülkü, CHP İl Başkanı Ekrem Bulgun ve ilçe başkanlarının da katıldığı kongrede divan başkanlığına Enver Öktem seçildi. Delegelerin isimlerinin yazılı olduğu liste dışarı çıkarılınca gergin anlar yaşandı. Eski milletvekili Sabri Ergül, konuşmasında CHP lideri Baykal'ı eleştirince de Öktem mikrofonu kapattırdı. Yumruklaşmaya varan tartışmada Öktem'e delegeler projeksiyon cihazını fırlattı. Olaylar polisin araya girmesiyle yatıştırıldı. İlçe Başkanlığı'nı ise 200 oy alan Tayfun Emre kazandı. 


</TEXT>
</DOC>
