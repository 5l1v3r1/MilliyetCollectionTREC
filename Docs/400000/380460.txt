<DOC>
<DOCNO> 380460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/spor/spo10.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunu da gördük 
</HEADLINE>
<TEXT>


F.Karagümrük - A.Sebat arasındaki kupa maçı güvenlik endişesi ve konuk ekibin soyunma odasına sinek ilacı sıkılması nedeniyle ertelendi 


Türkiye Kupası İkinci Kademesi'nde Fatih Karagümrük ile Akçaabat Sebatspor arasında dün Vefa Stadı'nda oynanması gereken karşılaşma, "bunu da gördük" dedirten bir gerekçeyle ertelendi. 
Konuk Karadeniz ekibini, stada getiren otobüsün camları atılan taşlarla kırılırken, Futbol Federasyonu Temsilcisi Soysal Oğuz mücadelenin, "Yeterli güvenlik önlemlerinin alınmaması ve rakip takım soyunma odasındaki koku" nedeniyle bugüne ertelendiğini açıkladı. Misafir takımın soyunma odasına sinek ilacı sıkıldığı öğrenildi. Karagümrük Başkanı Ahmet Çelik, "Maçın oynanmasını engelleyecek bir durum yoktu. İki takım da oynamak istemesine rağmen maç ertelendi" dedi. Karşılaşma bugün saat 15.00'te Vefa Stadı'nda yapılacak. 

Martı'dan süper şov 0-3 

Çaykur Rizespor sahasında Sarıyer'e 3-0 yenilerek Türkiye Kupası'na veda etti. Karadeniz ekibinin baskısı altında geçen ilk yarı golsüz kapanırken, ikinci devrede Sarıyer oyunda hakimiyeti ele geçirdi. Konuk ekibi galibiyete taşıyan golleri 72. ve 84. dakikalarda Ümit, 90'da Tuncay attı. Sarıyer, 74'te Günay'la da penaltı kaçırdı. 

Maçın karnesi 
HAKEMLER Nihat Akman, Atilla Gökbilgin, Hayrullah Hacıoğlu 
ÇAYKUR RİZESPOR Atilla 5 - Yasin 4 , Beşir 4 , Evren 4 , Hakan Ünsal 5 Dk.68 Cem Baki 3 , Ergin 4 , Murat 4 Dk.46 Serkan 4 , Fahri 4 , Ferdi 4 , Saffet 4 Dk.46 Okan 4 , Dia Cire 4 
SARIYER Yılmaz 7 - Tuncay 6 , Turgay 7 , Serhat 7 , Burhan 6 , Mehmet 6 , Hüseyin 6 , İdris 8 , Ümit 9 Dk.90 Tanju , Günay 8 , Hakan 6 
GOLLER Ümit Dk.72 ve 84 , Tuncay Dk.90 

Uşak'ta arbede 

Ankaragücü'ne 4-1 yenilerek kupaya veda eden Uşakspor'da, seyircisiz oynanan maçtan sonra kavga çıktı. Uşak 64 Aşigolar Derneği'ne üye oldukları açıklanan 15-20 kişilik fanatik bir grup, stat çıkışı Başkan Asım Kalelioğlu ve yöneticileri istifaya davet etti. Daha sonra ortam gerildi. Kalelioğlu ve yöneticiler ile taraftarlar arasında yumruklaşma yaşandı. Güvenlik güçleri taraftarlardan Altan Çomak 22 ve Cengiz Sezer'i 33 gözaltına aldı. 

Altay coştu 6-2 

2. Lig A Kategorisi ekibi Altay, İzmir'de Ankaraspor'u adeta bozguna uğrattı. Maçı 6-2 kazanan Siyah - Beyazlılar'ın gollerini Ali Ölmez 3 , Sancak, Ufuk ve Fazlı attı. Başkant ekibinin iki sayısı ise Jaba'dan geldi. Ankaraspor'un hocası Samet Aybaba, "Rezalet bir oyun, rezalet sonuç" dedi. 

TOPLU SONUÇLAR 
Giresun - Sakarya pen. 5 - 3 
Samsun - İst.B.Bld. 1 - 0 
Konyaspor - Siirtspor 3 - 1 
İstanbulspor-Tarsus İY pen. 5 - 6 
Uşakspor - Ankaragücü 1 - 4 
Turgutlu - Gaziantep 0 - 2 
Diyarbakır - Kocaeli 2 - 1 
Mersin İY - Pazarspor 4 - 1 
İnegölspor - Elazığ 2 - 0 
Altay - Ankaraspor 6 - 2 
Erciyes - G.Birliği 4 - 2 
Denizli - G.Antep Bld. 3 - 1 
Kayseri - Kırıkkale 1 - 0 
Malatya - T.Telekom 1 - 0 

Grup maçları 4 Ekim'de 

Türkiye Kupası'nda bu sezon 2. eleme turunun ardından grup maçlarına geçilecek. 2. turu geçen 16 takım ile geçen sezon ligi ilk dört sırada tamamlayan dört büyüklerin katılımıyla oluşan 20 ekip, 5'erli 4 grupta tek maçlı lig usulüne göre mücadele edecek. 3. tur müsabakalarının ardından gruplarında ilk iki sırayı alanlar çeyrek finale yükselecek. Çeyrek ve yarı finaller çift maç oynanacak. Grupların kuraları önümüzdeki hafta içinde çekilecek, ilk maçlar da 4 Ekim'de yapılacak. 


</TEXT>
</DOC>
