<DOC>
<DOCNO> 398554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/28/yasam/yas10.html </URL>
<DATE> 2005/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İshal Malatya'yı sallıyor 
</HEADLINE>
<TEXT>


MİKAİL PELİT Malatya DHA 

Malatya'da geçen hafta başlayan ve sebebi henüz belirlenemeyen ishal salgını tehlikeli boyutlara ulaştı. Malatya Belediyesi'nin altyapı çalışmaları sırasında, kanalizasyon şebekesinin içme suyuna karıştığı iddalarını Malatya Belediye Başkanı Cemal Akın kesin bir dille reddederek rahatlıkla musluk suyu içebileceğini söyledi, ancak ishal vakalarının sayısı dün 3048'i buldu. Sağlık İl Müdürü Dr. Sezai Demirel, "Sulardan ve gıdalardan alınan örnekler Ankara'ya gönderildi. Salı günü yarın sonuçlar gelecek. Korkulacak bir durum yok. Biz gerekli önlemleri alıyoruz" dedi. 
İnönü Üniversitesi Turgut Özal Tıp Merkezi doktorlarından Yaşar Bayındır da rota virüsünü tespit ettiklerini, ancak neden kaynaklandığının henüz bulunamadığını söyledi. 


</TEXT>
</DOC>
