<DOC>
<DOCNO> 359290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/sondun44.html </URL>
<DATE> 2005/07/08/ </DATE>
<TIME> 19.45 </TIME>
<AUTHOR>  </AUTHOR>
<HEADLINE>
Schröder, G-8 Zirvesi'ni başarlı buldu... 
</HEADLINE>
<TEXT>

     İskoçya’nın Gleneagles kasabasında yapılan G-8 zirvesine katılan Almanya Başbakanı Gerhard Schröder, zirveyi başarılı bulduğunu ve Londra’da düzenlenen saldırılardan sonra, zirvedeki konuların mümkün olan en iyi şekilde ele alındığını söyledi. 
     Schröder, 2 gün süren zirvenin ardından düzenlediği basın toplantısında, "Tüm olan biteni gördükten sonra, bu şartlarda diğer konular nasıl ele alınabilirse öyle ele alındı" dedi. 
     Zirveyi başarılı bulduğunu söyleyen Schröder, "İngiltere’nin yaptığı gibi, teröristlerin gündemimizi belirlemesine izin vermediğimizi söylememiz gerektiğini düşünüyorum" diye konuştu. 
     G-8 ülkeleri liderleri, zirvede terörizme karşı işbirliği, Afrika’ya yardım ve iklim başta olmak üzere birçok konuyu ele aldı. 
     
</TEXT>
</DOC>
