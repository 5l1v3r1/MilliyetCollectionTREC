<DOC>
<DOCNO> 356972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun65.html </URL>
<DATE> 2005/06/30/ </DATE>
<TIME> 23.15 </TIME>
<AUTHOR>  </AUTHOR>
<HEADLINE>
Rusya Devlet Başkanı Putin, Çin Devlet Başkını Hu ile görüştü... 
</HEADLINE>
<TEXT>

     Rusya Devlet Başkanı Vladimir Putin, ülkesini ziyaret eden Çin Devlet Başkanı Hu Jintao ile görüştü. 
     Putin, başkent Moskova dışındaki rezidansında yapılan görüşmede, Çin Devlet Başkanı Hu’ya "dostum" diye hitap ederek, siyasi ve ekonomik ilişkilerin gelişmesinde dikkate değer ilerleme sağladıklarını söyledi. Vladimir Putin, "Rusya’ya gelişinizin, ilişkilerimizin gelişmesine hız vereceğinden eminim" diye konuştu. 
     Çin Devlet Başkanı Hu Jintao da iki ülkenin, işbirliği ve sınır sorunlarının çözümü konusunda stratejik bir anlaşma imzaladığını belirterek, "Rusya ve Çin, uluslararası arenada etkin bir biçimde işbirliği yapıyor" dedi. 
     Kremlin’den adının açıklanmasını istemeyen bir yetkili de, iki ülke liderlerinin, Hu’nun dört günlük ziyareti sırasında, uluslararası hukuka saygı gösterilmesi çağrısı yapan ve BM’nin uluslararası alanda güçlendirilmesini öngören" bir anlaşmaya imza atacağını kaydetti. 
     
</TEXT>
</DOC>
