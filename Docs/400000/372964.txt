<DOC>
<DOCNO> 372964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/siyaset/asiy.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cömert Türkiye'nin geleceği uzaydadır 
</HEADLINE>
<TEXT>


'Makamını çıkar için kullanmama' sözü veren Hava Kuvvetleri Komutanı Org. Cömert'ten mesaj Türk Hava Kuvvetleri, geleceğini ve varlığını uzayda arayan tüm çalışmaların içerisinde etkin olarak bulunacaktır 

ANKARA Milliyet 


Hava Kuvvetleri Komutanlığı'nı Orgeneral İbrahim Fırtına'dan devralan Orgeneral Faruk Cömert, Türkiye'nin geleceğinde uzay çalışmalarının önemine işaret etti. Orgeneral Cömert, "Asimetrik savaşın yaygınlaştığı çağımızda modern teknolojiyle birleşen çözümleri üretme alanımız uzaya kadar uzanmaktadır. Geleceğini ve varlığını uzayda arayan çalışmaların içerisinde etkin olarak bulunacağız" dedi. 
Hava Kuvvetleri Komutanlığı Kararg hı'nda dün yapılan devir teslim törenine Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan, Genelkurmay Başkanı Orgeneral Hilmi Özkök, Milli Savunma Bakanı Vecdi Gönül, bazı bakanlar, kuvvet komutanları ve çok sayıda davetli katıldı. 

Dünyayla yarışır hava gücü 
Orgeneral Cömert, törendeki konuşmada, hedefinin çağdaş havacılık yarışında uzay boyutunu da görev alanı içine almak olduğunu belirterek, şunları söyledi 
"Özellikle hava gücünün müttefik ve müşterek harek tın vazgeçilmezi ve asli gücü haline gelmesine ilişkin son savaş örnekleri bizlere önemli dersler vermiştir. O nedenle dünya ile yarışır bir hava kuvveti vazgeçilmezler arasındadır. Türk Hava Kuvvetleri, geleceğini ve varlığını uzayda arayan tüm çalışmaların içerisinde etkin olarak bulunmaya devam edecektir." 
"Makamını çıkar için kullanmama" sözü de veren Orgeneral Cömert, konuşmasını şöyle sürdürdü 
"Bu onurlu görevi devralırken, bana tevdi edilen görev ve makamın yetki ve olanaklarını bugüne kadar olduğu gibi hiçbir zaman şahsım, ailem ve yakın çevremin çıkarları için kullanmama sözü ve kararlılığı ile sahip olacağım tüm otoriteyi ülkem ve ulusuma daha iyi hizmet etmemin çok önemli bir fırsatı olarak değerlendiriyorum" diye konuştu. 

Mustafa Kemal vurgusu 
Cömert'in konuşmasında, "temiz soylu" anlamına gelen öz Türkçe "soyak" kelimesini sık sık kullanması dikkat çekti. Hava kahramanlarını "atasının soyak evlatları" olarak nitelendiren Orgeneral Cömert'in, resmi konuşmalarda kullanılan "Ulu Önder Atatürk" söyleminin yanı sıra doğrudan "Mustafa Kemal" demesi dikkat çekti. 

'Gençliğimde yaramazın önde gideniydim' 

Orgeneral İbrahim Fırtına, Hava Kuvvetleri Komutanlığı Kararg hı'ndaki devir teslim töreninde bir veda konuşması yaptı. Duygulu anların yaşandığı törende Fırtına, hayatıyla ilgili ilginç şu değerlendirmede bulundu 
"Ben gençken çok feşeldim. Benim yetiştiğim yörede Ordu yaramazın önde gideni demek. Çevrem ve arkadaşlarım böyle tanırlardı beni. Sonra havacı oldum. Çoğu inanamadı. Melahat Hanım ile evlendim ve üsteğmen rütbesindeyken Hava Harp Akademisi'ne seçildim. Herkes dedi ki, keramet İbrahim'de değil Melahat Hanım'dadır. İşin garibi, böyle olduğuna sonunda ben de inandım." 


</TEXT>
</DOC>
