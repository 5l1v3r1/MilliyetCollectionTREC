<DOC>
<DOCNO> 350588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yasam/yas04.html </URL>
<DATE> 2005/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefes kesen operasyon 
</HEADLINE>
<TEXT>


Yalova'da 'dur' ihtarına ateşle karşılık veren biri eski polis 2 kişi, ortalığı savaş alanına çevirdikten sonra yakalandı 

YALOVA DHA 

Yalova'da dün akşam polisin "dur" ihtarına uymayıp ateşle karşılık veren biri eski polis 2 zanlı, müthiş bir operasyonla yakalandı. 
Polislikten atıldığı belirtilen Turan Polat 40 ile arkadaşı Murat Recep Kalkavan 35 , İstanbul'dan kiraladıkları otomobille Yalova'ya giderken, hatalı sollama yaptı. İhbar üzerine polis otomobili durdurmak istedi. Polis, "dur" ihtarı üzerine silahına sarılan Polat ve Kalkavan'ı takibe başladı. İki arkadaş, aynı yönde giden otomobili durdurarak silah tehdiyle gasp etti. Kirazlı Sanayi Sitesi'ne giren zanlılar, polislerin geldiğini görünce yine silah zoruyla ikinci bir otomobil gasp edip kaçmaya başladı. 
Bursa Kavşağı'nda polisin barikatını aşmaya çalışan iki arkadaşın açtığı ateşe polisler de karşılık verince ortalık savaş alanına döndü. Kalkavan'ın kontrolünü kaybettiği otomobil, direğe çarparak durabildi. Polisler, Polat ile Kalkavan'ı yaralı olarak çıkardı. 


</TEXT>
</DOC>
