<DOC>
<DOCNO> 364470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sontur22.html </URL>
<DATE> 2005/07/26/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Terör kurbanı Bilgehan'ın cenazesi Gaziantep'e getirildi 
</HEADLINE>
<TEXT>

     Mısır’ın Şarm El Şeyh tatil beldesinde düzenlenen bombalı saldırılarda hayatını kaybeden Bilgehan Yalçın’ın cenazesi, İstanbul’dan Gaziantep’e getirildi. 
     Türk Hava Yolları’na THY ait uçakla Gaziantep Havaalanı’na getirilen cenaze, kargo bölümüne alındı. Bilgehan Yalçın’ın cenazesi, ailesi ve arkadaşları tarafından Büyükşehir Belediyesi’ne ait cenaze aracına konularak, Gaziantep Asri Mezarlığı morguna götürüldü. 
     Ayakta güçlüklü durabildiği gözlenen baba Kemal Yalçın, terörü lanetlerken, "Büyük bir acı yaşıyoruz. Allah kimseye bu acıyı yaşatmasın" dedi. 
     Bilgehan Yalçın’ın cenazesinin, bugün Ulucami’de kılınacak cenaze namazının ardından Asri Mezarlık’ta toprağa verileceği kaydedildi. 
     
</TEXT>
</DOC>
