<DOC>
<DOCNO> 362740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/soneko34.html </URL>
<DATE> 2005/07/20/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Petrol'de sıkı flört... 
</HEADLINE>
<TEXT>

     ABD'nin büyük petrol şirketlerinden Unocal'ı satın almak için ABD ve Çin firmaları arasındaki rekabet kızıştı. 
     ABD'nin ikinci büyük petrol şirketi Chevron, Çin'in CNOOC şirketinin de talip olduğu Unocal için verdiği teklifi yükseltti. 
     Chevron, daha önce 60 dolar önerdiği Unocal hisseleri için verdiği teklifi 63 dolara çıkardı. 
     Hisse takası ve nakit ödeme olarak verilen bu teklifle Chevron Unocal için toplam 17 milyar dolar önermiş oldu. Böylece, Chevron Unocal hisseleri için 7.5 milyar dolar nakit ödemeyi ve geri kalan için 9.5 milyar dolar değerinde kendi hisse senetlerinden vermeyi taahhüt ediyor. 
     Çin'in mülkiyeti devlete ait CNOOC şirketi ise Unocal için tamamı nakit 18.5 milyar dolar teklif ediyor. 
     Unocal yönetim kurulu, hissedarlara Çinlilerin teklifinin daha yüksek olmasına rağmen, Chevron'ın teklifinin kabul edilmesi yönünde tavsiyede bulundu. 
     Yönetim kurulu, Çin şirketinin teklifinin kabul edilmesi durumunda, rekabeti düzenleyen ABD kurumlarından gelebilecek engellemelerden çekiniyor. 
     Bununla birlikte gözlemciler, Çin şirketinin teklifini yükseltmesi durumunda bu itirazların aşılabileceğini ifade ediyor. 
     
</TEXT>
</DOC>
