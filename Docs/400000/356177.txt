<DOC>
<DOCNO> 356177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sondun29.html </URL>
<DATE> 2005/06/28/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Rice Direnişçiler Irak halkının desteğini kaybediyor 
</HEADLINE>
<TEXT>

     ABD Dışişleri Bakanı Condoleezza Rice, Irak'ta siyasi süreçte ilerleme kaydedildikçe direnişçilerin ''halk desteğinin azaldığını'' belirtti. 
     Rice, ABC televizyonuna yaptığı açıklamada, ABD'nin Irak'taki ''işlerini tamamlaması'' gerektiğini vurgulayarak, ''Siyasi ve askeri alanda bir isyana karşı savaşıyoruz. Ve Şiiler, Kürtler ve Sünniler her gün geleceklerinin şiddet eylemlerinde değil de siyasi süreçte yer alacağını düşündükçe, direnişçilerin halk desteği azalıyor ve isyan zayıflıyor'' dedi. 
     Bush'un bu akşam yapacağı televizyon konuşmasında ''Amerikalılara, Irak'taki işlerini tamamlamalarının neden önemli olduğunu'' anlatacağını kaydeden Rice, şunları söyledi 
     ''Amerikalıların her gün televizyonda gördüklerini biliyorum, vahşet görüyorlar. Orada hayatını kaybeden her Amerikalı için ağlıyoruz ve askerlerimizin oradan şerefleriyle geri dönecekleri günü bekliyoruz. Ancak işlerimizi tamamlamalıyız.'' 
     
</TEXT>
</DOC>
