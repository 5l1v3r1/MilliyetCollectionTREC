<DOC>
<DOCNO> 382120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/siyaset/axsiy02.html </URL>
<DATE> 2005/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Müsteşar Birinci'ye 'yargıya uy' davası 
</HEADLINE>
<TEXT>


2 memurun göreve iade edilmesiyle ilgili mahkeme kararını uygulamayan Müsteşar Necat Birinci hakkında 2 dava açıldı 

ANKARA Milliyet 


Yargıtay Cumhuriyet Başsavcılığı, Milli Eğitim Bakanlığı Müsteşarı Necat Birinci hakkında, "Yargı kararının uygulanmasını engelleyici işlemler yaptığı" iddiasıyla 2 dava açtı. Böylece Birinci hakkında aynı nedenlerle açılmış dava sayısı 5'e ulaştı. 
Başsavcılık, Birinci hakkındaki ilk davayı, eski Dış ilişkiler Genel Müdürü Tolga Yağızatlı'nın şik yeti üzerine açtı. Yağızatlı'nın İdare Mahkemesi'nin göreve iade kararına rağmen görevine başlatılmadığı şik yeti üzerine, Birinci ile eski Müsteşar Vekili Şaban Şimşek hakkında soruşturma başlatan başsavcılık, hazırladığı iddianameyi Yargıtay 4. Ceza Dairesi'ne gönderdi. İddianamede, Birinci ve Şimşek'in yargı kararını engelleyici işlemler yaptıkları ifade edildi. 

Şik yet üzerine... 
Başsavcılık, Birinci hakkındaki ikinci davayı da, Erzurum Milli Eğitim Müdürü Fevzi Budak'ın şik yeti üzerine açtı. Yargıtay'a gönderilen iddianamede, Budak'ın idare mahkemesinden göreve iade kararı aldığı, ancak Birinci'nin Budak'ı geçici görevlendirdiği vurgulandı. 
Birinci ve Şimşek, TCK'nın, "Memuriyet vazifelerini yapmayanlara ait cezaları" düzenleyen hükmü uyarınca 3 yıla kadar hapis cezası istemiyle yargılanacak. Birinci hakkında aynı nedenlerle açılmış 3 ayrı dava da halen Yargıtay 4. Ceza Dairesi'nde devam ediyor. 
2 yıl içinde 7 kez yeri değiştirilen Budak, her seferinde dava açıp mahkeme kararıyla asıl görevine dönmüştü. Budak, Bakan Hüseyin Çelik aleyhine açtığı manevi tazminat davasında da 5 bin YTL kazandı. 


</TEXT>
</DOC>
