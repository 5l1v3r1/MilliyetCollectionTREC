<DOC>
<DOCNO> 383219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/02/ekonomi/eko03.html </URL>
<DATE> 2005/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman otomotiv devlerinden yabancılara karşı ortaklık 
</HEADLINE>
<TEXT>


EKONOMİ SERVİSİ 

Alman otomobil devlerinden DaimlerChrysler ile Volkswagen'in çapraz hisse devri konusunda masaya oturması bekleniyor. 
İki otomobil firmasının h l görüşme aşamasında olduğu bildirilirken, anlaşmanın olması durumunda, her ikisi de birbirinin azınlık hisselerine sahip olacak. Bu anlaşmanın son yıllarda yaşanan yerli şirketlerin yabancılara satışını engelleyen hereketlerden biri olduğu ve her iki şirketin hisselerinin yabancılara satılmasını önlemek amacıyla yapıldığı belirtildi. Almanya'da son günlerde ekonomik ulusalcılığın arttığı yorumları yapılıyordu. 
Geçtiğimiz günlerde bazı ülkelerin simgesi durumuna gelen yatırımların yabancılara satılmaması için tartışmalar da gündeme gelmişti. Fransız Danone'nin ABD'li Pepsi Co.'ya satılmaması için Fransa Devlet Başkanı Jacques Chirac 'Danone Fransızdır Fransız kalacak' açıklamaları yapmıştı. Türkiye'de de Tüpraş'ın özelleştirilmesi öncesinde bazı tartışmalar gündeme gelmişti. 
Bu arada iki şirket arasındaki görüşmelerin zamanlaması da dikkat çekti. Çünkü görüşmeler Porsche'nin Volkswagen'in yüzde 20'sini satın almayı düşündüğünü açıklamasından hemen sonra geldi ve DaimlerChrysler'in elini çabuk tuttuğu belirtildi. İki firma daha önce de görüşmelerde bulunmuş ancak bir sonuç alınmamıştı. 


</TEXT>
</DOC>
