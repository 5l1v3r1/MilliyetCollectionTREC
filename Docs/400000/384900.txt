<DOC>
<DOCNO> 384900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sontur18.html </URL>
<DATE> 2005/10/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
"Kız istemeye giderken" kaza yaptılar 4 ölü 
</HEADLINE>
<TEXT>

     Edirne’den Adapazarı’na kız istemeye giderken Kocaeli’nde trafik kazası geçiren aileden, aralarında damat adayının da bulunduğu 4 kişi öldü, 1 kişi yaralandı. 
     AA muhabirinin edindiği bilgiye göre, Edirne’den Adapazarı’na giden Ahmet Yiğit’in 26 kullandığı 22 KC 267 plakalı otomobil, TEM Otoyolu’nun Alikahya Mevkii’nde, henüz belirlenemeyen bir nedenle kontrolden çıkarak bariyerlere çarptı. 
     Kazada, sürücü Ahmet Yiğit, annesi Havva, babası İsmail Yiğit ile kızkardeşi Fatma Avcı olay yerinde öldü. Otomobilde bulunan Semih Avcı 8 yaralı olarak Kocaeli Devlet Hastanesi’ne kaldırıldı. 
     Hayati tehlikesi bulunmayan ilköğretim okulu 2. sınıf öğrencisi Semih Avcı, Adapazarı’na dayısı Ahmet Yiğit’e kız istemeye gittikleri sırada kaza geçirdiklerini söyledi. 
     Annesi ve yakınlarının öldüğünü bilmeyen Avcı’nın, travma nedeniyle gözetim altında tutulacağı bildirildi. 
     
</TEXT>
</DOC>
