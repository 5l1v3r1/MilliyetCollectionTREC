<DOC>
<DOCNO> 391853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/03/guncel/gun03.html </URL>
<DATE> 2005/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler kimsesiz çocukları hatırladı 
</HEADLINE>
<TEXT>


ANKARA Milliyet 

Malatya Çocuk Yuvası'nda yaşananlar, siyasetçilerin, Ramazan Bayramı'nda kimsesiz çocukları hatırlamalarını sağladı. Mesajlarında, yuvalardaki sorunlara değinen liderler, çocukların gönüllerinin alınması gerektiğini vurguladı. 
TBMM Başkanı Bülent Arınç Eminim ki bu bayramda da kimsesi olmayanın yanına gidip onların gönlünü alacağız. Çocuk yuvalarına, darülacezelere, yetimhanelere gidip bayram sevincimizi paylaşacağız. Unutmayınız ki, bu erdemli davranışlar milletimizin en güzel, en önemli özellikleridir.CHP Genel Başkanı Deniz Baykal Bayramlar huzur, sağlık, mutluluk dilekleriyle karşılanır. Dayanışma, paylaşma ve yardımlaşma anlayışıyla kutlanır. Ne yazık ki devlete emanet edilen çocuklarımıza bile sahip çıkamamanın getirdiği yönetim boşluğu ile bu bayrama giriyoruz.DYP Genel Başkanı Mehmet Ağar İhtiyaç sahibi çocuklarımıza göstereceğimiz ilgi ve özen, hem bir medeniyet ve insanlık ölçüsü, hem de dinimizin emridir. Ramazan Bayramı, çocukların varlığıyla ve onların mutluluklarıyla şeker tadında geçer. Bayramın hiç olmazsa bir saatini kimsesiz, yoksul ve muhtaç çocuklara ayırın.MHP Genel Başkanı Devlet Bahçeli Yoksullara, öksüz ve yetimlere, düşkün ve yaşlılara, engellilere, şehit ailelerine, hastalara, mahk mlara ve yurtlarda kalan kimsesiz yavrularımıza, ilgiye muhtaç her vatandaşımıza bayramı bayram gibi yaşatmak zorundayız.DSP Genel Başkanı Zeki Sezer Partizanlık, kayırmacılık, kadroculuk kamu hizmeti veren kurumları felç etmektedir. Bunun en son örneği Malatya Çocuk Yuvası'nda ortaya çıktı ve yüreklerimizi dağladı. 

Erdoğan Kardeşlik değerlerini yüceltelim 

Başbakan Erdoğan bayram mesajında şunları kaydetti "Türkiye bu yılı adeta bir bayram atmosferinde geçirmiştir. Allah, beraberliğimizi kıskananlara fırsat vermesin diyor, sizleri bir kez daha bu milleti kardeş kılan değerleri yüceltmeye çağırıyorum." Bakan Nimet Çubukçu ise, "Halkımızın kimsesiz çocuklar ile yaşlılarımızdan desteklerini esirgemeyeceklerine inanıyorum" dedi. 



</TEXT>
</DOC>
