<DOC>
<DOCNO> 350711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/soneko56.html </URL>
<DATE> 2005/06/10/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Ziraat Bankası, yine Türkiye'nin en büyük bankası oldu... 
</HEADLINE>
<TEXT>

     Ziraat Bankası, 2004 sonu itibariyle yine Türkiye'nin en büyük bankası oldu. Bankanın aktif büyüklüğü yaklaşık 57 katrilyon liraya ulaştı. 
     Türkiye Bankalar Birliği'nin 31 Aralık 2004 tarihli verilerine göre, Türk bankacılık sektörünün toplam aktifleri 306 katrilyon 451 trilyon 565 milyar lira olarak belirlendi. 
     Ziraat Bankası, 56 katrilyon 994 trilyon 364 milyar lira toplam aktifle yine en büyük banka olurken, Ziraat Bankası'nı 38 katrilyon 513 trilyon 774 milyar lira ile Türkiye İş Bankası izledi. 
     Üçüncü sırada ise 34 katrilyon 913 trilyon 412 milyar lira ile Akbank yer aldı. 
     Verilere göre, 2004 sonu itibariyle Türk bankacılık sektörünün toplam kredileri 103.2 katrilyon lira, toplam mevduatı 197.4 katrilyon lira, toplam özkaynakları 46 katrilyon lira ve ödenmiş sermayesi 14.8 katrilyon lira oldu. 
     Sektördeki toplam 48 bankanın net karı geçen yıl 6 katrilyon 456 trilyon 79 milyar lira olarak gerçekleşti. Bankalar arasında en yüksek net karı 1 katrilyon 0 trilyon 665 milyar lira ile yine Ziraat Bankası elde etti. 
     Geçen yıl sektördeki şube sayısı 6 bin 106, personel sayısı ise 127 bin 163 oldu. 
     
</TEXT>
</DOC>
