<DOC>
<DOCNO> 365711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sonspo24.html </URL>
<DATE> 2005/07/30/ </DATE>
<TIME> 22.30 </TIME>
<AUTHOR>  </AUTHOR>
<HEADLINE>
Gençlerbirliği 3 - Konyaspor 4 TSYD Ankara Turnuvası 
</HEADLINE>
<TEXT>

     Türkiye Spor Yazarları Derneği Ankara Şubesi tarafından düzenlenen dörtlü futbol turnuvasında Ankaraspor, Gençlerbirliği’ni 4-3 yenerek finalde Ankaragücü’nün rakibi oldu. 
     19. dakikada Wederson’un sağ taraftan kullandığı korner atışında 
     ceza sahası içinde topla buluşan Tita’nın kafa vuruşunda, meşin yuvarlak kaleci Gökhan’dan döndü. Dönen topu sol çaprazda önünde bulan Tita, sert bir vuruşla meşin yuvarlağı ağlara gönderdi 1-0 29. dakikada ceza sahası içinde topu önünde bulan Mehmet Çakır, yerden düzgün bir vuruşla skoru eşitledi 1-1 47. dakikada Tita’nın topuk pasıyla ceza alanında topla buluşan Jaba, plase bir vuruşla takımını bir kere daha öne geçirdi 2-1 61. dakikada Hürriyet’in Skoko’yu düşürmesiyle kazanılan penaltı atışını kullanan Isaac, meşin yuvarlağı kaleci Jevriç’in sağından ağlarla buluşturdu 2-2 62. dakikada Musa’nın sağ taraftan yaptığı ortada uzak direkte topla buluşan Jaba, bekletmeden vuruşunu yaptı ve skoru 3-2’ye getirdi. 82. dakikada ceza sahasında yaşanılan karambolde topu kornere atmak isteyen Jardler, ters bir vuruşla topu kendi ağlarına gönderdi 4-2 84. dakikada Savaş, Isaac’ı düşürünce hakem İlker Coşkun bir kere daha penaltı noktasını gösterdi. Isaac’ın kullandığı penaltı atışında top kaleci Jevriç’den döndü. Dönen topu Mehmet Çakır üstten auta attı. 90. dakikada Mehmet Çakır’ın pasıyla topla buluşan Isaac, rakip defans oyuncusundan sıyrıldıktan sonra kaleci Jevriç’in solundan topu filelere gönderdi 4-3 Karşılaşma, Ankaraspor’un 4-3 üstünlüğüyle sona erdi. 
     
</TEXT>
</DOC>
