<DOC>
<DOCNO> 369424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/magazin/axmag01.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Oyuncularımız biraz şizofren' 
</HEADLINE>
<TEXT>


Yönetmen Altıoklar, çekimleri biten "Beyza'nın Kadınları" filmindeki kadroyu böyle değerlendirdi 


Türk Sineması'nın seri cinayetleri konu alan ilk polisiye gerilim filmi "Beyza'nın Kadınları"nın basın toplantısı önceki akşam Sortie isimli gece kulübünde yapıldı. Mustafa Altıoklar'ın yönettiği filmin başrol oyuncuları Tamer Karadağlı, Levent Üzümcü, Demet Evgar'ın yanı sıra konuk oyuncular Salih Güney, Berrak Tüzünataç, Mine Çayıroğlu, Aslı Bayram toplantıda bir araya geldiler. 

'Farklı bir film olacak' 
Filmle ilgili bilgi veren Altıoklar, şöyle konuştu 
"Beyza'nın Kadınları, Türk Sineması'nda çok işlenmemiş bir konuya sahip. Filmde, boğazda bulanan kesik bacaklarla birlikte seri cinayetlerin katili veya katilleri bulunmaya çalışılıyor. Farklı olmayı her zaman tercih eden bir yönetmenim. Türkiye'de çok değerli oyuncular var. Performansını bildiğim oyuncularla çalışmayı tercih ediyorum. Bunun ötesinde yeni yüzleri çıkartan yönetmenlerin başında yer alıyorum. Oyuncularımızın hepsinde bir parça şizofreni olduğunu düşünüyorum." 


</TEXT>
</DOC>
