<DOC>
<DOCNO> 379432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonsiy05.html </URL>
<DATE> 2005/09/18/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Edimburg ile ''Ermeni Soykırımı'' sorunu... 
</HEADLINE>
<TEXT>

     İskoçya Başkenti Edimburg’un bir "Ermeni Soykırımı" tasarısını önererek Türkiye ile "diplomatik" sorun yarattı. Türkiye ise, karar tasarısını engellemek için kollarını sıvadı. Londra’daki bir diplomatın Edimburg’a gönderilmesine karar verilirken gelecek ay üst düzey bir Türk yetkilisinin Edimburg’a gideceği belirtildi. 
     İşçi Partisi’nin yönetimindeki Edimburg Kent Konseyi, "Ermeni Soykırım" konusunda bir karar tasarısını önerdi. Kent Konseyi Başkanı Donald Anderson, Türk Büyükelçisine bir mektup göndererek, "Bu konuyu araştırdığım için Ermeni topluluğunun Osmanlı rejimi tarafından soykırıma tabii tutulduğu konsunda kuşkum yok" ifadesini kullandı. Anderson, mektubunda "soykırım" konusunda önemli tanık ifadelerinin de bulunduğunu da yazdı. 
     
     TÜRK BÜYÜKELÇİLİĞİ HAREKETE GEÇTİ 

     Bu arada, Edimburg’tan gelen haberler, Türkiye’yi hareketi geçirdi. Londra’daki Türk Büyükelçiliği’nin, tasarıyı durdurmak için Edimburg’a bir diplomat göndermeyi karar verdiği belirtilirken, sorunun Ankara’ya iletildiği, gelecek ay üst düzey bir Türk yetkilisinin Edimburg’a gitmesine karar verildiği kaydedildi. 
     İskoçya basını ise, Edimburg Kent Konseyi’nin kararının kentteki Ermeni topluluğunu sevindirdiğini belirtirken, "Edimburg Kent Konseyi, Ermeni Soykırımı konusunda bir karar tasarısı önererek Büyük Britanya’nın yakın bir NATO müttefiki ve AB adayı Türkiye ile bir diplomatik sorun yarattı" yorumunu yaptı. 
     Basına konuşan Türk Büyükelçiliği’nin bir kaynağı ise "Bu konu gündeme getirilerek Türkiye’nin AB üyeliği çabasına ve ülkenin Batı’daki prestijine zarar vermeye amaçlandığına inanıyoruz" dedi. 
     Öte yandan, Edimburg Kent Konseyi’nde muhafazakar grubu başkanı İan White da, "Türkiye ve Ermenistan konusunda görüş ne olursa olsun bu kentin konsey üyelerinin işi değildir. 
     Onlar, yolları onarmakta, sokakların temiz olduklarını sağlamakta odaklanmalıdır" diye konuştu. 

ANKA 

     
</TEXT>
</DOC>
