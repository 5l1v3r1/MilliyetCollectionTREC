<DOC>
<DOCNO> 356964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun57.html </URL>
<DATE> 2005/06/30/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Amerikalıların sağlık giderleri endişesi... 
</HEADLINE>
<TEXT>

     Amerikalılar, işlerini kaybetmek ya da bir terörist saldırının kurbanı olmaktan ziyade sağlık giderlerinin artmasından endişe duyuyorlar. 
     WebMD.com sitesinde yer alan bir habere göre, Kaiser Aile Vakfı tarafından yapılan bir araştırma, Amerikalı yetişkinlerin yüzde 45’inin sağlık bakımı ya da sağlık sigortası için fazla para ödemekten 
     ’büyük endişe’ duyduklarını gösterdi. Araştırma, bu oranın, yetişkin kadınlar arasında erkeklere göre daha yüksek olduğunu da ortaya çıkardı. 
     Araştırmada, sağlık masraflarını ödeyememe endişesinin yüzde 40 , kira ya da mortgage ödemelerini yapamama endişesinden yüzde 24 , borsada para kaybetme endişesinden yüzde 19 , bir terörist saldırının kurbanı olma endişesinden yüzde 18 ya da işini kaybetme endişesinden yüzde 17 yüksek olduğuna dikkat çekiliyor. 
     Araştırmaya göre, siyah Amerikalılar yüzde 50 beyazlara göre yüzde 34 sağlık bakımı ve maliyetleri konusunda daha fazla endişe duyarken, yıllık geliri 50 bin doların üzerinde olanlar, bu miktarın altında olanlara göre bu konuda daha az endişe taşıyor. 
     
</TEXT>
</DOC>
