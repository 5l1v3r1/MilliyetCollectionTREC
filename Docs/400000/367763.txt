<DOC>
<DOCNO> 367763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/spor/bbas.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev fark 83-51 
</HEADLINE>
<TEXT>



A Milli Takımımız, Abdi İpekçi Salonu'nda düzenlenen dörtlü turnuvanın ikinci gününde Üniversite Milli Takımı'nı açık farkla mağlup etti 83-51. 12 Dev Adam'ın kadrosunda dinlendirilen Mehmet Okur ve Cem ile sakatlıkları süren Serkan, Ender forma giymediler. Turnuva bugün saat 15.00'te Üniversite Milli Takımı-Polonya, 17.30'da ise A Milli Takım-İsrail karşılaşmaları ile tamamlanacak. 

Maçın karnesi 
HAKEMLER Çetin Artan, Gili Cohen İsrail , Kaan Büyükçil 
A MİLLİ TAKIM Hidayet 6 6, Mirsad 8 18, İbrahim 4 3, Kerem Gönlüm 7 9, Kaya 7 9, Cenk 6 5, Ermal 5 4, Reha 5 5, Kerem Tunçeri 6 10, Fatih 5 5, Hüseyin 5 6, Barış Ermiş 5 3 
ÜNİVERSİTE MİLLİ TAKIMI Nedim 4 3, Murat 4 5, Erdem 4 4, Onur 4 4, Adem 3 , Engin 4 3, Oğuz 5 5, Hakan 5 8, Muratcan 5 6, Arda 5 13, Barış Güney 3 , Ümit 3 
1.PERİYOT 25 - 7 A Milli , 2.PERİYOT 12 - 13 Ünv. Milli , DEVRE 37 - 20 A Milli , 3.PERİYOT 29 12 A Milli , 4.PERİYOT 17 - 19 Ünv. Milli , MAÇ SKORU 83 - 51 A Milli 

Yıldızlar finalde 

İspanya'da yapılan Avrupa Yıldız Erkekler Basketbol Şampiyonası'nda mücadele eden milli takım finale yükseldi. Yarı finalde ev sahibi ülke ile karşılaşan Ay-Yıldızlı ekibimiz, ilk yarısını 39-35 geride kapattığı müsabakayı 88-83 kazandı. Doğuş'un 22 sayı, 7 ribaunt ve 3 asistle yıldızlaştığı maçta, Can 18 sayı 10 ribaunt ile oynadı. Millilerimiz, final maçında bugün TSİ 21.30'da Fransa ile karşı karşıya gelecek. Öte yandan Macaristan'da devam eden Avrupa Gençler Şampiyonası'ndaki 2. maçında, Slovakya ile karşılaşan Ay-Yıldızlı ekibimiz 66-56 mağlup oldu. 

Cim-Bom guardını buldu 

Yeni sezon için transfer çalışmalarını sürdüren Galatasaray Basketbol Takımı, Birleşik Amerikalı oyun kurucu Malik Dixon'ı renklerine bağladı. Sarı - Kırmızılılar, 30 yaşındaki 1.88'lik guard ile ile 1 yıllık sözleşme imzaladı. 


</TEXT>
</DOC>
