<DOC>
<DOCNO> 385271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/09/son/soneko15.html </URL>
<DATE> 2005/10/09/ </DATE>
<TIME> 14.25 </TIME>
<AUTHOR>  </AUTHOR>
<HEADLINE>
The Observer Emlak fiyatları en çok Türkiye'de arttı ama hala ucuz 
</HEADLINE>
<TEXT>

     İngiliz The Observer gazetesi, İngiliz vatandaşlarının artan sayıda Güney Avrupa ülkelerine yerleştiğini belirtirken İspanya’da 675 bin İngiliz yaşadığına dikkat çekti. Bu sayının Türkiye’de 9 bin 500 olduğunu yazan gazete, Türkiye’de Batı sahillerindeki iki odalı bir dairenin 65 bin sterlinden 152.7 bin YTL satıldığını kaydetti. Gazete emlak fiyatlarının en çok Türkiye’de arttığını, ancak en ucuz emlağın hala Türkiye’de olduğunu yazdı. 
     Pazar günleri İngiltere’de yayınlanan The Observer gazetesi, "rekor" sayıda İngiliz ailesinin İspanya’ya yerleştiğini belirterek, İngiltere Dışişişleri Bakanlığı’na dayanarak İspanya’da yaşanan İngilizlerin sayısının 675 bini bulduğunu yazdı. 
     Avrupa’nın güneyindeki çeşitli ülkelere yerleşen İngilizlere ilişkin de bilgiler veren gazete, Türkiye’de 9 bin 500 İngiliz yaşadığını belirtti. 
     
     YÜZDE 30-40 ARTIŞ 

     Türkiye’de emlak fiyatlarının yılda yüzde 30-40 oranında arttığına dikkat çeken gazete, Batı sahillerindeki iki odalı bir daire fiyatının 65 bin sterline 152.7 bin YTL ulaştığını kaydetti. 
     The Observer, Türkiye’deki burokrasi sorununa dikkat çekerken, "Türklerin pizzası" olarak adlandırdığı pidenin 1.20 sterline 2.8 YTL mal olduğunu yazdı. 
     Bu arada, The Observer’in üzerinde durduğu ülkeler arasında emlak fiyatlarının en hızlı yükselen ülkenin Türkiye olduğu görüldü. 
     Emlak fiyatlarının Bulgaristan’da yüzde 25-35, Hırvatistan’da yüzde 20-30, Kıbrıs’ta yüzde 12-15, Fransa’da yüzde 10-20, İtalya’da ise yüzde 0.5 arttığına dikkat çekildi. 
     Buna karşın, söz konusu ülkeler arasında en ucuz emlak fiyatları Türkiye’de gözleniyor. Sahildeki iki odalı bir daire, Bulgaristan’da 70 bin, Hırvatistan’da 75-95 bin, Kıbrıs’ta 75-100 bin sterline mal oluyor. 
     Fransa’da kent içerisinde iki odalı bir daire, 135 bin sterlinden satılırken İtalya’da kırsal alandaki iki odalı bir vila için 270 bin sterlin isteniyor. 

ANKA 
     
</TEXT>
</DOC>
