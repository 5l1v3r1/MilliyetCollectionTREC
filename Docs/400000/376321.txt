<DOC>
<DOCNO> 376321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/07/son/sondun01.html </URL>
<DATE> 2005/09/07/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Zerkavi yeni kasedinde Suudi yetkilileri suçluluyor... 
</HEADLINE>
<TEXT>

     Irak’taki El Kaide lideri Ebu Musab El Zerkavi’ye ait olduğu bildirilen bir ses kasedinde Suudi yetkililer "zalimlikle" suçlanıyor. 
     Bir internet sitesinde yayınlanan kasette, Zerkavi, "zalim ve hain Suudi yöneticilerinin mücahitlere savaş açtığını, Hz. Muhammed ve İslam’ın doğduğu yarımadanın zenginliklerini batılıların yağmalamasına izin verdiğini" belirtiyor. 
     Tarihi bilinmeyen ve bir saatten uzun süren kasette Ürdünlü El Zerkavi, Suudi Arabistanlı yetkililerin yönetiminin meşru olmadığını kaydediyor. 
     El Zerkavi, kasette Suudi Arabistan’ın Medine kentinde 18 ağustosta öldürülen El Kaide’nin Suudi Arabistan lideri Salih El Avfi’nin adını anıyor. 
     El Zerkavi, Müslüman ülkelerdeki eğitim reformlarının da İslama uygun olmadığını kaydediyor. 
     
</TEXT>
</DOC>
