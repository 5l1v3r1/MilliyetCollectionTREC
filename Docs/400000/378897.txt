<DOC>
<DOCNO> 378897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sondun19.html </URL>
<DATE> 2005/09/16/ </DATE>
<TIME> 11.25 </TIME>
<AUTHOR>  </AUTHOR>
<HEADLINE>
İngiltere'de 7 Cezayirli gözaltında 
</HEADLINE>
<TEXT>

     İngiltere'de 7 Cezayirlinin ulusal güvenliğe tehdit oluşturdukları gerekçesiyle gözaltına aldığı ve bu kişilerin sınır dışı edilmesinin beklendiği bildirildi. 
     Polisin göçmen dairesi yetkilileriyle birlikte yaptığı operasyonda, 6'sı başkent Londra'da, biri Manchester'da yakalanan kişilerin Cezayir vatandaşı olduğu açıklandı. 
     Gözaltına alınanların bir bölümünün, geçen nisan ayında Londra'da ''ricin'' adlı zehirli maddenin bulunduğu bir eve yapılan baskın çerçevesinde gözaltına alınıp serbest bırakılanlar arasında bulunduğu da bildirildi. 
     Operasyonun, İçişleri Bakanı'nın emriyle yapıldığı açıklandı. 
     Bu arada İngiltere, İçişleri Bakanı tarafından açıklanan yeni terörle mücadele önlemlerini tartışıyor. Yeni önlemler arasında, bir terör zanlısının sorgulanması için polise verilen sürenin 14 günden üç aya çıkartılması bulunuyor. İnsanların terör eylemleri için eğitilmesi ve hazırlanması ile terörün övülmesi de suç sayılan önlemler arasında yer alıyor. 
     İngiltere İçişleri Bakanı Chparles Clarke, parlamentoda bu yeni önlemlerin muhalefet tarafından da desteklenmesi için görüşmeler yapıyor. Ancak muhalefetin yeni önerilen önlemler konusunda çekinceleri bulunuyor. 
     
</TEXT>
</DOC>
