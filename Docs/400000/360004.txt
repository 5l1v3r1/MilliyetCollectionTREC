<DOC>
<DOCNO> 360004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/11/son/sondun12.html </URL>
<DATE> 2005/07/11/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Londra'da patlamadan kurtulan ''Kurtuldu'' CNN'e haber oldu 
</HEADLINE>
<TEXT>

     CNNTÜRK 

Londra perşembe günkü saldırıların ardından normale dönmeye çalışıyor. Polis, halkı işlerine gitmeye ve normal hayatlarına dönmeye çağırdı. Ancak olası saldırılara karşı alarm seviyesi hala yüksek tutuluyor. 
     Saldırıların ardından geniş çaplı operasyonlar düzenleyen polis Londra'daki Heatrow havaalanında üç kişiyi tutukladı. Tutuklular daha sonra haklarında dava açılmadan serbest bırakıldı. 
     Soruşturmalarına devam eden polis, halktan kamera ya da cep telefonuyla çekilmiş görüntüleri ve fotoğrafları kendilerine teslim etmelerini istedi. İngiliz halkı ayrıca normal hayatlarına devam etmeye çağrıldı. 
     Saldırılarda şu ana kadar 49 kişinin öldüğü açıklandı. Ancak aralarında Türk öğrenci Gamze Günoral'ın da bulunduğu 30'a yakın kişiden hala haber alınamıyor. 

     
</TEXT>
</DOC>
