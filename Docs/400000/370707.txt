<DOC>
<DOCNO> 370707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur40.html </URL>
<DATE> 2005/08/17/ </DATE>
<TIME> 18.40 </TIME>
<AUTHOR>  </AUTHOR>
<HEADLINE>
Gaziantep'te alacak kavgası 1 ölü, 3 yaralı 
</HEADLINE>
<TEXT>

     Gaziantep’te alacak nedeniyle çıktığı iddia edilen kavgada 1 kişi öldü, 3 kişi yaralandı. 
     AA muhabirinin edindiği bilgiye göre, Düztepe Mahallesi Ömer Battal Caddesi’nde Hasan B’nin işyerine gelen Mikail Tiryaki ve babası Hacı Tiryaki, alacak yüzünden tartışmaya başladı. 
     Tartışmanın kavgaya dönüşmesi üzerine Hasan B. ve yanında çalışan İbrahim Baldudak, başlarından aldıkları darbe sonucu yaralandı. Hasan B. de Mikail Tiryaki ve babası Hacı Tiryaki’ye tabancayla ateş etti. 
     Gaziantep Cengiz Gökçek Devlet Hastanesi’nde tedavi altına alınan Mikail Tiryaki, yapılan tüm müdahalelere rağmen öldü. Diğer yaralılardan cinayet zanlısı olduğu iddia edilen Hasan B.ile Hacı Tiryaki ve İbrahim Baldudak’ın tedavilerinin devam ettiği ve hayati tehlikeyi henüz atlatamadıkları belirtildi. 
     Olayla ilgili olarak 2’si kadın 5 kişinin gözaltına alındığı, soruşturmanın devam ettiği bildirildi. 
     
</TEXT>
</DOC>
