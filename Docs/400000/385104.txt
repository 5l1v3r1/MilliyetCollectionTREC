<DOC>
<DOCNO> 385104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo27.html </URL>
<DATE> 2005/10/08/ </DATE>
<TIME> 18.55 </TIME>
<AUTHOR>  </AUTHOR>
<HEADLINE>
Hazırlık maçında Beşiktaş, Kasımpaşa'yı 9-2 yendi... 
</HEADLINE>
<TEXT>

     Turkcell Süper Ligi'nde oynayacağı Kayserispor maçının hazırlıklarını sürdüren Beşiktaş, İkinci Futbol Ligi B Kategorisi 1. Grup takımlarından Kasımpaşa ile yaptığı özel maçı 9-2 kazandı. 
     BJK Nevzat Demir Tesisleri'nde basına kapalı olarak yapılan maça Murat, Mustafa, Çağdaş, Tayfur, Güven, Adem, Pancu, İbrahim Üzülmez, Veysel, Ahmet Dursun ve Ailton 11'iyle başlayan siyah-beyazlılarda, Koray, Mehmet Sedef ve Ramazan da ikinci yarıda forma giydi. 
     Beşiktaş'ın gollerini 40 ve 80. dakikalarda Tayfur, 51. dakikada Pancu, 60, 70, 73 ve 77. dakikalarda Ahmet Dursun, 83 ve 89. dakikalarda da Koray attı. 
     Kasımpaşa'nın golleri ise 36. dakikada Gökmen ve 65. dakikada Erhan'dan geldi. 
     Ali Tandoğan sağ ayağındaki hafif gerilme nedeniyle karşılaşmada yer almadı. Yarını dinlenerek geçirecek olan siyah-beyazlılar, Kayserispor karşılaşmasının hazırlıklarını 10 Ekim Pazartesi günü saat 12.00'da BJK Nevzat Demir Tesisleri'nde yapacağı idmanla sürdürecek. 
     
</TEXT>
</DOC>
