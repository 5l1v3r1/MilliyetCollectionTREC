<DOC>
<DOCNO> 386879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/yazar/toruner.html </URL>
<DATE> 2005/10/15/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Döviz artabilir mi 
</HEADLINE>
<TEXT>


Merkez Bankası'nın bunca baskıya rağmen faizlerde sadece çeyrek puan indirime gitmesi, önümüzdeki günlerde döviz fiyatı üzerinde bir baskı olması olasılığını gündeme getiriyor. Döviz fiyatlarındaki ani artış olasılığı Merkez Bankası'nı her zaman tedirgin eder. Çünkü, bundan önceki tüm krizlerin görünürdeki nedeni bu hareket oldu. 
Döviz fiyatlarında tırmanma bekleyenlere destek veren gelişmeler şunlar 
ABD'de gerçekleştirilen hızlı faiz artışları,Borsadaki çıkışın durması,Faizlerin düşürülmesinde kararlı olunamaması,Özelleştirme tahsilatının döviz üzerinden gerçekleştirilecek olması nedeniyle, henüz tahsilat olmasa bile "hedging risk giderme " faaliyetlerinin artması,Türk lirasının aşırı değerli durumunun sürmesi,Cari açıktaki büyümenin artarak devam etmesi, Artan petrol fiyatlarının döviz ihtiyacını artıracak olması, Sonbahar ve kış nedeniyle turizmdeki döviz kazanımlarının azalması,Kuş gribi nedeniyle turizmdeki döviz girişinin azalma olasılığı,Yabancı bankaların döviz fiyatlarındaki artış olasılığını gündeme getirmeleri,Yabancıların yıl sonu nedeniyle kendi paralarına dönüp, "k r gerçekleştirmesi" yapma olasılıkları,Borsada da yabancıların yavaş yavaş dövize dönmeye başlamaları,Türk lirası üzerinden ihraç edilen yabancı bonolarda fiyat düşüşleri yaşanmaya başlanması,3 Ekim'de Avrupa Birliği ile müzakerelerin başlatılması kararını satın alan piyasaların yıl sonuna kadar ilave olumlu bir haber beklememeleri. 
Döviz fiyatlarında artış olsa bile, kriz olasılığı görmeyenlere destek veren görüşler ise şöyle 
Merkez Bankası'nın tecrübeli olması ve yoğurdu üfleyerek yemesi,Merkez Bankası döviz rezervlerinin çok iyi seviyelerde bulunması,Bankacılık sisteminde pozisyon açığının olmaması veya çok düşük olması,Bankacılık Düzenleme ve Denetleme Kurumu ile Sermaye Piyasası Kurulu'nun etkin denetimlerle ve düzenlemelerle sistem üzerinde tam otorite kurmuş olmaları,Tek parti hükümeti sayesinde siyasi istikrarın sağlanmış olması ve sürdürülmesi,Hükümetin özelleştirmeler, Avrupa Birliği ve IMF ile ilişkiler konusunda başarılı olması,Enflasyonun düşürülmesinde başarı kazanılması ve buna rağmen büyümenin sürdürülmesi,Ülke "reyting dereceleme " notlarının yükselme trendinde olması. 
Bu aşamada, döviz fiyatlarının artışı bir risk değil, bir iyileşme getirir. Bir krize de neden olmaz. Ekonominin buna ihtiyacı var. Dövizi düşük tutarak başarılan düşük enflasyon seviyeleri kalıcı olamaz. Ekonomi yeni bir denge bulmak durumunda. 



</TEXT>
</DOC>
