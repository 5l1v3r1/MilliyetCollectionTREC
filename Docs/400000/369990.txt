<DOC>
<DOCNO> 369990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonspo07.html </URL>
<DATE> 2005/08/15/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Galatasaray'da Ayhan Akman dönüyor... 
</HEADLINE>
<TEXT>

     Geçen sezonun sonlarına doğru müthiş bir grafik sergileyen ve 1.5 aydır Almanya’da tedavi olan Ayhan, sakatlığından kurtuldu. 
     
     Hiçbir problemi kalmadı 
     Ayhan Akman özellikle geçtiğimiz yılın sonlarına doğru müthiş bir grafik çıkarmış ve A Milli Takım’a çağırılması gündeme gelmişti. Ancak sol ayak bileğinden sakatlanan tecrübeli oyuncu Almanya’ya giderek iki ay önce Münih’te bıçak altına yatmıştı. Sakatlığından tamamen kurtulan Galatasaraylı oyuncu bu hafta içinde İstanbul’a dönüyor. Alman doktorların kendisine verdiği çalışma programını eksiksiz uygulayan Ayhan’ın artık herhangi bir sorununun kalmadığı belirtildi. 
     
     Önce Gerets’le görüşecek 
     İstanbul’a hazır olarak döneceği açıklanan Sarı-Kırmızılı futbolcu önce teknik direktör Eric Gerets ile konuşacak, daha sonra takımla birlikte çalışmalara başlayacak. Uzun süren sakatlığının kendisini çok yıprattığını dile getiren Ayhan, forma giyeceği günü sabırsızlıkla beklediğini belirterek, Almanya’da bulunduğum dönem içinde takım arkadaşlarımla sık sık görüşüyordum. Bu yıl şampiyon olacağımıza inanıyorum. Umarım benim de katkım fazla olur'' dedi. 
     
</TEXT>
</DOC>
