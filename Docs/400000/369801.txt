<DOC>
<DOCNO> 369801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/14/son/sonyas04.html </URL>
<DATE> 2005/08/14/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Mutfakta en sık yapılan yanlışlar 
</HEADLINE>
<TEXT>

     İbrahim ÖZÇEKİÇ DHA 

      ERCİYES Üniversitesi EÜ tarafından yapılan bir araştırmada, mutfaktaki bazı yanlış uygulamaların güvenli yerlerden alınan besinleri, sağlığa zararlı besinler haline getirdiği sonucunu ortaya çıkardı. Mutfakta ençok yapılan yanlışların, et ve sebze gibi besinler ile unlu ve hamurlu yiyeceklerin aynı tezgahlarda aynı araç- gereçlerle hazırlanması ve uygun olmayan koşullarda saklanması olduğu belirtildi. 
     
     EN SIK YAPILAN YANLIŞLAR 
     Bazı basit yemek hazırlama, pişirme, ve saklama kurallarına uyarak tehlikeden uzak durulabilir. 
     Mutfakta en sık yapılan yanlışlar şunlar 
     Hazırlama aşamasında besinlere elimizden, kullandığımız araç-gereçlerden ve diğer besinlerden bakteri geçişi söz konusudur. Yiyecek hazırlama işlemlerine geçmeden önce, çiğ yiyeceklere ve kirli araç-gereçlere dokunduktan sonra eller yıkanmalıdır. Et, sebze ve unlu, hamurlu yiyecekler ayrı tezgahlarda, ayrı kesme tahtalarında ve ayrı araç- gereçler kullanılarak hazırlanmalıdır. Böylece çapraz- bulaşmayı çiğ ve pişmiş yiyeceklerdeki bakterilerin kesme tahtası, bıçak vb. araç- gereçle diğer alanlara ve besinlere geçmesi önleyebiliriz. 
     Besinlerde mikroorganizmaların üremesinin engellenmesinde en etkili yol pişirmedir. Uygun sıcaklıkta ve yeterli sürede pişirmeyle besinlerin zararlı hale gelmesi önlenir. 
     Yiyeceklerin servise dek bekletilmesinde bekletme koşulları uygun değilse bakteri üremesi yönünden tehlike tekrar söz konusudur. Sıcak yemekler 1- 2 saat içinde servis edilecekse üzeri kapalı tutulmalıdır. Soğutulması ya da ertesi gün servis edilmesi gereken yemekler sıcakken buzdolabına konmamalıdır. 
     Pişmiş hiçbir yemek oda sıcaklığında 2 saatten uzun süre bekletilmemelidir. Bu konuda şüpheye düşerseniz, o yemek imha edilmelidir. 
     
</TEXT>
</DOC>
