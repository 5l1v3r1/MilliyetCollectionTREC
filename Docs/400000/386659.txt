<DOC>
<DOCNO> 386659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/14/son/soneko34.html </URL>
<DATE> 2005/10/14/ </DATE>
<TIME> 14.05 </TIME>
<AUTHOR>  </AUTHOR>
<HEADLINE>
Electronic Partner Center, Türkiye'de... 
</HEADLINE>
<TEXT>

     Avrupa'da faaliyet gösteren elektronik market zincirlerinden Electronic Partner Center EP Center , Türkiye'deki ilk mağazasını yarın Cevahir Alışveriş Merkezi'nde açacak. 
     12 Avrupa ülkesinde faaliyet gösteren EP Center'in Üst Yöneticisi CEO Oliver Haubrich, düzenlenen basın toplantısında, İstanbul'un ardından Ankara ve İzmir'de de mağaza açacaklarını belirterek, bu üç şehir için 10 milyon Avro'luk yatırım hedeflediklerini açıkladı. 
     EP Center Türkiye Genel Müdürü Mustafa Altındağ ise mağazalarında yerli ürünlerin de satılacağını kaydederek, markalı ürünlerde en cazip fiyatları sunma iddiasıyla hareket edeceklerini söyledi. 
     Verilen bilgiye göre, 2 bin 500 metrekare büyüklüğündeki mağazada elektrik ve pille çalışan elektronik ve elektrikli eşya satılacak. 
     EP Center'in ürün grubu içinde özellikle ses ve görüntü elektroniği ürünleri olarak televizyon, video, hifi, audio, cd, kaset, dvd, telekomünikasyon ürünleri olarak telefon, faks, cep telefonu bilişim ürünleri olarak da PC multimedia ile beyaz eşya ürünleri ve aksesuarları yer alacak. 
     
</TEXT>
</DOC>
