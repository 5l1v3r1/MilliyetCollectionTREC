<DOC>
<DOCNO> 379880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/20/son/sondun11.html </URL>
<DATE> 2005/09/20/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
AB'de serbest dolaşım korkusu yersiz çıktı 
</HEADLINE>
<TEXT>

     AB’nin son genişlemesi nedeniyle ortaya çıkan serbest dolaşım korkusunun yersiz olduğu anlaşıldı. AB’de gerçekleştirilen bir araştırma, Mayıs 2004’da AB’ye giren Orta ve Doğu Avrupa ülkelerinin vatandaşlarına kapılarını açan İngiltere, İrlanda ve İsveç’e yönelik göçün zayıf kaldığını ortaya koydu. 
     Avrupa Vatandaş Eylem Hizmeti ECAS tarafından yayınlanan AB’de Serbest Dolaşım Raporu, Mayıs 2004’de AB’nin genişlemesinden sonra Orta ve Doğu Avrupa ülkelerinin vatandaşlarını kapılarını açan İngiltere, İrlanda ve İsveç’in bu ülkelerden aldıkları göçün korkulduğu gibi olmadığını gösterdi. 
     AB ülkelerinde Temmuz 2005’de toplanan 12 aylık verilere dayanan rapora göre, Mayıs 2004’den bu yana Orta ve Doğu Avrupa’dan İngiltere’ye 175 bin, İrlanda’ya 85 bin, İsveç’e ise 22 bin işçi gitti. 
     
     GEÇİCİ SINIRLAMALAR 
     AB’nin son genişlemesinin ardından 12 AB ülkesinin birliğe yeni giren Orta ve Doğu Avrupa ülkelerinin vatandaşlarının serbest dolaşımı hakkını askıya alarak çalışma izinlerine 
     geçici sınırlamalar getirdi. Uygulamadan çok küçük olan yeni üyelerden Kıbrıs Rum Kesimi ve Malta ise, muaf tutuldu. Getirilen geçici sınırlamalar, yeni üye ülkelerde tepki yarattı. Polonya, Macaristan ve Slovenya gibi bazı yeni üyeler de, misilleme önlemlerini aldı. 12 AB ülkesince uygulanan sınırlamaların ikinci yılın sonunda Nisan 2006’de gözden geçirilmesi öngörülüyor. Avrupa Komisyonunca yayınlanan rapordan sonra konu, AB Konseyi’nde ele alınacak. 
     
     SINIRLAMALAR TAKVİMİ 
     Orta ve Doğu Avrupa ülkelerine getirilen geçici sınırlamalar için bir "2-3-2" takvimi benimsendi. Genişleme süreci sırasında AB alınan kararlar uyarınca üye ülkelerin Mayıs 2006’da başlayacak üç yıllık 2006-2009 döneminde de ulusal sınırlamaları uyulamayı sürdürebilecek. 
     Buna karşın, Mayıs 2009’da başlayacak olan iki yıllık 2009-2011 döneminde ulusal sınırlamaların kaldırılması 
     öngörülüyor. Bu son dönemde sadece işgücü piyasalarında ciddi sorunlarla karşılaşan ülkeler, önlemleri sürdürebilecekler. 
     Bu arada, önlemleri daha önce kaldıran ülkeler de, daha ilerde sorun yaşarlarsa 2009-2011 döneminde yeniden sınırlamalar getirebilecekler. Ancak sınırlamalar, son iki yıllık dönemin sonunda 2011’de tamamen kalkacak. 
     Halen Orta ve Doğu Avrupa’dan göç konusunda 15 AB ülkesince dört tür önlem uygulanıyor. Belçika, Finlandiya, Almanya, Yunanistan, Lüksemburg ve İspanya sınırlayıcı bir göç rejimi, Avusturya, İtalya, Hollanda ve Portekiz ise kota tanıyan sınırlayıcı bir rejim uyguluyor. 
     İngiltere ve İrlanda da, kapılarını açtı ancak sosyal güvenlik desteğini sınırladı. İsveç ise, hernangi bir sınırlamaya girmeden serbest dolaşımı ile ilgili tüm AB kurallarını uyguluyor. 
     
</TEXT>
</DOC>
