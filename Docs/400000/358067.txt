<DOC>
<DOCNO> 358067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/sonsiy04.html </URL>
<DATE> 2005/07/04/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Erdoğan'ın enerji kaynağı arı sütü 
</HEADLINE>
<TEXT>

     ANKARA ANKA 

      Kolesteroldan, cinsel gücü arttırmaya, cilt bozukluklarından kırışıklıklara kadar çok yaygın sağlık sorunlarına birçok faydası olan polen ve arı sütünün kullanıcıları arasında başta Başbakan Recep Tayyip Erdoğan ve eskri Başbakan Bülent Ecevit olmak üzere çok sayıda ünlü isimler dikkat çekiyor. 
     Ancyra gazetesinin haberine göre Ankara Arı Yetiştiricileri Birliği Başkanlığı ve aynı zamanda arı sütü, polen ve bal satışı yapan Selçuk Solmaz, müşterileri arasında bulunan Başbakan Recep Tayyip Erdoğan ve eski Başbakan Bülent Ecevit için özel karışımlar hazırladığını belirtti. 
     Selçuk Solmaz, arı sütü ve polenin yararları ve kullanıcılarıyla ilgili açıklamalarını Ancyra Gazetesi’nde yayınlanan söyleşisinde yöneltilen sorular üzerine yaptı. 
     
     BAL GURMESİ 
     27 yıldır arıcılık yaptığını belirterek kendisini "bal 
     gurme"si olarak tanıtan Solmaz, polen ve arı sütünün, kolesterolun düşürülmesinden, cinsel gücü artırmaya, kadınların kısırlığından şeker hastalığına, mide rahatsızlığından, hücre yenilenmesine, damar, sertliği, tansiyon ve karaciğer rahatsızlıkları gibi bir çok hastalığa iyi geldiğini kaydetti. Kimileri tarafından "bal profesörü" olarak da tanınan Solmaz, bal, arı sütü ve polenden hazırladığı "özel karışım"ın kişinin yaşına, ihtiyacına ve rahatsızlığına göre değiştiğini ifade ederek, "Bu özel karışımı alanların metabolizmalarında değişiklik oluyor, bağışıklık sistemi güçleniyor, hücreleri yenileniyor, enerji veriyor, zihinsel ve bedensel yorgunluğu gidiyor" dedi. 
     
     MÜŞTERİLER ARASINDA KİMLER YOK Kİ 
     Müşterileri arasında Başbakan Erdoğan ve eski Başbakan Ecevit’in de olduğunu kaydeden Solmaz, Erdoğan ve Ecevit için farklı "doğal karışımlar" hazırladığını kaydetti. 
     
     KABİNE DOPİNGİNİ ARI SÜTÜNDEN ALIYOR 
     Bakanların üçte ikisinin müşterileri arasında olduğunu da belirten Solmaz, Kabine üyelerinin fazla çalıştığı için zinde olmaları gerektiğini, bu yüzden daha çok doğal beslenmeyi tercih ettiğini ifade etti. 
     
     DİĞER ÜNLÜ MÜŞTERİLER 
     Solmaz müşterileri arasında, Bülent Ersoy, Coşkun Sabah, Harika Avcı, Özdemir Erdoğan, Selahatttin Alpay ve Serap Sağlar gibi sanatçılar, Ankaragücü ve Gençlerbirliği’nden futbolcular, basketbolcular, Naim Süleymanoğlu, doktorlar ve gazetecilerin de olduğunu kaydetti. 
     
     KISIRLIĞA DEVA 
     Hazırladığı "özel karışım"ın kısırlık tedavisinde çok olumlu sonuçlar doğurduğunu dile getiren Solmaz, sperm sayısı az olan erkek müşterlerinden birçoğunun çocuk sahibi olduğunu ifade etti. 
     
</TEXT>
</DOC>
