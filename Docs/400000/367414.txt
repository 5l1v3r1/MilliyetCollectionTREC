<DOC>
<DOCNO> 367414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sontur06.html </URL>
<DATE> 2005/08/05/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Skandal öğretmen şarkıcı oldu 
</HEADLINE>
<TEXT>

     Mehmet Şirin AYDIN DHA 

BALIKESİR'in Erdek İlçesi'ndeki bir yaz okulunda, erkek öğrencilerine kız kıyafeti giydirince Türkiye gündemine oturan İngilizce öğretmeni Nedim Uzun, Aydın'ın Didim İlçesi'nde ortaya çıktı. Altınkum'daki Liman Bar'da şarkı söyleyen Uzun, ilginç açıklamalarda bulundu. 
     Erdek Koparan Yaz Okulu'nda, 2002 yılında yaşanan olayın ardından görevden alınmasıyla şarkıcılık yapmaya başlayan Nedim Uzun, şimdi de Didim'de bir barda sahneye çıkmaya başladı. Olayın medyada yer almasından sonra hayatının değiştiğini söyleyen Nedim Uzun, Milli Eğitim Bakanlığı o haberden sonra görevime son verdi. Ben de barlarda şarkıcılık yapmaya başladım'' diye konuştu. 
     
     ÇOK PİŞMANIM 

     Yaptığından çok pişman olduğunu dile getiren Uzun Benim eşcinsel olduğumu herkes biliyordu. Fakat ne olduysa o haberden sonra oldu. Keşke yapmasaydım. Şimdi çok pişmanım. Üstelik o kararı psikolog öğretmen arkadaşımla beraber aldık. Benim tek amacım insanın, karşı cinse ait bir elbisenin içinde, cinsellik konusunda kendini nasıl hisseder, onu anlamaktı'' dedi. 
     Öğretmenlik yapmaya devam etseydim ayda 1 milyar lira maaş alacaktım. Şimdi ayda 3 milyar lira kazanıyorum'' diyen Nedim Uzun, Türkiye Cumhuriyeti benim değerimi bilemedi. Benim gibi İngilizce Öğretmenlerine devletin ihtiyacı var'' diye konuştu. 
     
     SAHNEDE BEŞ KİŞİ 

     Liman Bar'daki sahne programında 5 ayrı sanatçıyı canlandıran, kıyafet ve tavırlarıyla izleyenlerin ilgisini çeken Nedim Uzun, Zeki Müren gibi şarkı söylüyorum, Asena gibi dans ediyorum. Huysuz Virjin gibi güldürüyorum. Yabancılar için de Madonna ve Shakira oluyorum. Ben sahnede 5 sanatçıyı canlandırıyorum'' dedi. 
     Nedim Uzun, Başbakan Tayip Erdoğan'a da seslenerek Eşcinsellere saygı duyun. Eşcinsellere saygı duyacağınıza bu insanlara karşı özel terör timi kuruyorsunuz. Oysa biz terörist değiliz, sıradan bir vatandaşız. Biz de insanız. Bütün dünya eşcinselleri kabul ediyor. Türkiye Cumhuriyeti de kabul etmeli. Bize ya sahip çıkın ya da İran'dakiler gibi bütün eşcinselleri toplayıp asın'' diye konuştu. 
     
     BAŞKANLIĞA ADAY 

     Önümüzdeki seçimlerde Beyoğlu Belediye Başkan Adayı olacağını söyleyen Nedim Uzun Hollanda'da bir milletvekili arkadaşım var. Benim sponsorluğumu o yapacak. Berlin Belediye Başkanı ile Paris Belediye Başkanı gay. Benim de Beyoğlu Belediye Başkanı olmama hiçbir engel yok'' diye konuştu. 
     Bülent Ersoy'u da eleştiren Nedim Uzun Bülent Ersoy kadın değil, hadımdır. Bir erkek kadın olarak sadece kendini kandırır. Bakın, Zeki Müren paşa gibi geldi, paşa gibi gitti'' dedi. 
     Fatih Ürek'in sesinin de fiziğinin de güzel olmadığını iddia eden Nedim Uzun Benim hem sesim güzel hem fiziğim. Kadın olarak çok güzelim, erkek olarak da çok yakışıklıyım. Bendeki yetenek hiçbir sanatçıda yok. Sesimle, dansımla, fiziğimle büyük bir hayran kitlem var. Çok yakında bütün sanatçıları sollamış olacağım'' şeklinde konuştu. 
     Nedim Uzun, kendisini aileleri ile birlikte izlemeye gelen bazı erkeklerin bahşiş verirken paranın arasına cep telefon numaralarını da sıkıştırdığını söyleyerek, Benim 7'den 70'e sevenim var. Keşke Türkiye Cumhuriyeti benim kıymetimi bilseydi'' dedi. 
     
     NE OLMUŞTU 

     Türkiye'yi ayağa kaldıran olay 2002 yazında Erdek'deki Koparan Yaz Okulu'nda meydana gelmişti. 13-14 yaş grubu öğrencilerin gittiği yaz okulunda çalışan öğretmen Nedim Uzun'un Şov parti’ düzenleyip erkek çocukları travesti, kızları ise erkek kılığına sokup gösteriler yaptırdığı ortaya çıkmıştı. Kamp yönetiminin de İngilizce öğretmeni Uzun'un gay olduğunu bilmesine rağmen ses çıkarmadığı anlaşılmıştı. Olay büyük tartışmalara neden olmuş, 13 yıl faliyet gösteren, o dönemde iki haftalık dönem ücreti 429 milyon lira olan 400 öğrenci kapasiteli okul daha sonra kapatılmıştı. 

     
</TEXT>
</DOC>
