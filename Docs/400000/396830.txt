<DOC>
<DOCNO> 396830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sontur37.html </URL>
<DATE> 2005/11/21/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Bugün meydana gelen trafik kazalarında 19 kişi öldü, 84 kişi yaralandı 
</HEADLINE>
<TEXT>

     Yurtta bugün meydana gelen trafik kazalarında, saat 18.00 itibariyle 19 kişi öldü, 84 kişi yaralandı. 
     AA muhabirlerinin aldığı bilgiye göre, Samsun’dan Kırıkkale yönüne giden yolcu otobüsü, Kırıkkale yakınlarında kamyonetle çarpıştı. 
     Çarpışmanın etkisiyle şarampole yuvarlanan kamyonette bulunan 4 kişi, hayatını kaybetti. 
     Diyarbakır’da Hadin Aslantaş yönetimindeki minibüs, Diyarbakır-Silvan karayolunun 15. kilometresinde, karşı yönden gelen Mehmet Gülmez’in kullandığı otomobille çarpıştı. Kazada, henüz kimliği belirlenemeyen hamile bir kadın ile iki bebek olay yerinde hayatını kaybetti, 11 kişi yaralandı. 
     Bitlis’te, Ali Fağhın yönetimindeki İran yolcu otobüsü, Bitlis-Tatvan Karayolunun 17. kilometresinde devrildi. Kazada, 4’ü ağır olmak üzere 38 kişi yaralandı. 
     Kahramanmaraş’ta Servet Güneş’in kullandığı TIR, Adana-Gaziantep Otoyolu’nda, Alaattin Fırat Apsar idaresindeki otomobille çarpıştı. 
     Kazada, 2 kişi öldü, 1 kişi yaralandı. 
     Samsun’un Havza İlçesi’nde, Halil Altınok idaresindeki otomobil, Memduhiye Köprüsü yakınlarında, Talat Tutar yönetimindeki minibüsle çarpıştı. Kazada, otomobil sürücüsü Altınok hayatını kaybetti, 2 kişi yaralandı. 
     Mardin’in Nusaybin İlçesi’nde, Emrullah Çılgın idaresindeki kamyon, Nusaybin-Cizre karayolunun 35. kilometresinde, Süleyman Havare yönetimindeki otobüsle çarpıştı. Kaza’da kamyon sürücüsü Çılgın, hayatını kaybetti, 2 kişi yaralandı. 
     Bolu Dağı’nda Ali Dastranjy yönetimindeki Tahran plakalı TIR, Ali Güzeldemirci idaresindeki TIR’la çarpıştı. Kazada, Güzeldemirci hayatını kaybetti, İran uyruklu araç sürücüsü yaralandı. 
     Eskişehir’de Ahmet Oktay Tiryaki idaresindeki kamyonet, yol kenarında yürüyen Sabri Kaptan, Kamil Çıldır ile Fatih Çıldır’a çarptı. Kazada Sabri Kaptan olay yerinde öldü, 2 kişi yaralandı. 
     Isparta’nın Eğirdir İlçesi’nde, Mustafa Şenol’un kullandığı traktör, Bağıllı Köyü Darıncak mevkiinde şarampole devrildi. Traktörün altında kalan Şenol, olay yerinde hayatını kaybetti. 
     Eskişehir’de, Zaim Kahraman idaresindeki otomobil, Ali Buylu’nun kullandığı yolcu otobüsüyle çarpıştı. Kazada otomobil sürücüsü Kahraman olay yerinde öldü, otomobilde bulunan 1 kişi yaralandı. 
     Sivas’ın Zara İlçesi’nde, Sinan Kömürcü yönetimindeki otomobil, yol kenarında yürüyen Murat Gürler ile Rüstem Gürler’e çarptı. Kazada, Rüstem Gürler hayatını kaybetti, Murat Gürler ise yaralandı. 
     Zonguldak’ın Gökçebey İlçesi’nde, Halil Kadım yönetimindeki ağaç yüklü traktör, Kadıoğlu Mahallesi’nde devrildi. Kazada, traktörde bulunan 1 kişi öldü, 1 kişi yaralandı. 
     Karaman’da Lütfi Şençimen yönetimindeki minibüs, Cedit Mahallesi Leblebiciler Değirmeni Kavşağı’nda Hüseyin Sucu idaresindeki otomobille çarpıştı. Kazada, 5 kişi yaralandı. 
     Denizli’de Halil Yavuz’un kullandığı kamyonet, Ramazan Barın idaresindeki yolcu minibüsüyle çarpıştı. Kazada, 4 kişi yaralandı. 
     Bolu Dağı’nda meydana gelen bir başka trafik kazasında ise Ramazan İri yönetimindeki otomobil Adil Çelik yönetimindeki TIR’la çarpıştı. 
     Kazada, araçta bulunan 5 kişi yaralandı. 
     D-100 Karayolu’nun Bolu Dağı kesiminde 3 aracın karıştığı zincirleme trafik kazasında, 5 kişi yaralandı. 
     Bursa’nın Karacabey İlçesi’nde, Mustafa Eceler’in kullandığı otomobil, Gazi Mahallesi’nde yol kenarında yürüyen Arif ve Adem Yalçın’a çarparak yaralanmalarına neden oldu. 
     Bartın’da, Ziya Akkaya’nın kullandığı otomobil, Köyyeri Köyü’nde İbrahim Yıldız’ın yönetimindeki traktörle çarpıştı. Kazada, 2 kişi yaralandı. 
     Sakarya, Giresun ve Amasya’da meydana gelen çeşitli trafik kazalarında ise 2 kişi öldü, 1 kişi yaralandı. 
     
</TEXT>
</DOC>
