<DOC>
<DOCNO> 364149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sontur11.html </URL>
<DATE> 2005/07/25/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
"Sayın Bakanım krizdeyiz" dedi, kovuldu .. 
</HEADLINE>
<TEXT>

     Soner KOCAER ANTALYA, DHA 

      ANTALYA Devlet Hastanesi ek bina inşaatını denetleyen Sağlık Bakanı Recep Akdağ'a, Hükümetinize çok güveniyorduk, ama güvenimizi kırdınız, krizdeyiz'' diyen inşaat demircisi Salman Akbina, çalıştığı şirket tarafından yevmiyesi ödenerek işten kovuldu. 
     Sağlık Bakanı Recep Akdağ, Başbakan Recep Tayyip Erdoğan'ın dün temelini attığı Antalya Devlet Hastanesi 400 yataklı ek bina inşaatındaki çalışmaları, törenden 5 saat önce denetledi. Saat 12.30'da temel atılacak yerde inceleme yapan Bakan Akdağ, beton dökülecek temelde demirleri hazırlayan işçileri yemek molasında buldu. İşçilerin yemek yediğini gören Bakan Akdağ, yanlarına giderek selam verdi. 
     
     SAYIN BAKANIM, KRİZDEYİZ'' 
     İşçilere, Allah kolaylık versin, çok hayırlı bir iş yapıyorsunuz'' diyen Bakan Akdağ, beklemediği bir yanıt aldı. Kahramanmaraşlı inşaat demircisi 50 yaşındaki Salman Akbina, Sayın Bakanım, hükümetinize çok güveniyorduk, ama güvenimizi kırdınız, krizdeyiz'' dedi. Sağlık Bakanı, Allaha şükür hamdolsun, bak işin var çalışıyorsun. Haline şükret. Devletin işini yapıyorsun'' diyerek, alandan uzaklaşmak istedi. İşçi Akbina, Evet şükrediyorum ama..'' dediği sırada inşaat şirketinin yöneticileri koluna vurarak susturdu. Bakan Akdağ'ın alandan ayrılmasından hemen sonra hastane inşaatını üstlenen Tepe İnşaat'ın yetkilileri, Salman Akbina'yı bir günlük yevmiyesini vererek kovdu. 
     
     BÖYLE İŞÇİ İSTEMEYİZ'' 
     İşe yeni başladığını söyleyen Akbina, Söylemek istediklerimi söyledim. İçimden geldiği şekilde konuştum. Şirket yetkilileri bana, Sen bakanı nasıl kızdırırsın Bizi işimizden mi edeceksin. Biz böyle işçi istemiyoruz’ dedi ve işime son verdi'' diye konuştu. 
     Memleketi Kahramanmaraş'tan 10 gün önce Antalya'ya çalışmak amacıyla gelen ve ablası Fatma Yaşar'ın yanında kalan Akbina, gidecek yeri olmadığını ve yeni iş aramaya başlayacağını söyledi. 
     
</TEXT>
</DOC>
