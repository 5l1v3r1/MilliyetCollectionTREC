<DOC>
<DOCNO> 367912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/08/guncel/gun01.html </URL>
<DATE> 2005/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sultançiftliği'nde gerginlik 
</HEADLINE>
<TEXT>


3 kişinin yaralandığı kahvehane kavgasını başlatanların MHP İlçe Teşkilatı'na kaçtığı iddia edilince 2 bin kişi binayı basmaya kalktı 

İSTANBUL Milliyet 

Gaziosmanpaşa Sultançiftliği'nde 3 kişinin yaralandığı kavganın ardından biraraya gelen grup, kavgayı çıkaran kişilerin içinde bulunduğunu öne sürerek MHP İlçe Teşkilatı'nı bastı. Eski Londra Asfaltı'ndaki bir kahvehane önünde dün akşam henüz belirlenemeyen bir nedenle kavga çıktı. Kavgada, aynı gruptan İlhami Doğan 23 karnından ağır şekilde, Murat Keskin 19 ve Yusuf Ocak da 19 kalçalarından bıçakla yaralandı. Kavganın ardından 2 bin kişi yaralıların kaldırıldığı hastanenin önünde toplandı. Burada gösteri yapan grup, olaydan sorumlu tuttukları grubun kaçtığını öne sürdükleri MHP İlçe Teşkilatı'na yürüdü. Gruptan bazı kişiler parti binasına girmek isteyince, güvenlik önlemi alan çevik kuvvet göstericilere müdahale etti. Polis, taş ve molotofkokteylleri ile saldıran grubu, panzer ve göz yaşartıcı gazla dağıtmaya çalıştı. Cebeci Mahallesi'nin ara sokaklarına da taşan arbedede, çevredeki otomobil ve işyerlerinin camları kırıldı. Gerginlik üzerine olay yerine çok sayıda çevik kuvvet ekibi sevk edildi. 


</TEXT>
</DOC>
