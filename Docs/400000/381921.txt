<DOC>
<DOCNO> 381921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/27/son/soneko45.html </URL>
<DATE> 2005/09/27/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Alman kimya devi Basf, gözünü Çin'e dikti... 
</HEADLINE>
<TEXT>

     Alman kimya devi BASF, Çin'de yeni bir fabrika açtı. 
     BASF'ın Çinli Sinopec Petrochemical şirketiyle yüzde 50'şer pay sahibi olduğu ortak yatırıma ait fabrika, 2.9 milyar ABD Dolarına mal oldu. 
     Çin'in doğusundaki Nanjing kentinde inşa edilen fabrikada, çeşitli kimyasal ve polimerlerin yanı sıra, Çin'de yoğun talebe karşı sıkıntısı çekilen etilen üretimi yapılacağı bildirildi. 
     Fabrika, sektöründe dünyanın en büyüğü olan Alman şirketinin Çin pazarına verdiği önemin işareti olarak görülüyor. 
     BASF Yönetim Kurulu Başkanı Jurgen Hambrecht, fabrikanın açılışında yaptığı açıklamada, BASF'ın, 2010 yılında küresel gelirleriyle satışının yüzde 10'unu Çin pazarından elde etmeyi umduğunu belirtti. 
     Hambrecht, ''biz Asya'nın geleceğine, kimya sanayimizle şekil vermek istiyoruz'' dedi. 
     BASF'ın Asya-Pasifik bölgesinden sorumlu Andreas Kreimeyer da, Çin'in Asya'nın ''kalkınma makinesi'' olarak kalacağını düşündüklerini söyledi. 
     Asya'da 1990'dan itibaren 6.7 milyar yatırım gerçekleştiren BASF, bölgeye, 2009 yılına kadar 1.2 milyar dolarlık yatırım yapmayı planlıyor. 
     
</TEXT>
</DOC>
