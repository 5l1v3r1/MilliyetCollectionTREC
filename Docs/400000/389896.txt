<DOC>
<DOCNO> 389896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo41.html </URL>
<DATE> 2005/10/26/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Türkiye Kupası Konyaspor - Beşiktaş 1-1 maç sonucu 
</HEADLINE>
<TEXT>

     Türkiye Kupası 3. turunda, D Grubu'ndaki Konyaspor-Beşiktaş maçının ilk yarısı golsüz tamamlandı. 
     İkinci yarıda maça hızlı başlayan Konyaspor, geliştirdiği atakların meyvesini 86. dakikada Volkan'ın ayağından kazandığı golle aldı ve karşılaşma 1-1 sonuçlandı. 
     
     İLK YARI 

     23. dakikada, Beşiktaş'ta sol çaprazdan kazanılan serbest vuruşta topun arkasına geçen Kleberson, topu sağındaki Ali Tandoğan'a çıkardı. Bu futbolcunun ceza alanı önünden sert şutunda Kaleci Vasilj'in göğsünden dönen meşin yuvarlağı Konyaspor defansı uzaklaştırdı. 
     36. dakikada, sol kanatta kazanılan serbest vuruşu kullanan Kleberson'un ceza alanına ortasında, topa iyi yükselen Adem'in kafa vuruşunda meşin yuvarlak üstten auta çıktı. 
     
     İKİNCİ YARI 

     Beşiktaş ikinci yarıya golle başladı. İkinci yarının 30. saniyesinde Ahmet Hassan'ın pasında ceza alanı içinde topla buluşan Ahmed Dursun, aşırtma vuruşla takımını 1-0 öne geçiren golü kaydetti. 
     66. dakikada, Veysel'in pasında ceza alanına giren Ahmed Dursun kaleci ile karşı karşıya kaldığı pozisyonda topa sert vurdu. Meşin yuvarlak kaleci Vasilj'in müdahalesi ile kornere çıktı. 
     73. dakikada, sağdan ceza alanına giren Ceyhun'un ara pasında topla buluşan Erman'ın sert şutunda meşin yuvarlak Cordoba'da kaldı. 
     75. dakikada, Yasin'in pasında ceza alanı içinde kaleci ile karşı karşıya kalan Ahmed Belal'ın vuruşunda top kaleci Cordoba'dan döndü. 
     85. dakikada, ceza alanında Ahmet Belal'ın geriye doğru çıkardığı topla buluşan Murat Hacıoğlu'nun sert şutunda top üst direkten döndü. 
     86. dakikada, Ceyhun'un sağdan ortasında topa iyi yükselen Tayfun'un kafayla aşırdığı meşin yuvarlağı Volkan kafayla kaleye gönderdi 1-1 
     Kalan dakikalarda başka gol olmayınca maç 1-1 berabere sonuçlandı. 
     
     MAÇTAN NOTLAR 

     Türkiye Kupası 3. turunda, D Grubu'ndaki Konyaspor-Beşiktaş maçında, siyaz-beyazlılarda sakat olan Tayfur ve ağrıları nedeniyle kadroya alınmayan Ailton'un yerine bu maçta Veysel ve Ali Tandoğan forma giydi. 
     Maçın yapılacağı Atatürk Stadı içinde ve çevresinde polis, geniş güvenlik önlemleri aldı. 1000'in üzerinde polisin görev yaptığı maçta, taraftarlar stada girmeden önce iki ayrı noktada arandı. Saat 16.00'dan itibaren taraftarlar stada alınmaya başlandı. 
     Saat 17.30'da stada ilk olarak ev sahibi Konyaspor geldi. Yaklaşık 15 dakika sonra da Beşiktaş takımı stada giriş yaptı. 
     Maçın başlamasına 1 saat kala her iki takım oyuncuları da sahaya çıkarak ısınma hareketleri yaptı. maçın iftardan hemen sonra olması nedeniyle seyirciler bilet fiyatlarının düşürülmesine rağmen bu maça fazla ilgi göstermedi. 
     Konyaspor'da cezası biten Ceyhun ile hafta sonu Turkcell Süper Ligi'ndeki Konyaspor-Beşiktaş maçında yedek olan Bebbe, bu kez ilk 11'de kadroya girdi. Geçen maçta forma giyen Ahmet Belal ve Tayfun ise yedekler arasında yer aldı. 
     Beşiktaş'da geçen maçta sakatlanan Tayfur ve ağrıları nedeniyle kadroya alınmayan Ailton'un yerine bu maçta Veysel ve Ali Tandoğan forma giydi. Sakatlıkları nedeniyle kadroya alınmayan Sergen, Ali Güneş ve Ahmet Dursun da yedek kulubesinde yer aldı. 
     Konyaspor taraftarları tribünde, ünlü düşünür ve mutasavvıf Mevlana Celaleddini Rumi'nin dostluk ve sevgi ile ilgili sözlerinin yazılı olduğu pankartlar açtı. 
     
</TEXT>
</DOC>
