<DOC>
<DOCNO> 370096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonyas09.html </URL>
<DATE> 2005/08/15/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Bu da Azeri tarzı Nasrettin Hoca 
</HEADLINE>
<TEXT>

     Nasrettin Hoca’ya kendi dillerinde "Molla Nasrettin" diyen Azeriler, 4’üncüsünü düzenleyecekleri "Molla Nasrettin Karikatür Yarışması"nın bu yılki konusunu, soykırım ve terörizm olarak belirledi. Yarışma 30 Eylül 2005’de gerçekleştirilecek. 
     Azerbaycan Karikatürcüler Derneği’nin düzenlediği yarışma tüm çizerlerin katılımına açık olacak. Yarışmaya en fazla 3 karikatürle katılabilecek olan yarışmacıların fotokopi veya dijital çıktılı çalışmaları kabul edilmeyecek. Yarışmadaki çalışmalar, Ekim 2005 ve Ocak 2006 tarihleri arasında sergilenecek. 
     Yarışmada dereceye giren yarışmacılara verilecek diploma ve katologların yanı sıra birincilik ödülüne 200 dolar, 2 karikatüre de altın ödülü verilecek. Ayrıca yarışmacılar çeşitli kuruluşlardan özel ödüller alacak. 
     Karikatürlerin arkasına kişisel bilgilerini yazacak olan yarışmacıların, molla nasreddin2004 yahoo.com, cartoonists union yahoo.com, cartoon azerphoto.com adreslerindeki katılım formlarını doldurması gerekiyor. 
     Formlar Türkçe’de doldurulabilecek. Yarışmacılar, Cartoonısts Unıon of Azerbaıjan Az 1000 post box 1 Azerbaycan adresine çalışmalarını gönderebilecekler. 
     Yarışmanın sponsorluğunu ise Türkiye Bakü Büyükelçiliği Medeniyet ve Kültür Müşavirliği ile AZERFOTO Kültür Acenteliği yapıyor. 
     
</TEXT>
</DOC>
