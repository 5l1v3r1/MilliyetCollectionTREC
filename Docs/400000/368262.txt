<DOC>
<DOCNO> 368262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yazar/sazak.html </URL>
<DATE> 2005/08/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Aydınlar ziyareti 
</HEADLINE>
<TEXT>


Başbakan Erdoğan, PKK'ya 'önkoşulsuz' silahlı eylemlere son verme çağrısında bulunan aydınlarla görüşecek. Ankara'daki buluşmanın ardından Başbakan Erdoğan 12 Ağustos'ta Diyarbakır'a gidecek. 
Güneydoğu'da terörün yeniden tırmanmaya başlaması üzerine aydınlar haziran ortasında barış çağrısında bulunarak hükümeti 'sivil inisiyatif' sergilemeye çağırmışlardı. 150 imzalı bildiriden sonra 'Kürt aydınlar' da harekete geçtiler. 
İkinci grupta yer alan Tarık Ziya Ekinci'nin tepkisinden Başbakanlığa davet edilen grubun 'Türk aydınlar' olduğu anlaşılıyor. Ayrıca Erdoğan heyette, PKK'yı 'terör örgütü' saymadıkları gerekçesiyle İnsan Hakları Derneği'nden İHD istifa eden yazar Adalet Ağaoğlu'nun da bulunmasını istemiş. 
Ziyaretçilerin 'Kürt-Türk aydınlar' şeklinde bölünmesiyle ilgili polemiklerin yersizliğini vurgulayarak, Başbakan Erdoğan'ın Diyarbakır'a gidişiyle eşzamanlı planlanan bu görüşmeden çıkacak sonuca bakalım. 15 Haziran'da PKK'ya 'ateşkes' çağrısı yapılırken hükümetten de 'herkesin demokratik toplumsal hayata katılabilmesi' için yasal düzenlemeye gitmesi isteniyordu. 
'Örtülü af'tı, önerilen. AKP çevresi başlangıçta 'aydınlar bildirisi'ni duymazlıktan geldi. 
1984 yazında Özal'ın PKK terörünü hafife almasına benzer bir kayıtsızlık gözlendi. 
Şemdinli'deki son karakol baskınında 5 asker şehit oldu. Genelkurmay Başkanı Hilmi Özkök, Silahlı Kuvvetler'in 'sınırlı yetkiyle' terör mücadelesi veriyor olmasından yakındı. 
Hükümetin, ekimdeki AB müzakerelerini gözeterek Güneydoğu'da 'olağanüstü hal rejimi'ne geçilmesini istemediği belli. Başbakan Erdoğan'ın aydınları bu aşamada kabulü de toplumsal desteğe duyulan ihtiyaçtan kaynaklanıyor. 
Türkiye'de PKK'nın yeniden kanlı eylemlere dönmesini kimse istemiyor. 15 yılda 30 bin insanın kaybı, bu örgütü ve İmralı'daki liderini mahk m etti. Ancak sadece güvenlik politikalarıyla da çözüm olmuyor. Terörü üreten asıl, sosyal politikaların yetersizliği, işsizlik ve yoksulluk değil mi Kürt sorunu deyince akla h l PKK'nın 'silahlı mücadelesi' geliyorsa, Güneydoğu'da siyaset yapma iddiasındaki herkesin 'demokratik çözüm ve barış' iradesini, kalkınma projelerini ortaya koyması gerekir. 
Kan dökerek siyaset yapılmaz. Aydınlar PKK'ya bu mesajı veriyor. Af ortamından uzaklaşıldı. Başbakan Erdoğan nihayet Diyarbakır'a gidiyor. Sıra Baykal da... CHP lideri, Konyaaltı'nda kulaç atmayı bırakıp Güneydoğu'ya uzanmalıdır. 



</TEXT>
</DOC>
