<DOC>
<DOCNO> 369451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/yasam/yas01.html </URL>
<DATE> 2005/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Dağı'nda dostluk zirvesi 
</HEADLINE>
<TEXT>


Ağrı Dağı'na tırmanışlarına koşullu izin verilen 16 Yunan dağcı, zirveye çıkıp Türk ve Yunan bayrakları açtı 

Ağrı Van DHA 

Ağrı Dağı'na Yunan ve Kıbrıs Rum Kesimi bayraklarıyla Patrikhane flaması dikeceklerini açıklayınca iptal edilen tırmanış izinleri, Ankara Büyükelçisi George Yennimatas'ın teminatı üzerine koşullu verilen 5'i kadın 16 Yunanlı dağcı, zirveye ulaştı. 
Tırmanışa 9 Ağustos'ta başlayan dağcılar, 13 Ağustos'ta 5 bin 137 metredeki zirveye çıktı. 

'Omuz omuza çıktık' 
Rehberleri Celil Şen ve Ercüment Kurtoğlu'nun deneyimi ve cesareti sayesinde zirve yaptıklarını vurgulayan dağcılar, "Ağrı'ya çıkmak gerçekten zordu" dediler. Yaz günü tipiye yakalandıklarını söyleyen Şen de "Adım atmanın imk nsızlaştığı bir sırada omuz omuza çıkmayı başardık. Biz Türk, onlar Yunan bayrağı açtık" diye konuştu. 
Yanlış anlaşılmalardan dolayı iptal edilen izinlerinin, Türkler'in iyi niyeti sonucu tekrar verildiğini vurgulayan Atina Alpin Dağcılık Kulübü Başkanı Konstantinos Tsivelakas da, "Dostluğumuzu zirveye açılan bayraklar kanıtlıyor" dedi. 


</TEXT>
</DOC>
