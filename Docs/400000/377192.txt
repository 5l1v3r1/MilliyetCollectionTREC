<DOC>
<DOCNO> 377192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/09/son/sonyas19.html </URL>
<DATE> 2005/09/09/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Ya Yer Alacaksınız, Ya Yok Olacaksınız 
</HEADLINE>
<TEXT>

     Doğan Online bünyesinde, Türkiye’nin açık ara en büyük İnternet siteleri ağı olan online reklam pazarlama şirketi Medyanet, Kaya Ramada Oteli’nde Forum Bilişim'' bünyesinde düzenlenen Ya Yer Alacaksınız, Ya Yok Olacaksınız '' konulu panele evsahipliği yaptı. 
     Doğan Online bünyesindeki 40 portal’ın reklam projelerini gerçekleştiren Medyanet’in genel tanıtımı ile başlayan panel, Soyak Genel Müdür Yardımcısı Aybars KIZILSENCER ve BSH E-ticaret Pazarlama Hizmetleri Alan Yöneticisi Onur ÖZÇELİK’ in internet mecrasında yakaladıkları Başarı Öyküleri'' ile devam etti. 
     Soyak Genel Müdür Yardımcısı Aybars Kızılsencer, 2004 yılı içerisinde gerçekleştirdikleri Soyak Olympiakent'' ile ilgili reklam çalışmasında, internet dışındaki mecralarda da yaptıkları reklam çalışmalarında potansiyel müşterilerini internet sitelerine yönlendirdiklerini ve bu anlamda bir ilk yaparak satış ofislerine gelenleri de web sayfalarına yönlendirdiklerine değindi. Bu çalışma sonucunda 468 dairenin internet’ten rezerve edildiğini ve 204’ünün satışla sonuçlandığını belirtti. 
     Bu başarıda Medyanet siteleri başta olmak üzere, internette yaptıkları reklam çalışmasının etkisine değinen Aybars KIZILSENCER, 2000 yılından bu yana 140.000 kişiyi internet kampanyaları aracılığı ile veri tabanlarına dahil ettiklerini söyledi. 
     Aynı forumda söz alan BSH E-ticaret Pazarlama Hizmetleri Alan Yöneticisi Onur ÖZÇELİK ise internette yaptıkları BoschEv Projesi'' ile 1 ayda 100.000 kişiyi veri tabanlarına nasıl dahil ettiklerine değindi. İnternet üzerinden yapılan BoschEv Projesi ile gerek ürün ve kampanya ile ilgili bilgi verme, gerekse kullanıcı profil bilgilerine ulaşmanın ne denli efektif olduğunun altını çizdi. 
     Yeni müşteri talebi yaratmak konusunda bilgilenmek için, devlerin deneyimlerini www.medyanet.net adresinden takip edebilirsiniz. 
     
</TEXT>
</DOC>
