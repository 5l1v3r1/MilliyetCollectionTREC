<DOC>
<DOCNO> 382474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/yasam/ayas.html </URL>
<DATE> 2005/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kilidi kim çözecek 
</HEADLINE>
<TEXT>


İstanbul'da artan araç sayısı ve okulların açılmasına ek olarak 350 noktada süren yol çalışmaları, trafiği kördüğüm haline getirdi. Valilik, sorumlu olarak belediyeyi gösterdi. İşte konuyla ilgili tarafların görüşleri, çözüm önerileri 


ŞENOL DEMİRCİ, GÜRKAN AKGÜNEŞ İstanbul 


Belediye AB standardında çalışılacak 
İstanbul Büyükşehir Belediye Başkanı Kadir Topbaş "Çalışmaların trafiğin yoğun olduğu saatlerde yapılmaması gerekiyor. Müteahhitlere talepte bulunduk, çalışmalarını AB standartlarında, gece saatlerinde yapmalarını istedik. Çalışma standardına uymayanlara iş verilmeyecek" dedi. 

Karayolları Gece çalışıyoruz 
Karayolları 17. Bölge Müdürlüğü yetkilileri, sadece gece çalıştıklarını açıkladılar. Acil çalışmaları bile yoğun olmayan saatlerde yaptıklarını anlatan yetkililer, araç sayısındaki hızlı artıştan yakındılar. 

Ulaştırma uzmanı Toplu taşıma artırılmalı 
İTÜ İnşaat Fakültesi Ulaştırma Anabilim Dalı Öğretim Üyesi Prof. Nadir Yayla, 3.5 km'lik yolu 1 saat 10 dakikada aldığını belirterek, "Bu insarı çileden çıkaracak bir durum. Halka alternatif yollar gösterilmeli. Toplu taşıma araçları artırılmalı. Bölgede trafik polisi olursa akış rahat sağlanacaktır" dedi. 



</TEXT>
</DOC>
