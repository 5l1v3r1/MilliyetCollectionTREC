<DOC>
<DOCNO> 398824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/guncel/gun10.html </URL>
<DATE> 2005/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler için suç duyurusu 
</HEADLINE>
<TEXT>


ANKARA Milliyet 

Ankara Valiliği, Eğitim - Sen ve Kamu Emekçileri Sendikası Konfederasyonu'na KESK bağlı öğretmenlerin Ankara'da düzenlediği 'Büyük Eğitimci Yürüyüşü'nü "yasadışı" olarak nitelendirerek suç duyurusunda bulundu. 
Polisin, eylemden 4 gün önce yürüyüşün yasadışı olduğunu tebliğ ettiği tertip komitesinin Toplantı ve Gösteri Yürüyüşleri'ne muhalefet ettiği iddia edilen suç duyurusunda, eylemin korsan olarak yapılmak istendiğine dikkat çekildi. Yolların protesto amacıyla trafiğe kapatıldığı belirtilen dilekçede, eyleme katılanların polise hakaret ettikleri öne sürüldü. Ankara Emniyeti de, eyleme katılan ve aralarında sendika yöneticisi de olan 40'a yakın öğretmeni görüntülerinden tespit ederek savcılığa bildirdi. Eylemle ilgili görüntüler de savcılığa dosya halinde iletildi. 



</TEXT>
</DOC>
