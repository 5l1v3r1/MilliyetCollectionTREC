<DOC>
<DOCNO> 352394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/guncel/agun.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlarımız ölmesin 
</HEADLINE>
<TEXT>


Aydınlar, PKK'ya önkoşulsuz silah bırakma çağrısı yaparken, 'hükümetin kalıcı barışın sağlanması ve herkesin demokratik hayata katılabilmesi için gerekli yasal düzenlemeleri gerçekleştirmesi' istendi 

TAHSİN AKSU İstanbul 

Son günlerde şiddet eylemlerini artıran terör örgütü PKK'ya derhal ve önkoşulsuz silah bırakma çağrısı yapan aydınların bildirisi dün Taksim Hill Otel'de basın toplantısıyla açıklandı. İstanbul Tabip Odası Başkanı Prof. Dr. Gençay Gürsoy tarafından okunan bildiride aydınlar şu ibarelere yer verdi 
"Son günlerde yoğunlaşan çatışma ortamından derin kaygı duyuyoruz. 15 yıl süren ve 30 bini aşkın insanımızın kaybına yol açan, taraflarca 'düşük yoğunlukta çatışma' veya 'kirli savaş' olarak adlandırılan dönemin acıları, milyonlarca insanımızı derinden yaraladı. Artık insanlarımız ölmesin. Barış içinde adil bir yaşam sürelim. PKK'nin silahlı eylemlerine derhal ve önkoşulsuz son vermesini istiyoruz. Hükümetin kalıcı barışın sağlanması ve herkesin demokratik hayata katılabilmesi için gerekli yasal düzenlemeleri gerçekleştirmelerini de talep ediyoruz." 

Umutlu olmak istiyoruz 
Bildirinin okunmasının ardından soruları yanıtlayan Gürsoy, "PKK'nın çağrıya olumlu yanıt vereceğini düşünüyor musunuz " şeklindeki soru üzerine şöyle dedi "Umutlu olmak istiyoruz. 
Aynı zamanda bütün kesimlerin çağrımıza olumlu yanıt vermesini istiyoruz. Çünkü Türkiye artık demokratikleşme yolunda kendi iç dinamiklerini kullanmak zorunda." 
Bildiride imzası bulunan KESK Başkanı Sami Evren ise "Yıllardır süren bu iç çatışmanın kimseye faydası yoktur" dedi. Bildiride imzası bulunmamasına rağmen toplantıya katılan DEHAP İstanbul İl Başkanı Cemal Kavak da, "Bildiride bazı eksiklikler var. 
Öncelikle askeri operasyonların durdurulması gerekir. Ancak girişimi olumlu değerlendiriyoruz" diye konuştu. 

Olumlu yanıt bekliyoruz 

Yazar, sanatçı, sendikacı, işadamı ve siyasetçilerden oluşan 150 aydının imzaladığı bildiri, dün bir basın toplantısıyla açıklandı. Toplantıda, Soldan sağa Şahika Yüksel, Gençay Gürsoy, Fadime Gök ve Tayfun Mater de yer aldı. Açıklamayı Gençay Gürsoy yaptı. 

OSMAN BAYDEMİR 
Aydınların çağrısına destek verdi 

MUZAFFER DURU DHA 
Diyarbakır Büyükşehir Belediye Başkanı DEHAP'lı Osman Baydemir, 150 aydının, "PKK'nın hiçbir önkoşul ileri sürmeden silahlı eylemlerine derhal son vermesini" isteyen bildirisine destek verdi. Baydemir, "Türkiye demokrasisi için, kayıtsız şartsız barışa ihtiyaç vardır. Yerel yönetim olarak katkı sunmaya hazırız" dedi. 
Baydemir, dün Çin'in başkenti Pekin'de düzenlenen Dünya Birleşmiş Kentler ve Yerel Yönetimler Teşkilatı Dünya Konseyi Toplantısı'nı değerlendirdi 
"Farklı kültürlerin, etnik toplulukların ve inanç gruplarının kendini özgürce ifade etmesinin önündeki engellerin kaldırılması gerektiğinin altını çizdik. Böylelikle, dünyadaki birçok çatışmanın da var olma zemininin ortadan kaldırılmış olacağını, savaşa harcanacak kaynakların, insani kalkınmaya sevk edilebileceğini belirttik." 

Çatışma yerine diyalog 
Baydemir, aydınların bildirisine destek verip vermeyeceği yönündeki soruya, şu yanıtı verdi "Böyle bir bildirinin yayımlanmasını anlamlı buluyorum. İşsizliğin çözümü için çatışmalı ortamdan vazgeçilmelidir. Silahlı çatışma yerine diyalog ve tartışma zemini geliştirilmeli. Elbirliğiyle çatışmaları durdurmalıyız. Bu Türkiye için önemlidir. Hükümet de kendi üzerine düşeni yapmalıdır" yanıtını verdi. 

İşte bildiriyi imzalayanlar 

Abdullah Aysu, Adalet Ağaoğlu, Ahmet Hakan Coşkun, Akın Birdal, Alaaddin Dinçer, Ali Bayramoğlu, Ali Nesin, Ata Soyer, Ayla Gürsoy, Aydın Cıngı, Aydın Engin, Ayhan Bilgen, Ayşe Çavdar, Ayşe Erzan, Ayşe Gül Altınay, Baskın Oran, Behiç Ak, Bülent Aydın, Büşra Ersanlı, Can Paker, Celal Korkut Yıldırım, Çağatay Anadol, Deniz Kavukçuoğlu, Dinçer Sezgin, Doğan Taşdelen, Ece Temelkuran, Elif Şafak, Emin Koramaz, Erol Katırcıoğlu, Ertuğrul Kürkçü, Ercan Karakaş, Ergin Cinmen, Ersin Salman, Erol Kızılelma, Esin Yelekçi, Fadime Gök, Faruk Şüyun, Fehmi Kutan, Ferda Keskin, Ferhat Kentel, Ferhunde Özbay, Fethiye Çetin, Fikri Sağlar, Fuat Keyman, Füsun Üstel, Gençay Gürsoy, Gündüz Vassaf, Gürol Irzık, Hacer Ansal, Hakan Tahmaz, Halil Berktay, Halil Ergün, Hayri Kozanoğlu, Hrant Dink, Huri Özdoğan, Hüseyin Bekiroğlu, Hüseyin Eroğlu, Hüseyin Fırat, Hüseyin Yeşil, Hüsnü Öndül, İbrahim Kaboğlu, İpek Çalışlar, İsmail Hakkı Tombul, İbel Rosental, Jaklin Çelik, Jale Parla, Kazım Genç, Kemal Bulut, Kemal S. Sunar, Kemal Ulusaler, Kenan Çamurcu, Köksal Aydın, L. Doğan Tılıç, Mahir Günşiray, Mehmet Bekaroğlu, Mehmet Gümüş, Müslüm Akalın, Metin Bakalcı, Mevlüt Ülgen, Murat Çelikkan, Mebuse Tekay, Mehmet Güleryüz, Mehmet Ali Alabora, Mehmet Soğancı, Melek Göregenli, Melek Taylan, Melih Aşık, Mete Tunçay, Muammer Keskin, Muhittin Ünal, Murat Belge, Mürteza Demir, Müjde Ar, Nadire Mater, Necmiye Alpay, Nevzat Çelik, Noyan Özkan, Nihal Bengisu, Nuray Mert, Nuri Ödemiş, Nesrin Sungur, Oğuz Özerdem, Oral Çalışlar, Orhan Alkaya, Orhan Pamuk, Osman Kavala, Oya Baydar, Özlem Dalkıran, Peral Bayaz, Pınar Kür, Ragıp Duran, Rauf Kösemen, Reşit Canbeyli, Refik Durbaş, Rüstem Batum, Sadun Aren, Sami Evren, Selçuk Uluata, Sevgi Göyçe, Sevgi Uçan, Sezai Kaya, Sezai Temelli, Sibel Irzık, Şahika Yüksel, Şahin Alpay, Şanar Yurdatapan, Şebnem Korur Fincancı, Şemsa Özar, Şemsettin Polat, Şeyda Ozil, Şükrü Boyraz, Tahsin Yeşildere, Taner Akçam, Taner Yüzgeç, Tayfun Mater, Toktamış Ateş, Ufuk Uras, Vecdi Sayar, Veysi Sarısözen, Vicdan Baykara, Yahya Arıkan, Yıldız Ramazanoğlu, Yılmaz Ensaroğlu, Yiğit Ekmekçi, Yusuf Alataş, Yücel Akdemir, Yücel Sayman, Zafer Üskül, Zeynep Oral, Zeynep Tanbay. 


</TEXT>
</DOC>
