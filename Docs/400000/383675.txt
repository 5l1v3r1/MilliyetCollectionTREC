<DOC>
<DOCNO> 383675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sontur21.html </URL>
<DATE> 2005/10/03/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Üvey oğluna zehirli yemek hazırladı, kendi yedi 
</HEADLINE>
<TEXT>

     Osmaniye'de üvey oğlunu yemeğine zehir katarak öldürmek istediği öne sürülen zihinsel engelli kadın, yemeği kendi de yiyince zehirlenerek öldü. 
     Alınan bilgiye göre, Fatih Mahallesi'nde Arif Seçen ile nikahsız birlikte yaşayan, zihinsel engelli olduğu ve Adana Akıl Hastanesi'nde tedavi gördüğü bildirilen Nazmiye Karadağ'ın 42 yaptığı akşam yemeğini yiyen üvey oğlu Hüseyin Seçen, fenalaştı. 
     Baba Arif Seçen tarafından Osmaniye Devlet Hastanesi'ne kaldırılan Hüseyin Seçen'e gıda zehirlenmesi teşhisi konuldu, tedavi altına alındı. 
     Arif Seçen, eve döndüğünde bu kez Nazmiye Karadağ'ı bulamadı. Durumun polise bildirilmesi üzerine, Karadağ, yaşadığı mahallede ağzında köpüklerle baygın halde bulundu. Ambulansla hastaneye kaldırılmak istenen kadın, yolda hayatını kaybetti. 
     Sağlık durumu iyi olan Hüseyin Seçkin, üvey annesiyle birkaç gün önce Adana'ya gittiklerini, evlerine dönerken yolda Karadağ'ın ''kendisini zehirlemek istediğini'' söylediğini öne sürdü. 
     Yetkililer, olayla ilgili soruşturmanın devam ettiğini bildirdiler. 
     
</TEXT>
</DOC>
