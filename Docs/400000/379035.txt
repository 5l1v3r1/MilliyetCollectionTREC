<DOC>
<DOCNO> 379035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sontur08.html </URL>
<DATE> 2005/09/16/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Meteorolojiden ayrıntılı hava durumu... 
</HEADLINE>
<TEXT>

     Yurdun batı kesimleri bugün yeni bir yağışlı havanın etkisi altına girdi. 
     Meteoroloji Genel Müdürlüğü, sağanak ve gökgürültülü sağanak yağışların bugün Marmara Bölgesi'nin güneyi ile Ege kıyılarında etkili olacağını duyurdu. 
     Dün Marmara'nın batısı ve kuzey Ege kıyılarında başlayan sağanak ve gökgürültülü sağanak yağışların, bugün Marmara'nın güney ve doğusu, Ege, Batı Akdeniz, İç Anadolu'nun batısı ve batı Karadeniz bölgelerinde etkili olması bekleniyor. 
     Yağışlar yarın Karadeniz ile iç Anadolu'nun doğusunda devam edecek. 
     Yağışlı hava pazar ve pazartesi günleri Doğu Karadeniz ile Doğu Anadolu'nun kuzeydoğusunda etkili olduktan sonra yurdu terk edecek. 
     
     Sıcaklık 3 ile 5 derece düşecek 

     Mevsim normalleri civarında seyreden hava sıcaklığı, yağışla birlikte bugün batı bölgelerde, yarın kuzey ve iç bölgelerimizde 3 ile 5 derece azalacak. 
     Yetkililer, beklenen etkili sağanak ve gökgürültülü sağanak yağışların oluşturacağı olumsuz şartlara karşı ilgililerin ve halkın tedbirli olmalarını istedi. 
     Akdeniz Bölgesi de dün geceden itibaren serin ve yağışlı hava kütlesinin etkisine girdi. 
     Yağışın bugün özellikle bölgenin batısında Bodrum-Antalya arası, yer yer etkili olduktan sonra yarın bölgeyi terk edeceği tahmin ediliyor. 
     
     Bölgelere göre hava durumu 

     
     Marmara Bölgesi 

     Bölgenin tamamında bugün kısa süreli sağanak yağış bekleniyor. Sıcaklık 25-26 derecelerede seyredecek. Hafta sonunda yağışın kesilmesi ve sıcaklıkların 2-3 derece artması bekleniyor. 
     
     Ege Bölgesi 

     Yağışın etkili olacağı bölgede yarın sıcaklık yer yer 30 dereceye ulaşacak. 
     
     Akdeniz Bölgesi 

     Orta ve batı kesimlerde bugün yağış görülecek. Batı bölgelerde görülen yağış su baskınlarına neden olabilir. Bölgede hafta sonu ise güneş kendini bolca gösterecek. 
     
     İç Anadolu Bölgesi 

     Bölgede yağış bekleniyor. Pazar gününe kadar sıcaklıklar hissedilir değerlerde artacak. 
     
     Karadeniz Bölgesi 

     Bolu ve Samasun dolayları yağış alacak. Bölgenin batısında sıcaklık birkaç derece azalırken, doğuda artıyor. Yağışın yarın etki alanını genişletmesi bekleniyor. 
     
     Doğu Anadolu Bölgesi 

     Parçalı az bulutlu bir gökyüzü olacak. Hafta sonunda bölgenin kuzey kesimlerinde yağış bekleniyor. Sıcaklıklar ise yine 20 derecenin altına inecek. 
     
     Güneydoğu Anadolu Bölgesi 

     Bölgede bugün az bulutlu bir hava görülecek. Bölgede önümüzdeki üç gün yağış görülmeyecek. Sıcaklık 35 derecelerde olacak. 
     
</TEXT>
</DOC>
