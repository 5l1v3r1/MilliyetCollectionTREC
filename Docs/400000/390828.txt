<DOC>
<DOCNO> 390828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/yazar/uras.html </URL>
<DATE> 2005/10/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Emlakta 'balon' büyüyor 
</HEADLINE>
<TEXT>


Gayrimenkulde 'balon' büyüyor. Eski ve yeni gayrimenkulde satış fiyatları ekonomik fiyatın çok üzerine çıktı. 
Özellikle İstanbul'da "gayrimenkul fiyatları çıldırmış durumda". 
Şehrin ortasındaki Nişantaşı gibi 'gözde' semtlerde, eski binalarda 150 metrekare brüt alanı olan daireler 500 bin dolara alınıp satılıyor. 
Bunun anlamı eski binaların metrekaresinin 4 bin dolardan satılması demektir. 
Şimdilerde New York'un en 'gözde' semti So-Ho'da eski bir binada aynı büyüklükteki dairenin fiyatı 400 bin dolar. 
ABD'de de gayrimenkul fiyatlarında balon var. Ama balondan önce So-Ho'da 325 bin dolara satılan daire, balondan sonra 400 bin dolar oldu. İşte o kadar. 
Bizde ise Nişantaşı'nda balondan önce 200 bin dolara zor satılan dairelere şimdilerde 500 bin dolara alıcı çıkıyor. 

4 ayda yüzde 25 artar mı 
Ayşegül Akyarlı Güven, İstanbul'da son zamanlarda belli konut projelerinde kısa sürede fiyatların nasıl 'balon' yaptığını araştırdı. 
İşte Ayşegül Akyarlı Güven'in tespitleri 
İstanbul'da Levent'te proje üzerinden satışı yapılan 'Mashattan' evlerinde haziran ayında 170 bin dolara satışa sunulan daireler için 4 ay sonra 200 bin dolar talep ediliyormuş. Yapımcı firma genelde fiyatları 4 ayda yüzde 20-25 oranında artırmış.'Uphill-Court' adı ile Ataşehir'de inşa edilen binalarda yapımcı firma daire fiyatlarını yüzde 38 oranında artırmış.'Banu Evleri'nde ocak ayında 170 bin dolara satışa çıkarılan 3 odalı daireler şimdilerde 215 bin dolara satılıyormuş.Yapı Kredi-Koray ortaklığı tarafından 'Çekmeköy'de ekim ayında 193 bin euroya satışa çıkarılan 3 odalı daireler için şimdilerde yüzde 27 artış ile 245 bin dolar isteniyormuş. 

Balonun patlaması üzer 
Ataşehir'de 'Kentplus' adı ile inşa edilen 110 metrekarelik daireler 2 ay önce 200 bin dolardan satışa çıkarılmış. Şimdi fiyatları 260 bin dolar olmuş.Ağaoğlu grubunun geçen eylül ayında 'Mc Country' adı ile yapımına başladığı projede villa fiyatları 600 bin dolar iken şimdilerde 800 bin dolara, daire fiyatları 263 bin dolardan 370 bin dolara yükselmiş. 
Bu rakamlar gösteriyor ki, gayrimenkul fiyatlarında 'balon' oluşmuş. Ve 'şişkinlik devam ediyor'... İyi de, balonun ardında ne var Talep var... Talep olmasa yapıcılar, satıcılar fiyatları kısa sürede bu kadar şişirebilir mi Talebin kaynağı ne 1 Faiz, döviz, hisse senedi cazibesini kaybedince, elinde parası olanlar gayrimenkul yatırımına yöneldi. Bankalar konut kredilerini açtı. 2 Türkiye AB'ye giriyor. Yabancılar gelecek, gayrimenkul alacak, fiyatlar artacak havası basıldı. 3 Gayrimenkul fiyatlarındaki kısa süredeki artışlar, bu artışların gerçekçi olduğu ve artışın süreceği şeklinde algılandı. 
Bu piyasa bu 'balon' ile daha ne kadar büyür Balonu umursamadan gayrimenkul satın alanlar, balonlu fiyata güvenerek gayrimenkul yapanlar, gayrimenkule kredi veren bankalar ileride ne yapar Hep birlikte izleyeceğiz. 



</TEXT>
</DOC>
