<DOC>
<DOCNO> 380347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur13.html </URL>
<DATE> 2005/09/21/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
İstanbul'da temizlenen Kurbağalıdere’de tekne turu 
</HEADLINE>
<TEXT>

     Hülya YILMAZ DHA 

      ÇEVRE kirliliği yaratan ve dayanılmaz kokusu nedeniyle insan sağlığını tehdit eden Kadıköy yakasındaki Kurbağalıdere’de 10 yıl önce başlatılan ıslah ve temizleme çalışmaları tamamlandı. İSKİ Genel Müdürü Dursun Ali Çodur, Kurbağalıdere’de 1995’ten beri devam eden temizleme ve tarama çalışmalarının sona erdiğini ve deredeki pis kokunun önlendiğini söyledi. 
     Konuyla ilgili olarak Doğan Haber Ajansına açıklamalarda bulunan Çodur, DHA ekibi ile Kurbağalıdere’de tekne turu yaptı. 3 ay önce yine DHA ekibi ile aynı bölgede incelemelerde bulunan İSKİ Genel Müdürü Çodur, Kurbağalıere’deki kirliliğin ve pis kokunun sona ermiş olmasından dolayı çok mutlu olduğunu söyledi. Kurbağalıdere’deki altyapı ve ıslah çalışmalarının bitirildiğini kaydeden Çodur, dereye pis su akışının engellendiğini ifade ederek, Bugüne kadar Kurbağalıdere’nin ıslahı için 700 milyon dolar harcandı'' dedi Sadace son bir yıl içinde Kurbağalıdere’den 125 bin metreküp organik çamur çıkartıldığını açıklayan Çodur, İstanbullular’ın çevreye duyarlı olmaları gerektiğini belirtti. Çevreyi kirletmenin çok kolay, ancak temizlemenin zor olduğunu belirten Çodur, vatandaşlardan özellikle dereleri kirletmemelerini istedi. 
     
     HALI VE KANEPE BİLE ÇIKMIŞ 
     Kurbağalıdere'nin yüzeyini temizleyen bir araç ile temizlik yapan işçiler ise, dereden halı, elektirikli şofben, kanape gibi çok sayıda eşya çıkarıldığını söyledi. 
     İşçiler, özellikle Salı Pazarı'nın kurulduğu günlerde dereye oldukça fazla çöp atıldığını belirtti. Kurbağalıdere'ye atılan çöplerin, hemen Salı Pazarı'nın aşağısındaki iki köprünün altında biriktiğini kaydeden İSKİ Genel Müdürü Dursun Ali Çodur da, köprülerin yüksekliğinin yetersiz olması nedeniyle bunların altında temizlik çalışması yapamadıklarını ve bu yüzden buralarda deniz yüzeyi temizleme aracı ile temizlik yapabildiklerini anlattı. Bu bölgede biriken katı atıkların koku yapmadığını ancak kötü bir görüntü oluşturduğunu söyleyen Çodur, bu atıkların temizlenmiş bölgelere geçişini de dubalar yardımı ile önlediklerini belirtti 
     
     HALİÇ DE TARANIYOR 
     Kurbağalıdere’de yapılan tarama çalışmaların aynısının Haliç’de yapıldığını söyleyen İSKİ Genel Müdürü Çodur, bu bölgenin de 6 ay içerisinde temizleneceğini ifade ettii. Çodur, Haliç’de yapılan çalışmalarla ilgili olarak da, Haliç’e atıksu akışı engellendi, tarama çalışmaları bitirildikten sonra bu bölgede de sorun kalmayacak'' diye konuştu. İstanbul’daki bütün dereleri tamizleyeceklerini dile getiren Çodur, bunların başında Ayamama ve Küçükçekmece bölgesindeki derelerin geldiğini belirtti. 
     
</TEXT>
</DOC>
