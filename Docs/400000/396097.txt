<DOC>
<DOCNO> 396097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonspo12.html </URL>
<DATE> 2005/11/18/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Zaza Pachulia, takımının en skoreri oldu... 
</HEADLINE>
<TEXT>

     ABD Profesyonel Basketbol Ligi'ne NBA , TSİ bu sabaha karşı yapılan 3 maçla devam edildi. 
     Gürcü asıllı Türk vatandaşı Zaza Pachuliua'nın takımı Atlanta Hawks, deplasmanda American Airlines Salonu'nda yapılan ve yaklaşık 20 bin kişinin izlediği maçta Dallas Mavericks'e 87-78 yenildi. 
     Maçta ilk 5'de forma giyen Pachulia, 21 sayı, 6'sı hücum 6'sı savunma olmak üzere 12 ribaunt ve 3 asistle ''double-double'' yaparak takımının en skorer ismi oldu. Pachulia, 2 sayılık atışlarda 16'da 7, serbest atışlarda ise 11'de 7 isabet buldu. 
     Hawks'da ayrıca, 18 sayıyla Joe Johnson ile 15 sayı ve 10 ribauntla ''double-double'' yapan Al Harrington'ın çabaları yeterli olmadı ve ligde henüz galibiyet yüzü göremeyen Hawks, 8-0 ile yenilgi serisini sürdürdü. 
     Mavericks'de ise, Josh Howard 25 sayı ve 5 blok, ''double-double'' yapan Alman forvet Dirk Nowitzki de 20 sayı ve 13 ribauntla, galibiyeti getiren isimler oldular. 
     Günün bir diğer maçında Minnessota Timberwolves, sahasında Washington Wizards'ı 109-98 yendi ve 2 maçlık yenilgi serisine son verdi. 
     Minnesota'da, 25 sayı, 13 ribaunt ve 9 asistle ''double-double'' yapan Kevin Garnett, 17 sayı, 7 ribaunt ve 5 asistle Wally Szczerbiak, 16'şar sayıyla da Richie Fram ve Troy Hudson, takımlarını galibiyete taşıdılar. Böylece Minnesota, galibiyet ve yenilgi sayısını 4-4 eşitledi. 
     Öte yandan 33 sayıyla maçın en skorer ismi olan Gilbert Arenas, 15 sayıyla Caron Butler, 14 sayıyla da Brendan Haywood, yenilgiyi engelleyemedi. Wizards'ın 5 galibiyet ve 3 yenilgisi bulunuyor. 
     Günün son maçında ise San Antonio Spurs, sahasında Houston Rockets'ı 86-80 yendi ve 7-2'lik galibiyet serisi yakaladı. Rockets'ın ise 3 galibiyet ve 5 yenilgisi bulunuyor. 
     Lige, TSİ yarın sabaha karşı yapılacak. 
     
</TEXT>
</DOC>
