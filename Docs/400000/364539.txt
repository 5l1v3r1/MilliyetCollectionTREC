<DOC>
<DOCNO> 364539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/ekonomi/eko07.html </URL>
<DATE> 2005/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hattat'ın yatına tedbir kondu 
</HEADLINE>
<TEXT>


MUSTAFA SARIİPEK MUĞLA DHA 

Marmaris Netsel Marina'da bağlı bulunan 'Best' isimli, üç milyon dolar değerinde olduğu belirtilen fiber tekneye, Emin Hattat ve ailesi tarafından kullanıldığı gerekçesiyle TMSF tarafından ihtiyati tedbir konuldu. TMSF yetkilileri, teknenin, gerekli yasal işlemler tamamlandıktan sonra haczedilerek satılacağını açıkladı. 
Netsel Marina'da bağlı olan ve İş Genel Finansal Kiralama Şirketi adına kayıtlı olduğu saptanan 22 metre boyundaki lüks teknenin, alındığı tarihten bu yana Emin Hattat ve ailesi tarafından kullanıldığını saptayan TMSF yetkilileri harekete geçti. 
1988 yılında İngiltere'de yapılan, iki motorlu, beş kabinli, 12 kişilik, saatte 20 mil hız yapabilen teknede yetkililer bazı incelemeler yaptı. İnceleme sırasında aylardır, Netsel Marina'da bağlı olan teknenin, denize elverişlilik belgesi alabilmek için harç yatırıldığını gösteren makbuzun üzerinde, 2 Ağustos 2005 tarihinin yazılı olduğunu gören TMSF yetkilisi şunları söyledi 

Belge 2 Ağustos 2005 tarihli 
"Harç makbuzundaki belge 2 Ağustos 2005 tarihli. Oysa tekne aylardır Netsel Marina'ya bağlı. Hattat Ailesi tarafından da kullanılıyor. Kullanılan teknenin denize elverişlilik belgesi alış tarihi de eski olmalı. Tarih yanlışlığı olamaz. Çünkü makbuz üzerinde her şey çok açık yazılmış. Bunu da araştırıracağız. Ayrıca, denize elverişlilik belgesi yıllık olarak alınır ve her yıl yenilenir. Bu yenileme de günü gününe yapılır. Hattatlar'ın 25 trilyon liralık kredi borcu bulunuyor. 


</TEXT>
</DOC>
