<DOC>
<DOCNO> 350192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/siyaset/siy02.html </URL>
<DATE> 2005/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP, ABD'nin mi yanında 
</HEADLINE>
<TEXT>


AKP'li Yarbay, "Partileri Amerikan karşıtı olarak nitelemek yanlış. O zaman AKP, ABD'nin yanında mı " diye sorarken, Gündüz, "Başbakan'a değil aydınlara bakın" dedi 


AKP milletvekilleri, "CHP anti -Amerikancı" sözlerini şöyle değerlendirdi 
Ersönmez Yarbay AKP - Ankara Partileri Amerikan karşıtı olarak nitelemek yanlış. O zaman AKP, ABD'nin yanında mı Partiler Türkiye'nin yanında olmalı. Bugün ABD ile ilişkiler iyi olabilir, Türkiye menfaatleri icap ettirirse, başka zaman Rusya, İran ile ilişkiler iyi olabilir. Dış politika Türkiye'nin çıkarlarıyla alakalı yönlendirilir. Herhangi bir devlete sürekli karşı olunmaz, sürekli yanında da olunmaz. Bir partinin ABD'nin yanında olmaya hakkı olduğu gibi karşısında olmaya da hakkı vardır, bundan dolayı ayıplanamaz. 
Vahit Erdem AKP - Kırıkkale CHP, ABD karşıtı mı bilemem. Her ülkeye karşıtlık vardır ama bunun marjinal kalması lazım. Türk - Amerikan ilişkileri, Türkiye ve ABD için hayati önem taşıyor. ABD karşıtlığı, Türkiye'ye zarar verir. 
Turhan Çömez AKP - Balıkesir Başbakan'ın söylediği tamamen doğru. Türkiye'de esen veya estirilmek istenen anti - Amerikan rüzg rın muhalefetle ilgili boyutunu Başbakan net olarak ortaya koymuştur. 
Süleyman Gündüz AKP - Sakarya Başbakan'ın ne dediğine değil, aydınların bugünlerde Türk - Amerikan ilişkilerine dair ne yazdığına bakmak gerekir. 



</TEXT>
</DOC>
