<DOC>
<DOCNO> 395196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo33.html </URL>
<DATE> 2005/11/15/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Tigana, forvet oyuncularına çapraz koşularla gol çalışması yaptırdı 
</HEADLINE>
<TEXT>

     Beşiktaş, Gaziantepspor ile oynayacağı Turkcell Süper Ligi maçının hazırlıklarını sürdürdü. 
     Teknik direktör Jean Tigana yönetiminde BJK Nevzat Demir Tesisleri'nde yapılan antrenmanda, siyah-beyazlı futbolcular pas çalışması yaptı. Teknik direktör Tigana, antrenmanın son bölümünde forvet oyuncularını ayırarak, özel bir çalışma yaptırdı. Bu çalışmada forvet oyuncuları çapraz koşularla gol çalışması yaptılar. 
     İstanbul'a dün gece dönen Ailton antrenmana katılırken, pas çalışması sırasında sol ayak bileğinden sakatlanan Mustafa Doğan, antrenmanı yarıda bıraktı. Mustafa'nın önemli bir sakatlığının bulunmadığı bildirildi. 
     Çalışmaya sakatlıkları süren Sergen, Tayfur, Ahmet Dursun ve Gökhan katılmadı. 
     Siyah-beyazlılar yarın yapacakları çift antrenmanla Gaziantepspor maçı hazırlıklarını sürdürecek. 
     
</TEXT>
</DOC>
