<DOC>
<DOCNO> 372196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sonsiy18.html </URL>
<DATE> 2005/08/23/ </DATE>
<TIME> 18.20 </TIME>
<AUTHOR>  </AUTHOR>
<HEADLINE>
Baykal, Bülent Ersoy'un iddialarına cevap vermedi 
</HEADLINE>
<TEXT>

     CHP Genel Başkanı Deniz Baykal, sanatçı Bülent Ersoy'un bazı gazetelerde yer alan, halen bir partinin genel başkanı olan kişinin, sahne yasağının kalkması için kendisinden para istediği yönündeki iddialarına ilişkin gazetecilerin sorusu üzerine, ''Türkiye'nin gerçek gündemi bizim işimiz'' yanıtını verdi. 
     Antalya Ticaret ve Sanayi Odası'nın Ağustos ayı meclis toplantısı konuğu olarak çağrılan Baykal, toplantı öncesi gazetecilerin, Bülent Ersoy'un iddialarına yönelik sorularına karşılık, bu konuya ilişkin görüş açıklamak istemediğini söyledi. 
     Baykal, ''Buraya, Türkiye'nin ve Antalya'nın sorunlarını konuşmaya geldim. Onun dışında konuşacak bir şey yok. Türkiye'nin gerçek gündemi bizim işimiz. Bu konuyla ilgili gerekli görüşmeleri de ilgili kişilerle yaptım'' dedi. 
     
</TEXT>
</DOC>
