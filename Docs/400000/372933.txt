<DOC>
<DOCNO> 372933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/ekonomi/eko01.html </URL>
<DATE> 2005/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı 11.8, yerli 4.3 milyar dolarlık şirket satın aldı 
</HEADLINE>
<TEXT>


Türkiye'de yılın ilk sekiz ayında özelleştirme, halka arz ve şirketlerin el değiştirmeleriyle toplam 17 milyar dolarlık satış oldu. Bu satışlardan bir kısmı onay bekliyor. Onay gelirse Türkiye satış rekoru kıracak 

Orhan Tekeoğlu 

Bu yıl tarihinin en büyük özelleştirme ve satın almalarını yaşayan Türk şirketleri, 3 Ekim'deki AB görüşmeleri yaklaştıkça daha çok kıymete bindi. 2001 krizinde yüzde 9.5'lik küçülme ile dibe çakılan ve kelepir değerlerine düşen bu şirketler, son 2.5 yılda siyasi ve ekonomik istikrarın sağlanmasının ardından ekonominin de yüzde 9.9'luk rekor büyümesiyle cazip hale geldi ve yabancıların iştihanı kabartmaya başladı. 
Kriz dönemlerinde alıcılar nazlanırken, günümüzde ise satıcıların nazlandığı gözleniyor. Şirketlerin değerleri son iki yılda 2 - 3 katına çıkarken, satın almalar ve özelleştirmeler Cumhuriyet tarihinin rekorunu kırdı ve 2005 yılına damgasını vurdu. 2002 yılında sadece 614 milyon dolarlık şirket birleşmesi ve satın alma olurken, 2003 yılında bu rakam 1.4 milyar dolara, 2004 yılında da 2.5 milyar dolara ulaşmıştı. 

Rekor Telekom'da 
Son üç ayı çok yoğun olmak üzere bu yılın 8 ayında toplam 17 milyar dolarlık satın alma gerçekleşti. Bunların bir kısmı, yabancıya satış, bir kısmı birleşme ve bir kısmı da halka arz şeklinde gerçekleşti. 
Kuşkusuz 6 milyar 550 milyon dolarlık özelleştirme bedeliyle T. Telekom, yıla damgasını vuran şirket oldu. Bu yıl yapılan satışların 11.7 milyar dolarını kamu, 5.3 milyar dolarını da özel sektör gerçekleştirdi. Kamu ve özelde yabancıların şirket satınalmalarındaki payı yaklaşık 11.8 milyar olurken, yerli sermayenin alım miktarı ise 4.3 milyar düzeyinde oldu. 

Bankalara ilgi yoğun oldu 
Yapı Kredi'nin yüzde 54.7'si Koç - UniCredito ortaklığı olan Koç Finansal Hizmetler'e 1 milyar 160 milyon euroya satıldı. Avrupa'nın en büyük bankalarından Fortis, Dışbank'ı 880 milyon euroya satın aldı. Mersin Limanı'nın işletme hakkının Hamdi Akın'ın sahibi olduğu Akfen Grubu ile Singapur menşeli PSA ortaklığına 755 milyon dolara verilmesi de yılın en ilginç satışlardan biri oldu. 
Tüpraş'ın yüzde 14.4'lük hissesi 446 milyon dolara İMKB'de yabancı fonlara satılırken, Tansaş 387 bin dolara Koç Grubu'na geçti. Eti Alüminyum 305 milyon dolara Cengiz İnşaat'a geçerken, İstanbul Hilton da 255.5 milyon dolara Doğan Ailesi'nin sahibi olduğu Ortadoğu Otomotiv'e satıldı. TEB 216.8 milyon euroya BNP Paribas'a, Gima ve Endi 131 milyon dolara Carrefour'a, Tekel İkiz Kuleleri de 100 milyon dolara TOBB'a devredildi. 

Ernst Young Üç yılda 40 milyar dolarlık satış bekliyoruz Ernst Young Türkiye Kurumsal Finansman Bölüm Başkanı Can Deldağ, Türkiye'de şirket satışlarının için çok büyük bir potansiyel yakaladığını belirterek, "Şimdi satıcı piyasası, satıcının dediği oluyor" dedi. Deldağ, başta T. Telekom olmak üzere Tüpraş ve Erdemir'de bir iptalin yaşanması halinde bu olumlu sürecin aksayacağını ve 3 Ekim riskinden daha büyük risk doğurabileceğini söyledi. Türkiye'nin bu yıl şirket satışlarında zirvede bulunduğunu belirterek, önümüzde iki yılda da 20 milyar dolarlık satış yapılarak son üç yılda toplam 40 milyar dolarlık satın almaların gerçekleşebileceğini tahmin ettiklerini söyledi. 
Deldağ, "11 Eylül'den sonra kabuğuna çekilen yerli ve yabancı sermaye k rlı yatırımlar için yer arıyor" dedi. 

Satış için bekleyenler Telsim 2.8 milyar dolara satışta TMSF, Telsim'i 2 milyar 804 milyon dolar muhammen bedelden satışa çıkardı. Önyeterlilik için gerekli belgelerin en geç 19 Eylül günü saat 16.00'ya kadar Satış Komisyonu'na teslim edilmesi gerekiyor. İhale, 13 Aralık günü saat 10.00'da TMSF'de yapılacak. 
Telsim'le İngiliz Vodafone, Norveçli Telenor, Kuveytli MTC, Dubai kökenli Hatchison'un ilgilendikleri belirtiliyor. Yıl sonuna kadar tamamlanması beklenen Star Medya Grubu'nun satışından da 250 milyon dolar bekleniyor. 
Bu grup için Almanya'nın ikinci büyük televizyon kanalı SBS Broadcasting'in yanı sıra, yerli gruplar da talep gösteriyor. Yine Uzanlara ait çimento fabrikaların satış bedelinin de 500 milyon dolar olması bekleniyor. Uzanların çimento fabrikalarına Akçansa, Oyak ve Lafarge ilgi gösteriyor. 

Yerli, yabancının gözü Erdemir'de Erdemir'in yüzde 49'luk hissesinin blok satışı için açılacak ihelede 1.5 - 2 milyar dolarlık özelleştirme geliri bekleniyor. Ereğli Ortak Girişim Grubu olarak yerli yatırımcılar son günlerde atağa kalkarken Erdemir'i almaları halinde ödemeyi peşin olarak yapacaklarını açıkladı. 
Dünya çelik devi ABD'li Mittal'in yanı sıra Erdemir ihalesi için ön yeterlilik alan firmalar arasında Fransız Arcelor, Ukrayna'dan Azovstal-Metinvest Ortak Girişim Grubu, İngiliz - Hollanda ortaklığı Corus Group, Ereğli Ortak Girişim Grubu 34 Türk şirketi , Koç Holding, Rus şirketleri LebGoK-Oskol Ortak Girişim Grubu, Severstal ve NLMK-Open Joint Stock Company Novolipetsk Iron and Stell Corporation, Nurol-Limak-Özaltın-Alkol Pazarlama OGG, OYAK, Güney Kore'den Posco ve Zorlu Holding var. 

Arapların Tüpraş ilgisi Tüpraş'ın ihalesine katılmak isteyen Suudi Arabistan'dan üç, Kuveyt'ten bir grup, Çukurova Grubu, Petrol Ofisi ve Oyak'la görüşüyor. 
Yüzde 51'lik hissesi blok olarak özelleştirilecek olan Tüpraş' yerlilerden Oyak, Zorlu Holding, Anadolu Taşıma Ortak Girişim Grubu OGG , Enerji OGG, Petrol Ofisi, yabancılardan Tüpraş Aqusition Cons. OGG, Avusturyalı OMV, İngiliz-Hollanda şirketi Shell, İtalyan ENI, İspanyol REPSOL, Polonyalı PKN Orlen, Hindistan'lı Indian Oil ve Macar MOL şirketleri yer alıyor. Tüpraş'ın satışından yaklaşık 2 - 2.5 milyar dolarlık gelir bekleniyor. Tekel için bu yıl da talibi çıkmasa bile JTI ve Bat gibi şirketlerin 1 milyar 300 milyon doların altına inmeyeceği bekleniyor. İskenderun Limanı'nın işletme hakkının 300 milyon dolara devredilmesi beklenirken, İzmir Limanı'ndan da 1 milyar dolar hedefleniyor. 

Turkcell'in Alfa beraberliği 3.1 milyar dolara Telesonera ile anlaştığını ancak daha sonra bu kararından vazgeçen Çukurova Grubu, Rus Alfa Group'la 3.3 milyar dolara anlaştı. 
Alfa ile oluşturulan finansman paketi, yurtdışında kurulu bir Çukurova grubu şirketi olan Çukurova Finance International Limited'in alacağı 1.7 milyar dolarlık 6 yıl vadeli kredi ve yine yurtdışında kurulu bir Çukurova grubu şirketi olan Çukurova Telecom Holding Limited tarafından ihraç edilecek toplam 1.6 milyar dolarlık hisse senedine çevrilebilir 2011 yılı vadeli bonolardan oluşuyor. 

KAMU SEKTÖRÜ Satılan şirket Alan şirket Satış değeri - Durumu Türk Telekom Saudi Oger Lübnan 6 milyar 550 milyon dolar- atış için iptal davaları var. Atatürk Hava Limanı İşletmesi Tepe - Akfen Venture Türkiye-Avusturya 3 milyar dolar 15.5 yıllık işletme hakkı devri Mersin Limanı Akfen Türkiye - PSA Singapur 755 milyon dolar - 36 yıllığına kiralandı. Tüpraş İMKB'de yabancı fonlara satış 446 milyon dolar - Petrol - İş borsadaki satış için iptal davası açtı. Seydişehir Alüminyum Cengiz İnşaat 305 milyon dolar - Devir gerçekleşti, KİGEM'in açtığı dava sürüyor. Petkim Halka arz 267 milyon dolar İstanbul Hilton Ortadoğu Otomotiv 255.5 milyon dolar Tekel İkiz Kuleler TOBB 100 milyon dolar Kuşadası Tatil Köyü Boğaziçi Yat. Hold. 34.5 milyon dolar THY'deki KTHY payı Ada Havacılık KKTC 33 milyon dolar Toplam 11.746 milyar dolar 

ÖZEL SEKTÖR Satılan şirket Satılan pay Alan şirket Satış değeri Garanti Bankası Yüzde 25.5 GE Consumer Finance ABD 1 milyar 556 milyon dolar Yapı Kredi Bankası Yüzde 57.4 Koç UniCredito Türkiye-İtalya 1 milyar 160 milyon euro 1 milyar 427 milyon dolar Dışbank Yüzde 89.3 Fortis Bank Belçika 880 milyon euro 1 milyar 280 milyon dolar Tansaş Yüzde 70.7 Koç Grubu Migros Türk 387 milyon dolar Türk Ekonomi Bankası TEB Yüzde 42.1 BNP Paribas Fransa 216.8 milyon euro 266.6 milyon dolar Gima ve Endi Yüzde 60 CarrefourSA Türkiye -Fransa 131 milyon dolar Havaş Yüzde 60 TAV 105 milyon dolar Swissotel Yüzde 100 Fiba Grubu 100 milyon dolar Şekerbank Yüzde 35.5 Rabobank Hollanda 90 milyon dolar Toplam 5.343 milyar dolar 



</TEXT>
</DOC>
