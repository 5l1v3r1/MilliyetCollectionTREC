<DOC>
<DOCNO> 365061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/son/soneko37.html </URL>
<DATE> 2005/07/28/ </DATE>
<TIME> 14.50 </TIME>
<AUTHOR>  </AUTHOR>
<HEADLINE>
Ankara Defterdarlığı'nda motorlu taşıt vergisi için fazla mesai... 
</HEADLINE>
<TEXT>

     Ankara Defterdarlığı, motorlu taşıtlar vergisinin ikinci taksidi için personele fazla mesai yaptıracak. 
     Ankara Defterdar Vekili Cemal Boyalı yaptığı yazılı açıklamada, 2005 yılına ait motorlu taşıtlar vergisinin ikinci taksidinin ödeme süresinin 1 Ağustos Pazartesi günü sona ereceğini hatırlattı. 
     Mükelleflerin söz konusu vergiyi tahsilat yetkisi verilen banka ve özel finans kurumları ile vergi dairelerine ödeyebildiğini belirten Boyalı, şöyle devam etti 
     ''Bu amaçla Yeğenbey Vergi Dairesi Müdürlüğü, 30 Temmuz Cumartesi günü 09.00 ile 17.00 saatleri arasında, ödeme süresinin son günü olan 1 Ağustos Pazartesi günü de 08.00 ile 24.00 saatleri arasında tahsilat yapacaktır. 
     Yeğenbey Vergi Dairesi Müdürlüğü'nün Yeğenbey, Çatalhan, Ostim, Sincan, Siteler ve Gölbaşı Tahsilat şubeleri ise 1 Ağustos Pazartesi günü saat 08.00 ile 18.00 saatleri arasında tahsilat yapmaya devam edecektir.'' Boyalı, verginin son ödeme gününde muhtemel yoğunluk nedeniyle ortaya çıkabilecek sıkışıklığın önlenmesi için taşıt sahiplerinin son günü beklemeksizin vergilerini ödeme konusunda duyarlı davranmalarını da istedi. 
     
</TEXT>
</DOC>
