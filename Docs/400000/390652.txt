<DOC>
<DOCNO> 390652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/yazar/theper.html </URL>
<DATE> 2005/10/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Cumhuriyet, demokrasi, özgürlük, adalet 
</HEADLINE>
<TEXT>


Gece gündüz çalışmazsan 
Tutuma da alışmazsan 
Şimşeklerle yarışmazsan 
Yazık sana Türk çocuğu 

Erdi bayram günleri 
Neşe sevinç günleri 
Bugün Cumhuriyet'in 
Yıldönümü, ileri 

Bu dizeleri kim yazmış, sonra da kim bestelemiş bilmiyorum, hatırımda kalan tek şey ilkokulda okurken bu okul şarkısını gırtlağımızı yırta yırta okuduğumuzdu. Gırtlağımızı yırtmamız için kimse zorlamaz, biz bu duyguyu gerçekten yaşadığımız için sesimizin çıktığı kadar bağıra bağıra okurduk. İlkokul nere, bugün nere, aradan 47-48 sene geçmiş, dizeler h l aklımda. 
Bizim kuşağa ilkokul yıllarından verilmiş milli bir şuur vardı, bizler Cumhuriyet'in faziletini, demokrasinin değerini, ulu önder Atatürk'ün gençliğe hitabını ezbere bilerek yetiştik. 
Bugün Cumhuriyetimizin kuruluş yıldönümünde bilmeliyiz ki, demokrasi, cumhuriyet, özgürlük ve adalet soluduğumuz hava gibidir. Var olduğu sürece varlığını hissetmeyiz, ta ki kaybedene kadar. Onları kaybettiğimiz zaman değerini anlarız, ancak kaybolmaya yüz tuttu mu da çok şeyi kaybetmişizdir, geri dönüş için büyük mücadele vermek gerekir. 
Onun için, demokratik Cumhuriyet'in kıymetini bilen bir gençlik yetiştirmek, kuvvetler ayrılığının üçüncü gücü olan adaletin üzerine titremek zorundayız. Bunun başka alternatifi yoktur. 
Bugün Cumhuriyet'in 
Yıldönümü, ileri. 



</TEXT>
</DOC>
