<DOC>
<DOCNO> 353694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/20/son/sonsiy01.html </URL>
<DATE> 2005/06/20/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Meclis tatil öncesi yoğun mesaide 
</HEADLINE>
<TEXT>

     Meclis, bekleyen bazı önemli tasarı ve teklifleri Genel Kurul’dan geçirmek için tatil öncesi yoğun çalışacak. 
     1 temmuzda tatile girmesi planlanan Türkiye Büyük Millet Meclisi, tatil öncesi bekleyen birçok yasa tasarısı için fazla mesai yapacak. Özellikle IMF'nin haziran sonuna kadar çıkarılmasını beklediği öncelikli yasalar yetiştirilmeye çalışılacak. 
     Bankacılık Yasası, bu düzenlemeler içinde en önemlilerinden biri. 200 maddeden oluşan ve geçen hafta Plan Bütçe Alt Komisyonu’nda görüşülen tasarının, bu hafta Komisyon’a gelmesi bekleniyor. Haziran ayının son haftasında Meclis Genel Kurulu’nda görüşülmesi planan tasarı, TMSF ve BDDK’nın işleyişine yönelik değişiklikler öngörüyor. 
     Yine 200 maddelek bir başka tasarı da yaz sıcağında Meclis’i daha da ısıtacağa benziyor. Sosyal güvenlik kuruluşlarını tek çatı altında toplayan ve herkese sosyal güvence sağlayan Genel Sağlık Sigortasına Yönelik Tasarı da, Genel Kurul’dan çıkarılmayı bekliyor. Ancak tasarı üzerinde muhalefetle iktidar tartışması devam ediyor. CHP'liler,önerinin bu haliyle Genel Kurul’a inmesi durumunda çalışmaları engelleyeceklerini söylüyor. 
     
</TEXT>
</DOC>
