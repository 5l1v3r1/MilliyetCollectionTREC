<DOC>
<DOCNO> 373857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/son/sonspo35.html </URL>
<DATE> 2005/08/29/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Diyarbakırspor Başkanı Beşiktaş maçının sonucundan memnunuz 
</HEADLINE>
<TEXT>

     Diyarbakırspor Kulübü Başkanı Abdullah Akyıl, Beşiktaş'tan bir puan almanın çok önemli olduğunu ve her şeye rağmen sonuçtan memnun olduklarını söyledi. 
     Akyıl, AA muhabirine yaptığı açıklamada, dün deplasmanda Beşiktaş maçında şansız bir beraberlik yaşadıklarını belirtti. 
     Takımın genel durumun iyiye gittiğini ve memnun olduklarını kaydeden Akyıl, şanssızlığı kırmaları halinde maçlarda daha iyi sonuçlar alacaklarını aktardı. 
     Hakem düdüğü çalana kadar futbolcunun maça motive olması gerektiğini, takımlarının biraz daha tecrübeli olması halinde dünkü maçtan galibiyetle ayrılabileceklerini dile getiren Akyıl, şöyle dedi 
     ''Maçta ikinci golü de yakalayabilirdik. Her şeye rağmen sonuçtan memnunuz. Beşiktaş'tan bir puan almak çok iyi oldu. Beşiktaş ve Fenerbahçe gibi ligin iyi takımlarından puan aldık. Bunun için de mutluyuz. Takım ilk kez seyircili bir maçta oynadı. Seyirci baskısı da sonucu etkiledi.'' Akyıl, basında maçta olaylar çıktığı yönünde haberlerin yer aldığını, Beşiktaş ile hiçbir sorunlarının bulunmadığını ve ilişkilerinin çok iyi olduğunu belirterek, maçta çıkan olayların kendileriyle bir alakasının bulunmadığını sözlerine ekledi. 
     
</TEXT>
</DOC>
