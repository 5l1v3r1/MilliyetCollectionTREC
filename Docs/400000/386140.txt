<DOC>
<DOCNO> 386140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/12/son/sontur02.html </URL>
<DATE> 2005/10/12/ </DATE>
<TIME> 00.45 </TIME>
<AUTHOR>  </AUTHOR>
<HEADLINE>
Ankara'da kalorifer kazanı patladı 4 yaralı 
</HEADLINE>
<TEXT>

     Haymana’da kalorifer kazanı patlayan bir binanın iki katında kısmen çökme oldu. Olayda, biri 6 aylık bebek, 4 kişi yaralandı. 
     AA muhabirinin emniyet yetkililerinden aldığı bilgiye göre, Haymana Çaldağ Mahallesi Cami Sokak’taki 4 katlı Çetinkaya Apartmanı’nın, kalorifer kazanı saat 23.30 sıralarında henüz belirlenemeyen bir nedenle patladı. 
     Binanın iki katının kısmen çöktüğü patlamada, Hasan Ceyhan 6 aylık , Gülşah Ceyhan ve Meryem Karaca ile yoldan geçmekte olan seyyar satıcı Mustafa Durna yaralandı. 
     Haymana Devlet Hastanesi’ne kaldırılan yaralılardan durumunun ağır olduğu bildirilen bebek Hasan Ceyhan Ankara’ya sevkedildi. 
     Kazanın ardından olay yerine gelen Haymana İlçe Emniyet müdürlüğü ekipleri çevre güvenliğini alarak soruşturma başlatırken, bölgeye Ankara’daki hastanelerden de ambulans istendiği bildirildi. 
     
</TEXT>
</DOC>
