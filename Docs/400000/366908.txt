<DOC>
<DOCNO> 366908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/04/spor/spo30.html </URL>
<DATE> 2005/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>



TSYD'den dörtlü Marmara Kupası 

TÜRKİYE Spor Yazarları Derneği TSYD , İkinci Lig takımları arasında dörtlü turnuva düzenliyor. TSYD Marmara Kupası adı altında 17-19 Ağustos tarihlerinde Beylerbeyi 75. Yıl Stadı'nda yapılacak turnuvaya Sakaryaspor, Kocaelispor, İstanbul Büyükşehir Belediyespor ile Yalovaspor katılacak. 

Serhat turladı 

ŞAMPİYONLAR Ligi ikinci ön eleme rövanşında Serhat'ın forma giydiği Anderlecht, Azeri Neftchi'ye deplasmanda 1-0 yenilmesine karşın 5-0'lık skorun avantajıyla turu geçti. Serhat 64'te Goor'un yerine oyuna girdi. Diğer sonuçlar Haka - Valerenga 1-4, M.Haifa - Malmö 2-2, L.Moskova - Rabotnicki 2-0, Sheriff - Partizan 0-1, CSKA Sofya - Tiran 2-0, S.Bükreş - Shelbourne 4-1, Hajduk - Debrecen 0-5, Brondby - D.Tiflis 3-1, Thun - D.Kiev 1-0, Rapid - Dudelange 3-2. 

Nevin'den rekor 

GENÇLER Atletizm Ligi rekorla başladı. Konya'da gerçekleştirilen organizasyonda piste çıkan Nevin Yanıt, 100 metre engellide 13.45'lik derecesiyle 13.75 ile kendisine ait olan Türkiye Rekoru'nu geliştirdi. 

UEFA'dan görev 

UEFA Hakem Komitesi, FIFA kokartlı hakemler Mustafa Çulcu ve Cem Papila'ya UEFA Kupası maçlarında görev verdi. Mustafa Çulcu, 11 Ağustos'ta oynanacak Mainz - Keflavik maçını, Cem Papila ise 25 Ağustos'ta yapılacak Lokomotiv Plovdiv - OFK Belgrad mücadelesini yönetecek. 

Karting'de yeni heyecan 

Türkiye Karting Şampiyonası'nın 4. ayağı 6 - 7 Ağustos'ta İstanbul Tuzla Pisti'nde yapılacak. Mini, Jica ve Formula A kategorilerinde gerçekleşecek yarışta 6 Ağustos cumartesi günü serbest antrenmanlar koşulacak. 7 Ağustos pazar günü de sıralama turlarının ardından saat 13.00'te yarışın startı verilecek. 

Atölye Kazaz zaferle döndü 

Dünya Ralli Şampiyonası'nın Finlandiya Rallisi öncesi araçlarının son ayarlarını yapmak üzere Tampere'deki Pirelli Rallisi'nde parkura çıkan Atölye Kazaz ekibinden Kristian Sohlberg, mutlu sona ulaştı. Skoda'dan Paasonen'i geride bırakan Sohlberg, en yakın rakibi Toyota Corolla WRC piloti Latvala'yı 14.8 saniye geride bıraktı. Finlandiya'daki ilk zaferini kazanan Sohlberg kupasını Tampere güzelinden aldı. 

Castrol'den F1 fırsatı 

Castrol'ün Türkiye Grand Prix'si için başlattığı internet kampanyası kapsamındaki yarışta en iyi zamanı yapan İstanbul'daki dev mücadele için bilet kazanacak. www.castrol.com.tr sitesindeki Castrol Formula One - Türkiye yarışında elde edilecek skora göre her hafta ilk 100 kişi tişört, sonraki 150 kişi şapka ödülü alacak. 


</TEXT>
</DOC>
