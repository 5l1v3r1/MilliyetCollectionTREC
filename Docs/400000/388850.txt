<DOC>
<DOCNO> 388850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/22/son/sontur02.html </URL>
<DATE> 2005/10/22/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Fatih'te yangın 3 gecekondu'da hasara yol açtı... 
</HEADLINE>
<TEXT>

     Fatih'te yangın sonucu 3 gecekonduda maddi hasar meydana geldi. 
     Sulukule Neslişah Mahallesi Niyazi Mısri Sokak'taki bir gecekonduda çıkan yangın, kısa süre sonra bitişik haldeki 2 gecekonduya sıçradı. 
     Bazı bölümleri ahşap olan gecekonduların bitişik bulunması nedeniyle kısa sürede büyüyen yangına önce vatandaşlar, hortumlarla su sıkarak müdahale etmeye çalıştı. 
     Bu sırada gecekondular ile çevredeki binalarda oturan çok sayıda vatandaş da endişeli anlar yaşayarak sokağa çıktı. 
     Yangın, olay yerine gelen itfaiye ekipleri ve kendilerine yardım eden vatandaşların çabasıyla daha fazla büyümeden söndürüldü. 
     Üç gecekonduda maddi hasara yol açan yangının çıkış nedeni araştırılıyor. 
     
</TEXT>
</DOC>
