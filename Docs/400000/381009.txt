<DOC>
<DOCNO> 381009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/23/son/sonyas11.html </URL>
<DATE> 2005/09/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
İslami Barbie Fulla 
</HEADLINE>
<TEXT>

     Batı'nın simgesi gördükleri Barbie oyuncak bebeklere savaş açan Arap ülkelerinde meydan İslami değerlerle yüklü bebeklere kaldı. Şimdi Arap dünyasındaki Barbie çılgınlığının yeni adı tesettürlü bebek 'Fulla'. 
     İranlıların Sara'sı, Faslıların Osmanlı Sarayı'nda bir cariyeyi çağrıştıran Leyla'sı ve Michigan'lı bir firmanın Razanne'sinden sonra Suriyeli NewBoy Design Studio adlı firma da Fulla'yla Arap çocukların kalbini fethetti. Fulla, Akdeniz bölgesinde yetişen bir tür yasemin. Yalnız Suriye değil, Mısır, Ürdün ve Katar'daki dükk nlar pembe renkli Fulla ürünlerinden geçilmiyor. 
     Firmanın yöneticisi Favaz Abidin, "Reklamlarımız pozitif mesajlarla yüklü Fullalar dürüst, sevgi dolu, şefkatli, ve anne-babalarına saygılı" diyor. Fulla yetkilileri, Barbie'nin erkek arkadaşı Ken'in benzerini üretmek yerine kızların özeneceği 'Doktor Fulla' ve 'Öğretmen Fulla'ları çıkarmaya hazırlanıyor. 
     Fulla çılgınlığı sadece bebeklerle sınırlı değil. 2003'te piyasaya giren Fulla, elbiseden çiklete, okul gereçlerinden bisiklete kadar birçok üründe marka haline gelmiş durumda. 
     Kişi başına aylık gelirin 100 dolar olduğu Suriye'de bir Fulla bebeğin fiyatı 16 dolar. Ancak yüksek fiyatlarından yakınsalar da birçok aile çocuklarını okula Fulla marka eğitim gereçleriyle gönderdi. 
     
</TEXT>
</DOC>
