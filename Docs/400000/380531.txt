<DOC>
<DOCNO> 380531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/son/sondun38.html </URL>
<DATE> 2005/09/22/ </DATE>
<TIME> 21.45 </TIME>
<AUTHOR>  </AUTHOR>
<HEADLINE>
İtalya'nın iade ettiği Hüseyin Osman cinayete teşebüsten suçlandı... 
</HEADLINE>
<TEXT>

     İtalya’nın, 21 Temmuz’da Londra’da düzenlenen saldırıların zanlısı olarak İngiltere’ye iade ettiği Hüseyin Osman cinayete teşebbüs ve patlayıcıya sahip olmakla suçlandı. 
     Londra polisi, Hamdi İsak olarak da bilinen Etiyopya doğumlu İngiliz vatandaşı Osman’ın cinayet tertiplemek ve cinayete teşebbüsün yanı sıra patlamalar tertiplemek ile öldürme ve yaralama amaçlı patlayıcıya sahip olmakla suçlandığını açıkladı. 
     Açıklamada, Osman’ın yarın başkent Londra’da Ceza Mahkemesi’nde yargıç önüne çıkacağı belirtildi. 
     Hakkında uluslararası tutuklama emri çıkarılan İshak, 29 Temmuz’da Roma’da tutuklanmıştı. 
     İshak, Londra’daki ulaşım sistemlerine saldırılarda yer aldığını itiraf etmiş, ancak amaçlarının insanları öldürmek değil, korkutmak olduğunu söylemişti. 
     Bu saldırılarla ilgili olarak tutuklanan İbrahim Muhtar Said, Yasin Ömer ve Remzi Muhammed de cinayet tertiplemek, cinayete teşebbüs ve patlayıcıya sahip olmakla suçlanmıştı. Cezaevinde bulunan bu üç kişi kasım ayında mahkemeye çıkacak. 
     21 Temmuz’daki bombalı saldırı girişimlerinde can kaybı meydana 
     gelmemişti, ancak 52 kişinin öldüğü 7 Temmuz saldırılarından sonra yapılan bu saldırı girişimleri başkentte kaosa ve paniğe yol açmıştı. 
     
</TEXT>
</DOC>
