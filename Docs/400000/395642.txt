<DOC>
<DOCNO> 395642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/17/siyaset/siy04.html </URL>
<DATE> 2005/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka basına dava açmış 
</HEADLINE>
<TEXT>


Danimarka hükümetinin, gazetecilere kaynaklarını açıklaması için dava açtığı, gazetecilik örgütlerinin raporlarında yer aldı 

ANKARA ANKA 


BAŞBAKAN Recep Tayyip Erdoğan'ın Roj TV nedeniyle ortak basın toplantısına katılmayarak Türkiye'ye dönmesine "şaşırdığını" ifade eden Anders Fogh Rasmussen'in başında bulunduğu Danimarka hükümetinin de gazetecilere dava açtığı, internete sınırlamalar getirdiği ve lisansını iptal ettiği radyo istasyonu bulunduğu ortaya çıktı. 

Nazi radyosuna işlem 
Birçok ülkede basın özgürlüğü konusunda araştırmalar yapan Sınır Tanımayan Gazeteciler örgütünün raporlarına göre, Danimarka en iyi durumda olmasına rağmen basın yasaklamalarına gidilebiliyor. 
Örgütün 2002 Danimarka raporuna göre, 7 Kasım 2001'de bu ülkedeki radyo - televizyon yayın rejimini düzenleyen Radio - og, tv - noeunet, yerel Neo - Nazi istasyonu Radyo Oasis'in lisansını iptal etti. 
Nazi partisi yetkilisi de cezanın siyasi amaçlı olduğunu ve iptali için mahkemelere başvuracaklarını bildirmişti. İptal başvurusu sonuçlanıncaya kadar radyonun yayınına devam etmesi kararlaştırıldı. 

Gazetecilere dava 
Örgüt, Irak'ta kitle imha silahlarının varlığı konusunda kuşku yaratan ve Savunma İstihbarat Teşkilatı'nın FE bir ajanından sağlanan bilgileri yayımladıkları için muhafazak r günlük gazete Berlingske Tidende'nin muhabirleri Jesper Larsen ve Michael Bjerre hakkında getirilen suçlamaları da Nisan 2004'te kınamıştı. 
26 Nisan'da sorgulanan iki muhabir hakkında "3. bir tarafın yasa- dışı bir biçimde sağladığı bilgileri yayımladıkları" gerekçesiyle dava açılmıştı. 
Danimarkalı gazetecilerin 6 ay hapisle cezalandırılma olasılığı bulunuyor. 


</TEXT>
</DOC>
