<DOC>
<DOCNO> 396013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sondun13.html </URL>
<DATE> 2005/11/18/ </DATE>
<TIME> 11.40 </TIME>
<AUTHOR>  </AUTHOR>
<HEADLINE>
Hollanda'da şiddet... İki ayrı polis bürosuna saldırı 
</HEADLINE>
<TEXT>

     Hollanda'nın Dordrecht kentinde iki ayrı semtte polis bürolarına saldırı düzenlendi. 
     Polis, saldırılarda ölen ya da yaralanan olmadığını, maddi hasarın meydana geldiğini açıkladı. 
     Açıklamada, bu sabaha karşı kentin Sterrenburg semtindeki polis bürosunu yakmak isteyen kişiler önce camları kırarak içeri girmek istediler, camları kıramayınca binanın arkasından içeriye motolofkokteyli attılar, çıkan yangın kısa sürede söndürüldü. 
     Bu yangının hemen ardından Wielwijk semtinde de bir polis bürosu kundaklandı ve kısa sürede yayılan yangın önemli hasara yol açtı. 
     Yangın nedeniyle çevredeki evlerin bazılarının boşaltıldığı belirtildi. 
     Polis, görgü tanıklarının ifadeleri doğrultusunda 4 saldırgan gencin arandığını bildirdi. 
     
</TEXT>
</DOC>
