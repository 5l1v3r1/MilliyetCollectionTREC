<DOC>
<DOCNO> 390336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/28/spor/yguven.html </URL>
<DATE> 2005/10/28/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Gücün olmadıktan sonra 
</HEADLINE>
<TEXT>



Bugün, "yeter"... 
Haftaya ,"genel"... 
Pek yakında, "Galatasaray üzerine hileler"... 
Sayın Özhan Canaydın'ın sıra dışı çıkışıyla "makara" yapmak haddimize değil ama arkasında kitleler olmayan bir başkan açıklaması neye yarar pek anlayamadım ben. 
Söyledikleri mi yanlış 
Hayır... Asla... 
Mesela "Kuralsızlık kuralsa biz de bilelim"... 
Ya da 
"Bu ülkede yasalara uymamanın cezası yok da, ödülü mü var" 
Sonuna kadar doğru tespitler. Ciddi ve yerinde uyarılar... 

Alay konusu fair-play 
Lakin, ha ben söylemişim, ha Galatasaray başkanı... Bir avuç "haklıdır" diyen mantıklı ve sorumluluk sahibi insan onaylar o kadar. 
İşte, sezon başından beri tribünden bağıranlar, kendi başkanlarını bu hale getirdiler sonunda. 
İstediğin kadar fair-play sahibi ol... Gücün olmadıktan sonra. 
Zaten sayın Canaydın'ın gücünü yitirmesindeki ilk adım da fair-play ödülü almak oldu ya. 
Nice "entel" Galatasaraylılar hatırlıyorum ki, centilmenlik ödülüyle dalga geçmekteydiler ve şu anda "Fenerbahçe tsunamisi"nden sığınacak liman aramaktalar bu beyler. 

Aziz Yıldırım gerçeği 
Açık konuşalım... Bir tek Fenerbahçe Başkanı'nın kitlelere dönük konuşmaları önemlidir bu sıralar. Bir tek onu dinleyenler vardır. 
Sayın Yıldırım'ın da "gücün egemen olması"na ilişkin herhangi bir sorunu bulunmamaktadır. Hatta, "memnundur" diyebiliriz. Veya memnun gibi durmaktadır. 
Doğaldır... Çünkü güç ondadır. 
Bu ülkenin gelmiş geçmiş en kalite başkanlarından sayın Atay Aktuğ çıksa, aynı konuda bir iki laf etse... Tabi edebilirse... Başta Trabzonsporlular olmak üzere kim dinleyecektir 
Beşiktaş Başkanı ise konuşamayacak kadar derin sorunların içindedir şu anda. Ne hali vardır, ne vakti. Konuşsa dinleyecek tribünleri bulabilir mi o da ayrı mesele. 
Ve Anadolu kulüplerinin başkanları. Yaşam savaşı veren insanların hak, hukuk, etik tartışmaya mecali mi kalmıştır 

Sancaksız "adalet yürüyüşü" 
Galatasaray Başkanı isyan etti, izleyin bakalım ne olacak şimdi. 
Ben söyleyeyim... Hiçbir şey. 
Çünkü Galatasaraylılar eski ve faal yöneticilerinden Ali Sami Yen önünde kameralara oynayan taraftara kadar, hepsi- elbirliği ile onun gücünü yok etti. 
Noktasına kadar doğru olsa bile, arkasından kitleler iteklemeyen hangi laf önemli günümüzde 
Kimin adına konuştu başkan, kime gitti mesajlar .. "İstifa" diye bağıran tribünlere mi 
Alay ettikleri fair-play ödülü, haksızlık isyancılarının "adalet yürüyüşünde" sancak olabilirdi oysa. 
Kontrolsüz güce daha büyük bir güçle karşılık vererek ortalığı toz duman etmek yerine, o gücü fair-play düzlemine çekebilmek şansı çoktan kaçtı ne yazık ki. 

Ne işe yarar Tahkim 

Şu anda Futbol Federasyonu'da "Tahkim" diye bir kurul var mı gerçekten 
Var mı .. İşe yarar mı .. İnanılır mı onun vereceği kararlara 
Bir tehdit mektubu ile çil yavrusu gibi dağılan, "istifa edin" baskısına boyun eğdikleri Federasyon Başkanı'nın "geçici bir süre için" fikrini değiştirmesiyle masaya oturan ve Beşiktaş Asbaşkanı "sorumlu" gibi gözükmesin diye gidip - gelen saygıdeğer kurul üyeleri, gerçekten bir "kurul" mu şimdi 
İnanabilir miyiz onlara 
Açık söyleyeyim ben "adalet"ten geçtim daha kimden emir aldıklarını, kimden tırstıklarını, kimi memnun etmeye çalıştıklarını bile anlamış değilim. 
Gelen vuruyor giden vuruyor Tahkim'e... 
Bir gün "güle güle" diyen, ertesi "otur yerine" diye emir veriyor. Söylentiye göre hakaret edenler bile varmış. 
Haberler, "Tahkim Kurulu üyelerinden altısı üzerinde büyük ağırlığı olan Murat Aksu" tespitiyle başlıyor... "Tahkim Kurulu'nu darmadağın eden Levent Bıçakcı" diye sürüyor. Fenerbahçe Başkanı Yıldırım, "Peşlerini bırakmam" diyor. 
Bu mu futbolumuzun adalet mekanizmasındaki kararları tartışılamaz zirve noktası. 
Bu kurul mu kesecek parmağımızı hukuk adına 
Şayet tırnağını kestiren varsa bu kurula, acırım ona. 
Ben hukukçu olsam, imajımı zedeledikleri için dava açardım Tahkim Kurulu'na. 

Derbi cezası işe yaradı mı 

Derbi maçlarda yaşadığımız rezaletler, toplumsal huzuru ve morali bozduğu için seyircilere bir ceza verilmişti 
"Rakip sahaya gitmeniz yasak"... 
Gerçekten de bin kişi maç seyredecek diye ki o bin kişi arasında maç seyretmeye gelenler bir avuçu geçmezdi - 70 milyonun yüreği ağzına geliyordu her derbide. 
Cezalar acıtırdı, kısıtlayıcı olurdu. Boşunaydı insan haklarına baş vurmak. Ama boş dumadık, mıncıkladık. 
Neyse, bugün ceza bitti. Bakalım cezanın "islah edici" niteliği gerçekleşti mi 
Hiç sanmıyorum... Çünkü fırsat bırakmadık. 

Yılmaz'ın referansı 

Birisi çıkıp da "Sen Trabzonspor Başkanı olsan Gökdeniz'e ceza veremezlerdi" dese, olay çıkartırdım kesin. 
"Ne demek istiyorsun sen kardeşim" .. 
Öyle ya .. Gökdeniz isimli futbolcumuz, gençliğinden, acemiliğinden, kandırıldığından diyelim ahlaken ve kanunen bir suç işlemiş. Ben nasıl engel olurum ceza almasına 
Nasıl ve neden 
Ahlaken ve kanunen suç sayılan davranışlar benim için doğal ve sıradan mı sanıyor da "sen olsan Gökdeniz'e ceza veremezlerdi" diyor patavatsız 
Yapışırdım yakasına "söyle" derdim, "Ne demek istiyorsun sen kardeşim" .. 
Ben bir hayalperestim 
Aynı cümleyi sayın Mehmet Ali Yılmaz bir "iftihar vesilesi" olarak kendine yakıştırdığında hayret ettim 
"Ben Trabzonspor Başkanı olsam, Gökdeniz'e ceza veremezlerdi" .. 
Helal olsun sana sayın bakanım. 
Bu ülkenin çağ atlamasında az emeğiniz geçmemişti belli ki hizmete doyamamışsınız. 
Suçlu da olsa, evlatlarınıza sahip çıkmanız sizin asaletiniz. 
Gelin de biraz daha köpürtün şu futbolumuzu. Biraz hareket verin. Canlılık getirin. 
Hasretle bekliyoruz sizi. 
Aslında sayın Yılmaz'ın da pek suçu yok hani... 
Oyun o kadar kuralsız oynanıyor ki, oyuna gireceklerde ön şart olarak "kural tanımazlık" gibi meziyetler aranıyor artık. 
Sayın Yılmaz'ın niyeti geri dönmek... Hünerlerini sergiliyor şimdi. 



</TEXT>
</DOC>
