<DOC>
<DOCNO> 378806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/guncel/axgun01.html </URL>
<DATE> 2005/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet yemini üzdü 
</HEADLINE>
<TEXT>


TBMM, yargı, askeriye ve üniversiteleri kapsam dışı bırakan Kamu Görevlileri Etik Sözleşmesi, öğretmenleri üzdü. Yemindeki çıkar sağlamaya yönelik ifadeler rahatsızlık yarattı. 'Bizim rüşvetle ne işimiz olur ki' diyen öğretmenler, yönetmeliğin iptali için dava açtı 

Öğretmenim 5 - Abbas Güçlü 

Türkiye'de enteresan gelişmeler oluyor. Tek işi eğitim ve çocuklar olan öğretmenin, rüşvetle, avantayla, hortumculukla ne işi olabilir Başkalarına değil de neden onlara Kamu Etik Sözleşmesi imzalattırılıyor. Devleti yönetenlerin böyle bir şüpheleri mi var ki onlar da bu kapsama alındı. 
Yoksa vurun abalıya misali, öğretmenlere bir darbe de Etik Kurul mu vurmak istiyor Üstelik başında eski bir milli eğitim bakanı varken... 

Dünyada örneği yok 
Başkalarını bilmem ama öğretmenler bu durumdan fazlasıyla rahatsız. Etik Sözleşmesi'nin ya yeniden düzenlenmesini istiyorlar ya da kendilerinin de üniversite öğretim üyeleri gibi kapsam dışı bırakılmasını arzu ediyorlar. 
Eğitime yönelik benzeri sözleşme ve deklarasyonlar, dünyanın her yerinde var. Hatta Uluslararası Çalışma Örgütü ILO'nun kabul ettiği ve dünyadaki on milyonlarca öğretmenin imzaladığı Eğitim Enternasyonali Mesleki Etik Deklarasyonu da bulunuyor. Üç sayfalık bu metinde, 14 maddede öğretmenin topluma, mesleğine, öğrencilere, meslektaşlarına, yöneticilerine, velilere karşı sorumlulukları uzun uzadıya dile getiriliyor. Ama tek maddesinde dahi çıkar ilişkilerinden ve menfaatlerden söz edilmiyor. 

Neden öğretmenler 
Diğer kamu çalışanları, bu konuda ne düşünüyor bilmiyoruz. Eminiz ki onlar da böylesi bir metni içlerine sindirememişlerdir. Ancak öğretmenler ve onlara en değerli varlıkları olan çocuklarını emanet eden veliler, böylesine bir sözleşmeyi kabullenmek istemiyorlar. 
Hükümet, yürürlüğe girdiği 13 Nisan'dan bugüne kadar farklı tartışmalara neden olan etik kurul ve etik sözleşme konusunda, yeniden bir değerlendirme yapmalıdır. Hem de hiç zaman geçirmeden.. 

İşte mahkemelik olan Kamu Etik Sözleşmesi 

Kamu hizmetinin her türlü özel çıkarın üzerinde olduğu ve kamu görevlisinin halkın hizmetinde bulunduğu bilinç ve anlayışla 
Halkın günlük yaşamını kolaylaştırmak, ihtiyaçlarını en etkin ve verimli bir biçimde karşılamak, hizmet kalitesini yükseltmek ve toplumun memnuniyetini artırmak için çalışmayı, Görevimi insan haklarına saygı, saydamlık, katılımcılık, dürüstlük, hesap verilebilirlik, kamu yararını gözetme ve hukukun üstünlüğü ilkeleri doğrultusunda yerine getirmeyi, Dil, din felsefi inanç, siyasi düşünce, ırk, yaş, bedensel engeli ve cinsiyet ayrımı yapmadan, fırsat eşitliğini engelleyici davranış ve uygulamalara meydan vermeden tarafsızlık içerisinde hizmet gereklerine uygun davranmayı,Görevimi, görevle ilişkisi bulunan hiçbir gerçek veya tüzel kişiden hediye almadan, maddi ve manevi fayda veya bu nitelikte herhangi bir çıkar sağlamadan, herhangi bir özel menfaat beklentisi içinde olmadan yerine getirmeyi,Kamu malı ve kaynaklarını, kamusal amaçlar ve hizmet gerekleri dışında kullanmamayı, bu mal ve kaynakları israf etmemeyi, Kişilerin dilekçe, bilgi edinme, şik yet ve dava açma haklarına saygılı davranmayı, hizmetten yararlananlara, çalışma arkadaşlarıma ve diğer muhataplarıma karşı nazik, ölçülü ve saygılı hareket etmeyi, Kamu Görevlileri Etik Kurulu'nca hazırlanan yönetmeliklerle belirlenen etik davranış, ilke ve değerlere bağlı olarak görev yapmayı ve hizmet sunmayı taahhüt ederim. 

Ayrıntılar Milliyet Gazetesi'nde 

YARIN Öğretmenler neden suskun 

</TEXT>
</DOC>
