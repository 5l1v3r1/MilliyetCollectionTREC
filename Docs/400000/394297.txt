<DOC>
<DOCNO> 394297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yasam/ayas.html </URL>
<DATE> 2005/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahvehanelere sigara yasağı 
</HEADLINE>
<TEXT>


TBMM Sağlık Komisyonu Başkanı Cevdet Erdöl öncülüğünde 73 milletvekilinin verdiği sigara karşıtı yasa önerisi onaylanırsa, bazı açık alanlarda da sigara içilemeyecek... 

BÜLENT SARIOĞLU Ankara 

İktidar ve muhalefeti sigaraya karşı birleştiren yasa önerileri, TBMM Sağlık Komisyonu'nda önümüzdeki günlerde ele alınacak. Öneri yasalaşırsa, kahvehanelerde bile sigara içilemeyecek. Sinema filmi, televizyon dizisi veya sahnede rol gereği de olsa sigara kullanılamayacak. 
Kulislerde, tütün karşıtı yaptırımlar için hükümetten destek almaya çalışan milletvekilleri ile tütün devi şirketler arasında, Tütün Zararlarına Karşı Yasa'nın çıktığı 1996'dakine benzer bir mücadele sürüyor. Önlemleri katı bulan lobi şirketleri, milletvekili ve bakan düzeyinde girişimlerde bulunuyor. 

Takside de yasak 
TBMM Sağlık Komisyonu Başkanı ve AKP Trabzon Milletvekili Cevdet Erdöl, baskılarla ilgili, "Dünya Sağlık Örgütü'nün sözleşmesini kabul eden de bu Meclis. Önerileri birleştireceğiz. Neler olacağını göreceğiz" dedi. 
72 AKP'li ile 37 CHP milletvekilinin imzasını taşıyan önerilerdeki bazı önlemler şöyle 
Sağlık ve eğitim kurumları, kültür merkezleri, spor salonları, tüm nakil araçları, taksiler, bekleme salonları, fuar, alışveriş merkezi, düğün salonları, kongre, toplantı ve konferans salonları, kafeler, internet kafeler, kahvehaneler, elektronik oyun merkezleri, atari ve bilardo salonları da dahil olmak üzere her türlü kapalı mek nda tütün ürünü içilmesi yasaklanacak. 

Rol gereği de olsa... 
İbadethanelerin, her türlü eğitim ve sağlık kurumunun açık alanlarında da sigara içilemeyecek.Lokanta, kafeterya, otel ve benzeri mek nlarda sigara içilen bölümler, duman ve kokudan arındırılmış olacak.Tütün ürünlerinin marka veya alametleri kullanılarak ne şekilde ve ne amaçla olursa olsun reklam, tanıtım yapılamayacak. Hiçbir etkinliğe şirket ismi, amblemi ve ürünleri, marka ya da işaretleri konulamayacak. Şirket çalışanları bile tütün ürününün işaretini, amblemini kıyafet, takı ve aksesuvarında kullanamayacak.TV programlarında, filmlerde, dizilerde, müzik kliplerinde, her türlü reklam ve tanıtımda açık ya da kapalı mek nlardaki sahne gösterilerinde rol gereği de olsa tütün ürünü kullanılamayacak. 

Üniformayla içme 
Sigara otomatik makinede, TV ve internet gibi elektronik ortamlarda satılamayacak. Tütün şirketleri hediye, promosyon veya yardım dağıtamayacak.Polis, güvenlik görevlisi, zabıta ve TSK mensupları üniformaları ile kamuoyu önünde sigara içemeyecek.Yere izmarit, paket, ağızlık atanlara 50 YTL ceza verilecek.Sigara paketlerindeki uyarı mesajları büyütülecek, resim ve grafiklerle süslenecek. 






</TEXT>
</DOC>
