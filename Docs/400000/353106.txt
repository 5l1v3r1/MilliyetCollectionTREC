<DOC>
<DOCNO> 353106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/17/son/sonyas20.html </URL>
<DATE> 2005/06/17/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Tom Curise ve Katie Holmes evleniyor 
</HEADLINE>
<TEXT>

     Günlerdir konuşulan aşkta son perde... Avustralyalı ünlü oyuncu Nicole Kidman'dan boşandıktan sonra bir süre İspanyol yıldız Penelope Cruz birlikte olan ve son olarak Katie Holmes'la arz-ı endam eden Tom Cruise, güzel oyuncu ile evleneceğini açıkladı. Cruise, Holmes'a evlenme teklifini Paris'in ünlü Eyfel Kulesi'nde yaptı. 
     Hollywood yıldızlarından Tom Cruise, bir süredir birlikte olduğu meslektaşı Katie Holmes’a evlenme teklif ettiğini açıkladı. 
     
Holmes ile basın toplantısı düzenleyen Cruise, evlenme teklifini bu sabah Eyfel Kulesi’nde yaptığını anlatırken, "Bugün benim için çok muhteşem bir gün. Muhteşem bir kadınla nişanlandım" dedi. 
     Evlenme teklifi için neden burayı seçtiği sorusuna Cruise, Paris’in güzel ve çok romantik kent olduğu cevabını verdi. 
     Basın toplantısında çift sık sık birbirlerine bakıp gülümserken, Holmes’un parmağındaki elmas yüzük dikkat çekti. 

     
</TEXT>
</DOC>
