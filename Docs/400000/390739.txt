<DOC>
<DOCNO> 390739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sontur19.html </URL>
<DATE> 2005/10/29/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Market hesabı yüzünden kavga çıktı 2 ölü, 1 yaralı... 
</HEADLINE>
<TEXT>

     Antalya'da, market hesabı yüzünden çıkan kavgada 2 kişi hayatını kaybetti, 1 kişi yaralandı. 
     AA muhabirinin aldığı bilgiye göre, Altındağ Mahallesi'nde dekorasyon dükkanında çalışan Sabri Özsaraç 26 , arkadaşı E.N. ile evinin karşısındaki apartmanda oturan Mehmet 26 ve Hakan 28 Çiftçi kardeşlerle, kendi adına markete hesap yazdırdıkları gerekçesiyle tartışmaya başladı. 
     Daha önce de aynı konuda tartıştıkları bildirilen gençler arasında çıkan kavgada, tarafların birbirlerine tabanca, bıçak, taş, sopa ve piknik tüpleriyle saldırdığı bildirildi. 
     Çiftçi kardeşlerin evinin önünde başlayan ve sokağa taşan kavgada Sabri Özsaraç, bıçakla ağır yaralanırken Hakan ve Mehmet Çiftçi olay yerinden kaçmaya çalışırken, Özsaraç'ın yakınlarının da olaya karışması sonucu sokak arasında yakalanarak bıçaklandılar. 
     Hakan Çiftçi ve Sabri Özsaraç kaldırıldıkları Antalya Devlet Hastanesi'nde hayatını kaybetti. Hafif yaralanan Mehmet Çiftçi, aynı hastanede tedavi altına alındı. 
     Kavga sırasında, kimin kullandığı belirlenemeyen tabancayla ateş açıldığı, polis ekiplerinin kavgaya karıştığı bildirilen E.N'yi gözaltına aldığı bildirildi. 
     Olayla ilgili soruşturmanın sürdürüldüğü belirtildi. 
     
</TEXT>
</DOC>
