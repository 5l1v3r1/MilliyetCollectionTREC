<DOC>
<DOCNO> 366357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/son/sondun34.html </URL>
<DATE> 2005/08/02/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Alman basını "Türkiye görevlerini yerine getirdi" 
</HEADLINE>
<TEXT>

     Türkiye’nin Ankara Anlaşması’nı Rum kesimini kapsayacak biçimde genişleten Ek Protokol’ü imzalayarak görevini yerine getirdiği bildirildi. Alman Frankfurter Allgemeine gazetesi, Türkiye’nin Protokol’ü imzalarken açıkladığı Kıbrıs deklarasyonunun Gümrük Birliği’nin uygulanmasını engellemeyeceğini yazdı. 
     Frankfurter Allgemeine gazetesi, "Türkiye görevlerini yerine getirdi" başlıklı haberinde Türkiye’nin 27 Temmuz’da imzaladığı Ek Protokolü sayesinde AB ile üyelik müzakerelerinin önündeki son engelin de ortadan kalktığını belirtti. 
     Protokol ile Türkiye’nin AB’nin yeni 10 üyesini de gümrük birliği kapsamına aldığına dikkat çeken gazete, Ankara’nın Protokolü imzalarken yaptığı, Rum kesiminin tanınmadığı yönündeki deklarasyonun anlaşma yükümlülüklerinin uygulanmasında bir engel oluşturmadığını yazdı. 
     
</TEXT>
</DOC>
