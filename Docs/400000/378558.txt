<DOC>
<DOCNO> 378558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/yazar/akyol.html </URL>
<DATE> 2005/09/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Türkler, Kürtler ve manyaklar 
</HEADLINE>
<TEXT>


BUGÜN size iki yayından bahsedeceğim. Önce,"Türk Solu" adlı bir dergi, logosunda kalpaklı Mustafa Kemal, N zım Hikmet ve Deniz Gezmiş resimleri var. 
Son sayında beş maddelik bir manifesto yayımladı. 
"Her Türk, alışverişini mutlaka Türkten yapmalıdır. Kürde aktarılan para PKK'ya maddi destek demektir..." diye başlıyor Kürtçe kaset satan dükk nlardan alışveriş edilmemesini, Kürtçe konuşulan minibüse binilmemesini istiyor "Kürt yemekleri"nin Türk damak tadını bozmasına izin verilmemesi gerektiğini söyleyerek kebabı, lahmacunu afaroz ediyor 
Şehir medeniyetine karşı köylülüğe çatarken, köylülüğü Kürtlükle ve Alevilikle eşitliyor Sünni Türk köylülük yokmuş gibi Köy-şehir meselesi ekonomik ve sosyal bir konu değil de ırk ve itikat meselesiymiş gibi 
Türkiye'nin birliğini ve "vatandaşlık hukuku"nu dinamitleyen bu manyakça hezeyanlara Yekta Güngör Özden ne tepki gösterecek, bekliyorum. Çünkü kendisi derginin sürekli yazarlarından biri... 

NİVİSKAR adlı Kürtçü sitede yazılanlar aynı manyaklık madalyonunun öbür yüzü. Yazım kurallarında bile ırkçılık yapıyor "Kürt" kelimesini büyük harfle, "Türk, Arap" gibi kelimeleri küçük harfle yazıyor 
"Türkçe konuşmasını bilen insan gidip türk hava yollarıyla seyahat ederse, bir türkofondur, kıymeti harbiyesi olmaz... 
Kürdçe bilen bir Kürd, gidip Antalya'larda mal mülk edinecek ve tatiller yapacak, inanılır gibi değil... Bu listeyi uzatmak mümkün. Bu listeye Kürdün, türk tüketim maddelerini alması da dahildir, yediği ve içtiği de..." 
Bu manyakça hezeyanlarda İsmail Beşikçi'nin vebali büyüktür. Türk bankalarından kredi alarak, ortaklık kurarak, bayilik, müteahhitlik yaparak iş kuran, istihdam ve refah yaratan işadamı Kürt vatandaşlarımızı "ajan sınıf" olarak ilk suçlayan Beşikçi'ydi 
Peki ekonomik gelişme nasıl olacak Bölge kalkınmasının asıl düşmanları bunlardır. 
Rızgari dahil, başka Kürtçü sitelerde de böyle birçok ırkçı-manyak yazılar çıkıyor. 

ELBETTE bu iki yayın da marjinaldir. Ama etnik gerilim daha da kışkırtılırsa, ne tür çılgınlıkların hortlayabileceğinin işaretleridir bunlar 
Irkçılık daima kan ve ölüm çağrısıdır 
Kürt ırkçısı, Kürt bir vatandaşımızın batı illerimizde mülk almasını, ticari ilişkiler, dostluklar kurmasını "türkofonluk" diye suçluyor Öbür ırkçı ise, aynı ekonomik ilişkileri "Türkiye'yi istila ediyorlar" diye suçluyor 
İkisi de ekonomik ilişkilerdeki yoğunlaşmanın nasıl bir entegrasyon geliştirdiğinin, bunu koparmaya kalkmanın oluk oluk kan akıtacağının ya farkında değiller veya kana susamışlar 
"Her ırk kendi ülkesine çekilsin" diyen Mehdi Zana... Daha 1967'de yazdığı Kürtleri aşağılayan ırkçı yazısıyla Kürtçülüğü körükleyen Nihal Atsız .. Ve yukarıya aldığım hezeyanlar 
Kökeniniz ne olursa olsun, bu ülkenin bin yıllık vatandaşları, bir düşünün 
Yugoslavya'da iç sınırlar az çok belliydi Neler oldu biliyorsunuz 
PKK terörü nelere mal oldu, onu da biliyorsunuz 
Etnik gerilimi yükselterek Türkiye'nin üç beş ilinin "Kürdistan" olması ve öyle bir durumda, kaçınılmaz olarak, bütün Türkiye'nin "Türkistan" haline gelmesi nelere mal olur bir düşünün 
Türkiye'nin, Türk vatandaşı olmanın, hukukun, demokrasinin, huzurun kıymeti bilelim 



</TEXT>
</DOC>
