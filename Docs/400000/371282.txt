<DOC>
<DOCNO> 371282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/19/son/sontur28.html </URL>
<DATE> 2005/08/19/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
Van'da "dur" ikazına uymadığı iddia edilen gencin vurulmasına tepki... 
</HEADLINE>
<TEXT>

     Van’ın Özalp İlçesi Yukarı Tulgalı Köyü’nde oturan vatandaşlar, Ersin Karabulut adlı gencin "Dur" ikazına uymadığı iddia edilerek, askerler tarafından vurulmasına tepki gösterdi. 
     Öldürülen Ersin’in babası Mehmet Karabulut ve yaklaşık 60 köylü olayın yaşandığı yere gelerek eylem yaptı. 
     Karabulut, olayı gören çobanların, askerlerin "Dur" ikazında bulunmadan ateş ettiklerini söylediğini öne sürdü. 
     Grup daha sonra, kimliklerini olayın meydana geldiği yerde bırakıp, Ersin Karabulut’un bulunduğu köy mezarlığına gitti. 
     Özalp İlçesi’nin İran sınırı yakınlarındaki Yukarı Tulgalı Köyü’nde, 16 Ağustos’ta devriye görevini sürdüren 2. Hudut Tabur Komutanlığı askerleri, karanlıkta durumundan şüphelendikleri Ersin Karabulut’a 17 "Dur" ikazında bulunmuş, ikaza uymayarak kaçtığı belirtilen Karabulut, askerler tarafından açılan ateş sonucu olay yerinde hayatını kaybetmişti. 
     
</TEXT>
</DOC>
