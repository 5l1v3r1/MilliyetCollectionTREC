<DOC>
<DOCNO> 370675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/17/son/sontur08.html </URL>
<DATE> 2005/08/17/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kız kardeşini döven 'polis eniştesini' öldürdü 
</HEADLINE>
<TEXT>

     Mustafa İNSAN MERSİN, DHA 

      MERSİN'de 28 yaşındaki Mehmet Koca, sürekli kardeşini dövdüğünü iddia ettiği polis memuru 39 yaşındaki İsmail Songül'ü bıçaklayarak öldürdü. 
     Olay, akşam saat 22.00 civarında Özgürlük Mahallesi 63100 sokak 6 nolu evde meydana geldi. İddiaya göre, Aksaray’da oturan 15 yılyık polis mumuru İsmail Songül'ün eşi 36 yaşındaki Songül Songül, koca dayağı nedeniyle iki çocuğuyla birlikte bir ay önce annesi Hatice Koca'nın yaşadığı Mersin’e geldi. İsmail Songül, eşi ile barışıp çocuklarıyla birlikte Aksaray'a götürmek üzere Mersin'e gelerek kayınvalidesinin evine gitti. Ancak, Songül Songül, eşinin ısrarlarına rağmen gitmek istemeyince tartışma çıktı. 
     Bu sırada eve gelen Songül Songül’ün kardeşi inşaat boyacısı 28 yaşındaki Mehmet Koca, kavga eden kardeşi ile eniştesini ayırmaya çalıştı. Buna sinirlenen İsmail Songül, Niçin karı-koca kavgasına karışıyorsun'' diyerek kayınbiraderi Koca'ya küfür etti. Eniştesinin küfür etmesi üzerine çılgına dönen Koca, mutfaktan aldığı ekmek bıçağını İsmail Songül'ün kalbine sapladı. Kayınbiraderinin bıçakladığı polis memuru Songül, kaldırıldığı Mersin Devlet Hastanesi’nde hayatını kaybetti. 
     Olaydan sonra Gaziantep’e otobüsle kaçmak isteyen Koca, Mersin Otogarı’nda önlem alan polis tarafından yakalandı. Gözaltına alınan Koca, polise verdiği ifadesinde, Ablam, Aksaray’dan eniştem her gün dövdüğü için bize gelmişti. Eniştem de götürmek için eve gelmiş. İşten geldiğimde de kavga ediyorlardı. Bana da küfür edince dayanamayıp bıçakladım'' diye konuştu. 
     
</TEXT>
</DOC>
