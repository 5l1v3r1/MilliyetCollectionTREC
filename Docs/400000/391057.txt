<DOC>
<DOCNO> 391057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/31/son/sondun47.html </URL>
<DATE> 2005/10/31/ </DATE>
<TIME> 23.20 </TIME>
<AUTHOR>  </AUTHOR>
<HEADLINE>
Hariri Suikasti Straw ve Şara, güvenlik konseyinde atıştı 
</HEADLINE>
<TEXT>

     Suriye Dışişleri Bakanı Faruk Şara ve İngiltere Dışişleri Bakanı Jack Straw'un, BM Güvenlik Konseyi'nde Suriye karşıtı karar tasarısının kabul edilmesinden sonra atıştıkları bildirildi. 
     Şara'nın, ''Lübnan'ın eski Başbakanı Refik Hariri suikastına üst düzey Suriyeli yetkilileri karıştırmanın, Amerikalı, İspanyol ve İngiliz yetkilileri 11 Eylül 2001'de New York ve Washington'daki saldırılara, 11 Mart 2004'te Madrid'deki bombalamalara ve 7 Temmuz 2005'te Londra'daki saldırılara karıştırmakla aynı olduğunu'' söyleyerek, Straw'u öfkelendirdiği belirtildi. 
     Straw'un da bunun üzerine Şara'yı, Hariri'nin öldürülmesini ''ortaçağ usulü siyasi suikaste'' benzeterek kızdırdığı kaydedildi. 
     Jack Straw'un bu benzetmesine karşılık Şara'nın, ''Bu suçla Hariri'nin öldürülmesi ilgili araştırmanın da, sanığın gerekli süreçten geçmeden suçlu farzedildiği ortaçağ şartlarında yapıldığı'' yanıtını verdiği belirtildi. 
     Bu tartışmanın, Güvenlik Konseyi'nin Suriye ile ilgili karar tasarısını oybirliğiyle kabul ettikten sonra meydana geldiği bildirildi. 
     Şara, Suriye'nin bu suikasta karıştığı ve Şam'ın işbirliği yapmadığı iddialarını reddetti. 
     
</TEXT>
</DOC>
