<DOC>
<DOCNO> 378998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/16/son/sonspo09.html </URL>
<DATE> 2005/09/16/ </DATE>
<TIME> 10.25 </TIME>
<AUTHOR>  </AUTHOR>
<HEADLINE>
Beşiktaş ile Fenerbahçe İnönü'de 157. kez karşılaştı... 
</HEADLINE>
<TEXT>

     Turkcell Süper Ligi'nde 18 Eylül Pazar günü karşılaşacak ezeli rakipler Beşiktaş ile Fenerbahçe, maçın yapılacağı BJK İnönü Stadı'nda bugüne dek 157 karşılaşma oynadı. 
     Resmi ve özel bu 157 maçın 54'ünde Fenerbahçe sahadan galip ayrılırken, Beşiktaş galibiyet elde etti. BJK İnönü Stadı'ndaki 50 karşılaşma ise berabere sonuçlandı. 
     2 ekip arasında Dolmabahçe'de yapılan maçlarda siyah-beyazlıların toplam 179 golüne, sarı-lacivertliler 189 golle karşılık verdi. 
     
     LİGDE BEŞİKTAŞ ÜSTÜN 

     Derbinin yapılacağı BJK İnönü Stadı'nda yapılan lig maçlarında ise Beşiktaş, ezeli rakibine üstünlük sağladı. 
     Ezeli rakipler, 1959'da başlayan lig serüveninde, o zamanki adıyla Mithatpaşa, şimdiki adıyla BJK İnönü Stadı'nda toplam 67 kez karşılaşırken, bunların 24'ünü Beşiktaş, 21'ini Fenerbahçe kazandı. 22 karşılaşmada ise taraflar birbirlerine üstünlük sağlayamadı. 
     Ligde BJK İnönü Stadı'nda siyah-beyazlılar toplam 66, sarı-lacivertliler ise 61 gol kaydetti. 
     Ezeli rakiplerin geçen sezon BJK İnönü Stadı'nda yaptığı maçı Beşiktaş 2-1 kazanmıştı. 

     
</TEXT>
</DOC>
