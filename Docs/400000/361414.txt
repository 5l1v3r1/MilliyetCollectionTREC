<DOC>
<DOCNO> 361414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/sonspo04.html </URL>
<DATE> 2005/07/15/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Şota'nın gündeminde Beşiktaş var... 
</HEADLINE>
<TEXT>

     Bir zamanlar Trabzonspor forması giyen Şota Arvaladze için dün Kartal'a teklif yapıldı. Gürcü futbolcu "Seve seve gelirim" dedi. 
     Birmingham City bastırınca Pandiani'nin transferinde başa dönüldü. Menacerler, Şota'nın adını Kartal'a verdi. 
     
     Bildirinin perde arkası 
     Beşiktaş Kulübü önceki gün İstanbul Menkul Kıymetler Borsası’na IMKB Pandiani ile ilgilenmediklerini bildirdi. Bu gelişmenin perde arkasında İngilizler’in yattığı öğrenildi. Uruguaylı oyuncunun geçen sezon kiralık olarak forma giydiği Birmingham City’de kalmak istediği, iki kulüp arasında da büyük oranda anlaşma sağlandığı için Kartal’ın devreden çıktığı iddia edildi. 
     
     Rangers’dan ayrılıyor 
     Orta sahaya büyük ihtimalle Seyfo Soley’i alacak olan Siyah - Beyazlılar’ın forvet arayışları da sürüyor. Bu arada menacerler de adeta Beşiktaş’ın kapısında sabahlıyor. Bir zamanlar Trabzonspor forması giyen Şota Arvaladze için de dün Kartal’a teklif yapıldı. Glasgow Rangers’dan ayrılmayı kafasına koyan Gürcü yıldız, Beşiktaş forması giyebilirim'' ifadelerini kullandı. 
     
</TEXT>
</DOC>
