<DOC>
<DOCNO> 393442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonsiy14.html </URL>
<DATE> 2005/11/09/ </DATE>
<TIME> 12.50 </TIME>
<AUTHOR>  </AUTHOR>
<HEADLINE>
"Çorum'daki saadet zinciri" Meclis gündemine geldi 
</HEADLINE>
<TEXT>

     Anavatan Partisi Grup Başkanvekili Süleyman Sarıbaş, Çorum Belediyesi’ndeki rüşvet iddialarıyla ilgili olarak, soruşturmanın selameti açısından Belediye Başkanı’nın açığa alınıp alınmayacağını sordu. 
     Sarıbaş, İçişleri Bakanı Abdülkadir Aksu’nun yanıtlaması istemiyle TBMM Başkanlığı’na sunduğu yazılı soru önergesinde, İçişleri Bakanlığı müfettişlerince hazırlanan rapora göre, Çorum Belediye Başkan Yardımcısı’nın odasındaki özel kasadan çıkan "AKP İl Başkanlığı" yazılı zarfın içinden, hamiline yazılı çekler bulunduğunu kaydetti. 
     Çeklerin "rüşvet" olduğunun iddia edildiği olayda, Aksu’ya, soruşturmanın selameti açısından Belediye Başkanı’nı açığa almayı düşünüp düşünmediğini soran Sarıbaş, önergesinde şunları yer verdi 
     "Belediye Başkanlığı kasasından, AK Parti adına kesilmiş çeklerin çıkması devlet kurumu olan belediyenin parti teşkilatı adına çek alması ve muhafaza etmesi dolayısıyla, devlet birimleri, parti teşkilatı emri altında mıdır 
     Mahalli yönetimlerin hemen tamamında rüşvetin ayyuka çıktığı dikkate alınarak, geniş bir teftiş ve inceleme başlatma gereksimi duyuyor musunuz 
     Bakanlığınız mutat denetimlerinde şimdiye kadar bu tür hadiseler oldu mu Olduysa ne gibi işlem yapıldı " 
     
</TEXT>
</DOC>
