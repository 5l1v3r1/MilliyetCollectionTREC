<DOC>
<DOCNO> 391354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/son/sondun22.html </URL>
<DATE> 2005/11/01/ </DATE>
<TIME> 15.15 </TIME>
<AUTHOR>  </AUTHOR>
<HEADLINE>
Rus basını "Putin, Hollandalılar’a Türkiye’yi dengeleme sözü verdi" 
</HEADLINE>
<TEXT>

     Rus gazetesi Kommersant, Rusya Devlet Başkanı Vladimir Putin’in Hollandalı gazetecilerin Rusya ve Avrupa Birliği ile ilgili çok sayıda soru sorması üzerine "Putin, Hollandalılar’a Türkiye’yi dengeleme sözü verdi" yorumunu yaptı. 
     Rusya Devlet Başkanı Vladimir Putin, Hollanda ziyaret öncesinde Moskova’ya gelen Hollandalı gazetecilerin soruların yanıtladı. Rus Kommersant gazetesinden bir gazetecinin de izlediği röportajda Putin’e ağırlıkla Çeçenistan ve Avrupa Birliği üzerine sorular geldi. 
     Vladimir Putin, röportaj sırasında Rusya’nın NATO ve Avrupa Birliği’ne üye olması halinde bunun mutluluk verici olacağını söyledi. 
     Röportajın ardından Koleşnikov, Hollandalı gazetecilere, neden AB hakkında bu kadar soru sorduklarını merak ettiğini söyledi. 
     Bunun üzerine Hollandalı gazeteciler, Türkiye’nin AB’ye gireceğini ve bu durumda bir denge arayışında olduklarını ifade etti. 
     Gazete, manşetten verdiği haberde bu durumu "Putin, Hollandalılara Türkiye’yi dengeleme sözü verdi" şeklinde yorumladı. 

ANKA 
     
</TEXT>
</DOC>
