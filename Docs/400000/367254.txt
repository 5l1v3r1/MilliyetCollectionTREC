<DOC>
<DOCNO> 367254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/yasam/yas05.html </URL>
<DATE> 2005/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan cinayete geldi 
</HEADLINE>
<TEXT>


Eşinin Türk sevgilisiyle önce dost olan Alman, sonra rakibini boğmaya kalktı 

SAFFET YENİGÜN Antalya DHA 

Fransa'da yaşayan Alman vatandaşı Werner Scholl, ayrı yaşadığı eşi Heike Scholl'un Türk sevgilisini öldürmek için geldiği Antalya'da yakalandı. 
Scholl çifti, 4 yıl önce ayrı yaşamaya başladı. Hemşire Heike Scholl 50 , 3 yıl önce tatile geldiği Kemer'de bir tur firmasında çalışan Serdar Korkut 36 ile tanıştı. Her ikisi de evli çiftin arkadaşlıkları aşka dönüştü. Korkut boşanma işlemlerine başladı. Scholl da eşine boşanma isteğini bildirdi. 

Bir dirsek yetti 
Kemer'e gelen Werner Scholl, Korkut ile dostluk kurdu ve evini öğrendi. Tanıştıklarının 5. günü, elinde ameliyat eldivenleri ile Korkut'un evine giren Scholl, Türk rakibini iple boğmaya kalktı. Korkut'un dirsek darbesiyle durdurduğu Scholl, tutuklandı. 


</TEXT>
</DOC>
