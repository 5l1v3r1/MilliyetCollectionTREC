<DOC>
<DOCNO> 396169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/18/son/sonyas03.html </URL>
<DATE> 2005/11/18/ </DATE>
<TIME> 08.15 </TIME>
<AUTHOR>  </AUTHOR>
<HEADLINE>
Liseli gençler için seks partisi verdi 30 yıl yedi 
</HEADLINE>
<TEXT>

     ABD’nin Colorado Eyaleti’nde, çocuğu yaşındaki lise öğrencilerine seks partileri düzenleyen kadın 30 yıl hapis cezasına çarptırıldı. 
     JEFFERSON Bölgesi Yargıcı Peter Weir, Silvia Johnson’ın kötü ve yanlış kararlar verdiğini ve eylemlerinin toplumda trajik sonuçlara yol açtığını söyledi. Yargıç Weir, İyi anneler, ilgi ve yol gösterir, sevgi verir. Alkol ve seks değil’ dedi. Johnson, karardan önce özür diledi ve Dersimi aldım. Kendi ailem dahil, çok kişiye zarar verdim. Ciddi ruhsal hastalığım var’ diye konuştu. Johnson’ın avukatı, müvekkilinin manik-depresif olduğunu kaydetti ve cezasının hafifleştirilmesini istedi. 
     
     10 yıl sonra çıkabilecek 

     Silvia Johnson, Alvaro Lisesi öğrencileri için bol miktarda alkol tüketilen seks ve eğlence partileri düzenleyerek ev sahipliği yapıyordu. Johnson, gençliğinde hiç bu tür davranışlar sergilemediğini, sadece öğrencileri eğlendirdiğini ifade etti. Öğrencilerin aileleri ise, çocuklarının yaşamını altüst eden Silvia Johnson’ı bir sapık’ olarak nitelediler. 41 yaşındaki Johnson, on yıl sonra serbest bırakılabilecek. Silvia Johnson’a, 14 yaşındaki bir gence otomobil kullanması için izin verdiği için yeni bir dava da açılabilir. 
     
</TEXT>
</DOC>
