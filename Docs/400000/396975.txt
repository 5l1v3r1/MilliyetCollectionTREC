<DOC>
<DOCNO> 396975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/22/son/sondun18.html </URL>
<DATE> 2005/11/22/ </DATE>
<TIME> 13.55 </TIME>
<AUTHOR>  </AUTHOR>
<HEADLINE>
Geçmişiyle ilgili yalan söyleyen senatör partisinden ihraç edildi 
</HEADLINE>
<TEXT>

     Hollanda parlamentosunun üst kanadı Senato'da görev yapan Yeşil Sol Partisi'nden senatör Sam Pormes 51 , geçmişiyle ilgili doğruları söylemediği gerekçesiyle, partisi tarafından üyelikten ihraç edildi. 
     Yeşil Sol yönetimi, Pormes'in geçmişte aşırı görüşlere sahip örgütlerle ilişki içinde olduğunun belirlenmesi üzerine hakkında ihraç kararı alındığını açıkladı. 
     Partiye göre, yapılan araştırmalarda, 70'li yıllarda Yemen'de gerilla eğitimine katıldığı belirlenen Moluka asıllı Pormes, bu konuda doğruları söylemediği için parti içinde güven kaybetti. 
     Senatör Sam Pormes, ihraç kararından sonra senatörlük görevini bırakıp bırakmayacağı ya da bağımsız olarak sürdürüp sürdürmeyeceği konusunda henüz herhangi bir açıklama yapmadı. 
     Yeşil Sol'un 75 üyeli Senato'da Sam Pormes'i ihraç etmesiyle üye sayısı 4'e düştü. 
     
</TEXT>
</DOC>
