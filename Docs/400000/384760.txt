<DOC>
<DOCNO> 384760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sondun45.html </URL>
<DATE> 2005/10/07/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
KKTC'de yabancı üniversite öğrencilerine ikamet kolaylığı 
</HEADLINE>
<TEXT>

     KKTC İçişleri Bakanlığı, yabancı uyruklu üniversite öğrencilerinin ikamet izinlerini daha kolay çıkarabilmeleri ve yenilemeleri için bazı önlemler aldı. 
     Bakanlık Müsteşarı Ali Alnar, 3 Ekim'den itibaren başlayan uygulamayla, öğrencilerin ikamet ettikleri ilçe kaymakamlıklarına gerekli evrakları sunmaları halinde, ikamet izinlerinin çıkarılması ve yenilenmesi işlemlerini hızlı yaptırabilmelerine olanak sağlandığını duyurdu. 
     Alnar'ın açıklamasına göre, öğrencilerin ikamet izni başvuruları sırasında şu evrakları sunması gerekiyor 
     ''2005-2006 öğretim yılına ait öğrenci belgesi, Vergi Dairesi'ne yatırılan 46 YTL tutarındaki ikamet belgesi harcına ait makbuz, pasaport fotokopisi, 2.5 YTL'lik damga pulu, ilk başvuruda sağlık raporu sağlık raporu olmayan öğrenciler ilçe kaymakamlıkları tarafından devlet hastanelerine sevk edilecek , ilk başvuruda 2 vesikalık fotoğraf.'' 
     
</TEXT>
</DOC>
