<DOC>
<DOCNO> 362557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/sonyas13.html </URL>
<DATE> 2005/07/19/ </DATE>
<TIME> 16.00 </TIME>
<AUTHOR>  </AUTHOR>
<HEADLINE>
Otomobil bisikletçileri ezdi 1 ölü, 5 yaralı 
</HEADLINE>
<TEXT>

     Almanya'da Thuringen Bisiklet Turu'na hazırlanan Avustralyalı bisikletçiler, dikkatsiz bir sürücünün kurbanı oldu... Aracının kontrolünü kaybederek 6 bisikletçinin arasına dalan sürücü, Avustralyalı Amy Gillett'in ölümüne neden oldu. AIS takımının diğer 5 bisikletçisiyse ağır yaralandı. 
     Avustralya'nın AIS bisiklet takımı, Almanya'nın Leipzig şehrine 80 kilometre uzaklıkta bulunan Zuelenroda beldesinde trajik bir kaza yaşadı... 
     Çarşamba günü başlayacak Thuringen Bisiklet turu için hazırlıklarını sürdüren, Amy Gillet, Louis Yaxley, Alexis Rhodes, Katie Brown, Loriuan Graham ve Kate Nichols'den kurulu AIS takımı, aracının kontrolünü kaybeden dikkatsiz bir sürücünün kurbanı oldu. 
     Sürücünün bisiklet parkuruna girmesi sonucu aracın altında kalan Avustralyalı sürücü Amy Gillet hayatını kaybetti... Avustralya'yı 1996 Atlanta Olimpiyat Oyunları'nda kürek dalında da temsil eden 29 yaşındaki Gillet'in, dışında diğer 5 bisikletçi de ağır yaralandı... 
     Thuringen Bisiklet Turu yetkilileri, Çarşamba günü yapılması planlanan organizasyonun Gillet'e saygı amacıyla bir gün geç başlatılacağını açıkladı. 
     
</TEXT>
</DOC>
