<DOC>
<DOCNO> 351740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/14/son/sondun02.html </URL>
<DATE> 2005/06/14/ </DATE>
<TIME> 01.00 </TIME>
<AUTHOR>  </AUTHOR>
<HEADLINE>
Michael Jackson, çocuk tacizi suçlamasından aklandı... 
</HEADLINE>
<TEXT>

     Amerikalı pop şarkıcısı Michael Jackson, 13 yaşındaki bir çocuğu taciz ettiği iddiasıyla hakkında açılan davada, kendisine yöneltilen suçlamaların tümünden beraat etti. 
     California’da Santa Maria mahkemesinde görülen davada jüri, çocuk tacizi, çocuklara içki içirme, zorla alıkoyma, tehdit, komplo gibi 10 ayrı suçlamanın tümünden Jackson’ı masum buldu. 
     Karar duruşmasında koyu renk takım elbise giyen Jackson, ciddi bir ifadeyle mahkemeyi izledi. Jackson, masum olduğuna ilişkin karar okunurken de bir tepki göstermedi. 
     Mahkemenin önünde ise Jackson hayranları sevinç gösterilerinde bulundular. Birbirlerine sarılan ve konfetiler atan Jackson hayranlarından sık sık çığlıklar yükseldi. 
     Jackson, karar duruşmasının ardından mahkemeden ayrılırken hayranlarına el salladı. 
     Yaklaşık 4 aydır devam eden davada Jackson suçlu bulunsaydı, 20 yıla kadar hapis cezası ile karşı karşıya kalacaktı. Jüri, 14 hafta süren ifadeleri ve tartışmaları dinledikten sonra, bir hafta boyunca yaptığı değerlendirmenin ardından bu karar vardı. 
     31 Ocak’tan bu yana devam eden davada, 46 yaşındaki pop yıldızı, 
     2003 yılında 13 yaşındaki bir çocuğa tacizden yargılanıyordu. 
     
</TEXT>
</DOC>
