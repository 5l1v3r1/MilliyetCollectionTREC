<DOC>
<DOCNO> 369816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/guncel/axgun01.html </URL>
<DATE> 2005/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Memleket özlemi spikerin sonu oldu 
</HEADLINE>
<TEXT>


SKY Türk spikeri Tacettinoğlu'nun kullandığı otomobil, Uşak yakınlarında yola dökülen mıcır nedeniyle takla attı. Camdan fırlayan Tacettinoğlu ölürken, eşi ve kızı yaralandı. 

UŞAK DHA 

SKY Türk Televizyonu ana haber bülteni sunucusu Mehmet Tacettinoğlu 37 , kullandığı otomobilin Uşak yakınlarında yola dökülen mıcır nedeniyle takla atması sonucu yaşamını yitirdi. 
Bodrum'da eşi Elif 35 ve 10 yaşındaki kızı Tuna Suna'yla tatil yapan Tacettinoğlu dün, kızına baba ocağı Uşak'ı göstermek için otomobiliyle yola çıktı. Tacettinoğlu'nun kullandığı otomobil, Uşak - Çivril Karayolu'nun 22. kilometresinde, çalışma nedeniyle yola dökülen mıcıra girdi. Tacettinoğlu direksiyon hakimiyetini kaybedince 150 metre sürüklenen otomobil takla atarak bir tarlaya devrildi. Emniyet kemeri takmayan Tacettinoğlu, otomobilin ön camından fırlayarak olay yerinde öldü. Arka koltukta oturan eşi ve kızı hafif yaralandı. 

6 kez 'ölüm' dedi 
Aile bireyleri, Tacettinoğlu'nun bir gün önce Bodrum'da arkadaşlarıyla yaptığı sohbette 6 kez ölümden söz ettiğini söyledi. Acılı eş, kazayı şöyle anlattı "Tatil için Bodrum'a gitmiştik. Eşim tatil dönüşü kızımıza 7 yıldır gitmediğimiz Uşak'ı göstermek istedi. Güzerg h boyunca yol çalışmaları vardı. Her yer mıcırdı." 
Bazı görgü tanıkları da aynı bölgede sürekli kaza olduğunu belirterek, "Yol çok dar ve meyili fazla. Yetkililer karayolunu genişletmedikçe kazalar kaçınılmaz" dedi. 
NTV ile TGRT'de de görev yapan Tacettinoğlu, bugün Uşak'ta toprağa verilecek. 

Hava yastığı açılmadı 

Tatilini Bodrum'da yakınlarıyla geçiren Tacettinoğlu'nun kızı Tuna'ya baba ocağı Uşak'ı gösterme hayaline trafik canavarı engel oldu. Hurdaya dönen otomobilin hava yastıklarının açılmadığı görüldü. 

16 ÖLÜ, 137 YARALI 
Canavarın kanlı pazar bilançosu 

HABER MERKEZİ 

TRAFİK canavarının pazar bilançosu yine ağır oldu. Dün yurt genelinde çok sayıda trafik kazası meydana geldi. 16 kişinin yaşamını yitirdiği kazalarda, 137 kişi de yaralandı. Trafik canavarının dünkü bilançosu ise şöyle 
Mersin 2 ölü, 33 yaralı İzmir 2 ölü, 1 yaralı Trabzon 2 ölü, 1 yaralı Antalya 2 ölü, 3 yaralı Şırnak 1 ölü, 4 yaralı Sivas 1 ölü, 5 yaralı Kayseri 2 ölü, 5 yaralı İstanbul 17 yaralı Batman 15 yaralı Samsun 15 yaralı Adıyaman 3 yaralı Bursa 1 yaralı Denizli 1 yaralı Giresun 1 yaralı Çanakkale 1 ölü, 1 yaralı Aydın 5 yaralı Bolu 16 yaralı Şanlıurfa 2 ölü, 6 yaralı Konya 2 yaralı Uşak 1 ölü, 2 yaralı 

</TEXT>
</DOC>
