<DOC>
<DOCNO> 397331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/soneko39.html </URL>
<DATE> 2005/11/23/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Borsa rekorla kapandı 35.654 
</HEADLINE>
<TEXT>

     İMKB Ulusal 100 Endeksi, 2. seansta 408.73 puan artarak 36,179.29 puandan yeni bir rekorla kapandı. 
     Endeksin bundan önceki kapanış rekoru 35,654.99 puanla önceki gün gerçekleşmişti. 
     İMKB Bileşik Endeksi 2. Seans içinde ulaştığı 36,181.81 puanla da tarihi zirve rekorunu yeniledi. 
     Hisse senetleri 2. seansta, ortalama yüzde 1.14 oranında değer kazandı. 
     İlk seanstaki 516.42 puanlık artış dikkate alındığında, Borsa endeksi günün tamamında 925.15 puan yükseldi. Hisse senetlerinin günlük ortalama değer artışı yüzde 2.62 oldu. 
     Endeks 2. seansa, 38.12 puan azalarak 35,732.44 puandan başladı. Seansın ilk yarısını 36,001.45 puandan geçen endeks, seans içinde en düşük 35,606.40 puana kadar gerilerken, en yüksek 36,181.81 puanı gördü. Endeks, ulaştığı bu değeriyle tarihi zirve rekorunu da kırmış oldu. 
     2. seans kapanışında, mali endeks 655.46 puan artarak 56,167.16 puana, sanayi endeksi 244.90 puan artarak 27,934.48 puana ve hizmetler endeksi 145.27 puan artarak 17,605.64 puana yükseldi. 
     Böylece ilk seansa göre, mali grup hisseler ortalama yüzde 1.18, sanayi grubu hisseler yüzde 0.88 ve hizmetler grubu hisseler yüzde 0.83 oranında değer kazandı. 
     2. seansta işlem gören toplam 309 hisse senedinden 151'i değer kazandı, 76'sı değer yitirdi, 82 hisse senedinin fiyatında değişiklik olmadı. 
     2. seansta, 781 milyon 623 bin 613 YTL'lik işlem hacmi kaydedildi. Günlük işlem hacmi, 1 milyar 362 milyon 333 bin 607 YTL olarak hesaplandı. 
     2. seansta Doğan Holding, İş Bankası C , Turkcell, Garanti Bankası ile Yapı ve Kredi Bankası, en çok işlem gören hisse senetleri oldu. 
     
</TEXT>
</DOC>
