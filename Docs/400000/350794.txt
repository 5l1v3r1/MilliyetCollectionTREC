<DOC>
<DOCNO> 350794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sontur11.html </URL>
<DATE> 2005/06/10/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
'Parmağım tetikte takılı kaldı' 
</HEADLINE>
<TEXT>

     Recep İSTEK DHA 

KAYSERİ’de iki kişiyi başlarına tabanca ile ateş öldürdüğü iddia edilen sanık 26 yaşındaki Bülent Demir, öldürdüğü kişilerin cebindeki parayı zorla aldığını ve ailesini ölümle tehdit ettiğini iddia ederek, Öldürmediğim taktirde, yapacakları aklımda film şeridi gibi geçince, sanki ilahi bir gücün de etkisiyle parmağım tetiğe takılıp kaldı. Peş peşe ateş ettim'' dedi. 
     Kayseri 1'inci Ağır Ceza Mahkemesi’nde görülen davanın ilk duruşmasında hakkında ağırlaştırılmış ömürboyu hapis cezası istenen tutuklu Bülent Demir, avukatları Sümer Erol ve Faruk Güngör, öldürülen Zekeriya Şahin’in kardeşi Dilaver Şahin ve Mustafa Kaan’ın kardeşi Erhan Kaan ile avukatları Turan Pınarbaşı hazır bulundu. Güvenlik nedeniyle duruşmaya dinleyici alınmadı. Duruşma salonunda çok sayıda polis ve jandarma görev yaptı. Güvenlik gerekçesiyle kaldığı Kayseri Cezaevi’nden Nevşehir Cezaevi’ne gönderilen Bülent Demir, duruşma salonunda 4 Jandarma eri ve bir komutan tarafından yakından korundu. Sanık Demir, kulaklarının ağır işittiği söyleyince tutukluların durduğu bölmeden alınarak mahkeme heyetinin oturduğu kürsünün önüne getirildi. Sanık Bülent Demir, savunmasında şunları söyledi 
     İşlettiğim kahvenin bir günlük 2 bin 200 YTL’lik hasılatını cebime koyduktan sonra saat 23.00 civarında eve gitmek üzere yola çıktım. Kahvenin dışında karşılaştığım ve önceden tanıdığım Zekeriya Şahin ve Mustafa Kaan, yanıma gelerek otomobilleriyle beni evime bırakmak istediklerini söylediler. Israrlarına dayanamayarak otomobile bindim. Ancak, beni Hisarcık Beldesine götürdüler. Otomobilinde içindeyken Mustafa tabancayı çıkardı ve göğsüme dayayıp 2 bin 200 YTL’yi aldı. Sonra da Bizim paramızı eksik etmeyeceksin, saygı da kusur istemiyoruz. Biz herşeyi yaparız. Anneni ve kız kardeşlerini getirir senin gözünün önüde ırzına geçeriz’ diyerek ıssız bir yerde otomobilden indirdiler.'' Otomobilden iner inmez cebindeki bıçağı çıkarak Mustafa’ya vurduğunu belirten Demir, Mustafa yere düşünce, silahını alarak Zekeriya’ya çevirdim. Diz çöktürdüm. Korkması için kafasına silahın kabzasıyla bir kaç kez vurdum. Ancak bana, Şimdi, sen beni öldürmezsen yarın ben seni, anneni ve kız kardeşlerini vururum’ deyince ateş ettim. Çünkü, ben bunları tanıyorum, yapacakları şeyler film gibi gözümün önünden geçti. Daha sonra sanki ilahi bir gücün etkisiyle parmağım tetiğe takılıp kaldı. Peşpeşe hem Mustafa’ya hem de Zekariyya’ya ateş ettim. İki gün sonra da Jandarmaya giderek teslim oldum. Pişmanım'' diye kendini savundu. 
     
     BU İKİ KİŞİYİ ÖLDÜREMEZ 

     Öldürülen Zekeriya Şahin ve Mustafa Kaan’ın kardeşleri Dilaver Şahin ve Erhan Kaan ise Bülent Demir’in iki kişiyi öldürmesinin mümkün olmadığını söylediler. Erhan Kaan, Benim kardeşim 1.80 santim boyunda 90 kilo ağırlığında iri cüsseli bir insandır. Sanık ise, 1.70 santim civarında üstelik zayıftır. Cinayet, kahvede başkaları tarafından işlenmiş cesetler de Hisarcık beldesine atılmıştır. Olayları bilen Fevzi Aslan, kardeşim öldürüldükten iki gün sonra, Soner Polat ise, 5-6 gün sonra cinayete kurban gitti. Davacıyım'' dedi. Dilaver Şahin de, Benim kardeşim güç bakımında 10 kişiye bedeldir. Kimin öldürdüğünü bilmiyorum ancak, şikayetçiyim'' dedi. Duruşma eksikliklerin tamamlanması için 4 Temmuz 2005’e ertelendi. 
     
     OLAY NASIL OLMUŞTU 

     22 Nisan 2005’de Hisarcık Beldesi’nde sabah, kafasına tabanca ile kurşun sıkılmış iki erkek cesedi bulunmuştu. Jandarma tarafından yapılan soruşturmada cesetlerin Mustafa Kaan ve Zekeriya Şahin’e ait olduğu belirlenmişti. Olayı gerçekleştirdiğini itiraf eden Bülent Demir, iki gün sonra teslim olmuş ve Kayseri Cezaevine konulmuştu. Olayın ardından önce Fevzi Aslan, Mehmet Şık tarafından, ardından Soner Polat ise Oğuz Önal, İsmet Aykır ve Hakan Balcı tarafından vurularak öldürülmüştü. Adliye binasında cinayetlerin birbirleriyle bağlantılı olduğu gerekçesiyle geniş güvenlik önlemi alındı. 
     
</TEXT>
</DOC>
