<DOC>
<DOCNO> 371004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sontur38.html </URL>
<DATE> 2005/08/18/ </DATE>
<TIME> 21.00 </TIME>
<AUTHOR>  </AUTHOR>
<HEADLINE>
Cezaevinde kavga... 
</HEADLINE>
<TEXT>

     Aydın Nazilli İlçesi’ndeki E Tipi Cezaevi’nde, mahkumlar arasında çıkan kavgada 1 mahkum ağır yaralandı. 
     Edinilen bilgiye göre, E-3 koğuşunda "adam öldürme" suçundan hükümlü Abdurrahim Uçman ile aynı koğuşta "gasp" suçundan hükümlü Yılmaz Yıldız arasında henüz belirlenemeyen nedenle kavga çıktı. 
     Uçman, Yıldız’ı, soyunma dolabının demirinden yaptığı kesici aletle göğsünden, boynundan ve sırtından yaraladı. 
     Yılmaz Yıldız, Nazilli Devlet Hastanesi’nde yapılan ilk müdahalenin ardından Aydın Adnan Menderes Üniversitesi Tıp Fakültesi Hastanesi’ne kaldırıldı. 
     Yıldız’ın hayati tehlikesi bulunduğu bildirildi. 
     
</TEXT>
</DOC>
