<DOC>
<DOCNO> 394826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/14/son/sonsiy28.html </URL>
<DATE> 2005/11/14/ </DATE>
<TIME> 18.00 </TIME>
<AUTHOR>  </AUTHOR>
<HEADLINE>
Çiçek Şemdinli'de provakatörler amacına ulaşamadı 
</HEADLINE>
<TEXT>

     İçişleri Bakanı Abdülkadir Aksu, Şemdinli’deki olaylarla ilgili olarak "Bu tür provokasyonlara prim vermek, sosyal barışa, toplumsal huzura ve ekonomik gelişmeye vurulan bir darbedir" dedi. 
     Emniyet Genel Müdürlüğü’ne alımı yapılan 100 adet olay yeri inceleme aracının dağıtım töreninde konuşan Aksu, Şemdinli’de meydana gelen olayları kastederek, Türkiye Cumhuriyeti’nin demokratik bir hukuk devleti olduğunu, hukuka aykırı bir durum veya eylem olduğunda bunu takip edecek, araştıracak, adli organlara teslim edecek ve yargılanmasını yapacak birimin güvenlik güçleri olduğunu ifade etti. 
     Türkiye’nin ilerlemesini istemeyen odakların geçmişte de akla gelmedik provaksyonlar tertip ettiklerini kaydeden Aksu, "Ama provokatörler amaçlarına ulaşamadı, ulaşamayacaklar" dedi. 
     Birlik ve beraberliğin bozulmaması için vatandaşlardan sağduyulu ve soğukkanlı olmalarını, tahriklere kapılmamalarını isteyen Aksu, "Bu tür provokasyonlara prim vermek, sosyal barışa, toplumsal huzura ve ekonomik gelişmeye vurulan bir darbedir" diye konuştu. 
     
</TEXT>
</DOC>
