<DOC>
<DOCNO> 397156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/ekonomi/eko11.html </URL>
<DATE> 2005/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uçaktan kamyon konvoyunu gördüm, kaçakçılığı engelle' 
</HEADLINE>
<TEXT>


ABDULLAH KARAKUŞ Ankara 

Başbakan Recep Tayyip Erdoğan, AKP grup toplantısının basına kapalı bölümünde Maliye Bakanı Kemal Unakıtan'a, "Uçaktan gördüm. Kaçakçılık artmış, buna tedbir al" talimatı verdi. 

Kamyonlar boştu 
Çankırı Milletvekili Tevfik Akbak, Güneydoğu'da yaşanan petrol ve mazot kaçakçılığı ile ilgili Erdoğan ve milletvekillerine bilgi verdi. Türkiye'ye kayıt dışı akaryakıt girişinin günden güne arttığını belirten Akbak, önlem alınmasını istedi. Erdoğan da Akbak'a destek vererek, önceki gün yaptığı Hakk ri ziyareti sırasında gördüklerini anlattı. Havada iken sınır boyunda konvoylar haline kamyon gördüğünü söyleyen Erdoğan, "Ancak yükleri yoktu. Sanırım bunlar da akaryakıt ticareti yapanlardı. Bu kaçakcılığa tedbir alınması gerekir. Maliye Bakanı'mız bu konuyla daha çok ilgilenmeli. Konuyu Bakanlar Kurulu'nda da değerlendireceğiz" dedi. Unakıtan da önlem almak için gerekli çalışmayı yapacağını kaydetti. 


</TEXT>
</DOC>
