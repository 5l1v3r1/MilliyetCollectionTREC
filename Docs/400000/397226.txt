<DOC>
<DOCNO> 397226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/yazar/gureli.html </URL>
<DATE> 2005/11/23/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Muş'ta kızların okuma şenliği 
</HEADLINE>
<TEXT>


Muş Halk Eğitim Merkezi'nin bahçesindeki kız çocuklardan birine, Namıkkemal İlköğretim Okulu 6-B sınıfı öğrencisi Özlem Taşdemir'e ne olmak istediğini soruyoruz. 
"Doktor" diyor, sonra gözleri ışıldayarak ekliyor "Profesör doktor." 
Bir anda çevremizde kız çocuklardan cıvıl cıvıl cıvıldayan bir hevenk oluşuyor. 
Arkadan bir başkası var gücüyle elini kaldırıyor 
"Ben de " 
Hepsi birbirini iteleyerek öne çıkmaya, sesini duyurmaya çalışıyor 
"Bana da sor Bana da sor " 
Okuma hevesine, eğitime yönelik, göğüs kabartan ne güzel bir yarış bu. Tek tek sormamıza gerek kalmadan, her biri sesini hepsinin üstüne çıkarırcasına bağrışıyor 
"Ben hemşire olacağım." 
"Ben öğretmen." 
"Ben avukat." 
"Ben polis." 
Çoğunluk doktorluğa gönül vermiş, sonra öğretmenliğe. "Tek" olan istek Serinova İlköğretim Okulu 6-B öğrencisi Gülbahar Çıtak'tan yükseliyor 
"Ben pilot olacağım." 
Nedenini sormaz mısınız Biz de sorduk. 
"Ablam Almanya'da, dedi, ona giderim." 
Sana kurban olsunlar Gülbahar 
Milliyet'in kız çocuklara yönelik "Baba Beni Okula Gönder" seferberliği kapsamında, Metro Group'un 100 kız öğrenciye verdiği burs nedeniyle Muş'tayız. Bu seferberliğin gönüllülerinden Çağdaş Yaşamı Destekleme Derneği ÇYD Başkanı Prof. Dr. Türkan Saylan başta olmak üzere, Metro Group'un Türkiye Temsilcisi Nurdan Tümbek Tekeoğlu, ÇYD Kırsal Alan Sorumlusu Nazmiye Gündüz ile birlikteyiz. Törende Prof. Dr. Saylan, Vali İbrahim Özçimen, Milli Eğitim Müdürü Yaşar Sarıyar özellikle kız çocukların eğitiminin önemini vurguluyorlar. Tekeoğlu'nun getirdiği armağan dolu çantalar burs alan 100 öğrenciye dağıtılıyor. 
Milliyet'in başlattığı seferberliğin, yurt düzeyinde nasıl coşkulu bir imeceye dönüştüğüne tanık oluyoruz. 
Ayrıca, şimdi Kırşehir Valisi olan Selahattin Hatipoğlu'nun kulaklarını çınlatıyoruz. Muş'un adını dönemin İçişleri Bakanı Korkut Özal'dan alan Korkut ilçesinde, cezaevi olarak yapılan binayı Vali Hatipoğlu, Yatılı Bölge İlköğretim Okulu'na çevirmiş. Dört yüz öğrencinin eğitim gördüğü okul nedeniyle yöre halkı Vali Hatipoğlu'nu hayırla y d ediyor. 
Yarın Öğretmenler Günü tüm öğretmenleri ve çağdaş eğitime gönül verenleri kutluyoruz. 

Bir şiir 
Muş'ta bir güzelliği daha paylaştık. Engelliler Derneği'nin düzenlediği etkinlikte engelli amatör sanatçılardan oluşan koronun söylediği bir parçadan dizelerle noktalayalım haftayı 
"Divane şık gibi dolaşırım yollarda Kız senin sebebine kaldım İstanbul'larda Al şalım yeşil şalım da dünyayı dolaşalım Sen yağmur ol, ben bulut Maçka'da buluşalım." 



</TEXT>
</DOC>
