<DOC>
<DOCNO> 359073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/07/son/sontur08.html </URL>
<DATE> 2005/07/07/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Milliyet Gazetesi "Yılın Kentler Tarihi" ödülü Hanefi Bostan'a verildi... 
</HEADLINE>
<TEXT>

     Milliyet Gazetesi’nin 18 yıl önce aramızdan ayrılan Örsan Öymen anısına düzenlediği "Yılın Kentler Tarihi Ödülü", Marmara Üniversitesi Öğretim Üyesi Yrd. Doç. Dr. Hanefi Bostan’a verildi. 
     Doğan Medya Center’ın bahçesindeki ödül töreninde konuşan Milliyet Gazetesi Genel Yayın Yönetmeni Sedat Ergin, efsane insanların, ölümünden sonra da yaşamını hissettiren insanlar olduğunu belirterek, "O’nun köşesi, Ankara’nın nabzını rengiyle, ruhuyla, esprisiyle en iyi şekilde verirdi. Yazıları, çok keskin bir zeka, çok keskin bir espri gücünün elele tutuşmasıydı" dedi. 
     Her yıl farklı konularda olmak üzere bu yıl 15. kez düzenlenen yarışmanın Seçici Kurul Başkanı Prof. Dr. Ruşen Keleş, 43 çalışmayı 2 ayı aşkın sürede değerlendirdiklerini, Yrd. Doç. Dr. Hanefi Bostan’ın "15.-16. Yüzyıl’da Trabzon Sancağı’nda Sosyal ve İktisadi Hayat" adlı çalışmasını ödüle layık gördüklerini söyledi. 
     Törende daha sonra Bostan’a ödülü İstanbul Valisi Muammer Güler ile Doğan Gazetecilik İcra Kurulu Başkanı Hanzede Doğan tarafından verildi. 
     Ödül törenine, Örsan Öymen’in kızı Yasemin Öymen, kardeşi Altan Öymen ile Türkiye Gazeteciler Cemiyeti Başkanı Orhan Erinç’in de aralarında bulunduğu çok sayıda konuk katıldı. 
     
</TEXT>
</DOC>
