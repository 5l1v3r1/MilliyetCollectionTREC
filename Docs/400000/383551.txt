<DOC>
<DOCNO> 383551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun50.html </URL>
<DATE> 2005/10/03/ </DATE>
<TIME> 15.55 </TIME>
<AUTHOR>  </AUTHOR>
<HEADLINE>
İspanya Genelkurmayı Türkiye katılmadan AB tamamlanmış olmaz 
</HEADLINE>
<TEXT>

     İspanya Genelkurmay Başkanı General Felix Sanz Roldan, ''Türkiye'nin katılımı olmadan AB tamamlanmış olmayacak'' dedi. 
     İspanya'da düzenlenen bir konferansta konuşan Roldan, Türkiye'nin NATO'nun üyesi olduğunu hatırlatarak, AB'nin ancak Türkiye'nin katılımıyla kendisini tamamlamış olacağını kaydetti. 
     Öte yandan İspanya'da geçen hafta Katalonya Özerk Yönetimi Parlamentosu'nun kabul ettiği ve büyük tartışmalara yol açan yeni özerklik statüsünü eleştiren General Roldan, şunları kaydetti 
     ''İspanya'nın tüm İspanyollar için bölünmez ve ortak bir vatan olarak devam etmesinde büyük yarar görüyoruz. İspanya'nın birliğindeki şüpheler askerler için büyük bir endişedir, çünkü Silahlı Kuvvetler Akademisi'ne girdikten sonra İspanya için yaşıyoruz.'' Katalan Parlamentosu'nun onaylayıp İspanyol Parlamentosu'na gönderdiği yeni özerklik statüsünde anayasaya aykırı birçok konu bulunduğu belirtilirken, statüde en fazla Katalanların kendilerini ''millet'' olarak tanımlamaları tartışılıyor. 
     
</TEXT>
</DOC>
