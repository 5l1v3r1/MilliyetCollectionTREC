<DOC>
<DOCNO> 360967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/14/son/sondun09.html </URL>
<DATE> 2005/07/14/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Irak'ta 60 gazeteci hayatını kaybetti 
</HEADLINE>
<TEXT>

     Sınır Tanımayan Gazeteciler RSF örgütünün başkanı Fernando Castello, 2 yılı aşan Irak savaşında toplam 60 gazetecinin öldüğünü açıkladı. 
     Castello, '21'inci yüzyılın çatışmalarındaki savaş temsilcileri' adlı bir konferansta yaptığı konuşmada, Irak'ta ölen gazetecilerin yüzde 93'ünün Iraklı veya Arap ülkelerinden olduğunu belirtti. 
     Fernando Castello, ''Irak'ta olduğu gibi, bu kadar kısa sürede hiçböyle fazla sayıda gazeteci ölmedi'' dediği konuşmasında, Cezayir'de 4 yılda 60, Kolombiya'da 15 yılda 56, Ruanda'da 3 yılda 52, Balkanlar'da5 yılda 49, Filipinler'de ise 10 yılda 60 gazetecinin öldüğünü söyledi. 
     Şu anda çatışma olan bölgelerde çalışan gazetecilerin yarısından fazlasının Irak'ta öldüğünü vurgulayan RSF Başkanı, Irak'ta ölen gazetecilerin yüzde 71'inin karşılıklı açık ateşte, yüzde 14'ünün ise ABD koalisyon güçlerinin açtığı ateşte hayatlarını kaybetmelerine dikkat çekti. 
     Castello, artık savaşa gitmek isteyen gazetecilerin sayısının azaldığını ve bunun da tek taraflı bilgi edinilmesine neden olduğunu ifade etti. 
     
</TEXT>
</DOC>
