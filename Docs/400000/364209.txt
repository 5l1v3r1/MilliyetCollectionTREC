<DOC>
<DOCNO> 364209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas12.html </URL>
<DATE> 2005/07/25/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
İlk Çinli turist kafilesi İngiltere'de... 
</HEADLINE>
<TEXT>

     Çin'den ilk turist kafilesi, paket tatil için İngiltere'nin başkenti Londra'ya geldi. 
     İlk kez Çin'den gelen bir turist kafilesini ağırlayan Londra'da, Çinli turistlerin en çok görmek istedikleri yerin Buckingham Sarayı olduğu açıklandı. 
     Çin hükümetinin geçen aylarda İngiltere'yi vatandaşlarının seyahat edebileceği ülkeler listesine almasından sonra gelen Çinli grubun, Thames nehri kenarındaki dev dönme dolabı ziyaretleri İngiliz TV kanallarında önemli haberler arasında yer aldı. 
     İngiltere, önümüzdeki 5 yıl boyunca yılda 200 bin, 2020 yılı itibariyle de yılda yarım milyon Çinli turist ağırlamalı umuyor. 
     Çin vatandaşları, hükümetleri tarafından verilen seyahat serbestisi öncesinde sadece eğitim, iş ve diplomatik ziyaretler gibi sebeplerle İngiltere'ye gelebiliyorlardı. 
     
</TEXT>
</DOC>
