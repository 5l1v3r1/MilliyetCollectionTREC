<DOC>
<DOCNO> 369908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sondun28.html </URL>
<DATE> 2005/08/15/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Abbas İsrail, daha fazlasından çekilmeli... 
</HEADLINE>
<TEXT>

     Filistin Devlet Başkanı Mahmud Abbas, bugün Gazze Şeridi'ni boşaltmaya başlayan İsrail'in işgal ettiği diğer Filistin topraklarından da çekilmesi gerektiğini söyledi. 
     Filistin resmi haber ajansı WAFA'ya açıklama yapan Abbas, Gazze Şeridi'nden çekilmenin yeterli bir hareket olmadığını belirterek, İsrail'e diğer Filistin topraklarındaki işgallerine de son vermesi çağrısında bulundu. 
     Abbas, ''İsrail'in bugün başlayan geri çekilmesi önemli ve tarihi bir adım, bu sadece Gazze ile sınırlı kalmamalı, Batı Şeria ve 1949 yılındaki sınırlara kadar uzanmalı'' dedi. 
     1967 yılındaki Arap-İsrail savaşı sırasında işgal edilen Gazze, Batı Şeria ve Doğu Kudüs'ü de kapsayan topraklarda devletlerini kurmak isteyen Filistinliler, İsrail'in Gazze'den çekilmeyi kullanarak Batı Şeria'daki işgalini daha da pekiştirmesinden endişe ediyor. 
     
</TEXT>
</DOC>
