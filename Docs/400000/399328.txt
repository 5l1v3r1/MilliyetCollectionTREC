<DOC>
<DOCNO> 399328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonsiy18.html </URL>
<DATE> 2005/11/30/ </DATE>
<TIME> 16.20 </TIME>
<AUTHOR>  </AUTHOR>
<HEADLINE>
"Bakan eşine ayrı yemek" TBMM gündeminde 
</HEADLINE>
<TEXT>

     Ulaştırma Bakanı Binali Yıldırım’ın, Samsun ziyaretinde bir lokantada eşinden ayrı bir masada yemek yemesi soru önergesine konu oldu. 
     CHP İzmir Milletvekili Erdal Karademir, Devlet Bakanı Nimet Çubukçu tarafından yanıtlanması istemiyle TBMM Başkanlığı’na sunduğu soru önergesinde, Yıldırım’ın eşinin yan masada tek başına yemek yemesinin, sivil toplum örgütlerinin ve kamuoyunun tepkisine yol açtığını belirtti. 
     Bu olay ve görüntülerin, Türkiye Cumhuriyeti’nin temel felsefesine, taraf olunan uluslararası sözleşmelere uymadığını, ayrıca Anayasa’nın eşitlik ilkesine de aykırı olduğunu öne süren Karademir, şu soruların yanıtlanmasını istedi 
     "Söz konusu görüntüler, Türkiye’deki kadının statüsünü yansıtmakta mıdır Eğer Türkiye’de kadının statüsü bu düzeydeyse, AB müzakere sürecinde ne gibi sorunlar bizleri beklemektedir Türk kadınını bu durumdan kurtarmak için ne gibi çalışmalar yapmayı düşünüyorsunuz 
     Sayın Yıldırım’ın, Anayasa’nın eşitlik ilkesine uygun davrandığını düşünüyor musunuz Dünya kamuoyunda sergilenen bu olumsuz imajı düzeltmek için herhangi bir çalışma yapmayı düşünüyor musunuz 
     
</TEXT>
</DOC>
