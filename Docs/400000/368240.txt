<DOC>
<DOCNO> 368240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/yasam/axyas02.html </URL>
<DATE> 2005/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gardırobunuzdaki düşmanları tanıyın 
</HEADLINE>
<TEXT>


Modayı takip ederken sağlığınızı riske atmayın. Mini etek selülite, dar kot bacak ağrılarına yol açıyor, dar çamaşır kısırlaştırıyor, yüksek topuk ayakları mahvediyor 

DIŞ HABERLER SERVİSİ 

İNGİLİZ Daily Mirror gazetesi, her gün kullandığımız giysilerin sağlığımız üzerindeki olumsuz etkilerini derledi. Buna göre, moda uğruna giydiğimiz dar kot, mini etek, topuklu ayakkabı gibi pek çok giysi ve aksesuvar bizi hasta ediyor İşte gardırobunuzda sizi bekleyen tehlikelerden birkaçı 
DAR KOT Dar pantolonlar, kalça kemiğinin altındaki sinir hücrelerini sıkıştırarak bacaklarda ağrıya yol açabilir.KORSE Karın bölgesine baskı uygulayarak midenin içindeki maddelerin yemek borusuna itilmesine ve sonuç olarak mide ekşimesine neden olur.SPOR AYAKKABI Her gün giyilen spor ayakkabıların içinde lavabodan daha fazla mantar oluşur.G-STRING Bu tür çamaşırlar, genital bölgedeki hassas deride tahrişe neden olur ve iltihaplanmasına yol açabilir.KRAVAT Sıkı bağlanırsa damarları sıkıştırarak göze basınç uygulanmasına neden olur. Zamanla bu durum glokoma ve görme kaybına yol açabilir.MİNİ ETEK Soğuk havada mini etek giymek selülit oluşumunu hızlandırır. Soğuk hava bacaklardaki kan dolaşımını zayıflatır, bu da selülitin başlıca nedenlerinden biridir.YÜKSEK TOPUK Ayaklarda iltihap ve şişliklere yol açar, duruşu bozar.DAR ÇAMAŞIR Dar iç çamaşırı, erkeklerin genital bölgelerinde ısı artışına yol açarak sperm üretimini azaltır.SUTYEN 24 saat sutyen takanlarda göğüs kanserine yakalanma riski 12 saat takanlara oranla 133 kat fazladır. 




</TEXT>
</DOC>
