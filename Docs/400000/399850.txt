<DOC>
<DOCNO> 399850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/02/spor/yyilmaz.html </URL>
<DATE> 2005/12/02/ </DATE>
<TIME>  </TIME>
<AUTHOR> Nilay YILMAZ  </AUTHOR>
<HEADLINE>
Ortaya karışık... 
</HEADLINE>
<TEXT>


Pazar günü bir derbiye yakışmayacak kadar sönük geçen Galatasaray-Fenerbahçe maçından sonra futbol programları arasında mekik dokuyarak geçti gecemiz. Yakalayabildiklerimizden ortaya karışık bir şeyler yaptık... 

Futbolmania - CNN Türk 
"Eğer Pascal Nouma'nın hareketinden sonra Beşiktaş yönetimi 1 saat içinde Nouma'yı gönderme kararı almışsa şu anda Beşiktaş Yönetimi'nde Ailton'un bileti kesilmiş vaziyette duruyor. Pazartesi günü, yani yarın 14.00'te yapılacak yönetim kurulu toplantısında da karar altına alındıktan sonra günışığına çıkacak" diyor Faik Gürses. Dediği gibi olmuyor, Ailton para cezasıyla yırtıyor. Ayrıca Beşiktaş yönetimi Nouma'yı 1 saat içinde gönderme kararı almamış Nouma, Sinan Engin'le beraber basın açıklaması yapıp özür dilemişti. Birkaç "kötü" adamın tepkisinin artarak devam etmesi üzerine, şampiyonluğumuz engellenecek korkusuyla gönderilmişti Fransa'da doğan Beşiktaşlı olan Pascal Nouma... 
Ailton'un Sivasspor maçında yaptığı hareket üzerine konuşuluyor 
Faik Gürses Zaten Beşiktaş'ın 3 maçı kalmış. Ailton haftaya yok. Bir de Galatasaray maçında oynayamayacak... 
Aziz Üstel Yazık, keşke oynasaydı. Böylece Ailton'un Beşiktaş'a katkısını da anlamış oluyoruz 

Telegol - Star 
Ergun Gürsoy ve Mahmut Uslu'nun telefonla katıldığı araştırmacı programda, Gürsoy, "Siz benden rica ettiniz, ben de katıldım. Akıllı sorulara akıllı cevaplar veririm" diye anlaşma yapıyor. Ama Serhat Ulueren, sorduğu soruyla Gürsoy'un sinirlerini zıplatıyor 
S. Ulueren 1-1.5 ay önce "Fenerbahçe bizi her alanda geçti" gibi söylemde bulundunuz... 
E.Gürsoy Malesef söylediklerimizi sizler de anlayamıyorsunuz herhalde. Ben diyorum ki Fenerbahçe, çok gerilerden geldi ve Galatasaray'ın önüne geçti. Futbol olarak zaten biz öndeyiz, netice olarak. 40-50 bin kişilik seyirci üstünlüğü var. Her maçına geliyor, takımı yenilse de 4 tane yese de alkışlıyor. Biz bunları dile getirdik... Ama Türk insanı malesef sadece başlık okuyor. Buna birçok anlı-şanlı spor yazarlarını da katabilirim, onlar da başlık okuyorlar, içeriğine bakmıyor. Ben iyi niyetli bir şey söyledim. Ama kötü niyetli insanlar bunu başka türlü yorumladılar... Anlayan anlar, anlamayan kendi bilir. Biz anladık, ya siz 
Rakip takımın taraftarlarının maçlara alınmamasıyla ilgili konuşan Mahmut Uslu, "Bu devletin yasakçılığı bırakması lazım. Federasyon da bir devlet çünkü. Bu devletin artık daha çağdaş olması lazım" diyor. Birbiriyle konuşan, mesajlaşan iki kulüp üyesinin yönetim hakkında sarf edeceği cümlelerin ceza almak için yeterli olduğu bir kulübün asbaşkanının bunları söylemesi ilginç ve komik tabii 

3. Devre - Kanal D 
Hikmet Karaman Devre arasını bekleyin, Tigana hazırlık devresi geçirsin. Fizik, kondisyon, teknik, taktik, transfer yapsın ondan sonra... 
Engin Verel Adam övmeyi... 
Osman Tamburacı Görünen köy... 
İlker Yasin Arkadaşlar bir şey rica edeceğim. Lütfen rica ederim. Ne olur, hep aynı ağızdan o nasıl oluyorsa , hep beraber konuşmayalım. Birisi konuşurken diğeri beklesin. Bize yakışmıyor. Birkaç defadır söylüyorum. Yasin'in ilkokulda öğrendiğimiz nezaket kurallarını öğretmen edasıyla konuklara hatırlatması üzerine program sakinleşiyor. 

Ve Gool - TV8 
Demirören'in kaybedilen şampiyonluğu araştırmayı 1. vazife ilan etmesine kızan Sinan Engin "Beşiktaş'ın şampiyonluğu kaybetmesi için bana söylenmesi lazım, takımın kötü oynaması için. Beşiktaş araştırılır mı Adamın üstüne düşer, ezer. Beşiktaş bu ya Birileri bizim 100. yıldaki şampiyonluğu araştırmaya kalkarsa ne olacak Olur mu öyle şey ya Ayıp, günah" diyerek araştırmaya karşı çıkıyor. Çakıcı'nın yakın arkadaşı, belki de altından çok şey çıkacağı için "susun" diyor. 
"Samsun'dan sonra 2. hafta Bursa'yla oynadık biz. Selçuk Dereli, oyundan attı Erol Bulut'u öyle kazandık maçı. Hakem yardımıyla kazandık. Bizi tuttu o gün Selçuk Dereli, takdir haklarını bize kullandı" dedi yine Sinan Engin. Her şey o kadar açık ki bunun üzerine söz söylemeye bile gerek yok 

Sahada gördüklerine asla inanma. Hele foto muhabirlerinin gösterdiklerine asla asla. 
George Best 


Haberiniz var mı 

İngiltere'de 2005 Ocak'ında amatör bir futbol maçını yöneten hakem, kaleciyle tartışmasında kendisini hatalı bulduğu için, kendine kırmızı kart göstererek sahayı terk etti. Bir gece kulübünde güvenlik görevlisi olarak çalışan ve amatör hakemlik yapan 39 yaşındaki Andy Wain, maçtan bir gün önce kayınpederinin öldüğünü, üstüne üstlük karısının ağır bir hastalığa yakalandığını, bu yetmezmiş gibi yandaki sahada oynanan diğer maçta saygı duruşu yapılan ve kalp krizinden ölen bir kişinin arkadaşı olduğunu öğrendiğini anlattı. Wain, "Bütün bu olanlardan sonra sağlıklı karar verecek durumda değildim ve haksız yere kaleci Richard McGaffin'in üzerine yürüdüm. Bu hiç sportmence değildi ve federasyon yetkilisine artık bu maçı yönetmeye devam edemeyeceğimi bildirdim" dedi. 





Biz bize benzeriz 






Sinyor'dan ücretsiz ders 
Volkan top havadan geldiğinde nereye yumruklayacağını bilmiyor. Top ortaya yumruklanmaz. Ortaya vurursan, o top karşıdan gelen rakiple yeniden kalende tehlike olur. Kenara vurursan pozisyondan kurtulma şansın olur. Bunu antrenör söylemiyor mu Volkan'a Can Bartu - Hürriyet 

Pardon Abi 
Gerets, Daum'a tavrın çok çirkin. 
Turgay Şeren - Akşam 

Tövbe de, tövbe de 
Bu yazı ile ilgili kötü bir niyetim varsa, Allah şuracıkta canımı alsın. 
Turgay Renklikurt - Akşam 

Abartıyorsun 
Öncelikle söyleyeyim, Fenerbahçemiz'in aylar değil, yıllar boyu her konuda önlenemeyen yükselişini kıskanıp, hasetlerinden çatlayanlara gündoğdu. Adeta bayram ediyorlar. 
Hulki İlgün-Fanatik 

Afedersin Abi 
Milli Takımlar Teknik Direktörü Fatih Terim, inanamadığım bir kişiliğe bürünmüş. İlk kez hakemlere ahlaksızlar diyor. Fatih sen bu sözleri söylerken aklın yerinde mi . 
Turgay Şeren - Akşam 

Peki uçan tekme 
Yaptığım hareket bir refleksti. 
11 oyuncu koridorlara doğru koşuyordu. Bir anda ayağımı kaldırdım. Ama darbe vurmadım, çelme taktım. 
Mehmet Özdilek - Milliyet 

Haklısın galiba 
Ailton atıldı Beşiktaş oynamaya başladı. Bir de biz kalkmış Ailton'a kızıyoruz. Adam takımına yarardan çok zararının olduğunu gördü ve kendisini bir çırpıda feda etti. 
Sanlı Sarıalioğlu - Vatan 

Leblebiler kim 
Galatasaray leblebi bir takım değil, sarı-kırmızı takım. 
Ömer Çavuşoğlu - 
Futbolmania, CNN Türk 

Vahiy değil, FIFA indi FIFA 
Tövbe Yarabbi... Yoksa gökten vahiy mi indi veya bazılarının kış uykusuna yatmış vicdan ve sorumluluk duyguları, iyi saatte olsunlar tarafından mı uyandırıldı. Allah Lillah aşkına söyleyin ne oldu da her şey sanki ilahi kudrete sahip bir el değmişcesine, aniden duruluverdi. 
Turgay Renklikurt - Akşam 



</TEXT>
</DOC>
