<DOC>
<DOCNO> 375038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sondun55.html </URL>
<DATE> 2005/09/02/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
UAEK "İran, uranyum zenginleştirmek için tonlar gaz üretti" 
</HEADLINE>
<TEXT>

     Uluslararası Atom Enerjisi Kurumu UAEK , İran’ın geçen aydan bu yana uranyum zenginleştirmede kullanmak için tonlarca gaz ürettiğini belirtti. 
     UAEK, yarın yayımlanacak, ancak bugün basına sızan raporda, kurum tarafından 2 yıldan fazla bir süredir yapılan denetimlere rağmen İran’ın 18 yıllık gizli nükleer faaliyetleri hakkındaki kuşkuların devam ettiğini kaydetti. 
     UAEK Başkanı Muhammed Baradei tarafından kaleme alınan raporda ayrıca Avrupa Birliği AB ile yapılan anlaşma uyarınca askıya alınan nükleer faaliyetlere İran’ın yeniden başlandığına dikkat çekildi. 
     Raporda, kurumun hala "İran’da bildirilmemiş nükleer malzemeler ya da faaliyetler bulunmadığı sonucuna varacak konumda olmadığı" belirtildi. 
     Öte yandan İran’ın Ulusal Yüksek Güvenlik Konseyi UYGK Genel Sekreteri Ali Laricani, devlet televizyonunda yaptığı açıklamada, UAEK raporunun bazı olumsuz noktaları içerdiğini, ancak Tahran yönetiminin kurumla işbirliğine devam edeceğini kaydetti. 
     
</TEXT>
</DOC>
