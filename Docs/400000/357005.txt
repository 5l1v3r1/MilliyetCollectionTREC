<DOC>
<DOCNO> 357005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko34.html </URL>
<DATE> 2005/06/30/ </DATE>
<TIME> 16.05 </TIME>
<AUTHOR>  </AUTHOR>
<HEADLINE>
Kredi kartı kullanımı 1 haftada düşüş kaydetti... 
</HEADLINE>
<TEXT>

     Bankalar tarafından verilen tüketici kredileri 20 milyar YTL'ye yaklaştı. Tüketici kredileri 17-24 Haziran tarihleri arasındaki bir haftalık dönemde, 385.4 milyon YTL artış göstererek 19 milyar 232.3 milyon YTL'ye çıktı. 
     Tüketici kredileri 17 Haziran'da 18 milyar 846.9 milyon YTL düzeyinde bulunuyordu. 
     Merkez Bankası'nın haftalık bültenine göre, bireysel kredi kartı kullanımı ise 17 Haziran'da 15 milyar 22.8 milyon YTL iken yaklaşık 105 milyon YTL azalış ile 24 Haziran'da yaklaşık 14 milyar 917.8 milyon YTL'ye indi. 
     Böylece, toplam tüketici kredisi ve bireysel kredi kartı kullanımı bir haftada yaklaşık 280.4 milyon YTL artışla, 24 Haziran'da 34 milyar 150.1 milyon YTL'ye yükseldi. Bu rakam 17 Haziran'da 33 milyar 869.7 milyon YTL idi. 
     24 Haziran itibariyle tüketici kredilerinin, 5 milyar 864.8 milyon YTL'si konut, 4 milyar 913.9 milyon YTL'si taşıt, 8 milyar 4.6 milyon YTL'si de diğer kredilerden oluştu. 
     Söz konusu tarihte, kamu bankaları 6 milyar 95.4 milyon YTL, özel bankalar 11 milyar 493.7 milyon YTL, yabancı bankalar da 1 milyar 643.1 milyon YTL tüketici kredisi kullandırdı. 
     
     KREDİ KARTLARI 
     Bireysel kredi kartı kullanımında 17 Haziran itibarıyla, taksitli alışveriş toplamı 4 milyar 349.6 milyon YTL, taksitsiz kredi kartlı alışverişler ise yaklaşık 10 milyar 514.9 milyon YTL oldu. 
     Kredi kartıyla alışverişlerde, kamu bankaları 73.4 milyon YTL, yabancı bankalar 500.4 milyon YTL taksitli satış düzenlemesi yaparken, özel bankalar kredi kartlarıyla 3 milyar 775.8 milyon YTL'lik taksitli alışveriş gerçekleştirdi. 
     Taksitsiz satışlarda, kamu bankalarına ait kredi kartlarıyla 1 milyar 71.7 milyon YTL'lik, yabancı bankalara ait kartlarla 751.9 milyon YTL'lik, özel bankalara ait kartlarla da 8 milyar 691.3 milyon YTL'lik alışveriş yapıldı. 
     24 Haziran itibariyle, tasfiye olunacak tüketici kredilerinin tutarı 125.1 milyon YTL, bireysel kredi kartlarının tutarı da yaklaşık 946.2 milyon YTL düzeyinde gerçekleşti. 
     
     TİCARİ KREDİLER 
     Öte yandan, taksitli ticari krediler ve kurumsal kredi kartlarının tutarı 24 Haziran itibariyle 10 milyar 397 milyon YTL düzeyinde gerçekleşti. Bu rakam, 17 Haziran itibariyle 10 milyar 284.5 milyon YTL düzeyinde bulunuyordu. 
     Taksitli ticari krediler kapsamında, taşıt kredilerine 5 milyar 967.9 milyon YTL, işyeri kredisine 504.9 milyon YTL, diğerlerine de 3 milyar 660.1 milyon YTL kaynak ayrıldı. Kurumsal kredi kartlarına gelen talep 250.4 milyon YTL oldu. 
     Toplam 10 milyar 133 milyon YTL düzeyinde belirlenen taksitli ticari kredilerin 2.4 milyar YTL kamu, 7.6 milyar YTL'si özel bankalar, 94.2 milyon YTL'si de yabancı bankalardan sağlandı. 
     Kurumsal kredi kartlarının 4.7 milyon YTL'si taksitli, 243.3 milyon YTL'si de taksitsiz olarak belirlendi. 
     Verilere göre, 82.9 milyon YTL'lik tasfiye olunacak taksitli ticari kredi hesaplaması yapılırken, bu rakam kurumsal kredi kartlarında 13 milyon YTL olarak belirlendi. 
     
</TEXT>
</DOC>
