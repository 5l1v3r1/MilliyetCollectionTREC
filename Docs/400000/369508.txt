<DOC>
<DOCNO> 369508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/13/son/sondun30.html </URL>
<DATE> 2005/08/13/ </DATE>
<TIME> 23.45 </TIME>
<AUTHOR>  </AUTHOR>
<HEADLINE>
Rumlar, güneyde Türk gazetesinin dağıtımını durdurdu... 
</HEADLINE>
<TEXT>

     Rumlar, "Cumhurbaşkanı Mehmet Ali Talat’ın propagandasını yaptığı ve KKTC’deki eski Rum mallarının satılması veya kiralanmasıyla ilgili reklamlara yer verdiği" gerekçesiyle KKTC’de İngilizce olarak günlük yayımlanan "Cyprus Times" gazetesinin Güney Kıbrıs’taki dağıtımını durdurdu. 
     Rum basını, "Rum Dışişleri Bakanlığı ile Rum Turizm Örgütü, KOT , KKTC’deki inşaat faaliyetlerinin ve Rum mallarının satımının durdurulması amacıyla yurt dışında çaba gösterirken, Güney Kıbrıs’taki büfelerde de satılan Cyprus Times’ın yaptığı tanıtım ve ilanların öfkeye neden olduğunu" yazdı. 
     "Cyprus Times" gazetesinin Güney Kıbrıs’ta dağıtımını yapan Hellenici Ajans Müdürü Mihalakis Yakovidis, "Bu gazetenin maksatlı olarak dağıtımının yapılmadığını, dünden beri gazetenin dağıtımına son verdiklerini" söyledi. 
     Yakovidis, "gazetenin Güney Kıbrıs’ta dağıtımının son on gündür yapıldığını, tirajının günde ortalama 10-12 gazete olduğunu" belirtti. 
     
</TEXT>
</DOC>
