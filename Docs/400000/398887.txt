<DOC>
<DOCNO> 398887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/29/son/sondun07.html </URL>
<DATE> 2005/11/29/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Rasmussen'den Apo karikatürüne eleştiri 
</HEADLINE>
<TEXT>

     Danimarka Başbakanı Anders Fogh Rasmussen’in, ABD’nin Roj TV’nin kapatılması için Danimarka’ya bir mektup yolladığını resmen doğruladığı iddia edildi. Rasmussen, Tempo dergisinde yayınlanan karikatürü de eleştirdi. 
     Danimarka Başbakanı Anders Fogh Rasmussen’in, Danimarka’da önde gelen gazetelerinin temsilcileriyle bir toplantı düzenlediği ve toplantıda Rasmussen, ABD’nin Danimarka’ya Roj TV’nin kapatılması hakkında bir mektup gönderdiğini doğruladığı iddia edildi. 
     
     "DIŞ BASKILARI KABUL ETMİYORUZ AMA MEKTUBU DEĞERLENDİRİYORUZ" 
     Danimarka basınına göre Rasmussen, konu ile ilgili olarak, soruşturmanın devam ettiğini belirterek, soruşturmanın seyrini etkileyecek dış baskıları kabul etmediklerini söyledi. 
     Ancak Danimarka Başbakanı, ABD’nin mektubundaki iddiaları soruşturma kapsamında değerlendirdiklerini ifade etti. 
     
     PKK’NIN ROJ TV’Yİ DESTEKLEMESİ SUÇ OLMAZMIŞ 
     Danimarka basınında çıkan haberlerde, Rasmussen’in, Danimarka yasalarına göre bir örgütüne yardım etmenin suç olduğu ancak bir örgütten yardım almanın suç olmadığını söylediğini öne sürüldü. 
     Çıkan haberlerde, Roj TV’nin terör suçlamasıyla kapatılmaması halinde "terör örgütlerinden yardım alanların da cezalandırılmasını" öngören bir yasa çıkana kadar kapatılamayacağı ifade edildi. 
     
     APO KARİKATÜRÜNE ELEŞTİRİ 
     Öte yandan Rasmussen, daha önce Ekstra Bladet gazetesine yaptığı "Bu tür karikatürlere kızmıyorum" açıklamasının aksine sözkonusu toplantıda Rasmussen ile Abdullah Öcalan’ı aynı yatakta gösteren karikatüre tepki gösterdiği ve, "belden aşağı" olarak nitelendirdiği karikatürün, "Karikatür etiğinden de yoksun" olduğunu öne sürüldü. 

ANKA 
     
</TEXT>
</DOC>
