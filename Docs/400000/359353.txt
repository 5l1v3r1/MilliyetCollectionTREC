<DOC>
<DOCNO> 359353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/08/son/soneko58.html </URL>
<DATE> 2005/07/08/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Hazine haftaya, dolar cinsinden devlet tahvili ihalesi yapacak... 
</HEADLINE>
<TEXT>

     Hazine gelecek hafta 3 yıl vadeli, 6 ayda bir kupon ödemeli, değişken faizli ''ABD Doları cinsinden'' devlet tahvili ihalesi yapacak. 
     Hazine Müsteşarlığı'ndan yapılan açıklamaya göre, 12 Temmuz Salı günü, 13 Temmuz Çarşamba ihraç tarihli, geri ödemesi ise 9 Temmuz 2008'de gerçekleştirilecek, 3 yıl vadeli, 6 ayda bir kupon ödemeli, değişken faizli ABD Doları cinsinden tahvil ihalesi düzenlenecek. 
     Söz konusu tahvil, LIBOR 1,60 yıllık 182 günlük kupon ödemeli olup, ilk kupon ödeme tarihi 11 Ocak 2006 olarak belirlendi. 
     Kupon ödemeleri, 6 aylık LIBOR oranına 1,60 puan eklenerek bulunacak yıllık faiz oranı üzerinden hesaplanacak. 
     Hesaplama yöntemi 6 ay LIBOR yüzde 1,60 182 360 şeklinde olacak ve bu hesaplamada bulunacak faiz oranında virgülden sonra 2 hane kullanılacak. 
     Kupon ödemesine esas LIBOR oranı, kupon vade başlangıç tarihinden 2 iş günü önce, yayınlanan 6 aylık ABD Dolar LIBOR'u esas alınarak hesaplanacak ve ilk kupon ödemesine ait faiz oranı 11 Temmuz 2005 Pazartesi günü duyurulacak. 
     İhalede katılımcılar, 10,000 ABD Doları üzerinden fiyat teklifinde bulunacak. Söz konusu tahvilin kupon ödeme tarihleri ise 11 Ocak 2006, 12 Temmuz 2006, 10 Ocak 2007, 11 Temmuz 2007, 9 Ocak 2008 ve 9 Temmuz 2008 olarak belirlendi. 
     Bu arada Hazine gelecek hafta, toplam 1 milyar 351 milyon YTL iç borç ödemesi yapacak. 
     
</TEXT>
</DOC>
