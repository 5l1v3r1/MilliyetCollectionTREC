<DOC>
<DOCNO> 399566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/01/son/sondun20.html </URL>
<DATE> 2005/12/01/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
İspanyol yargıçtan, CIA'in gizli işkence merkezleri olduğu iddiası... 
</HEADLINE>
<TEXT>

     İspanya'nın Palma Yargıcı Antonio Garcias, Amerikan Merkezi Haberalma Teşkilatı'nın CIA yasadışı tutuklama, alıkoyma ve işkence yaptığı iddialarıyla dava açmak için İspanyol Ulusal Mahkemesi'ne suç duyurusunda bulundu. 
     CIA'in 2004-2005 yılları arasında tutuklu teröristleri gizli cezaevlerine taşımak için Palma de Mallorca havaalanını aktarma yeri olarak kullandığı iddialarının ortaya atılması üzerine bir rapor hazırlayan yargıç Garcias, uluslararası teröristleri yargı koruması altına almadan tutuklayarak başka yerlere sevk ettiği gerekçesiyle CIA hakkında suç duyurusunda bulundu. 
     Ulusal Mahkeme, suç duyurusundaki unsurları inceledikten sonra davanın açılıp açılmayacağına karar verecek. 
     İspanyol basınında çıkan haberlerde, CIA'in 22 Ocak 2004 ile 19 Ocak 2005 tarihleri arasında aktarma yeri olarak kullandığı Mallorca'dan kaldırdığı 10 uçağın içindekilerin ''diplomatik statüye'' sahip olarak gösterildiği belirtilmişti. 
     Konuyla ilgili meclise bilgi veren Dışişleri Bakanı Miguel Angel Moratinos ise ABD'nin İspanya'daki uçuşlarında anayasaya aykırı hiçbir unsurun bulunmadığını söylemişti. 
     
</TEXT>
</DOC>
