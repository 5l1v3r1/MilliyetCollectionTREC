<DOC>
<DOCNO> 394316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/yazar/tamer.html </URL>
<DATE> 2005/11/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Londra'daki Atatürk'ü Türkiye'de de istiyoruz 
</HEADLINE>
<TEXT>


LONDRA 

Atatürk'ün balmumu heykelinin aslına uygun olarak yenilenmesi nedeniyle, Koç Holding Yönetim Kurulu Başkanı Mustafa Koç'un önceki akşam Madam Tussauds Mumyalar Müzesi'nde verdiği davetin son dakikalarındayız... 
Otobüsümüzün bizi beklediğini haber veriyorlar. 
Atatürk'ten ayrılma vakti geldi - çattı, ama ayaklarım geri geri gidiyor. Masalardaki ayaklı cam kaplarda sadece beyaz leblebi var. Akşamları rakısının yanında eksik etmediği leblebiler... Şimdi biz bomboş bir salonda Ata'mızı beyaz leblebileriyle bırakıp gidecek miyiz yani 
Oysa ben O'nunla sohbet etmek istiyorum, hatta O'nunla dans etmek istiyorum... 
Aslında galiba ben O'nu Türkiye'ye götürmek istiyorum. Kızım görsün, gençler görsün, hepiniz görün, dilediğinizde tekrar tekrar görebilme imk nınız olsun diye... 

Ete - kemiğe bürünmüş 
Evet, bu heykelin Türkiye'den binlerce kilometre uzakta, Londra'da kalmasına gönlüm razı değil. Çünkü Atatürk ilk kez ete - kemiğe bürünmüş olarak karşımda. Bugüne kadar birbirinden anlamlı nice fotoğraflarını gördüm filmlerini, belgesellerini izledim, ama hiçbirinde bu kadar somutlaşmamıştı. Şimdiyse sanki fani bir insan gibi bana dokunma mesafesinde. Yüzündeki kırışıklıkların her birinde, Cumhuriyet Türkiyesi için verdiği mücadelenin izlerini okuyorum... 
Sahi siz Türkiye'deki Atatürk heykellerinin yüzünde hiç kırışıklık gördünüz mü Taştan - bronzdan büstlerini, tam boy heykellerini geçirin bakalım teker teker gözünüzün önünden... Bazen kaşları çatıktır ama kırışıklık yoktur çünkü kahramanlar yaşlanmaz 

Kahramanın yaşı olmaz 
Kahramanlar sadece Türkiye'de değil, dünyanın hiçbir yerinde yaşlanmazlarmış meğer... Madam Tussauds'daki Atatürk heykelini aslına uygun olarak yeniden yaratan müzenin baş heykeltıraşı Steve Swales anlattı. Koç üst yönetiminin bu yöndeki talebine rağmen, Swales için "yaşı olan bir kahraman" yaratma noktasına gelmek hiç de kolay olmamış. Atatürk'ü tanıyabilmek için defalarca Türkiye'ye gidip gelen Swales, "Halkın böylesine taptığı büyük bir liderin, gerçeğine en yakın heykelini yapmaya cüret etmek çok ürkütücüydü" diyor. 
Sonunda Atatürk'ün heykelini, aslına tamamen uygun ama ölümünden 7 - 8 yıl önceki 50 - 51 yaşındaki haliyle yapmaya karar vermişler. Anıtkabir Komutanlığı'nın arşivinde bulunan, Atatürk'ün ölümünden hemen sonra alınmış birebir yüz maskı kopyalanmış, ancak uzun hastalık döneminin yansıması olan yorgun yüz ifadesi yumuşatılmış, derin kırışıklıklar ve göz altlarındaki şişlikler azaltılmış... 

Hükümet ayıp etti 
Londra, dünyanın en çok turist çeken metropollerinden biri. 
Türkiye, dünyada moda haline gelen bir ülke. Türkiye adının geçtiği her olay, geçmişe oranla çok daha fazla ilgi çekiyor. 
Türkiye Cumhuriyeti'nin kurucusunun aslına hiç uygun olmayan heykeli yenileniyor ve hükümetten bakan seviyesinde hiç kimse yok 
Afrika'dan Çin-i Maçin'e bütün dünyayı vızır vızır dolaşıyorlar, neredeyse vakitlerinin çoğunu "yurtdışı tetkik gezilerinde " geçiriyorlar. Özel uçak da aldılar ama 2 saatliğine Londra'ya gelmeye zaman ayıramıyorlar 
Heykele düşmanlık mı 
Atatürk'e karşı tavır mı 



</TEXT>
</DOC>
