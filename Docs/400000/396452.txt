<DOC>
<DOCNO> 396452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/spor/spo04.html </URL>
<DATE> 2005/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a tarihi darbe 3-0 
</HEADLINE>
<TEXT>


Bordo - mavililer, Diyarbakır deplasmanında hüsrana uğradı, acı bir tabloyla karşı karşıya kaldı. Karadeniz ekibi ligdeki 32 yıllık tarihinde hiç bu kadar başarısız bir performans ortaya koymamıştı 


Bordo - mavili ekip, Diyarbakırspor'un cezası nedeniyle seyircisiz oynanan maçta tarihi bir faturayla karşı karşıya kaldı. Bu sonuçla Trabzonspor 4 galibiyet, 4 beraberlik, 5 yenilgi ile 32 yıllık lig tarihindeki en kötü dönemini yaşadı. Karadeniz ekibi daha önce 2 puanlı sistemle oynanan 1974-1975'teki ilk sezonunda 4 galibiyet, 6 beraberlik, 3 yenilgi almıştı. 
Diyarbakır, 18'de Makedon defans oyuncusu Sedlovski'nin kafa golüyle 1-0 öne geçti. 27'de Jefferson sakatlanırken, bir dakika sonra Özgür'ün hatasından yararlanan Burhan kaleye yeni geçen Hasan'ı avladı 2-0. 67'de Kürşat'ın ikinci sarıdan kırmızı görmesi Trabzon'un umutlarını sıfırladı. 84'te Sedlovski yeniden sahne alıp, skoru belirledi. 

YILDIZ TABLOSU 

FARUK BALIKÇI DHA 

DİYARBAKIRSPOR 21 Murat Yiğiter 6 77 Göksel 6 2 Stavreski 7 4 Sedlovski 8 3 Talip 7 27 Burhan 8 9 Hasan Özer Dk.86 53 Cumhur 7 8 Jupi 7 10 İlyas 6 7 Atilla Dk.85 13 Cem 6 17 Maznov 7 11 Serdar Dk.75 6 

YEDEKLER 
49 Özcan, 5 Ahmet, 61 Sinan D., 14 Tolga 

TRABZONSPOR 1 Jefferson 4 22 Hasan Dk.27 3 34 Emrah 4 49 Kürşat 3 14 Özgür 3 21 Jun Dk.66 4 8 Volkan 4 11 Yattara Dk.42 4 6 Hasan Üçüncü 4 5 Hüseyin 4 18 Tayfun 3 66 Adem 4 10 M.Yılmaz 4 6 Fatih 4 

YEDEKLER 
20 Ufukhan, 99 Celalettin, 38 Erdinç, 4 Eller 

HAKEMLER 
Fırat Aydınus, Harun Taş, Mesut Doğukan 

GOLLER 
Sedlovski Dk.18 ve 84 , Burhan Dk.27 

SARI KART 
Talip D.Bakır , Hasan Üçüncü Trabzon 

KIRMIZI KART 
Kürşat Dk.67 - Trabzon 

Kongreye gidiliyor 

Trabzonspor Başkanı Atay Aktuğ, Diyarbakır havaalanında 15 yönetici arkadaşıyla yaptığı görüşmenin ardından olağanüstü kongre kararı aldı. Aralık ayındaki mali genel kurula seçim maddesinin de eklenmesi fikri benimsendi. 
Maçtan sonra oldukça sinirli olduğu gözlenen Teknik Direktör Halilhodziç, "40 yıldır futbolun içindeyim, böyle bir şey görmedim. Trabzonspor için büyük ayıp. Radikal kararların alınması şart. Bazıları kulübün değerini bilmiyor, bu formayı giymeyi hak etmiyor, dalga geçiyor. Bu çok büyük ayıp" diye konuştu. 
Öte yandan Diyarbakırsporlu İlyas, bir Trabzonlu olarak, Karadeniz ekibinin bu durumuna çok üzüldüğünü belirtip, "İnşallah çabuk toparlanırlar" dedi. 


</TEXT>
</DOC>
