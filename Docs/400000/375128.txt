<DOC>
<DOCNO> 375128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/02/son/sonspo22.html </URL>
<DATE> 2005/09/02/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
La Liga’da transfer rakamları baş döndürüyor 
</HEADLINE>
<TEXT>

     Mehmet ÇİFTÇİ İSPANYA, DHA 

DÜNYANIN en zor ligi olarak adlandırılan İspanya Ligi’nde La Liga sadece Real Madrid ile Barselona’nın 5 yıl boyunca transfere harcadığı rakamın 706 milyon euro olduğu açıklandı. 18 takımlı İspanyol liginde transfere ödenen toplam miktar ise 1 milyar 441 milyon euroyu buluyor. 
     Real Madrid’in 2000-2005 yılları boyunca transfer için toplam 421 milyon euro ödeyerek başı çektigi transfer piyasasında, başkent ekibini ezeli rakibi Barcelona 285 milyon euro ile izliyor. Real Madrid’in 5 yıl içinde bir futbolcuya ödediği en büyük rakam 78 milyon euro ile Fransız Zinadine Zidane’nın transferinde yaşanırken, Zidane’ı 71 milyon euro ile Portekizli Luis Figo izledi. 3’ncü sırayı ise ünlü Brezilyalı golcü Ronaldo alıyor. İspanyol devi, Ronaldo’nun transferine toplam 50 milyon euro harcadı. İngiliz David Beckham ise 35 milyon euro ile 4’ncü sırayı aldı. 5’nci sırada Türk futbolseverlerinde yakından tanıdığı eski Galatasaraylı Flavio Conseceao ile yeni transfer Robinho bulunuyor. 
     
     BARCELONA’NIN EN PAHALISI OVERMARS 

     Katalan ekibi Bancelona’nın ise 2000- 2005 yılları içinde en pahalı futbolcusu 39 milyon 670 bin euro ile Hollandalı Mark Overmars oldu. Barcelona takımında 2’nci sırayı Arjantinli Saviola 30 milyon euro ile alırken, Brezilyalı Ronaldinho 27 milyon euro ile üçüncü en pahalı futbolcu konumunda. Camerunlu Eto’nun 24 milyon euro ile 4’ncü sırada olduğu transfer piyasasında listeye girebilen tek İspanyol 5’nci sıradakı Gerard oldu. 
     İspanya’da La Liga da 5 yıl boyunca 421 milyon harcayan Real Madrid bu yıllar boyunca müzesine sadece 2 lig şampiyonluğu götürürken, Barcelona ise 1 lig şampiyonluğu kazanabildi. 
     
</TEXT>
</DOC>
