<DOC>
<DOCNO> 384394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/yasam/ayas.html </URL>
<DATE> 2005/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Göz göre göre çılgın şık infazı 
</HEADLINE>
<TEXT>


Özlem Hemşire, ayrıldığı sevgilisini 2 kez savcılığa verdi. Ve dün, sürekli serbest kalan o sevgilinin kurşunlarıyla can verdi 

HALUK ATALAY İstanbul 

Şişli'de önceki akşam kurşun yağmuruna tutularak öldürülen hemşire Özlem Çokçalışkan'ın 32 katil zanlısı, eski sevgilisi Mehmet Burak Gezgin 30 çıktı. 
Genç kadının hayatı, reklamcı sevgilisi Gezgin'in işsiz kalmasıyla k busa döndü. Sonunda genç kadın, Gezgin'i terk etti. Ancak bu durumu kaldıramayan Gezgin, kendisini terk eden sevgilisini, önce çalıştığı estetik merkezinde tartakladı. 

Suyunu bile kesti 
İddiaya göre bununla da yetinmeyen Gezgin, işyeri sahiplerini de, Özlem Çokçalışkan'ı işten çıkarmaları için tehdit etti. Çokçalışkan'ın evinin suyunu, elektriğini de kesen Gezgin, bir gün genç kadının evinin kapısına kendisini öldürmüş gibi yattı. 
Bu olaydan sonra genç kadın, çareyi başka bir eve taşınmakta buldu. Ancak yine kurtulamadı. Gezgin, Fulya'daki yeni evin adresini de kısa sürede buldu. 

CD'yi verdi, kurtuldu 
Gezgin'in, birlikte oldukları dönemde çektikleri özel fotoğrafları internette yayımlamasının ardından Çokçalışkan, savcılığa başvurdu. Gözaltına alınan Gezgin, CD'yi teslim edince serbest kaldı. 
Devam eden tehditlerden bunalan Çokçalışkan, Yalova'da oturan babasının evine yerleşti. Ancak, genç kadın tüm çabalarına rağmen yine de kurtulamadığı Gezgin'in sonunda kurbanı oldu. Özlem Çokçalışkan, Halaskargazi Caddesi'ndeki bir kafenin 2. katında önceki akşam saat 20.30'da, Gezgin tarafından defalarca kurşunlanarak öldürüldü. 

Öldürüp aradı 
Valikonağı Caddesi'nde yakalanan Gezgin'in, ifadesinde şunları söylediği öne sürüldü 
"Arkadaşlığımız 4 yıl sürdü. Askere gittim. İkimiz de evlenip boşandık. Beni aradı, buluştuk. Maddi sorunlar nedeniyle ayrıldık. Hakkımda 2 kez savcılıkta işlem yaptırdı. İşten çıktığında takip ettim. Kafenin ikinci katına çıktı. Yanına yaklaştım. Bana, 'Sen erkek değilsin, erkek arkadaşımı bekliyorum' dedi. Tabancamı çıkardım, 5 el ateş ettim. Sonra babasını aradım ve ona 'Kızını öldürdüm git, al' dedim." 




</TEXT>
</DOC>
