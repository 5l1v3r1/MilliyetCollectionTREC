<DOC>
<DOCNO> 368421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/09/son/sontur04.html </URL>
<DATE> 2005/08/09/ </DATE>
<TIME> 07.00 </TIME>
<AUTHOR>  </AUTHOR>
<HEADLINE>
Çankırı'da deprem 
</HEADLINE>
<TEXT>

     Çankırı’da 4.7 büyüklüğünde bir deprem meydana geldi. 
     Boğaziçi Üniversitesi Kandilli Rasathanesi ve Deprem Araştırma Enstitüsü’nden alınan bilgiye göre, saat 04.28’de merkez üssü Çankırı’nın Orta İlçesi olan 4.7 büyüklüğünde bir deprem kaydedildi. 
     Çevre ilçelerde de hissedilen depremde, ilk belirlemelere göre ölen ya da yaralanan olmadığı belirtildi. Deprem, vatandaşlar arasında paniğe neden oldu. 
     
     "CAN VE MAL KAYBI YOK" 

     Çankırı Vali Vekili Mehmet Büyüktaş, sabaha karşı meydana gelen depremde can ve mal kaybı olmadığını bildirdi. 
     Vali Vekili Büyüktaş, AA muhabirine yaptığı açıklamada, merkez üssü Orta İlçesi olan 4.7 büyüklüğündeki depremin, Çankırı merkezde de hissedildiğini söyledi. 
     Depremin ardından can ve mal kaybı yaşanmadığını ifade eden Büyüktaş, Orta İlçesi’ndeki vatandaşların, kısa bir panik yaşadıklarını bildirdi. 
     Orta İlçesi Kaymakamı Hüseyin Yılmaz da ilçe halkının bu tür sarsıntılara alışık olduğunu belirterek, "Şiddetli bir sarsıntıydı. 
     İlçede senede 2-3 kez bu tür sarsıntılar oluyor. Bu nedenle fazla bir panik yaşanmadı. Şu ana kadar ilçe merkezimiz ve köylerimizden, zarar görüldüğüne dair bir müracaat olmadı" dedi. 
     
</TEXT>
</DOC>
