<DOC>
<DOCNO> 380430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/22/guncel/gun04.html </URL>
<DATE> 2005/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakık, PKK'nın silah deposunu gösterecek 
</HEADLINE>
<TEXT>


ÖZGÜR CEBE Diyarbakır DHA 

TOPLUMA Kazandırma Yasası'ndan yararlanmak için yaptığı başvuru reddedilmesi nedeniyle "pişman olduğumuza pişman ettiniz" diye yakınan Şemdin Sakık ve kardeşi Arif Sakık, PKK'ya ait 2 silah deposunu gösterebileceklerini bildirdi. 
Başta 33 silahsız erin şehit edilmesi olmak üzere çoğunluğu güvenlik güçlerine karşı toplam 191 silahlı eylemde 256 kişinin öldürülmesi suçundan ağırlaştırılmış müebbet hapis cezasına mahk m edilen Şemdin Sakık ile ömür boyu hapse mahk m kardeşi Arif Sakık, Diyarbakır 5. Ağır Ceza Mahkemesi'ne yeni bir dilekçe gönderdi. 
Sakık kardeşler Hatay'ın Dörtyol ilçesi yakınlarındaki Amanos Dağları'nda PKK'ya ait 2 silah deposu bulunduğunu ve bölgeye götürülmeleri halinde bu depoların yerini göstererek silahların bulunmasına yardımcı olacaklarını iddia etti. 
Mahkeme de Jandarma Komutanlığı'na yazı yazarak Sakık kardeşlerin sözü edilen bölgeye götürülüp götürülmeyeceklerine dair bilgi istedi. Yetkililer, özellikle Şemdin Sakık'ın güvenliğinin sağlanmasında sıkıntı yaşanabileceğini belirterek sadece Arif Sakık'ın bölgeye götürülebileceğini ifade etti. 


</TEXT>
</DOC>
