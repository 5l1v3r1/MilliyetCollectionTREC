<DOC>
<DOCNO> 385068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonsiy12.html </URL>
<DATE> 2005/10/08/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Rehn Tören değil uygulama zamanı 
</HEADLINE>
<TEXT>

     Avrupa Komisyonu’nun Genişlemeden Sorumlu üyesi Olli Rehn, artık seremoniden çok uygulama alanına geçildiğini söyledi. 
     Olli Rehn ve Başbakan Erdoğan, İstanbul Atatürk Havalimanı’nda başbaşa bir görüşme yaptılar. Görüşme sonrası yapılan ortak basın açıklamasında Olli Rehn, Müzakere sürecinin uzun ve zor bir yol olacağını ancak ne kadar süreceğinin Türkiye’nin reformları ne kadar hızlı bir şekilde uygulayacağına ve gerçekleştirebileceğine bağlı olacağını belirtti. Rehn, artık seremoniden çok uygulama alanına geçildiğini vurguladı. 
     Müzakerelerin başlamasındaki en önemli etkenin, Türkiye’nin 3 yıldır gerçekleştirdiği refom süreci olduğunu söyleyen Rehn, Başbakan Erdoğan ile yaptıkları görüşmede, reformlar konusundaki adımların devam etmesi konusuna destek olacaklarını, çünkü bu reformların, Türk halkının ekonomik refahını geliştirecek adımlar oluğunu belirtti. 
     Rehn, Başbakan Erdoğan’la Türkiye halkı ile AB halkı arasındaki yanlış önyargıları nasıl ortadan kalkabileceğı konusunda yapılabilecekleri de konuştuklarını söyledi. 
     
     "ENGELLERİ AİLE GİBİ AŞACAĞIZ" 
     Başbakan Recep Tayyip Erdoğan da AB yolunun birçok sıkıntıyla dolu olduğunu vurguladığı konuşmasında, çıkan engellerin "adeta bir aile yapısıyla, dostça" aşılacağını söyledi. 
     "Önümüzde 25 ülkenin üyelik tecrübesi ve Türkiye’nin 10 yıllık bir Gümrük Birliği deneyimi var" diyen Erdoğan, kurumların entegrasyonunun kolay olacağına inandığını söyledi 
     
</TEXT>
</DOC>
