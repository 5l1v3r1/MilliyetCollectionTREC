<DOC>
<DOCNO> 384706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/yazar/guclu.html </URL>
<DATE> 2005/10/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
AB, öğrenciler ve bilim 
</HEADLINE>
<TEXT>


AB konusunda geldiğimiz son nokta sevindirici. Tam üyelik ne zaman gerçekleşir Ne söylense yalan olur. Ama biz yetişkinlerden çok, gençlerin ilgilendiği kesin. 
Yeni yayın döneminin ilk Genç Bakış'ını, önceki gece Marmara Üniversitesi'nde gerçekleştirdik. Avrupa Topluluğu Enstitüsü'nden İletişim'e, Eğitim'den Mühendisliğe kadar tüm fakültelerden öğrenciler vardı. Konumuz muhalefet gözüyle AB süreci, konuğumuz da DYP lideri Mehmet Ağar'dı. 
Programın hemen başında, yani öğrenciler etki altında kalmadan, eğilimlerini öğrenmek için bir anket yaptım. İlk olarak, "10 yıl içerisinde AB'ye tam üye olabileceğimize inananlar ellerini kaldırsın " dedim. 8-10 kişi elini kaldırdı. Herhalde süreyi kısa buldular deyip, iki katına çıkardım ve "20 yıl içerisinde AB'ye tam üye olacağımıza inanlar ellerini kaldırsın " dediğimde daha büyük bir şaşkınlık yaşadım. Bu kez ellerini kaldıranların sayısı daha da azalmıştı. Son soruya verilen cevap ise kafalarda çok büyük sorular yarattı. Soru, "AB'ye kısa ya da uzun vadede, öyle ya da böyle girebileceğimize inananlar elini kaldırsın " şeklindeydi. Hayır giremeyeceğiz anlamında elini kaldıranlar, neredeyse salonun tamamına yakınını oluşturuyordu. 
Marmara Üniversitesi'nin Göztepe kampusundaki konferans salonunda yaklaşık 300 genç vardı. Türkiye'nin dört bir yanından, ortadirek ailelerden gelen öğrencilerdi. Belirli bir siyasi görüşün temsilcileri değillerdi. AB dışında diğer konulara verdikleri tepkiler çok farklıydı. Yani, körü körüne bir muhalefet söz konusu değildi. 
Halkın tepkisi ne yönde diye sokak röportajları da yaptık. Ortaya çıkan tablo, gazete manşetlerini süsleyen bayram havasının çok uzağındaydı. AKP kurmayları, umarız bu gelişmelerin farkındadır. Dışarıya öylesine yoğunlaştılar ki Türkiye'yi unuttular. 
Üniversitelerdeki AB karşıtlığının, geçen yıla göre daha da yoğunlaştığının eğer h l farkında değillerse, bir kez daha kendilerine hatırlatmakta yarar görüyoruz. O gençler ne istediğini, ne söylediğini bilmiyor gibi bir hatanın içerisine düşerlerse, toparlamaları güç olabilir... 

Bilgilendirme şart 
Daha fazla geç kalınmadan AB konusunu iç kamuoyuna, özellikle de öğrencilere çok iyi anlatmamız gerekiyor. Öğrencilerin kaygıları var. Bilgi eksiklikleri de yok değil. Ama en önemlisi, güven erozyonu. Ne AB'ye güveniyorlar ne de hükümete. Başka konularda, hükümeti destekleyen öğrenciler bile konu AB olunca hemen muhalefete başlıyor. 
Hükümetin işi çok Hepsi de dünya lideri olma peşinde. Bir ayakları hep dışarıda. Kamuoyu da sanki umurlarında değil. Ama Başmüzakereci Ali Babacan, bu konuda çok şeyler yapabilir. Yapmalı da... 
Hükümet, AB ile kendisini özdeşleştirirse büyük hata yapar. En hızlı Atatürkçülerin milleti Atatürk'ten, en hızlı dincilerin de milleti dinden soğutmaya çalıştığı gibi umarız hükümet de çağdaşlığı kendisine misyon edinenlerin bu kararlılıklarını köreltmez... 
Öncelikli müzakere alanlarından biri de eğitim ve bilim. Ama sanki bilim daha bir öncelik alacak. 
Peki bu müzakereleri kim yürütecek TÜBİTAK ve üniversiteler. Ancak birbirlerine selam bile vermiyorlar. Dahası Çankaya'nın onayı alınamadığı için TÜBİTAK h l vek leten yönetiliyor. YÖK de bu yüzden aldıkları kararların yasal olmadığı görüşünde. İşte böyle tablo ile Avrupalıların karşısına nasıl çıkacağız 
Özetin özeti Çankaya'sı, muhalefeti, medyası ve sivil toplum örgütleriyle birlikte ulusal bir müzakere yol haritası çizmeden mesafe kaydetmemiz çok kolay olmayacak. 



</TEXT>
</DOC>
