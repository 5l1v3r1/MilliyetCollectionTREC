<DOC>
<DOCNO> 364937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/28/yasam/axyas02.html </URL>
<DATE> 2005/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Midyeyi sadece Hanefiler yiyemez' 
</HEADLINE>
<TEXT>


"Kuran'da denizden çıkan her şeyin helal olduğu belirtiliyor. Ancak hanefi alimleri kötü bulduğu için bu mezheptekilere midye, karides, kalamar yemek caiz değil" 

Şerif Çıray 

DİYANET'E bağlı Dini Soruları Cevaplandırma Komisyonu, bir vatandaşın "Deniz ürünlerinin yenilmesinin hükmü nedir " sorusuna, "Kuran'da denizden elde edilen yiyeceklerin helal olduğu bildirilmektedir. Hz. Peygamber de 'Onun suyu temiz, ölüsü helaldir' buyurmuştur. Midye, kalamar, yengeç, karides gibi balık dışındaki deniz ürünleri Hanefi mezhebi dışındaki diğer 3 mezhebe göre helaldir" yanıtını verdi. 
YETKİLİLER, "Kuran'da bu yok ama Hanefi alimlerine göre bunlar kötü hayvanlardır. Hanefilikte balık dışındaki deniz ürünlerinin yenmesi caiz değildir" yorumunu yaptı. Komisyon, "Tüylerini temizlemek için sıcak suya daldırılan tavuk yenir mi " sorusunu da şöyle yanıtladı "Tavuk, tüylerinin yolunabilmesi için, kısa süre sıcak suya batırılabilir. Ancak uzun süre tutulur ve tavuğun organlarındaki necaset vücuda sirayet ederse yenmesi caiz değil." 



</TEXT>
</DOC>
