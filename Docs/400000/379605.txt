<DOC>
<DOCNO> 379605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sondun23.html </URL>
<DATE> 2005/09/19/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Schröder, sol parti hariç tüm koalisyon tekliflerine açık... 
</HEADLINE>
<TEXT>

     Almanya Başbakanı Gerhard Schröder, seçim sonuçlarının, ülkede Sosyal Demokrat Parti'ye SPD ihtiyaç duyulduğunu gösterdiğini söyledi. 
     Schröder, SPD başkanlık divanı toplantısından sonra Berlin'de yaptığı açıklamada, kendi yönetimi altında yeni bir hükümet kurulacağından emin olduğunu belirterek, ''Seçim sonuçları, SPD gibi büyük bir partiye ihtiyaç duyulduğunu gösterdi. Bu isteği gerçekleştireceğiz'' dedi. 
     SPD, Birlik partilerine CDU CSU , Hür Demokrat Parti'ye FDP ve Birlik 90 Yeşiller Partisi'ne koalisyon görüşmeleri teklif etti. Sadece Sol Parti ile görüşülmeyeceği açıklandı. 
     Dışişleri Bakanı Joschka Fischer de Hıristiyan Demokrat Birlik partisi CDU Genel Başkanı Angela Merkel'in yönetimi altında görev yapamayacağını belirterek, Birlik partileri ve Hür Demokrat Parti FDP koalisyonunu olası görmediğini ifade etti. 
     Şimdilik büyük partilerin koalisyon konusunda karar vermeleri gerektiğini kaydeden Fischer, ''Ne olacağını bekleyip görelim'' diye konuştu. 
     FDP Başkan Yardımcısı Andreas Pinkwart ise başkanlık divanı toplantısında, SPD ve Yeşiller ile koalisyon görüşmeleri yapmama kararı aldıklarını söyledi. 
     Sol Parti de hiçbir partiyle koalisyon yapmak istemediğini, SPD ve Yeşiller'den oluşacak bir azınlık hükümetine de dışardan destek vermeyeceğini açıkladı. 
     
</TEXT>
</DOC>
