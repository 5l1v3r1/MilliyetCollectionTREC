<DOC>
<DOCNO> 362875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/20/son/sonyas10.html </URL>
<DATE> 2005/07/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kadın güvenlikçi askerlik yapmadı diye işten çıkarıldı 
</HEADLINE>
<TEXT>

     Bülent CİVANOĞLU DHA 

      BURSA’da güvenlik görevlisi 24 yaşındaki Nebahat Koçyiğit, 3 yıl çalıştığı TEAŞ’taki işini askerlik yapmadığı gerekçesiyle kaybettiğini öne sürdü. Nebahat Koçyiğit, çalıştığı süre içinde silah atış eğitimlerinde hep birinci geldiğini ve başarılı bir güvenlik elemanı olduğunu ileri sürdü. 
     Bursa'nın Fethiye Mahallesi’nde oturan, evli ve 6 aylık hamile Nebahat Koçyiğit, 1999'da Devlet Memurluğu Sınavı'nda 79 puan aldığını ve Temmuz 2000'de TEİAŞ Bursa Müdürlüğü’ne alınacak 35 kişilik güvenlik kadrosuna başvurduğunu söyledi. Burada işe yerleştirilirken, memur alım kılavuzuna göre askerlik yapmasının şart olduğu gerekçesiyle işe alınmadığını söyleyen Nebahat Koçyiğit, bunun üzerine Ankara 3'üncü İdare Mahkemesi’ne dava açtığı ve kazandı. Nebahat Koçyiğit, Ağustos 2001'de davayı kazanarak 2002'de TEAŞ’ta güvenlik görevlisi olarak çalışmaya başladı. 
     
     DANIŞTAY KURUMU HAKLI BULDU 
     Ancak TEİAŞ uvakıtları Nebahat Koçyiğit'in işe alınmasına yönelik Ankara 3'üncü İdare Mahkemesi kararını Dahıştay nezdinde temyiz etti. Danıştay da Kocyiğit'in işe başlatılmasına ilişkin idare mlahkemesi kararını bozarak, TEİAŞ’ın isterse kendisini göreve başlatmayabileceğine karar verdi. 
     Nebahat Koçyiğit, Ankara 3'üncü İdare Mahkemesi’nin kararında direnmediğini, Mayıs 2004'te Danıştay’ın kararına uyduğunu belirterek, mahkeme kararını gerekçe gösteren TEİAŞ’ın da kendisini Mayıs 2005'te işten çıkardığını söyleid. 
     Eşi Mehmet Koçyiğit’in de sözleşmeli olarak TEAŞ’ta güvenlik görevlisi olarak çalıştığını belirten Nebahat Koçyiğit, İşten çıkarılınca zor günler yaşamaya başladık. Çalışırken 5 milyar liralık tüketici kredisi kullanmış, mobilya almıştık. Taksitleri ödeyemez duruma düştük. Şu anda ne yapacağımı bilemiyorum'' diye konuştu. 
     
</TEXT>
</DOC>
