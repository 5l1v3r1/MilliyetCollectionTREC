<DOC>
<DOCNO> 396849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/21/son/sonyas14.html </URL>
<DATE> 2005/11/21/ </DATE>
<TIME> 11.55 </TIME>
<AUTHOR>  </AUTHOR>
<HEADLINE>
Trafikte seksi poster tehdidi 
</HEADLINE>
<TEXT>

     Metin Güneş CNN TÜRK Londra 

İngiliz sürücülerinin neredeyse dörtte biri, yol kenarındaki reklam panolarında bulunan yarı çıplak mankenlere bakarken şeridini ihlal ediyor. 
     Bir sigorta şirketinin yaptırdığı araştırmaya göre, her beş erkek sürücüden biri yarı çıplak kadın posterleri nedeniyle gözlerini yoldan ayırıyor. 
     Buna karşın her 10 kadından sadece 1'inin yarı çıplak erkek manken görüntüleri nedeniyle dikkatinin dağıldığı ortaya çıktı. 
     Brunel Üniversitesi’nde ulaşım ölçümleri uzmanı olan Mark Young, yol kenarındaki reklam ve ilanları düzenleyen tutarlı bir strateji olmaması nedeniyle duyulan endişe artıyor'' dedi. 
     Young ayrıca, yarı çıplak manken fotoğraflarının kullanıldığı ilanlar, kavşak noktalarında bulunmak gibi kritik zamanlarda sürücülerin dikkatini dağıtabilir. Bu tehlike gözardı ediliyor'' diye konuştu. 
     Araştırmayı yaptıran sigorta şirketi, saatte 100 km süratle gidilirken meydana gelen beş saniyelik dikkat dağılmasının anlamının 'futbol sahası boyundaki bir mesafeyi dikkatsiz şekilde geçmek' olduğunu duyurdu. 
     
</TEXT>
</DOC>
