<DOC>
<DOCNO> 363913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/son/sontur16.html </URL>
<DATE> 2005/07/24/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İzmir'de ebula virisü paniği 
</HEADLINE>
<TEXT>

     Neşat DİŞKAYA- Adem GÜVEN DHA 

İZMİR Karşıyaka'da bir parkta oturan İngiliz uyruklu ve adının Williem Stons olduğunu söyleyen bir kişi, salgın hastalığa neden olan ebula virüsü taşıdığını iddia etti. Sağlık ekiplerinin ambulansa bindirerek Atatürk Eğitim ve Araştırma Hastanesi'ne getirdiği kişinin 15 temmuz gecesi Antalya'nın Manavgat İlçesi'ne gelerek ebula virisü taşıdığı iddia eden Türk ve Alman vatandaşı 35 yaşındaki H.İ.U. olduğu ortaya çıktı. H.İ.U.'nun ebola virisü taşımadığı ortaya çıktı. 
     Karşıyaka'da bir parkta oturan İngiliz uyruklu olduğunu söyleyen bir kişi 112 Acil Servisi arayarak ebula virüsü taşıdığını ve durumunun kötü olduğunu söyledi. Parka gelen sağlık ekipleri adının Williem Stons olduğunu söyleyen kişiyi ambulansa bindirerek önce Karşıyaka Devlet Hastanesi'ne götürdü. Ambulanstan indirilmeyen yabancı kişi, buradan Ege Üniversitesi Tıp Fakültesi Hastanesi'ne götürülmek istendi. Sağlık ekiplerinin yetkililerle görüşmesi sonucu ambulans Atatürk Eğitim ve Araştırma Hastanesi'ne gitti. Özel giyisiler ve maskeler takan sağlık ekipleri ambulanstan indirilmeyen kişiden kan alınarak tahlile gönderildi. 
     Hastane personeline, hasta ve yakınlarına maske dağıtıldı. Virüs taşıdığını iddia eden kişi için hastanede özel bir oda hazırlandı. Parkta bu kişiyle konuşan ve oturan kişilerde tespit edilerek, kan tetkikleri yapıldı. 
     İzmir Emniyet Müdürlüğü, Terörle Mücadele Şubesi ve İstihbarat Şubesi ekipleri İngiliz uyruklu olduğunu söyleyen kişinin kimliğini, Türkiye'ye ne zaman ve nerdene giriş yaptığını araştırdı. 
     Sivil Savunma Arama Kurtarma Birlik Müdürü Atilla Altunbulak 112 Acil Servis ekibinin çok sağlıklı ve bilinçli bir müdahale yaptığını söyleyerek, Olay yerinde RM30 isimli kimyasal maddeyle parkı dezenfekte ettik. Daha sonrada ittafiye ekipleri parkı yıkadı'' dedi. 
     Polisin yaptığı araştırma sonucu kendini İngiliz vatandaşı olarak tanıtan kişinin 15 temmuz gecesi Antalya'nın Manavgat İlçesi Devlet Hastanesi'ne gece gelerek, kendisinde ebola virüsü olduğunu ileri süren Alman ve Türk vatandaşı, 35 yaşındaki H.İ.U.'nun olduğu ortaya çıktı. Akdeniz Üniversitesi Tıp Fakültesi'nde yapılan tetkiklerinde, bu virüsün bulunmadığı ortaya çıkmıştı. 
     
</TEXT>
</DOC>
