<DOC>
<DOCNO> 399428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/son/sonyas03.html </URL>
<DATE> 2005/11/30/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Bu da tesettür eşofmanı Heşofman 
</HEADLINE>
<TEXT>

     Ceren KARASU İSTANBUL, DHA 

TESETTÜR giyimin öncü firması Haşema'nın ünü ülke sınırlarını aştı. Firmanın ürettiği Haşema ve Heşofmanları Avustralya'dan Discovery Channel görüntülemek için televizyon kanalı bir ekibini İstanbul'a gönderdi. 
     Firmanın sahibi Mehmet Şahin bu ilginin ilk olmadığını söyledi ve İlk defa İngiltere’den The Pendit Gazetesi haber yapmıştı. Onun üzerine Hollanda’dan Yunanistan’dan Güney Afrika’dan gazeteciler geldi. Bizimle görüşmeler yaptılar. Amerika’dan bir televizyon kanalı Good Morning Amerika’ diye bir programda yine bizi haber konusu yaptı'' diye konuştu. 
     Şahin İnternet sitemizi de bu defa alış-verişe uygun hale getirdik. İngiltere’ye Amerika’ya Hollanda’ya Kanada’ya internet üzerinden sparişleri karşılayarak gönderiyoruz. İlk defa bugün piyasaya sürüyoruz. İstanbul’daki birçok mağzaya dağıttık'' dedi. Şahin Heşofmanın üretim hikayesini de şu sözlierle anlattı 
     Nasıl ki daha önceden hanımlar ve beyler örtünerek denize girmek konusunda sıkıntı çekiyorlarsa, şu anda da spor yapan bayanlar, pardesü ile mi yapacaklar, elbiselerle mi , palto mu yoksa her hangi bir eşofman mı giyecekler Bu konuda sıkıntıya düşüyorlardı. Biz bunu gözlemledik. Hergün koşu parkurlarına ya da yol kenarlarına spor maksatlı yürüyüş yapan tesettürlü hanımlara baktığımız zaman estetikten yoksun gördük. Bunu bir estesize edelim yeni bir ürün çıkaralım diye düşündük. Kamuoyu yoklaması yaptık. Uzun bir çalışma döneminden sonra 4 ayrı model, 5 ayrı renk ve 6 ayrı beden olarak ilk ürünlerimizi çıkardık. Tabii modellerimiz çeşitlenecek. Eşofmanın bir özelliği daha var başörtülü eşofman. Likralı kumaştan yapılmış, spor yaparken iğnem düştü, başörtüm düştü, açıldı. Rahat hareket edemiyorum dedirtmeyecek, çok rahatlıkla hareket edilebilen, estetiği olan bir eşarp'' Heşofmanın üç ana parçadan oluştuğunu söyleyen Şahin Alt ve üst soft dediğimiz kumaştan yaptık. Daha sonra daha değişik kumaşlardan da yapacağız. Bizim ürettiğimiz mayoları başta sadece tesettürlü hanımlar alırken daha sonraları baş örtüsü kullanmayan tam tesettür giyinmeyen hanımlar da almaya başlamışlardı. Eşofmanlar konusunda da öyle olacağını düşünüyoruz. Baş örtüsünü almadan sadece eşofmanı da alabilecekler çünkü rahat bir kullanımı var. Basenleri kapatıyor. Mayoyla başladık eşofmanla devam edicez. Belki toplumdaki ihtiyaçları gözlemledikçe giyim konusunda daha yeni tasarımlarımız olacak. Tasarım olarak belki değişebilir ama ana tema örtünmeyi sağlama teması değişmez'' diye konuştu. 
     6 yıldan beri tesettürlü olan 24 yaşındaki Funda Saygın da spor yaparken heşofmanı tercih edenlerden. Özellikle heşofmanın başörtüsünü çok kullanışlı bulan Saygın, İlk defa böyle bir şey giyiyorum. Çok rahat. Normalde spor salonlarına girmek tesettürlü olarak zor oluyor. Özellikle eşarbı çok hoşuma gitti. İğnesi yok. Akşam yürüyüşleri, sabah koşuları için çok uygun. Üst kısmının dizden aşağıya olması tam tesettür olması hoşuma gitti'' diye konuştu. 
     21 yaşındaki Neşe Saygın da heşofmanla spor yapıyor. 5 yıldan beri tesettürlü olan Neşe Saygın, Tesettürlü bir hanımım. Eşofmanlarım da tesettürlü, haftasonu olsun herzaman kullanıyorum. Eşofmanlar kısa oluyor. Bizim giyme şansımız yoktu'' dedi. 
     
</TEXT>
</DOC>
