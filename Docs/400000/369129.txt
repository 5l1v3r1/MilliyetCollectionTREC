<DOC>
<DOCNO> 369129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/magazin/amag.html </URL>
<DATE> 2005/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Prens sınavda 
</HEADLINE>
<TEXT>


Keloğlan Kara Prens'e Karşı adlı komedi filminde rol alan Özcan Deniz, "Bu filmden alnımın akıyla çıkarsam 'aktörüm' diyebileceğim. Bu bir sınav" diyor 


İlknur Gülmez 

Yönetmenliğini Tayfun Güneyer'in yaptığı, başrollerini Mehmet Ali Erbil, Özcan Deniz, Petek Dinçöz, Ahu Türkpençe ve Bülent Polat'ın paylaştığı "Keloğlan Kara Prens'e Karşı" filminin çekimleri geçen hafta başladı. Yedikule Zindanları'ndaki çekimlerde Kara Prens rolünü üstlenen Deniz, bu kez hayranlarının karşısına kötü adam olarak çıkacak. 



'Kötü adam' işin rengi 
Deniz, sinema filmlerinde kötü adamların kendisini çektiğini vurgulayarak şunları söyledi 
"Kötü adamların, işin omurgasını oluşturduğuna, ayrıca işe renk kattığına inanırım. Bu projeye evet dememin nedeni, masalsı bir film olması. 'Shrek' filmine hasta olmuş bir adamım. Kostümler, at, kılıç ve tarihi mek nda bu karakteri canlandırmak cezbetti beni. Bir komedi filminde oynamayı yıllardır istiyordum. Gerçi 'Neredesin Firuze' de komediydi ama kendimi orada başarılı bulmadım." 
Deniz, sözlerini şöyle sürdürdü 
"Sinemada insanları güldürmenin ciddi bir matematiği vardır. Güldürmekle, gülünç olmak arasında ince bir çizgi var. Onu yakalayabilmek her aktörün harcı değil. Bu filmden alnımın akıyla çıkarsam göğsümü gere gere 'aktörüm' diyebileceğim. Bu benim için bir sınav." 


</TEXT>
</DOC>
