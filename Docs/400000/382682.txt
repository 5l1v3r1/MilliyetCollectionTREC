<DOC>
<DOCNO> 382682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/29/son/sonyas08.html </URL>
<DATE> 2005/09/29/ </DATE>
<TIME> 10.05 </TIME>
<AUTHOR>  </AUTHOR>
<HEADLINE>
Selülitli Chaplin, dedesini andı 
</HEADLINE>
<TEXT>

     Göksel YAPAR ANTALYA, DHA 

Altın Portakal Film Festivali'nde düzenlenen sessiz komedi sinemasının starı Charlie Chaplin’i anmak için düzenlenen geceye öpücüklere boğduğu sevgilisi Bruno Cavallier ile birlikte katılan Chaplin’in torunu top model ve oyuncu Kiera Chaplin, selülitleriyle dikkat çekti. 
     Festivalin 4'üncü gecesinde Antalya Kültür Merkezi'nde, Charlie Chaplin Gecesi’ düzenlendi. Yaklaşık 800 davetlinin katıldığı gecede, dünya sinemasının efsane komedi oyuncusunun, Buz pateni’, Şarlo Polis’ ve Şarlo Göçmen’ isimli ünlü filmleri gösterildi. Türkiye'nin ünlü piyanistleri Behzat Gerçeker ve Burçin Büke'nin film müziklerini piyanoyla eşlik ettiği geceye, sade bir elbiseyle katılan torun Kiera Chaplin'e, sevgilisi Bruno Cavallier eşlik etti. 
     Salonda, en ön sırada oturarak gösterimin başlamasını beklerken sevgilisi Cavallier ile öpüşerek boynuna sarılan Chaplin, bacaklarının açılıp selülitlerinin göründüğünün farkında değildi. Amerikalı bir dergi tarafından dünyanın en güzel 7'inci kadını seçilmesinin ardından gittiği her ülkede bu unvanıyla lanse edilen Chaplin oldukça neşeliydi. Benim en büyük ilham kaynağım’ dediği dedesini anlatmak için gelen Chaplin'i, gecenin sunuculuğunu yapan Seray Sever sahneye çağırdı. Derin bacak yırtmaçlı ve göğüs dekolteli şık abiyesiyle tüm güzelliğini sergileyen Sever'in, aralarında yaş farkı olmasına rağmen top model Chaplin'den daha güzel olduğu yorumları yapıldı. Sever'in sorularını yanıtlayan Chaplin, Türkiye'ye yeni geldim ve gezme fırsatını bulamadım. Fakat çok güzel bir yer olduğunu ve insanlarının sıcak kanlı olduğunu biliyorum. Dedem Chaplin, ben doğmadan 5 yıl önce ölmüş, ama onu yakından tanıyorum. Tüm filmlerini tekrar tekrar izledim. Hepsini sevdim. Onun çok yoğun biri olduğunu, fırsat bulunca önce ailesine zaman ayırdığını söyleyebilirim'' diye 
     
</TEXT>
</DOC>
