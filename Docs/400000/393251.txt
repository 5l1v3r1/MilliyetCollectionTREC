<DOC>
<DOCNO> 393251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/siyaset/asiy.html </URL>
<DATE> 2005/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Fransa uyarıları 
</HEADLINE>
<TEXT>


AKP Grup Toplantısı'nda Fransa'ya uyarılarını sürdüren Başbakan Erdoğan, "İnançların aşağılanması halinde işin ucunun nerelere varabileceğini hesaplamalıyız" dedi 

ANKARA Milliyet 


Başbakan Recep Tayyip Erdoğan, Paris'te "göçmen isyanı"yla başlayan ve daha sonra Belçika'yla Almanya'ya da sıçrayan olaylar nedeniyle Fransa'ya uyarılarını sürdürdü. Erdoğan, "Umarım yabancılaştırmanın, ırk ayrımcılığının, hak ihlallerinin nasıl bir şiddete yol açtığını çok üzücü tecrübelerle yaşayan Avrupa, son gelişmeler nedeniyle, evrensel değerlerle hukuk ve adalette aldığı mesafeden geri gitmeyecektir. İnançların aşağılanması halinde işin ucunun nerelere varabileceğini hesaplamalıyız" dedi. 
Olayları ateşleyen etkenlerden birinin "türban yasağı" olduğu sözlerini medyanın yanlış aktardığını da savunan Başbakan Erdoğan, dünkü AKP grup toplantısında şu mesajları verdi 
DOĞRU OKUYALIM Hepimiz, terör ve şiddet konusunda ırkçılık, ayrımcılık konusunda gelenekler ve dini inançların yok sayılması, aşağılanması halinde işin ucunun nerelere varabileceğini çok iyi hesap etmek mecburiyetindeyiz. İnsanlığın can yakıcı bu felaketlerde yeni tecrübelere ihtiyacı yoktur. Aklın yolu bu problemlerin karşısına ortak ve hakkaniyetli bir iradeyle çıkmaktır. Paris'te ortaya çıkan hadiselerin elbette çok iyi analiz edilmesi ve doğru okunması gerekmektedir. SAĞDUYU ÇAĞRISI Paris'teki olaylara karışan grupları bir kez daha sük net ve sağduyuya davet ediyorum. Aynı şekilde 4.5 milyon Türk vatandaşımızı da sağduyuya ve bu olaylara bakışta daha olgun, daha mutedil davranmaya davet ediyorum. Yakıp yıkmak hak arama yolu olamaz. Küreselleşen günümüz dünyasında gettolar halinde yaşamanın da imk nı yoktur. Sorumlu makamlar da göçmenlere yönelik ayrımcı politikaların ne tür sonuçlar verebileceğini iyi görmelidir, sağduyulu politikalar izleyerek toplumun tüm fertlerine eşit hak ve fırsatlardan yararlanma yolunu açmak durumundadır. Fransa'daki hadise, şehirlerin, ülkelerin, topyek n medeniyet birikiminin geleceği, insanlığın bekası adına yeniden düşünmemizi zorunlu kılan gelişmelerdir. 

Başbakanlık'tan düzeltme çabası 

BAŞBAKAN Recep Tayyip Erdoğan'ın Fransa'daki olaylara ilişkin "türban" değerlendirmesinin basında eleştiri dalgasına yol açması, Başbakanlık'ı "düzeltme" yapma çabasına itti. Başbakanlık Sözcüsü Akif Beki, dün, tartışma yaratan sözlerin "gazetecilerin yorumu" olduğunu ifade ederken, Erdoğan'dan ise daha farklı bir açıklama geldi. 
Beki açıklamasında, Erdoğan'ın Almanya dönüşü bir grup gazeteciyle sohbet ederken söylediği belirtilen "Fransa olaylarının fitilini başörtüsü yasağı ateşlemiştir" ifadesinin Erdoğan'a ait olmadığını, Erdoğan'ın konuyla ilgili genel ve bütüncül bir değerlendirme yaptığını savundu. 
Başbakan Erdoğan ise, partisinin grup toplantısındaki konuşmasında şunları söyledi 

'Başörtüsü yasağı etkenlerden biri' 
"Buradan bizim medyamızdaki yanlış haberlere de bir atıfta bulunmak istiyorum. Bunları tek istikamete yönlendirmek, tekrar ülkemde farklı bir gerilimin tohumlarını atma gayretlerini düzeltmek için bunu buradan milletime duyurmak istiyorum. Dürüst hareket edin, dürüst davranın ve milletimizi de hiçbir zaman aldatmayın. Bu tür sosyolojik hadiseler tek bir sebebe indirgenemeyecek kadar karmaşık ve derinliktedir. Bunlarda aslında yılların birikimi vardır. Sosyoekonomik ve kültürel faktörlerin etkisi vardır. Yanlış politika ve anlayışların rolü vardır. Bunların hepsi doğrudur. Bizim söylediğimiz de budur. Yoksa bazı yasakçı uygulamaların bu olaylardaki etkisine dikkat çekerken, meseleyi tek bir sebebe indirgemedik. Aylarca önce başörtüsüyle ilgili yasağın, bugünlere gelinmesindeki etkenlerden biri olduğunu ifade ettik. Bugüne kadar böyle bir şey yokken böyle bir tohumun atılmış olması da bu yanlışlardan biridir." 

Gazetecilere yaptığı açıklama 
Erdoğan, Fransa'daki olaylara ilişkin sorular üzerine, "Fransa'da okullarda başlayan süreç bize göre çok yanlış. Oralarda bir yerde fitillenmiş olabilir" yorumunu yapmış, bir gazetecinin "Başörtüsü olayı mı " sorusu üzerine de "evet" yanıtını vermişti. 


</TEXT>
</DOC>
