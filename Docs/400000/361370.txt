<DOC>
<DOCNO> 361370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/son/soneko29.html </URL>
<DATE> 2005/07/15/ </DATE>
<TIME> 13.50 </TIME>
<AUTHOR>  </AUTHOR>
<HEADLINE>
Mortgage konut kredisi faizlerini 1.30'un altına indirecek 
</HEADLINE>
<TEXT>

     Süleyman SAĞAT İZMİR, DHA 

      BAŞBAKAN Yardımcısı Abdüllatif Şener, yasama yılı başlar başlamaz kira öder gibi konut satın alma olanağı sunan mortgage’ sisteminin devreye gireceğini belirterek, şu anda 1.30 olarak uygulanan konut kredisi faizlerinin yeni sistemle daha düşük olacağını açıkladı. 
     Başbakan Yardımcısı Abdüllatif Şener, Sermaye Piyasası Kurulu Başkanı Doğan Cansızlar'la birlikte İzmir'de Vadeli İşlem ve Opsiyon Borsası'nı VOB ziyaret etti. 4 Şubat 2005'te açılan VOB'un Yönetim Kurulu Başkanı Tuğrul Yemişçi'den çalışmalarla ilgili bilgi aldı. Türkiye'de son üç yıldır başarıyla, net ve tereddütsüz yürütülen istikrar politikaları sayesinde ekonomiye yeni enstrümanların katıldığını belirten Başbakan Yardımcısı Şener, Vadeli İşlemler Borsası ve kira öder gibi konut satın alma olanağı sunan Mortgage sisteminin de bu istikrar sayesinde ortaya çıktığını söyledi. 4 Şubat 2005'te açılan VOB'un aradan geçen kısa süreye rağmen etkin bir hale geldiğini söyleyen Şener, Sıkı bütçe disiplinine gösterilen riayet, kamu finansman dengelerinde gösterilen hassasiyet ve özelleştirme, istikrar programı konusundaki hassasiyetimizi ve duyarlılığımızı ortaya çıkardı. Üç yılda Türkiye'de toplam yüzde 25'lik büyüme gerçekleşti. Enflasyon tek rakama düştü, yeni potansiyeller ve daha önce işlenemeyen atıl kalan potansiyellerin harekete geçmesi için ortam doğdu'' dedi. Şener, istikrar ortamının olmadığı yerde finans piyasalarında yeni enstrümanları harekete geçirebilmenin, finans kapasitesini artırabilmenin ve sermaye birikimini genişletmenin mümkün olamayacağını ama Türkiye'de uygulanan istikrar programı sayesinde, VOB'un devreye sokulduğunu ve umut verici çalışmalar yapıldığını söyledi. 
     
     MORTGAGE GELİYOR 
     Yasama yılı başlar başlamaz Mortgage’ sistemini devreye sokacaklarını belirten Başbakan Yardımcısı Şener, Bu konuda SPK'nın çalışmaları tamamlandı. Daha önceki ön çalışmalara dayanarak Başbakanlık'ta müzakereler yapıldı. Mortgage sistemine son şeklini verip meclis açılmadan TBMM'ye kanun tasarısı olarak göndereceğiz'' diye konuştu. Mortgage'nin de VOB gibi istikrar ortamına bağlı olarak devreye sokulabilecek bir enstrüman olduğunu belirten Başbakan Yardımcısı Şener, Eğer istikrar yoksa ekonomi bir inip bir çıkıyorsa o ülkede Mortgage sistemin devreye girebilmesi mümkün değildir. Ancak gldiğimiz noktada Mortgage sistemi devreye sokulacaktır'' dedi. Ev sahibi olmak isteyen vatandaşların uzun vadeli kredilerle bu amaçlarına ulaşabileceklerini söyleyen Şener, Mortgage sistemi aynı zamanda inşaat sektörünü canlandıracaktır. Canlanan inşaat sektörü ise yüzlerce girdinin üretildiği bir ülkede tüm sektörleri harekete geçirecek, ekoniminin büyüme ve istihdam potansiyelini artıracaktır'' diye konuştu. 
     
     BANKA KREDİSİYLE KARIŞTIRILMASIN 
     Mortgage sisteminin şu anda bankaların verdiği uzun vadeli konut kredileriyle karıştırılmaması gerektiğini de belirten Şener, Kamuoyu bunu kesinlikle karıştırmamaladır. Mortgage sisteminin şu anki banka kredileriyle hiçbir ilişkisi yoktur. Kredi vadesi itibariyle benzerlik varmış gibi görünse de sistemin işleyişi tamamen farklıdır. Mortgage sistemi daha güvenli bir yapıyı ifade eder. Mortgage sisteminde oluşacak kredilerdeki faiz oranlarının da daha düşük olacağını söyleyebiliriz. Kesinlikle 1.30'un altına iner'' diye konuştu. 
     
     5'İNCİ GÜN DEVAM ETMESİN 
     Başbakan Yardımcısı Abdüllatif Şener gazetecilerin, ülkeye yabancı sermaye girişiyle ilgili hükümetle yaşadığı görüş ayrılığının devam edip etmediğiyle ilgili bir soru üzerine, konunun dört gün boyunca heryerde tartışıldığını beşinci güne taşınmasına gerek olmadığını söyledi. Bir gazetecinin Saadet Partisi'nin başına getirileceği yönündeki iddialar hakkındaki görüşlerini sorması üzerine ise Bunlar palavra. Palavraların peşine takılmayın'' dedi. 
     
</TEXT>
</DOC>
