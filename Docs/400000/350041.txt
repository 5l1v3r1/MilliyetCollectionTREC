<DOC>
<DOCNO> 350041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/08/son/sonspo04.html </URL>
<DATE> 2005/06/08/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Beşiktaş’a iki müjde 
</HEADLINE>
<TEXT>

     Maddi açıdan sıkıntılı günler geçiren Beşiktaş, Nihat’ın CSKA’ya transferiyle rahat bir nefes aldı. Çünkü 2.5 milyon Dolar geliyor 
     
     Başkan bir konuştu... 

     Geçmiş dönemden kalan borçların üzerine geçtiğimiz yılki transfer ödemeleri de eklenince, Beşiktaş Yönetimi maddi anlamda hayli sıkıntılı bir döneme girmişti. Kulislerde, bu durum nedeniyle transfer yapılamadığı konuşulurken, Başkan Yıldırım Demirören bu iddiaları FANATİK aracılığıyla yanıtlamıştı Beşiktaş gibi büyük bir kulübün önünde hiç bir sıkıntı duramaz. Teknik heyet çalışıyor. İhtiyaç duyulan her mevkiiye, istenen adamları alacağız.'' İşte bu sözlerden iki gün sonra, Siyah-Beyazlılar’a müjdeli iki haber geldi. 
     
     İşte o özel madde... 

     İlk müjde İspanya’dan... Nihat Kahveci’nin CSKA Sofya’ya transferi, Real Sociedad’ı olduğu kadar Beşiktaş’ı da sevindirdi. Çünkü Kara Kartallar, yıldız futbolcuyu Sociedad’a gönderirken, sözleşmeye özel bir madde ekletmişti. Bu madde şöyleydi Futbolcu, başka bir takıma 5 milyon Dolar’ın üzerinde bonservis bedeliyle satılırsa Beşiktaş, 5 milyon Dolar’ın üzerindeki bedelden yüzde 25 pay alır.'' İspanyol basınında çıkan haberlere göre, bu transfer için CSKA Moskova, Real Sociedad’a 12 milyon Euro 14.7 milyon Dolar ödeyecek. 
     
     Ruslar takip ediliyor 

     Sözleşme işte bu şartlarda resmiyet kazanırsa, Beşiktaş Kulübü de transferden daha doğrusu 9.7 milyon dolarlık bedel üzerinden yaklaşık 2.5 milyon Dolar kazanacak. Real Sociedad ve CSKA Moskova kulüplerinin henüz resmi bir açıklama yapmaması tedirginlik yaratıyor. Siyah - Beyazlılar, Rus Kulübü’nün ödemeyi banka aracılığı ile değil de elden direkt olarak yapmasından ve kayıtlara da gerçek rakamların altında değerlerin yazılmasından endişe ediyor. Başkan Yıldırım Demirören ve kurmayları da bu konudaki takibini sürdürüyor. 
     
     Ekstrası da olabilir 

     İkinci müjde ise Türkiye’den... Geçtiğimiz sezon başında Turkcell ile yıllığı 2 milyon 250 bin Dolar’dan 4 senelik anlaşma yapan Beşiktaş, taraflar arasındaki uzlaşma sonrasında bu sözleşmeyi feshetti. Avea ile görüşüp el sıkışamayan Siyah - Beyazlılar, ardından Cola Turka ile temasa geçti. Firmanın, 3 senelik göğüs reklamı karşılığında 10 milyon Dolar’lık teklifi kabul edildi. Ayrıca futbol takımı, Şampiyonlar Ligi’ne katılma hakkı elde eder ya da UEFA’da yarı finale çıkarsa ekstra ödeme yapılacak. 
     
</TEXT>
</DOC>
