<DOC>
<DOCNO> 361285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/15/yazar/sazak.html </URL>
<DATE> 2005/07/15/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Orhan Doğan 'Ordu oyuna gelmesin' 
</HEADLINE>
<TEXT>


Güneydoğu'da PKK eylemleri yeniden tırmanmaya başladı.Tren saldırısı, sınır köylerine mayın döşeme, askeri birliklerle çatışma ve son olarak jandarma eri Coşkun Kırandi'nin kaçırılması. 
İnsan Hakları Derneği başta bölgede PKK üzerinde etkili olacak tüm kuruluşlar, 'Er Kırandi'nin serbest bırakılması yönünde çağrıda bulundular. 
Başbakan Erdoğan ise CNN Türk'te Taha Akyol ile söyleşisinde 'Gerekirse sınır ötesi operasyon' mesajı verdi. 
Bölgedeki gelişmeleri dün Demokratik Toplum Hareketi üyesi Orhan Doğan ile konuştuk. Doğan, Güneydoğu'da çatışmalar başlamadan önce mart ayında Milliyet Sohbet Odası'nda yayımlanan sözlerini anımsattı 
AKP'nin Kürtlerle orduyu PKK Kongra Gel nedeniyle karşı karşıya getirme niyetinden söz etmişti. Doğan, son aylardaki gelişmelerin bu analizi doğruladığını savunuyor 
"1-PKK militanlarının demokratik katılım yasasıyla dağdan indirilmesi yönünde hiçbir adım atılmadığı gibi, ABD baskısıyla Kandil Dağı'na operasyon hazırlığı, PKK eylemlerinin Türkiye sınırları içerisine kaydırılmasına yol açtı. Oysa dağdakilerin silahları alınmalıydı... Silahın yerinde mikrofon, dağın yerinde de kürsü olsa yeniden çatışma ortamına dönülmezdi. 
2- İmralı'da beş haftadır Öcalan'ın avukatlarıyla görüşmesi ya engelleniyor ya da resmi bir görevli eşliğinde yapılıyor. Bu da dağdaki PKK militanlarınca 'APO'ya tecrit' şeklinde algılanıyor. Adalet Bakanlığı uygulamasına tepki var." 
Orhan Doğan bu saptamaları yaptıktan sonra AKP hükümetinin tutumunu eleştiriyor. 
"AKP bir Kürt politikası üretmiyor. Başbakan, seçim dışında Diyarbakır'a bir kez bile gelmedi. İktidarın amacı, türban, imam hatip ve din politikası uygulamalarında engel gördüğü orduyu savaşın ortasına çekip siyasetin dışına itmek. 
Ordu bu oyuna gelmemeli. 
Biz buna aylar öncesinden dikkat çektik. AB sürecinde reformları durdurmayın dedik. Bugün h l yerel diller adı altında yarım saatlik Kürtçe yayınla Kürt sorununun çözüldüğünü savunanlar var. Hükümet hiçbir şey yapmıyor. Başbakan operasyondan bahsediyor. 
Askeri operasyon ülkeyi böler." 
Orhan Doğan, kaçırılan erin serbest bırakılacağına olan inancını dile getirirken, Diyarbakır'da 'faili meçhul' cinayete kurban giden HADEP yöneticisi Hikmet Fidan'la ilgili çağrıda bulunuyor 
"Devlet katili bulsun, PKK mı, kontra mı, cinayeti işleyen kimse bilinsin " 



</TEXT>
</DOC>
