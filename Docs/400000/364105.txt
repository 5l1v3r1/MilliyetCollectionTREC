<DOC>
<DOCNO> 364105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonsiy15.html </URL>
<DATE> 2005/07/25/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Başbakan Erdoğan yarın İngiltere'ye gidecek 
</HEADLINE>
<TEXT>

     Başbakan Recep Tayyip Erdoğan, yarın, İngiltere’ye gidecek. 
     Alınan bilgiye göre, Erdoğan, yarın İstanbul ve Çankırı, ilçeleri Eldivan ve Çerkeş’teki programlarının ardından Londra’ya hareket edecek. 
     Erdoğan, 27 Temmuz Çarşamba günü İngiltere Başbakanı Tony Blair ile biraraya gelecek, ardından iki başbakan ortak basın toplantısı düzenleyecek. Görüşmelerde, terör konusu da gündeme gelecek. Erdoğan, daha sonra Türkiye’ye dönecek. 
     Başbakan Erdoğan, 29 Temmuz Cuma günü de bazı ziyaretlerde bulunmak üzere Kayseri’ye gidecek. 
     30 Temmuz Cumartesi günü İstanbul’da bulunacak olan Erdoğan, 31 
     Temmuz Pazar gününü ise Ankara’da geçirecek. 
     Bu arada, Yunanistan Başbakanı Kostas Karamanlis ile Suriye Devlet Başkanı Beşşar Esad’ın Türkiye’ye ziyaretlerine ilişkin, "henüz verilmiş bir kararın bulunmadığı" bildirildi. 
     Karamanlis’in, Türkiye’ye resmi ziyaretinin söz konusu olduğu, ancak bunun zamanıyla ilgili henüz bir tespit yapılmadığı ifade edildi. 
     
</TEXT>
</DOC>
