<DOC>
<DOCNO> 374105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sonsiy08.html </URL>
<DATE> 2005/08/30/ </DATE>
<TIME> 12.05 </TIME>
<AUTHOR>  </AUTHOR>
<HEADLINE>
Turizm Bakanı Koç Anayasa Mahkemesi kararlarından hoşlanmıyorum 
</HEADLINE>
<TEXT>

     ANTALYA DHA 

      Kültür ve Turizm Bakanı Atilla Koç, "Kamuoyunda kendisi hakkında yapılan ’Bu işi bilmiyor’ tartışmalarının aksine, turizm işini bildiğini ve onun için çalıştığını" söyledi. Danıştay ves Anayasa Mahkemesi'nin aldığı kararlardan hoylanmadığını da söyleyen Koç, " İktidar olarak idare ediyoruz" dedi. 
     Antalya’nın Manavgat ilçesinde Ticaret ve Sanayi Odası’nda düzenlenen "Manavgat’ın Sorunları ve Çözüm" toplantısında konuşan Koç, göreve ilk geldiğinde Antalya’da mas turizmiyle kitle turizmi ilgili söylediği bazı sözlerin eleştirildiğini anımsattı. 33 yıl idarecilik yaptığını, 7 yaşında kitap okuma merakının başladığını ifade eden Bakan Koç, şöyle devam etti "Dostoyevski’den okuduğum 20 bin sayfanın bana verdiği insan yüzü seyretmenin ve sosyolojik olarak sebep - netice ilişkisi kuracak altyapıya sahip olduğumdan, ne söylediysem, bildiğimce söyledim ama anlamak ve öyle anlamak isteyenlere herhangi bir kırgınlığım olmadı. Genellemeleri sevmem. Ama bir Türk olarak söyleyeyim 16 büyük devlet kurmuşum ama 15’ini de yıkmışım. 16 devlet kurduğumuzdan söz ederiz de 15’inin yıkılmasındaki zafiyetlerden bahsetmeyiz. Mas turizmi hakkında bir şeyler söyledim. ’Bu Turizm Bakanı, turizmi sevmiyor’ dediler. O zaman bu sözleri söyleyenler, şimdi aynısını söylüyorlar. Bu ülkenin insanlarının bir çoğunda kafa rahatlığı, kafa konformizmi bozulmuyor. Kafa konformizmi bozulmayınca da bir şey olmuyor. " 
     
     "Hükümet olarak idare ediyoruz" 
     Kendisinin hukukçuların aldığı bazı kararları Anayasa'ya aykırı bulduğunu da bildiren Koç, "Ben Danıştay ve Anayasa Mahkemesi'nin aldığı kararlardan hiç hoşlanmıyorum. Ama hükümet olarak, idare olarak uymak zorundayım" dedi. 
     
</TEXT>
</DOC>
