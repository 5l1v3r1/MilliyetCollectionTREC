<DOC>
<DOCNO> 391238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/01/ekonomi/eko01.html </URL>
<DATE> 2005/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
22 işadamı daha özel müze kuruyor 
</HEADLINE>
<TEXT>


Ömer Koç, Erdoğan Demirören, Jefi Kamhi, Mustafa Taviloğlu ve Ali Kibar'ın da aralarında bulunduğu 22 işadamı antika ve sanat koleksiyonlarını sergilemek amacıyla özel müze kurmaya hazırlanıyor 

Şule Yücebıyık 

Antikacılık dünyasında bir söz vardır Dedeler toplar, oğullar satar, torunlar yeniden toplar. Son yıllarda artan bir şekilde antikayla, koleksiyonculukla ilgilenmeye başlayan Türk iş dünyası, yakında bu sözü, "..oğullar müze kurar" şeklinde değiştirecek gibi görünüyor. 
Sakıp Sabancı, Rahmi Koç ile başlayan özel müzecilik, İstanbul Modern'i kuran Oya - Bülent Eczacıbaşı ve Pera Müzesi'ni kuran Suna - İnan Kıraç ile sürdü. 

Prestij sembolü 
Şimdiyse, 22 patronun, ellerinde bulunan antika ve sanat koleksiyonlarını sergilemek amacıyla özel müze kurma girişiminde olduğu belirtiliyor. Müze açma hazırlığındaki işadamlarının büyük bölümüne danışmanlık yapan ünlü müzayedeci, Antik AŞ'nin sahibi Turgay Artam, özel müzeciliğin batıda yarım asırdır varolan bir gelenek olduğunu, iş dünyası için bir prestij ve statü sembolü olarak algılandığını belirtiyor. 
Türkiye'deki işadamlarının antika ve sanat merakının olgunlaştığını anlatan Artam, şöyle konuşuyor 

Değişik koleksiyonlar 
"Bundan 10 - 15 yıl önce duvarının rengine göre antika seçenler vardı. Şimdi işadamları, evleri için değil koleksiyonları için antika alıyor." Artam'ın müze kurmak isteyenlere tavsiyesi ise şu "Önemli olan elinizde yüzlerce, binlerce parça olması değildir. Bir dönemden alıp, günümüze kadar gelişimini izlediğiniz bir obje koleksiyonunuz varsa müze kurabilirsiniz. Örneğin İnan Kıraç'ın elinde dünyanın en zengin ağırlık ölçüleri koleksiyonu var. Asırlar öncesinden bugüne, ağırlık ölçülerinin değişimini görüyoruz. Ayrıca sadece resim üzerine değil,başka objeler tavsiye ediyoruz. Mesela birisi saat müzesi, bir başkası porselen müzesi açmak istiyor." 
Yunus Büyükkuşoğlu, Kaya Turgut, Hasan Çolakoğlu, Oktay Duran, Mustafa Özkan, Sinan Genim, Kemal Bilginsoy, Mehmet Ürgüplü, Turgut Ciner ve Çetin Nuhoğlu'nun da müze açmaya hazırlandığı ancak müzelerin konularının belli olmadığı belirtiliyor. 

Müze açmaya hazırlanan işadamları Kurucu Koleksiyonu Barbaros - Sema Çağa Türk ressamları Erdoğan Demirören Tombak, Yıldız porselen, Fatih fermanları, el yazması Kuran Ender Mermerci Osmanlı figürleri, tuğralı gümüş ve tombak Can Elgiz Çağdaş Türk ressamları Nezih Barut Eczacılık objeleri Jefi Kamhi Osmanlı silahları Mustafa Taviloğlu Beykoz cam ürünleri Ali Kibar Portre resimleri Erol Kiresepi Osmanlı, Rus ve Fransız gümüşleri Suna - İnan Kıraç Ağırlık ölçüleri koleksiyonu Oya - Bülent Eczacıbaşı Tuğralı Gümüş ve İznik çinileri Ömer Koç Türkiye hakkında yazılmış kitaplar 

</TEXT>
</DOC>
