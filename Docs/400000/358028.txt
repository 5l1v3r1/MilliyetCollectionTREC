<DOC>
<DOCNO> 358028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/04/son/soneko13.html </URL>
<DATE> 2005/07/04/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Hazine'den çifte ihale... 
</HEADLINE>
<TEXT>

     Hazine yarın, biri bono diğeri tahvil olmak üzere iki ihale düzenleyecek. 
     Hazine yarın YTL cinsinden 273 gün vadeli iskontolu Hazine Bonosu ile 567 gün vadeli iskontolu Devlet Tahvili ihaleleri yapacak. 
     Her iki ihalede satılacak kağıtlar, 6 Temmuz Çarşamba günü ihraç edilirken geri ödeme tarihleri bono için 5 Nisan 2006, tahvil için ise 24 Ocak 2007 olarak belirlendi. 
     
     SON DURUM 
     Hazine en son 28 Haziran tarihinde, 280 gün vadeli iskontolu bono ve 6 ayda bir değişken faiz ödemeli YTL cinsinden tahvil ihaleleri düzenlemişti. 
     Hazine, bono ihalesinde net yaklaşık 3.7 milyar YTL borçlanmıştı. 
     İhalede bileşik faiz yüzde 16.21, 6 ayda bir değişken faiz ödemeli YTL cinsinden tahvil ihalesinde dönemsel faiz ise yüzde 9.97 olmuştu. 
     İhalelere toplam nominal 3 milyar 134.9 milyon YTL teklif gelirken, nominal 1 milyar 261.6 milyon YTL, net ise 1 milyar 270 milyon YTL'lik satış yapılmıştı. 
     Aynı gün yapılan 6 ayda bir değişken faiz ödemeli YTL cinsinden tahvil ihalesinde ise 1 milyar 547.5 milyon YTL'lik teklife karşın, nominal 808.8 milyon YTL, net 866.7 milyon YTL'lik satış yapılmıştı. 
     Bu arada Hazine, bu hafta Temmuz ayının en büyük iç borç ödemesi olan 4 milyar 451 milyon YTL'si piyasaya, 1 milyar 209 milyon YTL'si kamu kurumlarına yapılan satışların geri ödemesi ve tamamı YTL cinsinden olmak üzere 5 milyar 660 milyon YTL iç borç ödemesi yapacak. 
     
</TEXT>
</DOC>
