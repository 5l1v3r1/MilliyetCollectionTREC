<DOC>
<DOCNO> 357580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/02/yasam/axyas01.html </URL>
<DATE> 2005/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilin içinde sıcaktan ölecekti 
</HEADLINE>
<TEXT>


M. AKİF ERDEM İstanbul 

Taksim'de, Natalia Krosmnos ve eşi, 10 aylık kızları Melisa'yı otomobilde bırakarak şirket kurma işlemlerini yürütmek için muhasebeciye gitti. Ancak işlemlerin uzaması üzerine, güneş altında camları kapalı otomobilde bulunan Melisa fenalaşmaya başladı. Durumu fark eden vatandaşlar önce otomobilin üzerine ıslak branda serdi, sonra kovalarla su atarak otomobili serin tutmaya çalıştı. İhbar üzerine gelen polis ekibi, otomobilin arka camını kırarak Melisa'yı dışarı çıkardı. 
Yaklaşık 1 saat boyunca kaldığı otomobilden kurtarılan Melisa, Taksim İlkyardım Hastanesi'ne kaldırıldı. Burada yapılan sağlık kontrolünün ardından da Karaköy Polis Merkezi'ne götürüldü. 

Göremeyince korktular 
Geri döndüklerinde camı kırılan otomobilde bebeklerini bulamayan aile telaşa kapıldı. Vatandaşlardan durumu öğrenen anne ve baba, ifade verdikten sonra çocuklarıyla karakoldan çıktı. 


</TEXT>
</DOC>
