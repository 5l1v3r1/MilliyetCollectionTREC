<DOC>
<DOCNO> 370043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sontur13.html </URL>
<DATE> 2005/08/15/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Marmara yağmurlu, sıcaklıklar artıyor... 
</HEADLINE>
<TEXT>

     MİLLİYET İNTERNET 

En sıcak hafta sonunu yaşayan Türkiye, kavurucu sıcakları hissetmeye devam edecek. Hafta ortasına kadar hava sıcaklığı artacak. Marmara'da bugün ve perşembe günü sağanak yağış bekleniyor. İstanbul'da perşembe gününe kadar sağanak yağışa rağmen hava sıcaklığı 30 derecenin altına düşmeyecek. 
     Hafta ortasına kadar artacak hava sıcaklıkları, perşembeden itibaren Marmara ve Batı Karadeniz'de 4 derece azalacak. İç Anadolu, yılın en sıcak günlerini yaşıyor, sıcaklık 35 derecenin üzerine çıkıyor. En yüksek sıcaklıklar İstanbul ve Trabzon'da 32, Ankara'da 37, İzmir, Antalya ve Erzurum'da 34, Adana'da 36, Diyarbakır'da 42 derece ölçülecek. 
     BUGÜN Marmara Bölgesi'nde öğle saatlerinden sonra, kısa süreli sağanak yağış geçişleri görülecek. Rüzgar poyrazdan kuvvetli esecek. Güney bölgeler açık ve güneşli... 
     YARIN Bolu ve Eskişehir çevresinde sağanak yağışlı, yurdun kuzeyi parçalı bulutlu, güney bölgeler yine güneşli... 
     ÇARŞAMBA günü Trakya, Bolu ve Eskişehir çevresi sağanak yağış alacak. Diğer bölgelerde herhangi bir değişiklik yok... 
     PERŞEMBE günü ise Marmara'nın tamamı, Kuzey Ege, Eskişehir-Ankara ve Batı Karadeniz'de sağanak yağış bekleniyor. Güney bölgeler yine açık, diğer yerler parçalı bulutlu... 
     
</TEXT>
</DOC>
