<DOC>
<DOCNO> 390665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/29/son/sondun10.html </URL>
<DATE> 2005/10/29/ </DATE>
<TIME> 12.25 </TIME>
<AUTHOR>  </AUTHOR>
<HEADLINE>
Pakistan'da 5,5'lik artçı deprem... 
</HEADLINE>
<TEXT>

     Hindistan ve Pakistan, onbinlerce kişinin hayatını kaybettiği 8 ekim depreminin mağdurlarına yardım amacıyla tartışmalı Keşmir sınırının açılmasına ilişkin görüşmelere başladı. 
     İki ülkenin dışişleri bakanlığı yetkililerinin Pakistan'ın başkenti İslamabad'da bir araya geldiği belirtildi. 
     Görüşmede, Keşmirlilerin, savaşa bile neden olan eyaleti iki ülke arasında bölen Kontrol Hattı'ndan geçişine izin verilip verilmemesini görüşecek. Görüşmelerin ardından bugün ortak bildiri yayımlanması bekleniyor. 
     Hindistan'la Pakistan bu yılın başında, iki ülkenin eyaletleri arasında ayda iki kez otobüs seferi konulması konusunda anlaşmıştı. Bu anlaşmaya kadar, Keşmir kara sınırını geçmek 58 yıldır yasaktı. 
     Öte yandan, Pakistan'ın yine bir artçı depremle sarsıldığı bildirildi. 
     ABD Jeolojik İnceleme Merkezi, merkez üssü, 7,6'lık büyük depreminkiyle aynı olan artçı zelzelenin 5,5 büyüklüğünde olduğunu duyurdu. Artçı depremde ölen ya da yaralanan olup olmadığı henüz bilinmiyor. 
     
</TEXT>
</DOC>
