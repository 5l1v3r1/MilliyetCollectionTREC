<DOC>
<DOCNO> 389627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/son/sontur37.html </URL>
<DATE> 2005/10/25/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Koyunlar fazla buğday yiyince... 
</HEADLINE>
<TEXT>

     Sivas’ın Ulaş İlçesi’nde Tarım İşletmesi’ne ait 125 koyun, fazla buğday yiyince ölmek üzereyken veteriner kontrolünde kesildi. 
     AA muhabirinin aldığı bilgiye göre, Ulaş Tarım İşletmesi Müdürlüğü’ne ait Yağdonduran mevkiindeki, damızlık koyunların bulunduğu depolara giren 125 koyun, burada fazla miktarda buğday danesi yiyince rahatsızlandı. 
     Hayvanların ölmek üzere olduklarını anlayan yetkililer, koyunların veteriner kontrolünde kesimine karar verdi. 
     Yetkililer, koyunların zorunlu kesiminin yapıldığını ve etlerinin yenmesinde herhangi bir sakınca bulunmadığını belirterek, etlerin işletme personeline ve ilçe halkına kilosu 7 YTL’den satıldığını, böylece zararın asgariye indirildiğini kaydettiler. 
     İşletmenin yaklaşık 10 bin koyununun bulunduğunu ve bunların bakımının özel bir şirket çalışanları tarafından bakımının yapıldığını ifade eden yetkililer, koyunların kesimi sonucu oluşan zararın da bu şirket tarafından karşılanacağını söylediler. 
     
</TEXT>
</DOC>
