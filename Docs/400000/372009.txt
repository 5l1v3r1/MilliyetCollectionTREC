<DOC>
<DOCNO> 372009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/ekonomi/aeko.html </URL>
<DATE> 2005/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ERDEMİR SAVAŞLARI 
</HEADLINE>
<TEXT>


Özelleştirme ihalesine 34 gün kala, yerli ve yabancı sermaye kıyasıya mücadele ediyor 


Ulusal sermaye cephesi Milli takımda kimse h kim ortak olmayacak Erdemir ihalesine katılacak yerli şirketlerin oluşturduğu Ereğli Ortak Girişim Grubun'daki katılımcı sayısı 32'ye ulaştı. Grubun İcra Kurulu Başkanı Zafer Çağlayan, 'Kimse hakim ortak olmayacak, kapımız herkese açık' dedi 

Ahmet Erhan Çelik 
Erdemir ve bünyesindeki beş işletmenin blok satış ihalesine Erdemir Ortak Girişim Grubu EOGG adıyla katılmayı planlayan Türk şirketleri, grubun icra kurulu başkanlığına Ankara Sanayi Odası ASO Başkanı Zafer Çağlayan'ı getirdi. Çağlayan, "Grupta kimse hakim ortak olmayacak. Kapımız ihale tarihi olan 26 Eylül'e kadar herkese açık" diye konuştu. 
EOGG, "Erdemir'e neden talip olduk " sorusunun yanıtını vermek üzere ilk defa bugün kamuoyu önüne çıkacak. İstanbul'da düzenlenecek toplantıda Erdemir'e ilişkin istihdam, yatırım ve üretim plan ve projeksiyonlarını anlatacak olan EOGG'yi temsilen icra kurulu açıklamalarda bulunacak. 
On üyeli kurulun başkanlığını üstlenen Çağlayan, toplantı öncesinde gelinen aşamayla ilgili olarak Milliyet'e şu bilgileri verdi 

Sayı 32'ye yükseldi 
Türkiye Odalar ve Borsalar Birliği TOBB koordinatörlüğünde hareket eden EOGG'nin şemsiyesi altında bir araya gelen şirket sayısı resmi olarak 32'ye yükseldi. EOGG'nin ortakları arasında Kibar Holding, Borusan, Tosçelik, Turkon Holding, Yardımcılar Holding, Diler Holding gibi büyük yatırımcılar yer alıyor. Ortak sayısının toplantı sonrasında artması bekleniyor. ÖİB'den yeterlilik alan ve ihaleye tek başlarına girmeye hazırlanan Zorlu Holding ve Oyak gibi kuruluşların da EOGG'ye katılımı önem arzediyor. Ortak sayısının ihalenin yapılacağı 26 Eylül'e kadar hatta ihale masası aşamasında bile çoğalabileceği öngörülüyor. Bu arada Zorlu Holding'in Erdemir'de incelemeye gitmemesi de dikkat çekti. 

'Şartları karşılarız' 
EOGG prensiplerine göre, katılımcılar hiçbir şekilde hakim hissedar durumuna gelmeyecek. Her yeni ortak, mevcutlar gibi "tespit edilen" sermaye tavanını aşmadan veya tabanın altına inmeden sermaye taahhüdünde bulunarak EOGG'ye katılacak. Yeni gelen ortaklar EOGG'nin ihalede çıkabileceği rakamın da yükseltilmesine katkıda bulunacak. EOGG'ye milli takım nitelemesiyle yaklaşılması anlamlı bulunmuyor. Çünkü EOGG bünyesindeki Assan, Borusan gibi pekçok şirketin yabancı ortakları var. Bu nedenle Erdemir ihalesinde hassas olunan nokta, "Türkiye'de yerleşik olunması" şeklinde anlatılıyor.EOGG, Erdemir'de istihdamın korunması, yatırımların devam ettirilmesi, yatırım taahhütlerine ilişkin 500 milyon dolarlık teminat ve benzer şartları karşılayacak duruma geldi. Erdemir fabrikalarına verilecek teklifte şartnameye birebir uyulacak.İcra Kurulu, ihalede verilecek teklifin detaylarını oluşturmaktan sorumlu olacak. Mutfak çalışması olarak da nitelenen bu çalışmalar belli aralıklarla bir araya gelecek ortaklara da anlatılarak mutabakat sağlanacak. Bu yolla nihai teklif zarfı oluşturulacak. 

'İstifa eden genel müdürü isterim' 
ASO Başkanı Zafer Çağlayan, ağustos başında istifa eden Erdemir Genel Müdürü Kerim Dervişoğlu için, "Biz kendisini iyi tanıyoruz. Erdemir'i alsak, ben Dervişoğlu'nun yeniden müdürlüğe getirilmesini isterdim" dedi. 
EOGG'nin koordinasyonunu üstlenen TOBB'un gruba sermaye katkısında bulunup bulunmayacağı ise henüz netlik kazanmadı. TOBB Başkanı Rifat Hisarcıklıoğlu, daha önce verdiği bir mülakatta, "İleride ihtiyaç duyulursa, TOBB Yönetim Kurulu da uygun görürse kaynak açısından girebiliriz" demişti. 
Özelleştirme İdaresi Başkanlığı ÖİB , Erdemir'deki yüzde 3'lük Türkiye Kalkınma Bankası hissesiyle birlikte yüzde 49 payını blok olarak satmayı planladı. 
Son teklif verme tarihi 26 Eylül saat 16.00 olarak belirlenen ihalede, teklif süresinin uzatılması ve dilediğine satmak konularında tek karar alıcı ÖİB olacak. 

Yabancı sermaye cephesi Mittal Ulusalcılığa karşı Güney Afrika modeli Mittal, 'Erdemir yabancıya gitmesin' görüşüne karşı planını açıkladı Güney Afrika'da da bu görüşle karşılaştık ama aldığımız şirketin yönetimini değiştirmedik ve destekledik. Erdemir'de de böyle yapacağız 

Ebru Sungur 
Özelleştirilecek Erdemir'e talip 13 şirketten biri olan Mittal'in İcra Kurulu Üyesi Wilbur Ross, "Türkiye'de Güney Afrika'da uyguladığımız planı uygulayacağız. Franchise gibi geleceğiz" dedi. Erdemir'i almakta kararlı olduklarını, bu amaçla kendilerini Türk toplumuna tanıtmak istediklerini belirten Ross, şunları söyledi 
"Erdemir'in özelleştirilmesi bizim için büyük bir fırsat. Tehlikeli bir pazarla karşı karşıya olabiliriz ama tecrübemize güveniyoruz. Amerikalılar bir işe başladıkları çaman tüm uzmanlıklarını tanıtıp anlatırlar. Çünkü bilinmeyen korku verir. Biz verdiğimiz sözleri tutarız." 
Mittal Steel'in Kurumsal İletişim Müdürü Nicola Davidson da Ross'un, Erdemir'e getireceklerini söylediği Güney Afrika modelini şöyle anlattı 

'İşçiyi tatmin ederiz' 
"2001'de Güney Afrika'nın en büyük çelik şirketi İscor'u özelleştirilecekti. Ancak Güney Afrika'da milliyetçilik çok güçlüydü ve halk tüm milliyetçilik duygularını İscor ile özdeşleştirmişti. Şirketi biz aldık. Ancak yönetimi değiştirmedik, Güney Afrikalılar yönetmeye devam etti. Halka açıklık oranı da değişmedi. Mittal, İscor'a yönetim kabiliyeti, teknoloji, satış teknikleri konusunda destek verdi. Böylece şirketin pazardaki konumu güçlendi, performansı arttı ve insanlar bize inanmaya başladı." 
Wilbur Ross da yerel yöneticilerle çalışmayı tercih ettiklerini, onları diğer fabrikalarda eğiterek bilgi ve becerilerini artırdıklarını söyledi. Erdemir özelleştirilecek olduğu için işçilerin tedirgin olmasını anladıklarını belirten Ross, "Bizim sendikalarla ilişkilerimiz çok iyidir. İşçilerimiz tatmin olduğu zaman başarılı olacağımıza inanıyoruz" dedi. Edinilen bilgiye göre Mittal'in ABD'deki yüksek fırınlarında çalışan işçilerin ortalama aylık ücreti 5 bin dolar civarında bulunuyor. 

'Rekabeti çürüteceğiz' 
Mittal'in Avrupa'da da tesisleri olduğunu ancak oralarda yassı çelik üretilmediğini belirten Ross, şöyle devam etti 
"Amerika'da otomotiv üreticilerine yassı çeliği biz sağlıyoruz. Bu şirketler Avrupa'daki üretimleri için de bizden çelik istiyorlar. Erdemir de bu konuda tacı olan bir kral. Erdemir'i, Türklerin yapabileceklerinin çok ötesine götürebiliriz ve buradan ihracat da yapabiliriz." 
Ross, yüzde 49'u satılacak Erdemir'in piyasa değerinin 2.2 milyar dolar civarında olduğunun hatırlatılması ve kendilerinin fiyat konusunda ne düşündüğünün sorulması üzerine de, "Vereceğimiz fiyat, rekabeti çürütecek düzeyde olacak" dedi. 
Bugüne kadar dünyanın farklı yerlerindeki özelleştirmelerden 15 şirketi satın alan Mittal'in toplam kapasitesi 75 milyon ton civarında bulunuyor. Dünyanın en büyük çelik üreticisi olan Mittal Steel'in küresel pazardaki payı ise yüzde 6 düzeyinde. 

'Birleşmeyen, hammaddeyi zor bulur' 

Mittal'in ABD CEO'su Lou Schorsch, çelik sektöründe birleşmelerin sürdüğünü belirterek 10 yıl sonra dünyada üç çelik grubunun kalacağını, bu grupların da Mittal, Arcelor ve Çinli şirketler olacağını öngördü. "Biz hammadde bulmanın çözümünü birleşmelerde bulduk" diyen Schorsch, konsolidasyonun dışında kalan şirketlerin belki ürünlerini satma konusunda sorun yaşamayacaklarını ancak hammadde alımında güçlük çekeceklerini, büyük şirketlerinse daha uygun fiyatla hammadde alacaklarını anlattı. 
Mittal bünyesinde halen 90 projenin aynı anda yürüdüğünü bildiren Schorsch, "Bilgi İdare Programı adıyla bir platform oluşturduk. Dünyanın her yerindeki şirketlerimizin toplam 75 yöneticisi ABD saatiyle her pazartesi sabahı bu platformda bir araya gelip bilgi alışverişinde bulunuyor" diye konuştu. 

Ön yeterlilik alanlar 
Arcelor Fransa Azovstal-Metinvest Ortak Girişim Grubu Ukrayna Corus Group İngiltere - Hollanda Ereğli Ortak Girişim Grubu 32 Türk şirketi Koç HoldingLebGoK-Oskol Ortak Girişim Grubu Rusya Mittal Steel ABD NLMK-Open Joint Stock Company Novolipetsk Iron and Stell Corporation Rusya Nurol-Limak-Özaltın-Alkol Pazarlama Ortak Girişim GrubuOYAKPosco Güney Kore Severstal Rusya Zorlu Holding 


</TEXT>
</DOC>
