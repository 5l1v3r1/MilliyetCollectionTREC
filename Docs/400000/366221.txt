<DOC>
<DOCNO> 366221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/astro/index.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karışık bir gün olabilir 
</HEADLINE>
<TEXT>


Özellikle günün ilk yarısında karışıklıklar yaşayabiliriz. Bugün anlaşmalar yapmak için uygun değil. Karşımızdaki hiç de göründüğü gibi olmayabilir, yanılgılara dikkat etmeliyiz. 
Koç'lar gerginlikten uzak kalmalı ve enerjilerini doğru kullanmalılar. Ev ya da güvenlikle ilgili konular onları tüm gün içinde oyalayacağa benziyor. Boğa'lar için oldukça hareketli bir gün. Yakın çevrelerinde iletişim ve hareketin içinde olacaklar. Alacakları haberler onları fazlasıyla sevindirecek. İkizler maddi konularda kazançlı çıkabilecekler. Alacakları kararlar onlara yeni fırsatlar getirebilir. Harcamalarında ise ölçülü olmalılar. Yengeç'ler öne çıkmaktan zevk alacakları bir gündeler. Yeni konulara uyum sağlamak ve girişimler yapmak onları olumlu yönde etkileyecek. Aslan'lar biraz dikkatli hareket ederek geçmişle ilgili konulara yönelebilir. Göz ardı ettikleri konular onları zorlasa bile, iyimser olmalılar. Başak'lar ileriye dönük düşünerek hareket edecekler. Bu anlamda yeni projeler öne çıkarken, somut düşünmeleri de gerekiyor. Bununla ilgili yakınlarının desteğini alacaklar. 
Terazi'ler iş hayatında yeniliklere açık olmalı. Bu sayede fayda sağlayıcı olanaklar yakalanabilir. Onları öne çıkaracak yeni görevler gündemde olacak. Akrep'lerin pek çok şey başaracak şansları var. Yeni ilişkiler, yaratıcı girişimler pozitif sonuçlar getirebilir. Yabancılarla ilgili konularda gündeme gelebilecek. Yay'lar ortaklaşa konularda rahat hareket edebilirler. Yeteri kadar esnek olduklarında birtakım problemleri aşmaları kolaylaşacak. Oğlak'lar ortaklaşa konularda yeni projeler içinde yer alabilir. Bu konuda kazançlı çıkabilecekleri koşulları değerlendirmek gerek. Kova'lar planlı hareket ederek birçok işi toparlamalı. Detay gerektiren konular yorucu olabilecek. Birlikte çalışılan kişilerden destek almaya açık olmalılar. Balık'lar kendilerini rahat ifade ediyorlar. Yaratıcı konularda yenilikler denemeleri onların başarısını artırabilir. Aşk hayatında tatmin söz konusu. 
</TEXT>
</DOC>
