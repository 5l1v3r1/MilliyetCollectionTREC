<DOC>
<DOCNO> 363198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sonyas07.html </URL>
<DATE> 2005/07/21/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
Patron topun ağzında 
</HEADLINE>
<TEXT>

     The Independent 

      Kaliforniya'da çalışanlar, personelle ilişkiye giren patronlarına 'taciz' davası açabilecek. Gerekçe, patronun kadınları cinsel obje sayması. 
     Kaliforniya Yüksek Mahkemesi'nce alınan bir kararla cinsel tacizin sınırları, patronun cinsel ilişkiye girmediği kişileri de kapsıyor. Kaliforniya eyaleti adalet bakanı Ronald George mahkeme kararını, 'patronun zina yaptığının bilindiği işyerlerinde, patronun kadınları 'cinsel obje' olarak gördüğü mesajının verildiğini ve kadınlar için alçaltıcı bir atmosfer oluştuğu' yargısına dayandırdı. 
     ABD'nin başka eyaletlerinde de daha önce cinsel tacizin tanımı tartışılmış ancak bu karar gündeme gelmesine rağmen kabul edilmemişti. 
     Kararın alınmasına sebep olan olay, Kaliforniya'da bir kadın ıslahevinde meydana geldi. Bir müdürün üç kadın çalışanıyla ilişkiye girdiği ve bu kadınlara ayrıcalıklı iş imk nı sunduğu ileri sürülmüştü. Müdür Lewis Kuykendall'ın davranışının işyerinde herkes tarafından bilindiği ve kızgınlık yarattığı rapor edilmişti. Çalışanlar, müdür ve onunla ilişkiye giren kadınlara karşı, 'iş hayatlarını huzursuz ettikleri, stres ve hastalığa yol açtıkları' gerekçesiyle dava açmıştı. 
     Kaliforniya mahkemesinde müdür suçlu bulunsa da durum cinsel ayrımcılık olarak kabul edilmemişti. Ancak yüksek mahkemenin kararı eyaletteki işyeri uygulamalarını büyük ölçüde etkiliyor. 'Artık bir çalışanıyla ilişkiye giren patronlar sadece o kişiyi değil işyerindeki tüm personeli düşünmek zorunda' yorumu yapıldı. 
     
</TEXT>
</DOC>
