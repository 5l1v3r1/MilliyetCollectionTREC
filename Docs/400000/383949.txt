<DOC>
<DOCNO> 383949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/son/sonspo23.html </URL>
<DATE> 2005/10/04/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Türkiye-Almanya özel maçı öncesi çeşitli etkinlikler gerçekleştirilecek 
</HEADLINE>
<TEXT>

     Futbol Federasyonu, A Milli Futbol Takımı'nın, 8 Ekim Cumartesi günü İstanbul'da Atatürk Olimpiyat Stadı'nda Almanya ile yapacağı özel maçta çeşitli etkinlikler gerçekleştirecek. 
     Futbol Federasyonu'ndan yapılan açıklamaya göre, Almanya maçı için girişte taraftarlara ''Clapper'' Alkışlayıcı dağıtılacak. Karşılaşma öncesi Orkestra Arias, statta bir konser verirken, Ramazan ayı nedeniyle oruç tutan taraftarlar için iftar çadırı kurulacak. 
     Futbolseverlerin stada rahat ulaşmalarını sağlamak için ise çeşitli merkezlerden ücretsiz otobüs seferleri düzenlenecek. İETT otobüsleri maç günü saat 17.00'den itibaren Mecidiyeköy, Bakırköy, Yenibosna, Kadıköy, Taksim gibi merkezlerden kalkarak ring sefer yapacak. 
     
</TEXT>
</DOC>
