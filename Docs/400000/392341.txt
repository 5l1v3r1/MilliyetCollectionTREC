<DOC>
<DOCNO> 392341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/yazar/akyol.html </URL>
<DATE> 2005/11/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Paris'te isyan 
</HEADLINE>
<TEXT>


PARİS, varoşlardaki yerleşik göçmenlerin isyanıyla çalkalanıyor. Yüzlerce dükk n ve kamu binası ateşe verildi, 250 araç yakıldı. Polis, isyancılar için "şehir gerillası" diyor 
Bütün Avrupa'da korkulan olay Paris'te patlak verdi 'Entegre' olmamış yerleşik göçmenlerin şiddete başvurarak ayaklanması. 
Olayı anlamak için iki anahtar soru 
. Neden Paris'te Neden Londra'nın Hint, Pakistan, Çin ve Afrikalı varoşlarında değil Berlin'deki Türk semtlerinde, Madrid ve Andalucia'nın Kuzey Afrikalı kesimlerinde değil 
. Neden Sarkozy Paris'teki şiddet patlamasının kışkırtıcısının Sarkozy olması bir tesadüf mü İçişleri Bakanı Sarkozy'nin aldığı güvenlik tedbirlerinden ziyade, yerleşik göçmenleri "pislik, çöplük, ayaktakımı, haydut" gibi sözlerle tahrik ederek şiddeti tetiklemesi çok şeyi anlatmıyor mu 
20 milyon yerleşik göçmene sahip Avrupa, benzer şiddet patlamalarıyla sarsılmak istemiyorsa, bu iki sorunun cevabını iyi düşünmeli 

Neden Paris 
SORUYU başka sorularla açalım Batı Avrupa'daki en güçlü yabancı düşmanı parti, Le Pen'in partisi, neden Fransa'dadır 
Almanya'da ve hele de İngiltere'de neden böyle bir parti yok 
Avrupa'nın en büyük ve en bağnaz komünist partisi ve Avrupa'nın tek Nazi işbirlikçisi rejimi neden Fransa'da olmuştu 
Bu sorular dizisine, Avrupa Anayasası'nı Fransızların hangi duygularla, hangi korkularla reddettiği sorusunu da eklemek lazım 
İşte, yerleşik göçmenleri entegre etme konusunda Fransa'nın Avrupa'daki en başarısız ülke olmasının sebebi, bu soruların cevaplarında yatan 'kültür' ya da 'zihniyet'tir. 
Fransız kültürünün bir yönü var ki, "öteki" görerek dışladığı kültürleri bir türlü içine sindiremiyor, tepeden bakıyor, meşhur deyimle "kendini beğenmiş..." 

Sarkozy Türkiye'ye de karşı 
SARKOZY elbette bir Le Pen değildir ama o Fransız kültüründeki "kendini beğenmişliğin" en önemli sözcülerinden biridir. Yerleşik göçmenleri tahrik eden konuşmalarının ardında da bu var 
Sarkozy Türkiye'nin AB üyeliğine neden karşı çıkıyor 
Aşağı gördükleri "Polonyalı muslukçu"ya bir de "Anadolulu tamirci" katılacak diye mi Sırf bu paranoyadan değil Türkiye'yi "öteki" gördükleri için 
Yine "kendini beğenmişlik" faktörü Lüksemburg Başbakanı Junker "Fransa herkese akıl vermekten vazgeçsin" diyerek bundan yakınmıştı. 
Elbette Fransız kültürünün ışıklı, saygıya layık tarafları çoktur ama bu "kendini beğenmişlik" herkesi rahatsız eder. 
Sarkozy küstahlığa varan laflar edince göçmenler çileden çıktı 
Fransa'da işsizlik yüzde 10'un üstünde, varoşlarda yüzde 30'un üstünde Bir de kültürel 'aşağılanma'yı ekleyin, sonuç ortada 
İşsizliğin yüzde 4 olduğu İngiltere'de ise, elbette yine ciddi bir göçmen sorunu var ama ekonomik ve kültürel entegrasyon bu boyutlarda değil. 
Dışa açık piyasa ekonomisine, AB genişlemesine, bu arada Türkiye'nin üyeliğine karşı kutsadıkları "Fransız modeli" mi demiştiniz 
Fransız dostlarımıza da bir soru Sarkozy cumhurbaşkanınız olsun mu 



</TEXT>
</DOC>
