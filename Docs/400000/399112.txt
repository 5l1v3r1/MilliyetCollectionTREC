<DOC>
<DOCNO> 399112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/30/ekonomi/eko08.html </URL>
<DATE> 2005/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan TV'de yeni yapılanma 
</HEADLINE>
<TEXT>


EKONOMİ SERVİSİ 

Doğan TV Grubu'na Star TV'nin katılmasıyla birlikte, grupta yeni yapılanma ve organizasyon değişikliğine gidildi. 
Doğan TV tarafından yapılan açıklamada şöyle denildi 
TV Grubu bünyesindeki şirketlere gerekli desteği vermek ve yönetim birimlerini bünyesinde konsolide etmek amacıyla, Doğan TV AŞ'nin yeni yönetim kademesi aşağıdaki gibi oluşturulmuştur 
Doğan TV AŞ bünyesindeki kanallar arasında yayın koordinasyon görevini yürütmek, ayrıca Tematik Kanallar, Radyo grubu ve Yurtdışı yayınların yönetiminden sorumlu olmak üzere oluşturulan yeni Yayın Grup Başkanlığı'na Murat Saygı atanmıştır. 
Kanal D Genel Yayın Yönetmenliği görevini İrfan Şahin yürütecektir. 
Grubumuza katılan Star TV'de Cengiz Özdemir mevcut görevine devam edecektir. 
D Prodüksiyon şirketinin Genel Müdürlüğü görevine Oğuz Koloğlu atanmıştır. 
Doğan TV İcra Kurulu aşağıdaki gibi oluşturulmuştur 
İcra Kurulu Başkanı Arzuhan Doğan Yalçındağ, Yayın Grup Başkanı Murat Saygı, Mali Grup Başkanı Erdem Seçkin, Reklam Grup Başkanı Sevin Ergun, Teknik Grup Başkanı Hakan Tümer, Operasyon Grup Başkanı Dinç Üner, İcra Kurulu Başkan Danışmanı Mustafa Gözalan. 




</TEXT>
</DOC>
