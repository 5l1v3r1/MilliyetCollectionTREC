<DOC>
<DOCNO> 386285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/yazar/gunes.html </URL>
<DATE> 2005/10/13/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
FED'in başına kim gelecek 
</HEADLINE>
<TEXT>


Ocak ayı sonunda ABD Merkez Bankası Federal Reserve Başkanı Alan Greenspan ayrılıyor. Yerine kimin geleceği de önemli. Çünkü Fed'in başına geçecek kişi sadece ABD ekonomisini yönetmeyecek, aynı zamanda dünya ekonomisine yön verecek. Bu nedenle kimin buraya geleceği merak ediliyor. 
Şimdiye dek Fed'in başına 13 kişi geçti. Bunların içinde en uzun süre tepede kalabilen kişi Greenspan oldu. İktidarlar değişti, o değişmedi. İktidarında devrim sayılacak gelişmeleri gerçekleştirdi. Greenspan'in en önemli tarafı "risk yönetimi yaklaşımıyla" kural dışı hareket edip kendi iradesiyle belli kararları alabilmesiydi. Greenspan'i ilk Reagan atamıştı. Ancak daha sonra seçimleri kazanan Clinton onu bu görevden almadı. Aksine süresini uzattı. 
Fed yönetimi ABD başkanı tarafından atanan ama Senato tarafından onaylanan 7 kişiden oluşuyor. Üyeler normal koşullar altında 14 yıl burada kalıyor ve bir daha atanma olanakları olmuyor. Kurul içinden başkanı ise ABD başkanı bizzat kendisi atıyor. Bu dönem Greenspan'in artık son süresi. Uzayamıyor, kendisi de istemiyor. 
Onun yerine şu anda adı geçen beş aday var. Biri hem akademisyen, hem de Fed Kurulu'nda bulunan Ben Bernanke. Diğeri yine bir akademisyen Columbia Üniversitesi'nden Glenn Hubbard. Bir de Harvardlı öğretim üyesi Martin Feldstein var. O da sıkı mali disiplini savunuyor. En güçlü aday olan Bernanke'ye gelince. Bernanke o tarihten bu yana Fed'de görev yapıyor. Bernanke'nin enflasyon hedeflemesine büyük ağırlık verdiği de biliniyor. Özel kesim kökenli iki aday, Donald Kohn ve Lawrence Lindsey ise artık daha arka sıralarda kalmış durumda. 
Seçilecek kişi kim olursa olsun mali piyasalar tarafından iyi algılanacağı görülüyor. Çünkü tüm adaylar şimdiden olumlu karşılanıyor. Böylece, son yıllarda Fed'in artan saygınlığının saydamlık politikasıyla daha da artacağı anlaşılıyor. 
Bunun yanı sıra dört politikanın sürdürüleceği anlaşılıyor. Enflasyon hedeflemesi yani belli bir tarihte Merkez Bankası'nın belli bir enflasyon hedefine ulaşmayı açıkça yüklenmesi , faiz politikasında Taylor kuralı yani enflasyonun hedef düzeyden yahut milli gelirin potansiyel düzeyden sapmasına bağlı olarak faizi belirleme , risk yönetimi yani sadece tahmin yürüten değil, aynı zamanda iradeye bağlı olarak olası gelişmelerin ve bunların maliyetlerinin hesaplandığı yöntem ve nihayet kurallardan çok iradeye dayalı politika tercihlerinde bulunmak. 
Canlanma sürdüğü sürece, önümüzdeki dönem Fed faiz artırımına devam edecek. Ve bu kararlar tüm gelişmekte olan ülkeleri ve özellikle Türkiye'yi etkileyecek. Başkan da bu nedenle önemli. 

FED Reserve başkanları Başkan Dönemi Charles Hamlin Ağustos 1914 - Ağustos 1916 W. P. G. Harding Ağustos 1916 - Ağustos 1922 Daniel Crissinger Mayıs 1923 - Eylül 1927 Roy Younger Ekim 1927 - Ağustos 1930 Eugene Meyer Eylül 1930 - Mayıs 1933 Eugene Black Mayıs 1933 - Ağustos 1934 Marriener Eccles Kasım 1934 - Ocak 1948 Thomas McCabe Nisan 1948 - Mart 1951 William Mc C. Martin Jr. Nisan 1951 - Ocak 1970 Arthur Burns Şubat 1970 - Ocak 1978 William Miller Mart 1978 - Ağustos 1979 Paul A. Volcker Ağustos 1979 - Ağustos 1987 Alan Greenspan Ağustos 1987 - Ocak 2006 


</TEXT>
</DOC>
