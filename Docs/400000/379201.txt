<DOC>
<DOCNO> 379201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/17/son/sondun20.html </URL>
<DATE> 2005/09/17/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Yeni Zelanda'da bir kişi kaçırdığı uçağı denize düşürdü... 
</HEADLINE>
<TEXT>

     Yeni Zelenda'da, kaçırdığı küçük uçağı Auckland kentindeki kuleye çarpma tehdidinde bulunan adam, uçağı denize düşürdü. 
     TV1, pilot ehliyeti bulunan bir adamın, çaldığı uçakla güney yarıkürenin en yüksek binası sayılan Sky Tower'ın 328 metre çok yakınından uçtuğunu ve polisle bağlantı kurduğunu bildirdi. 
     Auckland polis yetkilisi de, adamın uçağı Sky Tower'a çarpma tehdidinde bulunduğunu, ancak uçağın limanda denize düştüğünü, yardım ekiplerinin kaza yerine gittiklerini söyledi. 
     Uçağı çalan adamın durumunun henüz bilinmediği ve uçakta yalnız olduğunun tahmin edildiği belirtildi. 
     Olay sırasında, kuledeki lokantada yemek yiyenlerin de tahliye edildiği belirtildi. 
     
</TEXT>
</DOC>
