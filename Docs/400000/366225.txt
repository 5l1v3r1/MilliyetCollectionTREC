<DOC>
<DOCNO> 366225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/02/dunya/dun01.html </URL>
<DATE> 2005/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Post', Kürtleri suçladı 
</HEADLINE>
<TEXT>


WASHINGTON Milliyet 


"Washington Post" gazetesinde dün yer alan Erbil mahreçli bir haberde, Mesud Barzani'nin Kuzey Irak'taki yönetimi ile, geçmişte Saddam Hüseyin'in Irak'ta uyguladığı baskı arasında benzerlik kuruldu. 
Iraklı Kürtlerin "bağımsızlık" hedefinden vazgeçmediğini yazan ve bir peşmerge tugayının komutanı olan Albay Seyid Hacer Tahir'in bu yöndeki görüşlerine yer veren gazete, Kerkük'te Türkmen ve Araplara yönelik baskı ve yıldırma eylemlerinden de söz etti. 
Ellen Knickmeyer imzalı haberde, Kürtlerin, Saddam döneminde Kerkük'e yerleştirilen Arap ailelerin buradan uzaklaştırılması için Bağdat'a baskı yaptıkları belirtildi ve "Kerkük'te Arap yetkililere yönelik suikastlar zaten yaygın. ABD ve Kürt yetkilileri ile hedef alındığı belirtilenlerin ailelerine göre, güvenlik güçlerine mensup Kürtler de, yüzlerce Arap ve Türkmen'i Kerkük'ten kaçırmakla itham ediliyorlar" ifadesine yer verildi. 

Barzani, Saddam gibi 
Barzani-Saddam benzetmesi ise, aynı habere, "Güvenlik güçlerinden korkan çok sayıda Kürt de var. Herkesin yanında, Barzani yönetimine ilişkin görüşleri sorulduğunda, tıpkı Saddam döneminde Bağdat'taki Iraklıların yaptığı gibi donup kalıyor, sus-pus oluyorlar" diye yansıdı. 


</TEXT>
</DOC>
