<DOC>
<DOCNO> 378754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/son/sontur32.html </URL>
<DATE> 2005/09/15/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
Bebeğini emzirirken uyuyakaldı, bebek boğularak öldü 
</HEADLINE>
<TEXT>

     Bursa’nın İnegöl İlçesi’nde, bir aylık olduğu bildirilen bebek, annesinin kendisini emzirdiği sırada uyuması üzerine boğularak öldü. 
     Alınan bilgiye göre, ilçeye bağlı Alanyurt Beldesi Cumhuriyet Mahallesi’nde oturan P.Ç. 1 aylık çocuğu Yusuf Ç’yi emzirdiği sırada uykuya daldı. 
     Uyuduğu sırada bebeğin üzerine yattığı bildirilen P. Ç. bir süre sonra uyanınca, bebeğinin nefes alamadığını farketti. Ailesi tarafından hastaneye götürülen Yusuf Ç.’nin, "nefes alamama sonucu boğularak öldüğü" belirlendi. 
     İnegöl Jandarma Komutanlığı ekiplerince, "ihmal ve kazaen adam öldürme" suçundan gözaltına alınan P. Ç., Cumhuriyet savcısının talimatıyla serbest bırakıldı. 
     Yetkililer, bebeğin cesedinin Bursa Adli Tıp Kurumu’na gönderildiğini, olayla ilgili soruşturmanın sürdüğünü bildirdiler. 
     
</TEXT>
</DOC>
