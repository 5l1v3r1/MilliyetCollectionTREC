<DOC>
<DOCNO> 365732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/30/son/sontur19.html </URL>
<DATE> 2005/07/30/ </DATE>
<TIME> 17.15 </TIME>
<AUTHOR>  </AUTHOR>
<HEADLINE>
Şehit Astsubay Kaygusuz, gözyaşları arasında toprağa verildi 
</HEADLINE>
<TEXT>

     Erhan GÖGEM KIRIKKALE, DHA 

      HAKKARİ'de PKK'lı teröristler tarafından otomobile konulan bombanın patlaması sonucu şehit olan Hakkari Dağ ve Komando Tugayı'nda görevli iki astsubaydan 30 yaşındaki Şevket Kaygusuz'un cenazesi bugün memleketi Kırıkkale'de gözyaşları arasında törenle toprağa verildi. Cenaze törenine katılanlar terör örgütüne lanet yağdırırken, şehit astsubayın eşi Mehtap Kaygusuz, Çocuğumu babasının intikamını alması için yetiştireceğim. Başımız her zaman dik kalacak. Ağlamayacam'' dedi. 
     Şehit astsubay Şevket Kaygusuz için düzenlenen törene Kırıkkale milletvekilleri Murat Yılmazer, Ramazan Can, Halil Tiryaki, eski Sağlık Bakanı Osman Durmuş, vali yardımcıları, belediye başkan yardımcıları, askeri yetkililer, şehit astsubayın yakınları ile yaklaşık 2 bin kişi katıldı. Törene katılan Kırıkkaleliler, Kahrolsun PKK, kahrolsun Apo’, Apo'ya ölüm’, Şehitler ölmez, vatan bölünmez’ sloganları attı ve sık sık tekbir getirildi. 
     5 aylık kızı Aybüke'yle cenazeye gelen şehit eşi Mehtap Kaygusuz, gözyaşları arasında, Çocuğumu babasının intikamını alması için yetiştireceğim. Başımız her zaman dik kalacak. Ağlamayacam. Eşimin üzülmemesi için ağlamayacam. Vatan için ne zamana kadar bu canlar feda edilecek '' diye feryat etti. Şehit eşi cenaze töreninde sık sık şehit eşinin Türk bayrağına sarılı tabutuna kapandı, eşinin fotoğrafını okşayarak, öptü. Cenaze törenine katılan baba Ekrem ile Nuriye Kaygusuz, sinir kirizleri geçirdi. Baygınlık geçiren şehit Kaygusuz'un kız kardeşi Nazife Çağ ise törende bekletilen ambulanstaki ekipler tarafından muayene edildi. 
     Şehit Astsubay Kaygusuz'un cenazesi, Nur Caii'nde kılınan cenaze namazının ardından Şehitlik Mezarlığı'nda toprağa verildi. 
     Bir senedir Hakkari Dağ ve Komando Tugayı'nda görevli olan Astsubay Şevket Kaygusuz, bir hafta önce izinden dönmüştü. Şehit Astsubay Şevket Kaygusuz, 11 yıllık evliydi. Kaygusuz, henüz 5 aylık olan Aybüke adında bir kız babasıydı. 
     
</TEXT>
</DOC>
