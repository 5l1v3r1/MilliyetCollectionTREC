<DOC>
<DOCNO> 359709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/09/son/sonyas06.html </URL>
<DATE> 2005/07/09/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
İspanya'da San Fermin Boğa Festivali'nde 4 kişi yaralandı... 
</HEADLINE>
<TEXT>

     Yetkililer, festivalde bugün yapılan koşuda 50 yaşındaki Fransız turist Andre Lailheugue'in ağzından, 24 yaşında bir kişinin sırtından ve uyluğundan, 46 yaşındaki İspanyol Juan Carlos Labalde'nin bacağından ve bir kişinin de kalçasından yaralandığını açıkladı. 
     Her yıl 7-14 Temmuzda yapılan festivalde her biri yaklaşık 3 dakika süren 9 koşuda, yarım ton ağırlığındaki altı boğa, geleneksel olarak kırmızı-beyaz giyinmiş binlerce insanı önüne katarak 825 metrelik mesafede kovalıyor. 
     Kentin ilk başpiskoposu Aziz Fermin anısına her yıl düzenlenen festival, Amerikalı yazar Ernest Hemingway'in ''The Sun Also Rises'' Güneş de Doğar adlı kitabıyla üne kavuştu. 
     Festivalde, 1910 yılından bu yana çoğu boynuz darbesiyle aldığı yaralarla 15 kişi öldü. 
     İspanya'da 1591 yılında boğaların koşmasındaki asıl amaç, günün sonunda matador tarafından öldürülecekleri arenaya girmesiydi. Ancak 17. yüzyılda bir grup cesur insanın boğaların önünde koşmaya karar vermesiyle ülkenin kuzeydoğusundaki Navarra özerk bölgesinin merkezi Pamplona kentindeki gelenek başlamış oldu. 
     
</TEXT>
</DOC>
