<DOC>
<DOCNO> 370749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/ekonomi/eko01.html </URL>
<DATE> 2005/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel vergi, depreme değil bütçeye gitti 
</HEADLINE>
<TEXT>


Marmara depreminin yaralarını sarmak için çıkartılan özel deprem vergilerinden 7.3 katrilyon lira toplandı. Buna karşın devlet bütçesinden deprem harcamaları için 2.8 katrilyon kullanıldı 

AHMET ERHAN ÇELİK Ankara 

Hazine Marmara depreminin yararlarını sarmak için ihdas edilen vergilerle k ra geçti. Depremlerin yarattığı zarar için 1999 - 2003 döneminde cari dönem parasıyla bütçeden 2.8 katrilyon lira harcanırken, deprem vergilerinden elde edilen gelir 7.3 katrilyon oldu. 
1999'da çıkartılan deprem vergileri şöyleydi 
Ücretliler Brüt ücretin yıllık 12 milyarı aşan kısmından yüzde 5. Esnaf Gelirin yüzde 5'i. Serbest meslek sahibi Gelirin yüzde 5'i. Şirketler Kurum kazancı üzerinden yüzde 5 ek vergi. Kira geliri Beyan edilen gelir üzerinden yüzde 5 ek vergi. Şirketlerden k r payı alanlar Gelir üzerinden yüzde 5 ek vergi. Faiz geliri Devlet iç borçlanma senetleri gelirlerinden yüzde 4 - 19 arasında değişen oranlar. Götürü mükellef 1998 matrahı üzerinden yüzde 5 ek vergi. Gayrimenkul sahipleri 1999 yılı Emlak Vergisi tutarı "kadar" ek vergi. Motorlu taşıt sahipleri 1999'daki taşıt vergisi kadar ek vergi. Cep telefonu aboneleri Görüşme bedelinin yüzde 25'i. İşlem vergileri. 

2004'e kadar uzadı 
Sonuçta devletin deprem için topladığı gelir ve harcamalar tablosu karşılaştırıldığında Hazine, 3 katrilyon lira k rlı çıktı. Abdullah Gül ve Recep Tayyip Erdoğan başbakanlığındaki hükümetler döneminde de deprem vergileri 2004 başına kadar uygulamada kaldı. 
Deprem vergileri özel işlem ve özel iletişim vergileri hariç 2004 Ocak ayından itibaren kaldırıldı. Özel işlem adı altında toplanan kalemlerin önemli bölümü şans oyunları vergisi ya da damga vergisi artışlarıyla "gelir kaybına sebep olmayacak şekilde" yeniden düzenlendi. Uçak biletinden alınan işlem vergisi kaldırılırken, GSM abonelerinden alınan vergi özel iletişim vergisi kapsamına alındı. 




</TEXT>
</DOC>
