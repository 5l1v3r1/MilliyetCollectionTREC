<DOC>
<DOCNO> 370098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/15/son/sonyas11.html </URL>
<DATE> 2005/08/15/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kuş gribine karşı aşı... 
</HEADLINE>
<TEXT>

     Dünya çapında en tehlikeli grip çeşitlerinden biri olarak bilinen kuş gribine karşı aşı geliştirildi. 
     Alman Hayvan Sağlığı Araştırma Enstitüsü'nden yapılan açıklamada, Alman bilim adamları tarafından geliştirilen aşının tavuklar üzerinde başarıyla denendiği bildirildi. 
     Açıklamada, aşının şu sıralarda Güney Asya'da yaygın olan ''H5'' adlı grip virüsünün tüm çeşitlerine karşı etkili olduğu kaydedildi. 
     AB kurallarına göre, aşı uygulanan kümes hayvanlarıyla grip virsünü taşıyan hayvanlar birbirinden ayırt edilemediği için kümes hayvanlarının aşılanmasının yasak olduğuna işaret eden uzmanlar, yeni geliştirilen aşının bu ayrımın yapılmasını da mümkün kıldığını belirttiler. 
     Araştırmacılar, yeni geliştirilen aşının piyasaya sürülebilmesi için daha çok sayıda testin yapılması gerektiğini de ifade ettiler. 
     
</TEXT>
</DOC>
