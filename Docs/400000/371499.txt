<DOC>
<DOCNO> 371499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/20/son/sonspo30.html </URL>
<DATE> 2005/08/20/ </DATE>
<TIME> 22.15 </TIME>
<AUTHOR>  </AUTHOR>
<HEADLINE>
Denizlispor 1 - Kayserispor 3 
</HEADLINE>
<TEXT>

     Turkcell Süper Ligi’nde Denizlispor, sahasında Kayserispor’a 3-1 yenildi. 
     1. dakikada Güven’in derinlemesine pasına hareketlenen Ömer Rıza, 
     kaleciyle karşı karşıya kaldığı pozisyonda, topun gelişine vurdu ve meşin yuvarlak kale direğinin hemen üzerinden auta çıktı. 
     4. dakikada Güven, Ivankov’un öne çıktığını görünce yaklaşık 40 
     metreden aşırtma vuruşla topu kaleye gönderdi. Kaleci, son anda uzanıp topu kornere gönderdi ve tehlikeyi önledi. 
     10. dakikada Bülent Ertuğrul, serbest vuruştan dönen topa, kaleyi 
     karşıdan gören noktadan çok sert vurdu. Kaleci Ivankov, kaleye giden topu parmaklarının ucuyla kornere gönderdi. 
     22. dakikada gelişen ender Kayserispor atağında Yordanov, 
     Gökhan’dan aldığı topu yaklaşık 10 metre taşıdıktan sonra, kaleyi çaprazdan gören noktadan sert vurdu. Kaleci Souleymanou’nun uzanarak dokunuşu yeterli olmayınca, top ağlarla buluştu 1-0. 
     36. dakikada Abraham’ın, Kayserispor yarı alanının ortasından 
     kullandığı serbest vuruşta Radek, kafayla aşırma vuruş yaptı. Top, kale direğinin hemen üzerinden auta çıktı. 
     Maçın ilk yarısı, konuk Kayserispor’un 1-0 üstünlüğüyle tamamlandı. 
     
     İlk yarı sonucu Denizlispor 0-Kayserispor 1 

     49. dakikada Fatih’in korner direği önünden ceza alanına 
     ortaladığı topa Mehmet, sağ ayağıyla düzgün bir vuruş yaparak takımını 2-0 öne geçiren golü attı. 
     51. dakikada Kayserispor 3. gole çok yaklaştı. Bu dakikada Gökhan, 
     derinlemesine gönderilen topla pozisyona girerek kaleciyle karşı karşıya kaldı. Gökhan’ın kaleyi karşıdan gören noktada sol ayağıyla vurduğu top, kale direğine yakın mesafeden auta çıktı. 
     71. dakikada Mehmet, derinlemesine pas vererek Gökhan’ı 
     hareketlendirdi. Gökhan, ceza alanına girip kaleciyi de çalımlayarak boş kaleye topu gönderdi 3-0. 
     86. dakikada Abraham’ın ortasında çaprazdan topa gelişine sağ 
     ayağıyla çok sert vuran Yusuf, farkı 2’ye indiren golü attı 3-1. 
     Maçta başka gol olmayınca konuk Kayserispor, sahadan 3-1 galip ayrıldı. 
     

Stat Atatürk Hakemler Mustafa Çulcu xx, Serhan Malkoç xx, Hüseyin Fidan xx Denizlispor Souleymanou x, Radek xx, Kratochvil x, Burak x, Güven xx, Bülent x Dk. 46 Yusuf xx , Abraham xxx, Serhat x Dk. 60 Selim Teber x , Mustafa Keçeli x, Hüseyin xx Dk 69 Ender x , Ömer Rıza x Kayserispor Ivankov xx, Sadıgov xx, Johnson xx, Muhammed xx, Ergun xx, Mehmet Topuz xxx, Kamber xx, Ragıp x, Fatih xxx Dk. 81 Kemal , Gökhan xxxx Dk. 85 İlhan , Yordanov xxx Dk. 76 Köksal x Goller Dk. 22 Yordanov, Dk. 49 Mehmet Topuz, Dk. 71 Gökhan, Dk. 86 Yusuf Denizlispor Sarı Kartlar Dk. 41 Ragıp, Dk. 68 Yordanov Kayserispor , Dk. 48 Hüseyin Denizlispor      
</TEXT>
</DOC>
