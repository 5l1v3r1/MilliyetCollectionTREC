<DOC>
<DOCNO> 350772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/son/sonspo24.html </URL>
<DATE> 2005/06/10/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Gençlerbirliği'nin İsveçli stoperi Ankara'da 
</HEADLINE>
<TEXT>

     Gençlerbirliği'nin Göteborg takımından transfer ettiği Fredrik Risp, Ankara'ya geldi. 
     Genel Menajer Hasan Çetinkaya'nın havaalanında karşıladığı İsveçli futbolcu, 19 Mayıs Stadı'nı ve kulüp tesislerini gezdi. 
     Kulüp hakkında bilgi alan Risp, Futbol yaşamında ileriye dönük hedefleri yakalamak için Gençlerbirliği'ni tercih ettiğini belirterek, şunları söyledi 
     ''Futbolda ileriye dönük hedefleri yakalamak için buraya geldim. Gençlerbirliği hakkında çok fazla birşey bilmiyorum. Sadece UEFA Kupası'nda Halmstad'da yaptığı maçtan tanıyorum. Türkiye'de iyi bir takım olduğunu duydum. Kulübümle olan sorunu çözerek yarın imza atmayı düşünüyorum. Kulübümün de bu konuda anlayış göstereceğine inanıyorum. Eşim Anna Ankara'yı değil de başka şehirleri görmüştü. Ankara'yı da seveceğini düşünüyorum. İsveç'de maçlar devam ediyor. Hazır olarak gelecek olmam benim için bir avantaj.'' 
     
</TEXT>
</DOC>
