<DOC>
<DOCNO> 382281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/28/son/sonsiy06.html </URL>
<DATE> 2005/09/28/ </DATE>
<TIME> 10.30 </TIME>
<AUTHOR>  </AUTHOR>
<HEADLINE>
MEB, 253 bin öğrenci kredisi için icra takibi başlattı 
</HEADLINE>
<TEXT>

     Milli Eğitim Bakanı Hüseyin Çelik, öğrenim ve katkı kredisi borçlarını ödemeyen 2 bin 391 kişi hakkında icra takibi başlatıldığını bildirdi. 
     Çelik, CHP Antalya Milletvekili Nail Kamacı’nın soru önergesine verdiği yanıtta, Yüksek Öğrenim Kredi ve Yurtlar Kurumu’nca, 96 bin 579’u öğrenim kredisi, 156 bin 812’u katkı kredisi alan toplam 2 bin 391 borçlu hakkında vergi dairesi müdürlükleri aracılığıyla icra işlemi başlatıldığını kaydetti. 
     Hüseyin Çelik, icra takibi yapılan öğrenim ve katkı kredisi borç miktarının 31 milyon 181 bin 431 YTL’si ana borç, 50 milyon 443 bin 238 YTL’si de gecikme zammı olmak üzere toplam 81 milyon 624 bin 669 YTL olduğunu belirtti. 
     Yüksek Öğrenim Kredi ve Yurtlar Kurumu’nca 15 Haziran 2005 tarihi itibariyle, 2 milyon 115 bin 583 öğrenciye 1 milyar 754 milyon 335 bin 518 YTL öğrenim kredisi, 1 milyon 584 bin 779 öğrenciye de toplam 326 milyon 735 bin 871 YTL katkı kredisi ödendiğini bildiren Çelik, ödenen kredilerden 201 milyon 82 bin 779 YTL’sinin tahsil edildiğini ifade etti. 
     
</TEXT>
</DOC>
