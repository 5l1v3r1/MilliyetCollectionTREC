<DOC>
<DOCNO> 386433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/13/son/sontur03.html </URL>
<DATE> 2005/10/13/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Balıkçıların kavgası kanlı bitti 
</HEADLINE>
<TEXT>

     Yeniköy'de, balıkçıların müşterilerin dikkatini çekmek amacıyla astıkları elektrikli tabela yüzünden çıkan kavgada bir balıkçı öldü, iki kişi de yaralandı. 
     Alınan bilgiye göre, Köybaşı Caddesi üzerinde satış yapan balıkçılar, müşterilerin dikkatini çekebilmek için "ışıklı bir tabela yaptırararak" yol kenarına yerleştirdiler. Ancak, dün balıkçılar arasında, "elektrik faturasının nasıl ödeneceği konusunda" anlaşmazlık çıktı. Kendi tabelasının yeterince aydınlatılmadığını öne süren Metin Erez, para ödemeyeceğini söyledi. Tartışmanın büyümesi sonucu çıkan kavgada, Metin Erez, kafasına isabet eden kurşunla ağır, kardeşleri Metin ile Melih Erez ise hafif yaralandı. Kaldırıldığı İstinye Devlet Hastanesi'nde ilk müdahalenin ardından Özel Amerikan Hastanesi'ne sevk edilmek üzere yola çıkarılan Erez kurtarılamadı. Polis, kavga ile ilgili Fevzi Kutan 54 ile oğlu Volkan'ı 30 gözaltına aldı. 
     
</TEXT>
</DOC>
