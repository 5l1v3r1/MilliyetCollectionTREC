<DOC>
<DOCNO> 365490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sontur39.html </URL>
<DATE> 2005/07/29/ </DATE>
<TIME> 17.20 </TIME>
<AUTHOR>  </AUTHOR>
<HEADLINE>
Hafta sonunda hava nasıl olacak 
</HEADLINE>
<TEXT>

     Bünyamin Sürmeli CNNTÜRK 

      Antalya'da sıcak havadan bunalan turistler havuza ve denize girerek serinliyor Bugün Marmara Bölgesi'nde hava az bulutlu. Rüzgar aralıklarla sert esiyor, ancak sıcaklıklar yine 30 derecenin üzerine çıkabiliyor. 
     Kuzey yönlerden esen rüzgar Ege'de de hayli sert. Hava az bulutlu. Yer yer 37-38 dereceye kadar çıkan sıcaklıklar pazara kadar 5 derece azalacak. 
     Akdeniz'de de gökyüzünün durumu ve sıcaklıklar aynı. Batı Akdeniz haftasonunun iki gününde de yağış alacak. 
     İç Anadolu Bölgesi'nde hava parçalı ve az bulutlu. 30 derecenin üzerindeki sıcaklıklar Ankara ve Eskişehir çevrelerinde 35 dereceye ulaşacak. 
     Karadeniz Bölgesi parçalı bulutlu. Doğu kesimlerinde görülen yağışlar haftasonunda kesiliyor. Sıcaklıklar değişmiyor. 
     Bugün Doğu Anadolunun kuzeyinde beklenen yağışlar da haftasonunda kesilecek. Bölgenin güneyinde sıcaklıklar yer yer 40 dereceyi görüyor. 
     Güneydoğu az bulutlu. Sıcaklara karşı dikkat, zira bir süre sıcaklıklar 40 derecelerin altına inmeyecek. 
     
</TEXT>
</DOC>
