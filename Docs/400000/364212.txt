<DOC>
<DOCNO> 364212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/25/son/sonyas15.html </URL>
<DATE> 2005/07/25/ </DATE>
<TIME> 14.10 </TIME>
<AUTHOR>  </AUTHOR>
<HEADLINE>
Lavların içinde beş susuz gün 
</HEADLINE>
<TEXT>

     AP 

      Tatil için gittiği Hawaii'de volkanik bölgede kaybolan bir adam beş gün sonra kurtarıldı. 41 yaşındaki Gilbert Dewey Gaedcke, yanındaki fotoğraf makinesinin camıyla ışık yansıtırken fark edildi. 
     Pazar akşamı Hawaii Volkanler Ulusal Parkı civarındaki volkanik arazide yürüyüşe çıkan Gaedcke, aktif bir volkanı yakından görmek için terk edilmiş lav bölgesine girip kayboldu. Beş gün boyunca susuz kalan Gaedcke, bulduğu ağaçların üzerindeki yosunları sıkarak su çıkardığını söyledi. 
     Yetkililerin günlerce aradığı Gaedcke, ailesiyle helikopter turuna çıkan 15 yaşındaki Peter Frank'ın makinesinin ışığını görüp, pilottan ışığa yakından bakmayı istemesiyle kurtarıldı. 
     Gaedcke, "Ayaklarım 30 gündür yürüyormuş gibi acıyor. Öyle olmasaydı şimdi sevinçten dans ederdim" diye konuştu. 
     
</TEXT>
</DOC>
