<DOC>
<DOCNO> 388386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/son/sonyas13.html </URL>
<DATE> 2005/10/20/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Öleceği günü tahmin eden astroloğu görmek için herkes evine koşuyor 
</HEADLINE>
<TEXT>

     Hindistan'da, öleceği günü tahmin eden astroloğun gerçekten ölüp ölmeyeceğini görmek için yüzlerce kişi evine akın etti. 
     Madya Pradeş eyaletinin başkenti Bhopal'in güneyindeki Sehara köyünde yaşayan Kunjilal Malviya 75 , 20 Ekim Perşembe günü öleceğini açıkladı. 
     Bundan 15 yıl önce babasının ölümünü günü gününe bilen astroloğun kendi ölümüyle ilgili öngörüsünün de doğru çıkma olasılığı, ailesini endişelendirdi. 
     Televizyon, Malviya'nın çevresine toplanarak ilahi okuyan ve dua eden akrabaları ve arkadaşlarının görüntülerini yayınladı. 
     Bu arada, astroloğun ''kendini öldürmesini'' önlemek için bir polis birliği de evine sevkedildi. 
     Astroloğun şimdiye kadar bütün söylediklerinin doğru çıktığı belirtiliyor. 
     
</TEXT>
</DOC>
