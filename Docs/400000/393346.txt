<DOC>
<DOCNO> 393346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sondun48.html </URL>
<DATE> 2005/11/09/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Fransa'da tutuklananların sayısı 213 
</HEADLINE>
<TEXT>

     Fransa Adalet Bakanlığı, ülke genelinde 13 gündür devam eden olaylarda gözaltına alınan 1124 kişiden 213'ünün tutuklandığını açıkladı. 
     Açıklamada, tutuklananlardan 130'unun hakkında mahkumiyet kararı alındığı, 44'ünün tutuklu olarak yargılanmasına devam edileceği, 39'unun ise yaşının 18'den küçük olduğu ve tutukluluk halinin devam ettiği belirtildi. 
     Le Parisien gazetesi, son olaylardan sonra büyük banliyölerdeki mahkemelerin, yoğun iş temposuyla çalışmak zorunda kaldığını yazdı. 
     Fransa genelinde dün gece çıkan şiddet olaylarında 617 araç yakılmıştı. 
     Önceki gece çıkan olaylarda 1173 araç yakıldığını hatırlatan İçişleri Bakanlığı yetkilileri, dün geceki olaylarda ise bu sayının yarı yarıya azaldığına dikkat çekiyor. 
     Paris yakınlarındaki Clichy-Sous-Bois banliyösünde 27 Ekim'de iki gencin polisten kaçarken girdikleri trafoda elektrik akımına kapılarak hayatını kaybetmesi üzerine, polisi protesto edenlerin çıkardığı olaylar, önce diğer banliyölere, daha sonra diğer kentlere yayılmıştı. 
     
</TEXT>
</DOC>
