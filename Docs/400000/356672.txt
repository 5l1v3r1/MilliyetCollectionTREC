<DOC>
<DOCNO> 356672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonspo02.html </URL>
<DATE> 2005/06/29/ </DATE>
<TIME> 08.50 </TIME>
<AUTHOR>  </AUTHOR>
<HEADLINE>
Para her şey değildir... Tüm kapılar Chelsea'nin suratına kapanıyor 
</HEADLINE>
<TEXT>

     İngiltere Premier Ligi’nde şampiyonluğa ulaşan Chelsea, limitsiz transfer bütçesine rağmen kadrosunu bir golcü ile güçlendiremedi. Londra ekibinin 6 teklifi de geri çevrildi. 
     
     Bir golcü bulamadılar 

     Chelsea transfer döneminde kabus yaşıyor... Roman Abramovich’in gelişiyle Porto’nun başarılı teknik direktörü Mourinho, Manchester United’ın mali sorumlusunu, Tottenham’ın sportif direktörünü alan ve transfere 200 milyon Pound harcayan Londra temsilcisi, bu sezon bir golcü bulamadı... Barcelona’nın Kamerunlu yıldızı Samuel Eto’o için 40 milyon Euro teklif eden Lacivert-Beyazlılar, İspanya’dan eli boş döndü. 
     
     Teklif çok ama... 

     Ashley Cole’a teklif yaptığı için Arsenal’le ilişkileri gerilen Chelsea, Henry için bu kulüpten olumlu yanıt alamadı. Rotayı Milan’ın Ukraynalı golcüsü Shevchenko’ya çeviren Londra ekibi, Milan’a 70 milyon Pound’luk bir öneri sunmasına karşın transferi bitiremedi. Atletico Madrid’li Torres ve Juventus’lu Trezeguet’yi de listeye alan Chelsea’nin hayali aynı yanıtla sonuçlandı Satılık oyuncumuz yok... 

     
</TEXT>
</DOC>
