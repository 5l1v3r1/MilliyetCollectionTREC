<DOC>
<DOCNO> 367462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/05/son/sonyas10.html </URL>
<DATE> 2005/08/05/ </DATE>
<TIME> 11.00 </TIME>
<AUTHOR>  </AUTHOR>
<HEADLINE>
Kalitesiz güneş gözlüğü, katarakt yapıyor 
</HEADLINE>
<TEXT>

     Ergün AYAZ DHA 

      YAZ aylarında hemen hemen her köşe başında satılan imitasyon gözlüklerin gözdeki retina tabakasına zarar vererek, kullanıcıların katarak olmasına neden olduğu belirtildi. Göz doktoru Akın Yılmaz, işportada satılan gözlüklerin zararlı ışınların daha fazla göze girmesine neden olduğunu söyledi. 
     Seyyar satıcılar tarafından kiloyla satın alınan ve kaldırım kenarlarıyla köşe başlarında 1- 5 YTL'den çocukların yanı sıra yetişkinlere de satılan plastik gözlükler göz bozukluklarına yolaçtığı gibi katarakt da yaptığı hatırlatıldı. İşporta gözlüklerin kesinlikle kullanmaması gerektiğini belirten Dr. Akın Yılmaz, güneşin zararlı ışınlarından korunmak için yaz aylarında güneş gözlüğü kullanılması gerektiğini belirterek, şöyle dedi 
     Kaliteli gözlüklerde hangi ışın dalga boylarını absorbe ediyorsa prospektüste yazar. İşporta gözlüklerde ise daha fazla zararlı ışınların da gözümüze girmesine neden olur. Retina tabakasına zarar verir. Gözde katarakt oluşturur. Piyasada gelişi güzel hangi ışınları absorbe edip etmediği belli olmayan işporta gözlükler kesinlikle kullanılmamalıdır.'' 
     
</TEXT>
</DOC>
