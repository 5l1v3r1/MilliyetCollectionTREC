<DOC>
<DOCNO> 364798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sontur15.html </URL>
<DATE> 2005/07/27/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Havuzda tacize linç girişimi .. 
</HEADLINE>
<TEXT>

     Tuncay DAĞLI ADANA, DHA 

      ADANA’da yüzme havuzuna yüzme kursuna gelen ve kimliği açıklanmayan küçük birz kıza tacizde bulunduğu iddiasıyla 43 yaşındaki R.A. çevcredikelir tarafından linç edilmek istendi. 
     Ziyapaşa Mahallesi’ndeki Beden Terbiyesi ve İl Müdürlüğü’ne ait Rıza Salih Saray Yüzme Havuzu’na annesi ile gelen yaşı ve kimliği açıklanmayan kız çocuğuna havlu ile kurulama bahanesiyle yaklaşan R.A., iddiaya göre, tacizde bulunurken çocuğun annesi tarafından görüldü. Kadının bağırması üzerine çevredeki vatandaşlar yardıma gelip tacizci R.A.’yı tekme tokat dövdü. Daha sonra olay yerine gelen emniyet görevlilerine teslim edilen R.A. Numune Hastanesi Acil Servisi'ne kaldırıldı. Burada muayene edilen R.A. sürekli yüzünü kapatırken, kaşının açılıp, vücudunun çeşitli yerlerinde darp izleri olduğu görüldü. Yetkililer, havuza çok sayıda çocukla birlikte velileri de geldiği için kalabalık oluştuğunu, bu nedenle yabancı ve kötü niyetli kişileri ayırt etmenin mümkün olmadığını belirtip ailelerin dikkatli olmalarını istedi. Zanlı R.A. gözaltına alınırken, kız çocuğu Emniyet Müdürlüğü Çocuk Şube Müdürlüğü’ne götürüldü. Olayla ilgili soruşturma sürüyor. 
     
</TEXT>
</DOC>
