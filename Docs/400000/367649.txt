<DOC>
<DOCNO> 367649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/06/son/sonspo19.html </URL>
<DATE> 2005/08/06/ </DATE>
<TIME> 16.10 </TIME>
<AUTHOR>  </AUTHOR>
<HEADLINE>
Tanju Milli duygularımdan dolayı Barzani'nin teklifini kabul etmem 
</HEADLINE>
<TEXT>

     
     Murat SANDIKÇI SAMSUN, DHA 
     
TÜRK futbolunun unutulmaz golcüsü Tanju Çolak, Kuzey Irak'taki Irak Kürdistan Demokrat Partisi IKDP lideri Mesut Barzani liderliğindeki oğlunun yaptığı antrenörlük teklifini milli duygularının ağır basmasından dolayı kabul etmeyeceğini söyledi. 
     Bir döneme Samsunspor, Galatasaray, Fenerbahçe ve milli takımda attığı gollerle damgasını vuran Tanju Çolak, IKDP lideri Mesut Barzani’nin oğlunun yaptığı antrenörlük teklifi karşısında çok şaşırdığını ancak, bunu kabul etmeyeceğini belirtti. Teklifi Petrol- İş Sendikası Başkanı Münir Ceylan’ın aracılığı ile aldığını söyleyen Tanju Çolak, 10 gün önce Münir Ceyla bana Irak’tan telefon açarak, Barzani’nin oğlunun benimle çalışmak istediğini ve bana antrenörlük teklifinde bulundukların iletti. Beni oraya davet ettiler. Ceylan bana Barzani’nin futbol hastası olan oğlunun Irak’ta futbolu kalkındırmayı amaçladığını söyledi. Teklif karşısında çok şaşırdım ve mutlu oldum. Ancak, milli duygular çok önemli. Futbolda siyaset yoktur. Düşünmek için süre istedim. Bu süre zarfında ailem ve yakın dostlarımla görüştüm. Türk bayrağının dalgalandığı her yerde görev alırım. Ancak, benim orada görev yapmam çok zor'' dedi. 
     Teklife sıcak bakmadığını anlatan Tanju Çolak, bu düşüncesini Irak’a giderek onlara orada aktarmayı düşündüğünü söyledi. Türkiye’de kıymetini bilmeyenlerin dışarıdan teklif getirdiğini kaydeden Tanju Çolak, Irak’a görev almadan futbol bilgilerimi aktararak yardımcı olmak istediğini söyledi. 
     Türkiye’de hiçbir takımda görev almamısından dolayı insanlara kırgın olduğunu belirten Çolak, Benim yaptıklarım, Türk futboluna verdiğim hizmet ortadadır. Bugün Türk futbolunda golcü sıkıntısı yaşanıyor. Kaleci antrenörünün olduğu bir yerde golcü antrenörü de yer almalıdır. En iyi gol vuruşları yapan biri olarak bildiklerini yeni nesillere aktarmak istiyorum'' diye konuştu. 
     
</TEXT>
</DOC>
