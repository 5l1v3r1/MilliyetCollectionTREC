<DOC>
<DOCNO> 394444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/13/guncel/gun07.html </URL>
<DATE> 2005/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltına alınan damada cenaze izni 
</HEADLINE>
<TEXT>



Akciğer kanseri nedeniyle hayatını kaybeden Cevher'in büyük damadı Uğur Uzun, soruşturmanın şekline tepki gösterdi. Önceki gün gözaltına alınmasını eleştiren Uzun şöyle konuştu "Akciğer kanseri olan kayınpederimin ameliyatı ocak ayında yapıldı. Göksel Kalaycı yalnızca ameliyatını yapmıştı. Ameliyat sonrası bir daha irtibatımız olmadı. Belki bir 'umut' diyerek, tedavi için Almanya'daki yakınlarımızın yanına gitti. Salı günü döndü. Bitkisel hayata girmişti. Tekrar İstanbul Tıp Fakültesi'ne yatırdık. Perşembe günü 03.00'te vefat etti. Sabah da Kalaycı'yı vurmuşlar. Zaten hastamızın ölümü bekleniyordu, cinayet işlemek için bir gerekçemiz yok. "Yakınları, Cevher ailesinin soyadlarını Cevahir olarak değiştirdiğini ancak Ahmet Cevher'in bu değişikliği yapmadığını söylediler. 



</TEXT>
</DOC>
