<DOC>
<DOCNO> 361706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sontur06.html </URL>
<DATE> 2005/07/16/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
İstanbul'da yolcu taşıma ücretlerine zam 
</HEADLINE>
<TEXT>

     İETT, Özel Halk Otobüsleri ve Raylı Ulaşım Sistemleri'nin yolcu taşıma ücretlerine zam yapıldı İETT, Özel Halk Otobüsleri ve Raylı Ulaşım Sistemleri'nin yolcu taşıma ücretlerine zam yapıldı. Yeni ücretler yarından itibaren geçerli olacak. 
     İstanbul Büyükşehir Belediyesi'nce yapılan yazılı açıklamaya göre, Ulaşım Koordinasyon Merkezi'nin kararıyla yolcu taşıma ücretlerinde yapılan ve yarından itibaren geçerli olacak yeni yolcu taşıma ücretleri şöyle 
     
     İETT otobüsleri ve Özel Halk Otobüsleri 
     Tam bilet 1.30 YTL 1.300.000 TL . 
     İndirimli 90 YKr 900.000 TL . 
     Akbil Tam 1.25 YTL 1.250.000 TL . 
     Akbil İndirimli 80 YKr 800.000 TL . 
     
     İETT otobüsleri ve raylı sistem 
     Aylık akbil Tam 85 YTL 85.000.000 TL . 
     Aylık akbil İndirimli 45 YTL 45.000.000 TL . 
     15 günlük akbil Tam 50 YTL 50.000.000 TL . 
     15 günlük akbil İndirimli 27.5 YTL 27.500.000 TL . 
     Haftalık akbil Tam 32.50 YTL 32.500.000 TL . 
     Haftalık akbil İndirimli 17 YTL 17.000.000 TL . 
     Günlük akbil Tam 6.50 YTL 6.500.000 TL . 
     Günlük akbil İndirimli 4 YTL 4.000.000 TL . 
     Tünel ve nostaljik tramvay yolcu taşıma ücreti 90 YKr 900.000 TL . 
     
     Metro ve tramvay yolcu taşıma ücreti 
     Jeton 1.30 YTL 1.300.000 TL . 
     Akbil Tam 1.25 YTL 1.250.000 . 
     Akbil İndirimli 80 YKr 800.000 TL . 
     Mavi Kart bedeli 1 YTL 1.000.000 TL . 
     
     Teleferik 
     Tam 1 YTL 1.000.000 TL . 
     İndirimli 1 YTL 1.000.000 TL . 
     
     İBB'den zam açıklaması 
     İstanbul Büyükşehir Belediyesi, İETT'nin yolcu taşıma ücretlerine yapılan düzenlemeyi, yükselen akaryakıt fiyatları ve artan personel giderlerinin zorunlu hale getirdiğini bildirdi. 
     İstanbul Büyükşehir Belediyesi'nden yapılan yazılı açıklamada, ''İETT, vatandaşlarımıza iyi ulaşım hizmeti sunmak ve yatırımlarını sürdürmek için bu kararı almak zorunda kalmıştır. Ulaşım alternatifleri geliştirmek, filosunu büyütmek ve hizmet kalitesini artırmak amacında olan İETT, yapılan fiyat ayarlamasının kamuoyu tarafından anlayışla karşılanacağını ümit etmektedir'' denildi. 
     
</TEXT>
</DOC>
