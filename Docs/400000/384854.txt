<DOC>
<DOCNO> 384854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/07/son/sonspo08.html </URL>
<DATE> 2005/10/07/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Gökdeniz İdmanlara çıkmak istiyorum... 
</HEADLINE>
<TEXT>

     Uzun bir süredir takımla antrenmanlara çıkamayan Gökdeniz, yönetici Metin Akbaşoğlu ile görüşerek, idmanlara çıkmak istiyorum dedi. 
     Uzun bir süredir takımıyla birlikte antrenmanlara çıkamayan Gökdeniz Karadeniz’in yönetimle bu konuda temasa geçtiği belirtildi. İyi ilişkiler içerisinde olduğu idareci Metin Akbaşoğlu ile görüşen yıldız oyuncunun, futbolu çok özlediğini vurgulayarak, Bu ayrılık beni bunaltıyor, kendimi kötü hissediyorum. İdmanlara çıkmak istiyorum. Böylelikle cezam sona erdiğinde de herhangi bir sıkıntı yaşamamış olurum'' dediği ortaya çıktı. Akbaşoğlu’nun, bu talebi yönetim kuruluyla paylaşacağı, ancak son kararın başkan Atay Aktuğ ile yeni teknik direktör Halilhodziç’in yapacağı görüşmeden sonra verileceği kaydedildi. 
     
</TEXT>
</DOC>
