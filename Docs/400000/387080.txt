<DOC>
<DOCNO> 387080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/16/yazar/tamer.html </URL>
<DATE> 2005/10/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hepinizin Makarna Haftası kutlu olsun 
</HEADLINE>
<TEXT>


Masamda yığılmış davetiyeler arasında her tarafı kırmızı sonradan fark ediyorum ki benim kırmızı dediğim aslında ketçap rengi , ön kapağında fiyonk, burgu ve ince çubukların da yer aldığı TMSD yazılı bir amblemle merakımı gıdıklayan bir davetiye... 
TMSF olsa hemen davetin Tasarruf Mevduatı Sigorta Fonu Başkanı Ahmet Ertürk'ten geldiğini anlayacağım da, TMSD'yi ilk anda çıkaramadım. 
Davetiyeyi açtığımda ilk gözüme çarpan, diğer yazılardan daha büyük puntolarla yazılmış "Türk Makarna Sanayicileri Derneği, 2. Makarna Haftası'nı kutluyor" cümlesi. 
Hıııım... Demek ülkemizde artık makarnanın da "hafta"sı olmuş da, benim haberim olmamış İtalya'da olsak diyeceğim yok da... Bu gidişle 1 - 2 yıl sonra rahatlıkla bir "Çorba Haftası" da icad edebiliriz. 
Pekiyi niye ihdas edilmiş bu hafta diye ağdalı lisanla bir soru soracak olsam 
Davetiyeden aktarıyorum "Kamuoyunu makarnanın fark edilmemiş faydaları konusunda bilinçlendirmek üzere..." 
Neden beni de çağırdıklarına gelince... 
Yine davetiyeden aktarıyorum "24 - 31 ekim tarihleri arasında kutlanacak Makarna Haftası çerçevesinde, makarnanın hayatımızdaki rolünü detaylarıyla paylaşacağımız toplantıda sizi de aramızda görmekten mutluluk duyacağız..." 

3 ayrı hafta birden... 
Geçenlerde bir pazar günü evde kızımla kahvelerimizi içip, gazeteleri karıştırırken takıldık bu hafta meselesine. Kızım takı tasarımıyla uğraştığı halde 2. Tasarım Haftası'yla ilgili haberleri görünce, "Bir tasarım haftamız eksik kalmıştı" diye bastı kahkahayı... 
Ve başladık yurdumuzdaki özel haftaları kızımla internette google'lamaya... Aman efendim ne haftalarımız olmuş bir bilseniz 
Eskiden Yerli Mallar Haftası'nı, Veremle Savaş Haftası'nı bilirdik pardon bir de Kızılay Haftası vardı. İşin ilginç yanı kızım da, ilk ve orta öğretimdeki yıllarından başka hafta hatırlamıyor. 
Ya şimdi 
Örneğin 1 - 7 mart arası, 3 haftayı birarada kutlamak durumundayız 
Girişimcilik HaftasıDeprem HaftasıYeşilay Haftası 

Kutlu Doğum Haftası 
Aynı ay 15 - 21 mart arası kutlanan Tüketiciyi Koruma Haftası. 18 - 24 marttaki Yaşlılara Saygı Haftası'yla çakışıyor. Hay Allah Tüketici Haftası'nın bittiği gün, hem Türk Dünyası ve Toplulukları Haftası 21 - 28 mart hem de Orman Haftası 21 - 26 mart başlıyor. Martın son haftası seçenekler pek bol Dileyen Türk Dünyası ya da Orman Haftası'nı kutlarken, dileyen Kütüphaneler Haftası ya da Vergi Haftası'na takılabilir. 
Eskiden belli haftalar ihdas etmek için bakanlıklardan izin almak gerekirdi. Şimdi bu haftalar neye göre belirleniyor bilmiyorum. 
20 - 26 nisan Kutlu Doğum Haftası21 - 28 nisan Ebeler Haftası28 nisan - 4 mayıs Kardeşlik HaftasıEkimin ilk haftası Camiler HaftasıEkimin 2. haftası Standartlar Haftası1 - 7 kasım Harf Devrimi Haftası 3 - 9 kasım Organ Nakli haftası 

Hafta "enflasyonu" 
Bu arada bizim 40 yıllık lafın gelişi Yerli Malı Haftası'nın da adı değişmiş ve "Tutum, Yatırım ve Türk Malları Haftası" olmuş. Merak edenler için 12 - 18 arası. Bana kalsa, Tutum'u ayrı, Yatırım'ı ayrı, Türk Malı'nı ayrı bir haftada kutlardım ki, daha fazla şenlik olsun 
Tabii iş hafta "enflasyonu"na dönüşünce, aslında önemli olanların da hiçbir önemi kalmıyor dikkat çekilmek istenen hususlar mesaj kirliliği içinde kaynayıp gidiyor. Tıpkı dünyanın başka hiçbir kentinde gecede 4 - 5 tanesini birden görmenizin mümkün olamayacağı havai fişek gösterileri gibi... 



</TEXT>
</DOC>
