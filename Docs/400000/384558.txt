<DOC>
<DOCNO> 384558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/sonspo21.html </URL>
<DATE> 2005/10/06/ </DATE>
<TIME> 14.45 </TIME>
<AUTHOR>  </AUTHOR>
<HEADLINE>
Fenerbahçe, Ankaragücü maçına çabukluk idmanı yaparak hazırlanıyor 
</HEADLINE>
<TEXT>

     Fenerbahçe, ligde gelecek hafta Ankaragücü ile yapacağı maçın hazırlıklarını sürdürdü. 
     Sarı-lacivertliler, Samandıra Tesisleri'nde gerçekleştirilen antrenmanda çabukluk ve dayanıklılığa yönelik çalışma yaptı. 
     Kapalı salonda istasyon çalışmasıyla başlayan antrenmanda futbolcular daha sonra büyük sahada ve ormanlık alanda çabukluğa yönelik idman yaptı. Üst sahada yapılan ve neşeli geçen koordinasyon antrenmanından sonra futbolcular, öğleden sonraki günün ikinci antrenmanı için tesislerde dinlenmeye çekildi. 
     Bu arada, çalışmalar sırasında Nobre ve Mehmet Yozgatlı'nın birlikte yaptıkları hareketler diğer oyuncular tarafından ilgiyle izlenirken, antrenör Roland Koch'un oyuncularla tek tek ilgilendiği ve bazı hareketleri kendisinin de yaptığı gözlendi. 
     
</TEXT>
</DOC>
