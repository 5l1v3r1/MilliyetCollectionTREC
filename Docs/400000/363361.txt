<DOC>
<DOCNO> 363361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/22/son/sondun43.html </URL>
<DATE> 2005/07/22/ </DATE>
<TIME> 22.20 </TIME>
<AUTHOR>  </AUTHOR>
<HEADLINE>
İngiliz polisi Birmingham'da bir kişiyi gözaltına aldı... 
</HEADLINE>
<TEXT>

     İngiliz polisi, bugün Londra’nın güneyindeki Stockwell’de bir kişinin gözaltına alınmasından sonra terörle mücadele yasası çerçevesinde Birmingham kentinde de bir kişinin gözaltına alındığını ve en az iki valize el konduğunu bildirdi. 
     Birmingham’da gözaltına alınan kişinin dünkü Londra’daki patlamalarla bağlantısı olup olmadığı ise açıklanmadı. 
     Polis, bir kişinin gözaltına alındığı Birmingham’ın Snow Hill metro istasyonunda ele geçirilen iki valizin bomba uzmanları tarafından incelendiğini belirterek, istasyonun boşaltılarak kordon altında alındığını kaydetti. 
     İngiliz polisi, daha önce Londra’nın güneyindeki Stockwell metro istasyonunda, dünkü saldırı girişimleriyle bağlantılı bir kişinin gözaltına alındığını açıklamıştı. 
     Stockwell’de bugün saldırı girişimleriyle bağlantılı olduğunun düşünüldüğü belirtilen bir kişi de polis tarafından vurularak öldürülmüştü. 
     İngiliz SKY televizyonu ise akşam saatlerinde güvenlik kaynaklarına dayanarak, bu sabah Stockwell metro istasyonunda polis tarafından vurularak öldürülen kişinin, dün ulaşım sistemine saldırı girişiminde bulunan 4 bombacıdan biri olmadığını duyurmuştu. 
     Londra Emniyet Müdürlüğü’nden bir sözcü de polis tarafından vurularak öldürülen kişinin henüz kimliğinin tespit edilmediğini ve "bu aşamada bu kişinin herhangi bir şeyle bağlantısını kurmanın mümkün olmadığını" söylemişti. 
     
</TEXT>
</DOC>
