<DOC>
<DOCNO> 383125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/son/sonsiy04.html </URL>
<DATE> 2005/10/01/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Baykal'ın kalesinde Sarıgül mitingi... 
</HEADLINE>
<TEXT>

     Şişli Belediye Başkanı Mustafa Sarıgül, CHP Genel Başkanı Deniz Baykal’ın seçim bölgesi Antalya’dan miting yapma çağrısını aldığını dile getirerek, teklifi değerlendirdiğini söyledi. 
     Sarıgül, ANKA’ya konuyla ilgili yaptığı açıklamada, "Antalya halkından, sivil toplum kuruluşları ve parti teşkilatından çok yoğun bir istek var. Orda büyük bir buluşma gerçekleştirmeyi arkadaşlarımla değerlendiriyorum" dedi.Sarıgül, miting çağrısının önemine değinerek, "Halkımız CHP’deki gelişmelerden dolayı umudunu yitirmesin" dedi. 
     Sarıgül, "Benim mücadelem Sarıgül mücadelesi değil, benim mücadelem çağdaş Türkiye’de CHP’nin iktidara gelme mücadelesidir" diye konuştu. 
     
     10 KİŞİ BİLE TOPLAYAMAZ 
     Öte yandan CHP Antalya teşkilatından yetkililer ise Sarıgül’ün Antalya’da miting yapacak çoğunluğu yakalamayacağını belirttiler. Genel Merkez’e yakınlığı ile bilinen bir yetkili, "Antalya’da Sarıgül’ü destekleyen 10 kişi yoktur" dedi. 

ANKA 
     
</TEXT>
</DOC>
