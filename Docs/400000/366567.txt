<DOC>
<DOCNO> 366567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/guncel/gun10.html </URL>
<DATE> 2005/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'den 'gözaltı' cezası 
</HEADLINE>
<TEXT>


HADEP'li Tanış ve Deniz'in gözaltında kaybolmaları ile ilgili AİHM'ye yapılan başvuruda, Türkiye, 'yaşam hakkını ihlal'den 160 bin euro ceza aldı 


Avrupa İnsan Hakları Mahkemesi AİHM , kapatılan HADEP'in 2 yöneticisi Serdar Tanış ve Ebubekir Deniz'in 2001'de gözaltında kayboldukları iddiasıyla yapılan başvuruda, Türkiye'nin 'yaşam hakkını ihlal' ettiğine hükmederek, 160 bin euro ceza verdi. 
AİHM, iki HADEP'linin kaybolmasının ve bu konuda bir soruşturma başlatılmamasının yaşam hakkını savunan 2. maddeye ve 4 yıldır haber alınamamasının da 3. maddeye aykırı olduğuna karar verdi. 
Türkiye'nin, Tanış ve Deniz'in 25 Ocak 2001'de teslim olduktan sonra bir daha kendilerinden haber alınmadığını söyleyen yakınları adına dava açan 4 davacıya 20 biner euro 32 bin YTL ve kayıp kişilerin eşlerine 40 biner euro 64 bin YTL ödemesine karar verildi. 
Öte yandan AİHM, 1992'de gözaltına alınan ve 7 yıldan fazla yargılanmadan tutuklu kalan Sadegül Özdemir'e de 6 bin 500 euro 10 bin YTL tazminat ödenmesini kararlaştırdı. 


</TEXT>
</DOC>
