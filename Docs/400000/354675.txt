<DOC>
<DOCNO> 354675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/23/son/sondun05.html </URL>
<DATE> 2005/06/23/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Portekiz referandum için yasa değiştirdi 
</HEADLINE>
<TEXT>

     Portekiz parlamentosu, AB Anayasası için referandum yapılmasına olanak sağlamak amacıyla kendi anayasasında değişiklik yaptı. 
     AB Anayasası'nın halk tarafından oylanmasına izin veren yasa değişikliği, parlamento tarafından bugün yapılan oturumda kabul gördü. 
     Portekiz hükümeti, AB Anayasası'yla ilgili referandumun, ekim ayındaki belediye seçimleri sırasında yapılmasına karar vermiş, ancak bu karar, Fransa ile Hollanda'da halkın anayasaya hayır demesinin ardından askıya alınmıştı. 
     
     'Hayır'lar bu kez etkili olmadı 
     29 mayısta Fransa'da ve 1 haziranda Hollanda'da yapılan AB Anayasası referandumlarından 'hayır' çıkması AB liderliğinde hayal kırıklığına neden olmuştu. 
     AB'nin üst düzey yetkilileri referandumdan sonra yaptığı açıklamalarda anayasanın onaylama sürecinin devam edeceğini açıklamışlardı ancak gelişmeler aksi yönde gelişti. 
     AB'nin kurucu üyeleri arasında yer alan İngiltere, Fransa ve Hollanda'daki sonuçlardan sonra AB Anayasası referandumunu askıya aldığını açıkladı. 
     İngiltere'nin yanı sıra diğer bazı birlik üyesi ülkeler de bu yılın sonunda yapılmasını planladıkları referandumları erteleme kararı almıştı. 
     
</TEXT>
</DOC>
