<DOC>
<DOCNO> 372248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/23/son/sontur05.html </URL>
<DATE> 2005/08/23/ </DATE>
<TIME> 09.25 </TIME>
<AUTHOR>  </AUTHOR>
<HEADLINE>
Bu kez danalar tepeden düştü 
</HEADLINE>
<TEXT>

     Behçet DALMAZ DHA 

HAKKARİ’nin Durankaya Beldesi’nin Biçenek Mahallesi kırsal alanında otlatılmaya götürülen 7 dana, peş peşe kayalıklardan düşerek telef oldu. 
     Van’ın Gevaş İlçesi’nde 363, Bitlis’in Tatvan İlçesi’nde ise 150 koyun bir ay önce sürü psikolojisiyle kayalardan peş peşe atlayarak telef olmuştu. Benzer olay, önceki gün Hakkari’nin Durankaya Beldesi’nde da yaşandı. 
     Biçenek Mahallesi’nde Yusuf, Yakup, Ömer Çiftçi ile Salih Can’a ait 7 dana, çoban tarafından Kırmızı Mağara mevkiinde otlatılmaya götürüldü. Çobanın bir süre yalnız bıraktığı 7 dana kayalık kesime doğru çıkarak, tıpkı koyunların yaptığı gibi yaklaşık 15 metre yüksekliğindeki kayalardan peş peşe uçuruma atlayarak telef oldu. Çobanın haber vermesi üzerine olay yerine gelen hayvan sahipleri, danaların toplu olarak telef olduğunu görünce şaşırdı. Hayvan sahipleri, Van ve Bitlis’te koyunların toplu intiharını televizyonlardan seyredip gülüp geçmiştik. Şimdi bizim başımıza geldi. Ne oluyor bu hayvanlara anlamadık. Bugüne kadar böyle olayla hiç karşılaşmadık. Geçimimizi hayvancılıkla yapıyoruz. Danalarımız ölünce çaresiz kaldık'' dedi. 
     Danaların telef olmasıyla ilgili olarak köye giden Tarım İl Müdürlüğü ekipleri tespit çalışması başlattı. 

     
</TEXT>
</DOC>
