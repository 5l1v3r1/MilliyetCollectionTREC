<DOC>
<DOCNO> 385348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/astro/index.html </URL>
<DATE> 2005/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok şey başarabiliriz 
</HEADLINE>
<TEXT>


Bugün akşam saatlerinde oluşacak ilk dördün sayesinde çok şey gerçekleştirebiliriz. Gün için ciddi çalışmalar, sorumluluklar ön plana çıkıyor. Hedeflerimiz doğrultusunda ısrarlı olabileceğiz. Detaylara dikkat etmek kazandırabilir. 
Koç'lar iş hayatında yenilik aramalı ve bu yönde girişimler yapabilmeli. İşle ilgili yükler ve yeni sorumluluklar ise onları hayli uğraştıracak. Boğa'lar bugün yeni fikirlere açık olmaya çalışmalılar. Düşünülen uzun yolculuklar gündeme gelirken, farklı alanlardaki yükümlülükler yerine getirilmeye çalışılmalı. İkizler pek rahat değiller. Kafalarındaki düşünceler kolay karar almalarını zorlaştırabilir. Ortaklaşa alanda da birtakım engellerle uğraşmak zorunda kalabilirler. Yengeç'ler ortaklaşa konularda kritik bir gündeler. Bazı istekleri konusunda sabırlı olmaları gerekecek. Evlilikle ilgili konular da gündeme gelebilir. Aslan'lar günlük işler ve düzen gerektiren konularda tempolu bir gündeler. Sağlık konusunda da dikkatli olmalılar. Başak'lar yoğun bir temponun ardından keyfe zaman ayırmaktan yanalar fakat, duygusal anlamda huzurlu olmayı başarmaları gerekiyor. 
Terazi'ler biriken birçok iş nedeniyle planlı hareket etmek zorunda kalacaklar. Yakın çevrelerindeki gelişmelere karşı duyarlı olurken, aynı zamanda ailevi meseleler de öne çıkıyor. Akrep'ler için yakınlarla ilgili konular gündeme gelirken, özellikle kardeşlerle ilgili konularla ilgilenmek durumunda olacaklar. Bu alanda ciddi bir yaklaşım sergilemeleri gerekecek. Yay'lar para konularında temkinli davranmalı .Kazançlarını artırabilecekleri orijinal fikirleri var ve bunu uygulamak için acele etmemeleri lazım. Oğlak'lar burçlarındaki Ay sayesinde ön planda olacaklar. Hızlı hareket etmeleri gereken birçok konu bulunuyor. Duygusal alanda onları etkileyen konular gündeme gelebilir. Kova'lar geçmişle ilgili konularla ilgilenirken kendilerini yıpratmaktan kaçınmalı. Bugün iyimserliklerini korumaları gerekiyor. Balık'lar değişik düşünceler içindeler. Bu yanlarını grup çalışmalarında öne çıkarmaları ve dostların desteğiyle hareket etmeleri kolay olacak. 


</TEXT>
</DOC>
