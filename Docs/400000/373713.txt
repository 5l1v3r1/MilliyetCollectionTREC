<DOC>
<DOCNO> 373713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/yazar/oztrak.html </URL>
<DATE> 2005/08/29/ </DATE>
<TIME>  </TIME>
<AUTHOR> Faik ÖZTRAK  </AUTHOR>
<HEADLINE>
Ekonominin istihdam yaratma gücü zayıflıyor 
</HEADLINE>
<TEXT>


Mayıs ayına ait hane halkı işgücü anketi geçtiğimiz hafta yayımlandı. 
Bu yılın ikinci üç aylık döneminde ekonominin istihdam yaratma gücünde birinci döneme göre bariz bir gerileme göze çarpıyor. Tablo 1 Geçen yılın aynı dönemleri ile karşılaştırıldığında ilk üç ayda 936 bin kişiye iş imk nı yaratılırken ikinci üç ayda bu 533 bin kişiye gerilemiş. Yüzde artışlara da baktığımızda tüm sektörlerde istihdam artış hızlarında birinci döneme göre gerileme var. Ancak belirleyici olan tarımdaki gerileme. 

Tarımda sorun var 
Tarımdaki bu gelişmeyi çiftçinin makine kullanımının artmasına, işgücü veriminin artmasına, çiftçinin gelirlerindeki artışa bağlı olarak artık çoluk çocuğunu tarlaya sokmamasına bağlayan iyimserler olabilir. Ancak ben tarım ürünleri fiyatlarında kurun baskısına bağlı olarak yaşanan düşmenin çiftçiyi üretmekten caydırdığını ve bu yıl tarımda sorun yaşanabileceğini düşünüyorum. 
İstihdamda yaşanan bu gelişmelere bağlı olarak, geçen yılın ikinci çeyreğinde yüzde 9,3 olan işsizlik oranı bu yılın aynı döneminde yüzde 9,2'ye gerilemiş. Oysa birinci dönemde bu oran yüzde 12,4'ten 11,7'ye düşmüştü. Yani işsizlikteki azalmada da bir yavaşlama var. 
Kayıtlılık durumu açısından bakıldığında, Türkiye toplamında, bu yılın ikinci döneminde kayıt dışı istihdamda geçen yıla göre 235 bin kişilik bir azalma dikkati çekiyor. Tablo 2 Yani bu dönemde istihdam artışındaki gerilemenin hemen tamamı kayıt dışı istihdamdaki azalmadan kaynaklanmış. Ülkedeki toplam istihdam içinde kayıt dışının payı geçen yılın ikinci döneminde yüzde 53,8 iken bu yıl yüzde 51,5'e gerilemiş. Tarım hariç istihdam içindeki kayıt dışının payı ise aynı dönemde sadece 0,3 puan gerileyerek bu yıl yüzde 34,1 olmuş. Bu, toplam kayıt dışı istihdamdaki çarpıcı gerilemenin büyük ölçüde, kayıt dışılığın yoğun olduğu tarımdaki istihdam azalışından kaynaklandığını gösteriyor. 
Ekonomi, tarım dışı kesimde, ücretle çalışılan işlerde, birinci dönemde geçen yıla göre ilave 989 bin kişiye iş yaratırken, ikinci dönemde bu sayı 1,1 milyon kişiye yükselmiş. Yevmiyeli kesimden ücretli kesime önemli bir kayma bu gelişmede etkili olmuş. Bu olumlu bir gelişme. Ancak kayıtsızların ücretli istihdam artışı içindeki payı aynı dönemlerde yüzde 30,9'dan yüzde 36,3'e yükselmiş. Bu yılın ikinci döneminde, birinci döneme göre tarım dışında ücretle çalışan sayısındaki artışın yüzde 44,4'ü kayıt dışından gelmiş. Geçen yıl bu yüzde 32,4 imiş. Yani ücretli kesimde yaratılan ilave istihdam içinde kayıt dışının payı hızla artıyor. 

Rekabet baskısı 
Reel kurun rekor kırdığı bu yılın ikinci üç aylık döneminde, rekabet baskısının hem genel olarak ekonomide istihdam artışını sınırladığını, hem de ücretli kesimde kayıt dışılığı artırdığını görmekteyiz. Kur baskısı devam ettikçe bu eğilimlerin daha da güçlendiğini göreceğiz. 
Ücretli kesimdeki kayıt dışılığın artması sosyal güvenlik açıklarında yükselmenin habercisi. Aynı zamanda bu, bu alanı denetlemekte siyasi iradenin ve görevli devlet birimlerinin zafiyeti olduğunu da ortaya koyuyor. Bu durum, sosyal güvenlik reformu yasalaşırken denetimin güçlendirilmesine dönük düzenlemelere ağırlık verilmesinin gereğini gösteriyor. 

EKONOMİK FAALİYETLERE GÖRE İSTİHDAM EDİLENLER ARTIŞ DEĞİŞME BİN KİŞİ 2004 2005 05 04 05 04 I II I II I II I II Toplam 19.902 22.188 20.838 22.721 4,7 2,4 936 533 Tarım 6.412 7.820 6.230 7.266 -2,8 -7,1 -182 -554 Sanayi 3.844 3.961 4.054 4.165 5,5 5,2 210 204 Ünşaat 723 1.073 924 1.252 27,8 16,7 201 179 Hizmetler 8.924 9.334 9.630 10.038 7,9 7,5 706 704 
Kaynak DİE verileri 

İSTİHDAM EDİLENLERİN KAYITLILIK DURUMU DEĞİŞME BİN KİŞİ 2004 2005 05-04 05-04 2004 2005 I II I II I II II - I II - I TÜRKİYE Toplam istihdam 1 19.901 22.186 20.838 22.720 937 534 2.285 1.882 Kayıtlı istihdam 9.831 10.250 10.627 11.019 796 769 419 392 Kayıt dışı istihdam 2 10.070 11.936 10.211 11.701 141 -235 1.866 1.490 Tarım dışı faaliyetler Toplam istihdam 3 13.491 14.367 14.607 15.454 1.116 1.087 876 847 Ücretli 5 8.646 9.016 9.635 10.116 989 1.100 370 481 Kayıtlı istihdam 9.147 9.425 9.860 10.184 713 759 278 324 Ücretli 6.900 7.150 7.583 7.850 683 700 250 267 Kayıt dışı istihdam 4 4.344 4.942 4.747 5.270 403 328 598 523 Ücretli 6 1.746 1.866 2.052 2.266 306 400 120 214 

Kayıt dışı istihdamın Payları 2 1 50,6 53,8 49,0 51,5 15,0 -44,1 81,7 79,2 4 3 32,2 34,4 32,5 34,1 36,1 30,1 68,3 61,7 6 5 20,2 20,7 21,3 22,4 30,9 36,3 32,4 44,4 
Kaynak DİE verileri 



</TEXT>
</DOC>
