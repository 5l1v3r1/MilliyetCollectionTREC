<DOC>
<DOCNO> 394014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/11/son/sondun10.html </URL>
<DATE> 2005/11/11/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
'Çağrı' filminin ünlü yönetmeni Akkad, kurtarılamadı 
</HEADLINE>
<TEXT>

     Ürdün'de düzenlenen otel saldırılarında yaralanan ünlü Suriyeli film yönetmeni Mustafa Akkad öldü. 
     Arap televizyonları El Cezire ve El Arabiye, Akkad'ın tedavi görmekte olduğu hastanede kan kaybından öldüğünü bildirdiler. 
     Akkad, Türkiye'de de büyük beğeni toplayan, ünlü aktör Anthony Quinn'in baş rollerini oynadığı ''Çağrı'' ve ''Çöl Aslanı'' gibi filmlerin yönetmeniydi. 
     
     HALEP'TE TOPRAĞA VERİLECEK 

     Akkad'ın, Suriye'nin Halep kentinde toprağa verileceği bildirildi. 
     Akrabaları, Akkad'ın doğum yeri olan Halep'te pazar günü toprağa verileceğini, kızının ise kocasının memleketi Lübnan'da defnedileceğini belirtti. 
     Bombalı saldırı olduğunda, Akkad ve kızı Rima Akkad Monla 34 Hyatt otelinin lobisinde bulunuyordu. 
     Babasıyla birlikte Los Angeles'ta yaşayan Rima Akkad Monla olay yerinde ölmüş, Akkad ise ağır yaralanmış ve kalp krizi geçirmişti. 
     
</TEXT>
</DOC>
