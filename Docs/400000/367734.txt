<DOC>
<DOCNO> 367734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/guncel/gun07.html </URL>
<DATE> 2005/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Baydemir'den 4 dilde evet 
</HEADLINE>
<TEXT>



Diyarbakır Belediye Başkanı Osman Baydemir, İHD Genel Başkan Yardımcısı Reyhan Yalçındağ ile dün akşam evlendi. Turistik Otel'deki törende, Baydemir ile Yalçındağ'ın nik hını Yenişehir Belde Belediye Başkanı Fırat Anlı kıydı. Baydemir'in şahitliğini DEHAP lideri Tuncer Bakırhan ile eski DEP milletvekili Leyla Zana, Yalçındağ'ın tanıklığını ise İHD Genel Başkanı Yusuf Alataş ve AP Milletvekili Feleknaz Uca yaptı. Anlı, gelin ve damattan Türkçe ve Kürtçe "evet" demelerini isterken, Baydemir Türkçe, Kürtçe, İngilizce ve Fransızca, Yalçındağ ise Türkçe ve Kürtçe "evet" dedi. Anlı, aile cüzdanını geline verdi. DEP'in eski milletvekili Orhan Doğan'ın, damadın "ayağına basmasını" istemesi üzerine Yalçındağ, "Bastım, ama yavaş bastım. Her türlü şiddete karşıyım" karşılığını verdi. Kürtçe ezgilerin çalındığı törende Başbakan Erdoğan da yeni evli çifte bir tebrik telgrafı gönderdi. 


</TEXT>
</DOC>
