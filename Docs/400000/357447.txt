<DOC>
<DOCNO> 357447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sontur24.html </URL>
<DATE> 2005/07/01/ </DATE>
<TIME> 13.40 </TIME>
<AUTHOR>  </AUTHOR>
<HEADLINE>
60 yaşındaki eski muhtar, 50 yaşındaki kızı kaçırdı 
</HEADLINE>
<TEXT>

     
     İsmail AKDUMAN SAMSUN, DHA 
     
SAMSUN’da merkeze bağlı Kamalı Köyü’nün 60 yaşındaki eski muhtarı Kadir Elçin, komşu köy Alanlı’da yaşayan 50 yaşındaki hiç evlenmemiş Emire Kapsatan’ı kaçırdı. Jandarma tarafından yakalanan eski muhtar Elçin, Biz anlaşarak kaçtık. Eşim öldüğü için yalnız yaşıyordum'' diye kendini savundu ama tutuklanmaktan kurtulamadı.. 
     Geçen hafta pazarda alışveriş yapan Emire Kapsatan'ı otomobile zorla bindirerek kaçırdığı iddia edilen Kadir Elçin, jandarma tarafından 58 yaşındaki yakını Necmettin Seven'e ait evde bugün yakalanarak nöbetçi mahkemeye çıkarıldı. 5 çocuk babası çiftçi Kadir Elçin, mahkemede suçsuz olduğunu söyledi. Elçin savunmasında, Bekar olan Emire Kapsatan’ı zorla kaçırmadım. Birlikte anlaşarak kaçtık. Ancak, akrabaları evlenmemize karşı çıkınca benden şikayetçi oldu. Benim eşim 2 ay önce ölmüştü. Yalnız yaşıyordum. Ayrıca biz kaçtıktan sonra resmi nikahımızı da yapmıştık'' dedi. 
     Hiç evlenmemiş olan Emire Kapsatan ise zorla kaçırıldığını ileri sürdü. Tecavüze uğradığını belirtip eski muhtardan şikayetçi olan Kapsatan, Beni pazarda alış veriş yaparken zorla otomobile bindirerek kaçırdı. Tecavüz etti.'' diye konuştu. Kadir Elçin, mahkemece tutuklanarak cezaevine gönderildi. 
     Evlendiklerini söyledikleri için arkadaşını misafir ettiğini belirten ev sahibi Necmettin Seven ise, tutuksuz yargılanmak üzere serbest bırakıldı. 
     
</TEXT>
</DOC>
