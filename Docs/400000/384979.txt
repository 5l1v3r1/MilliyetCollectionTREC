<DOC>
<DOCNO> 384979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/spor/aspo.html </URL>
<DATE> 2005/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahibi Daum 
</HEADLINE>
<TEXT>


Fenerbahçe'nin hocası, Alman Takımı ile yakında ilgilendi. Özel bir tekne ile vatandaşlarına eşlik eden Daum maçta ülkesini şanslı gördüğünü söyledi, "Arnavutluk sınavı öncesi Türkler ısınmaya çalışacak" dedi 


Fenerbahçe Teknik Direktörü Christoph Daum, Türkiye'nin 2006 Dünya Kupası'na katılmaması durumunda bunun Almanya için de bir kayıp olacağını söyledi. 
Tecrübeli çalıştırıcı Milli Takımımız ile özel maç oynamak için İstanbul'a gelen Alman Milli Takımı'na yakın ilgi gösterdi. Tekneyle 1.5 saat süren Boğaz turunda vatandaşlarına eşlik eden ve tüm ihtiyaçlarını karşılamaya çalışan Daum, ZDF kanalına verdiği demeçte, "Almanya maçı, Türkiye açısından Arnavutluk karşılaşması öncesi bir ısınma olacak. Bu yüzden Almanya'nın kazanacağını düşünüyorum" dedi. 
Alman Milli Takımı Teknik Direktörü Jurgen Klinsmann ise düzenlediği basın toplantısında, "Maç 0-0 biterse üzülmem. Ama kazanmak istiyoruz. Türk Milli Takımı'nı iyi tanıyoruz" dedi. Klinsmann ayrıca, "Almanya'da birçok yetenekli Türk genci bulunuyor. Bunların sonradan Türk Milli Takımı'nı tercih etmeleri nedeniyle Almanya Futbol Federasyonu suçlanamaz" ifadelerini de kullandı. 

Arnavutluk niyetine 

Teknik Direktör Fatih Terim, Almanya karşısında hücum ağırlıklı bir taktik uygulayacak, çarşamba gününün provasını yapacak. Forvette Halil Altıntop-Necati ikilisi oynayacak 

BİLAL MEŞE 

Almanya maçının hazırlıklarını dün akşam Florya Metin Oktay Tesisleri'nde tamamlayan A Milli Takım kadrosu ardından Polat Otel'e yerleşti. Teknik Direktör Fatih Terim taktik ağırlıklı bir program uyguladı. Ay - Yıldızlı ekibin hocası, sahaya süreceği kadro konusunda kararsız kalırken, ilk kez takıma çağrılan Nuri Şahin'e şans vermeyi düşündüğü öğrenildi. 
Terim, Almanya karşısına ofansif ağırlıklı bir kadro çıkaracak. Önceki akşam medyaya kapalı yapılan çalışmada forvette Halil Altıntop - Necati Ateş ikilisini Nihat Kahveci ile destekleyen Fatih Terim'in, İbrahim Akın ve Nuri Şahin gibi genç oyunculara da "Hazır olun" dediği öğrenildi. 
Bu arada bugünkü maç öncesi Almanya'nın Ankara Büyükelçiliği ve İstanbul Başkonsolosluğu mensupları karmasıyla, Galatasaray, Fenerbahçe ve Beşiktaşlı eski futbolculardan oluşan karma saat 18.30'da karşı karşıya gelecek. 

Federasyondan iftar çadırı 

Futbol Federasyonu bugün karşılaşma için Atatürk Olimpiyat Stadı'nda çeşitli etkinlikler düzenleyecek. Almanya maçı için girişte taraftarlara "clapper" Alkışlayıcı dağıtılacak. Karşılaşma öncesi Orkestra Arias, statta bir konser verirken, Ramazan ayı nedeniyle oruç tutan taraftarlar için iftar çadırı kurulacak. Futbolseverlerin stada rahat ulaşmalarını sağlamak için İETT otobüsleri saat 17.00'den itibaren Mecidiyeköy, Bakırköy, Yenibosna, Kadıköy, Taksim gibi merkezlerden ücretsiz özel seferler düzenleyecek. 

Bu hesapta yoktu 

Türkiye ile Almanya maçının dördüncü hakemi değiştirildi. Futbol Federasyonu'ndan yapılan açıklamada, karşılaşmada Metin Aydoğan'ın yerine Mustafa Çulcu'nun görev alacağı bildirildi. FIFA'ya bildirilen 2006 yılı hakem listesinden çıkarılan 35 yaşındaki Aydoğan'ın bu duruma tepki olarak hakemliği bırakmayı düşündüğü, bu nedenle federasyonun hakem değişikliğine gittiği öğrenildi. 

Önce can 
Türkiye'nin de yer aldığı 2. Grup'ta düğümü çözecek maçta Danimarka, Yunanistan'ı ağırlayacak, 70 milyonun gözü Parken Stadı'nda olacak 

DANİMARKA 
Sorensen 
Helveg 
Gravgaard 
Nielsen 
Jensen 
Poulsen 
Gravesen 
Tomasson 
Jensen 
Larsen 
Jorgensen 

YUNANİSTAN 
Nikopolidis 
Seitaridis 
Kapsis 
Kyrgiakos 
Katsouranis 
Karagounis 
Kafes 
Zagorakis 
Giannakopoulos 
Vryzas 
Liberopoulos 

Diğer maçlar 

Grubumuzda bu akşam iki maç daha oynanacak. Gürcistan ile Kazakistan, TSİ 18.00'de Tiflis'te karşı karşıya gelirken, lider Ukrayna ise formalite maçında TSİ 18.15'te Arnavutluk'u misafir edecek. 

Sonra canan 
Milli Takımımız, Arnavutluk maçı öncesi 2006'nın ev sahibi Almanya ile karşılaşacak, son durumunu görme fırsatı bulacak 


414. randevu 
Türkiye 82 yıllık tarihinde geride kalan 413 maçta, 140 galibiyet, 95 beraberlik alırken, 178 kez de rakiplerine yenildi. 196 özel karşılaşmada ise 63 galibiyet, 52 beraberlik, 81 yenilgi gördü. 

Kötü karne 
Türkiye, Batı Almanya ile 13, Doğu Almanya ile 5 kez karşılaşırken, 2 ülkenin birleşmesinin ardından Almanya ile de 3 kez oynadı. Batı Almanya önünde bir, Doğu Almanya karşısında ise üç galibiyet alan Milli Takım, Almanya'yı ise bir kez devirdi. 

TÜRKİYE 
Volkan 
Rüştü 
Hamit 
Alpay 
İ.Toraman 
Ümit Özat 
Serkan 
Yıldıray 
Selçuk 
Necati 
Nihat 
Halil 

ALMANYA 
Kahn 
Owomoyela 
Mertesacker 
Sinkiewicz 
Jansen 
Schneider 
Borowski 
Frings 
Schweinsteiger 
Kuranyi 
Podolski 
Neuville 


</TEXT>
</DOC>
