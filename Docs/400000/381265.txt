<DOC>
<DOCNO> 381265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/25/ekonomi/aeko.html </URL>
<DATE> 2005/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galataport seçime yetişsin 
</HEADLINE>
<TEXT>


Erkan Mumcu'nun yakın çevresine aktardığına göre, Başbakan Erdoğan 2003 sonbaharında yapılan Galataport toplantısında, projenin temel atma töreninin 2004 yerel seçimlerine yetiştirilmesini istedi 

Ahmet Erhan Çelik 

ANAP lideri Erkan Mumcu'nun Galataport dosyasının AKP hükümetindeki Turizm Bakanlığı dönemindeki seyrine ilişkin olarak yakın çevresine ilginç bir olayın tanıklığını anlattığı ortaya çıktı. 
Mumcu'nun yakın çevresine aktardığına göre, Başbakan Tayyip Erdoğan Ofer Grubu'na bağlı Royal Carribean'ın profesyonelleriyle 2003 sonbaharında Başbakanlık'ta yaptığı görüşmede Galataport projesinin temel atma töreninin 2004 yerel seçimlerine yetiştirilmesini istedi ve ilgili bakanlara "Üç ay içinde gerekli izinleri temin edin, prosedürleri tamamlayın" talimatı verdi.. 
Mumcu'nun yakın çevresine olayı şöyle anlattığı öğrenildi "Birileri nedense bu projede çok ısrarlıydı. Başbakan'ın projenin yerel seçimlere yetiştirilmesini istediği doğrudur. Bugün edindiğimiz bilgiler ışığında baktığımda Başbakan'ın bizim katıldığımız toplantı öncesinde makamında özel olarak görüştüğü kişilerin Ofer ailesinden olabileceğini düşünüyorum." 

Bakanlara talimat 
Erdoğan'ın Başbakanlık'taki toplantıda her bakan için görev dağılımı yaptığı ve paylaşımını şöyle dillendirildiği öğrenildi 
Turizm Bakanı Erkan Mumcu "SİT alanı ve koruma sahasıyla ilgili gerekli izinlerin çıkartılması." 
Maliye Bakanı Kemal Unakıtan "İhale prosedürünün hazırlanması." 
Devlet Bakanı Kürşad Tüzmen "Gümrük işleriyle ilgili mevzuatın düzenlenmesi." 
Ulaşıtrma Bakanı Binali Yıldırım "Denizcilik İşletmeleri ve taşımacılık için gerekli düzenlemelerin yapılması." 
Bu arada Erkan Mumcu Milliyet'e yaptığı açıklamada da 3.5 milyar euro ile Galataport ihalesine en yüksek teklifte bulunan Ofer Grubu ile Başbakanlık'ta yapılan toplantıyı doğruladı. 

Başbakanlık'taki toplantı 
" Ofer Grubu şirketi Royal Carribean'in projesi İstanbul'a ihanet anlamına geliyordu. Karşı çıktım, İstanbul'a ihanet etmedim. Başbakan Ofer'le görüştüğünü baştan ink r ederek halka yalan söyledi. Acaba neden ink r etti " diye soran Mumcu şöyle konuştu 
"Başbakanlıkta Galataport'la ilgili bir toplantı yapıldı. Toplantıda Royal Carribean'ın profesyonelleri, Global Menkul Değerlerin sahibi Mehmet Kutman, Akfen Yönetim Kurulu Başkanı Hamdi Akın ve bakanlardan Kürşad Tüzmen, Kemal Unakıtan, ben ve Ulaştırma Bakanı vardı. Ben ve Kürşad iğreti duruyorduk. O zaman Tüpraş işi yoktu, Ofer ailesiyle ilgili bugünkü bilgiler de yoktu. Biz Carribean şirketini biliyorduk. Projeyi Kutman, Akın ve Carribean olarak üçlü biçimde yapmışlardı." 

Mumcu'nun ağzından toplantı tutanakları Mumcu, 2003'te Başbakanlık'ta yapılan Galataport'la ilgili toplantıda geçen konuşmaları şöyle aktardı 
"Toplantı Başbakan'ın makam odasının karşısındaki salonda yapıldı. Bizi ve profesyonelleri salonda 20 dakika kadar beklettiler. Bu arada Başbakan kendi makam odasında Galataport'la ilgili olarak Carribean'ın profesyonelleri dışında birileriyle özel görüşme yaptı. Bu görüşmeye yalnızca Unakıtan katıldı. Çeviriyi ise Başbakan'ın danışmanı Egemen Bağış yaptı. 

İtiraz ettim, telkin geldi 
Toplantıya geçildiğinde Rolay Carribean'ın profesyonelleri sunuşa şuna benzer bir cümleyle başladı 'Sizin bize Davos'ta talimat buyurduğunuz üzere projeyi yeniden yaptık.' Ben de ilk görüşmenin Davos'ta olduğunu böyle öğrendim. Proje Koruma Kurulu'nun onayladığı projeden farklıydı. Onayladığı projede İstanbul için çok önemli olan bir meydan düzenlemesi vardı. Carribean'ın projesinde ise her şeyi yıkıyorlardı." 
"Ben yeni projenin uygun olmadığını savunarak itiraz ettim. Bana hem yazılı hem de şifahi olarak hem Başbakan'dan hem de Maliye Bakanı'ndan çok sayıda telkin geldi. Projenin değiştirilmesine karşı çıktım çünkü bu İstanbul'a ihanet olurdu. Ben İstanbul'a ihanet etmedim." Galataport fikrinin aslında kendisine ait olduğunu belirten Mumcu, şöyle konuştu 
"İlk Turizm Bakanlığı dönemimden yani 2000 yılından söz ediyorum. Proje Koruma Kurulu'ndan onay aldı, somutlaştı, maket haline geldi ve ben görevden alındım. Sonradan projenin yarışması bile yapıldı. Carribean'ın projesi ise işte bu onaylanmış projeyi ortada kaldırıyordu. İhalenin de sabit kira bedeli üzerinden ve Atatürk Havalimanı ihalesi gibi yapılması doğruydu." 


</TEXT>
</DOC>
