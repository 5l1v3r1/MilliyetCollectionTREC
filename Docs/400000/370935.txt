<DOC>
<DOCNO> 370935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/18/son/sonspo07.html </URL>
<DATE> 2005/08/18/ </DATE>
<TIME> 09.35 </TIME>
<AUTHOR>  </AUTHOR>
<HEADLINE>
İbrahim Akın gerçekleri... 
</HEADLINE>
<TEXT>

     Kulağındaki problem sürüyor. Kullanması gereken ilaçlar, doping listesinde yer alıyor. İbrahim Akın’ın sahalara dönüşü 3. kez erteleniyor . 
     
     Doktorlar çaresiz 
     Geleceğin yıldızı olarak gösterilen İbrahim Akın hayli sıkıntılı günler geçiriyor. Küçüklüğünden bu yana kulağından sorun yaşayan genç oyuncu, sezon başında Pendikspor ile Ümraniye Nevzat Demir Tesisleri’nde oynanan maç sonrasında rahatsızlanmıştı. Güneş çarpması nedeniyle kontrol altında tutulan milli futbolcu, o günden bu yana yeşil sahalardan uzak. İbrahim’i bir an önce hazır duruma getirmek için büyük çaba sarfeden kulübün sağlık heyeti de yokluklar içinde mücadelesini sürdürüyor. Çünkü Akın’ın durumu hayli tehlikeli 
     
     İki maçta da yok 
     Aslına bakılırsa, tehlikenin nedeni tam olarak İbrahim Akın’ın yaşadığı sağlık sorunu da değil... Tehlikeli olan, İbrahim’in bir an önce futbola dönebilmesi için kullanması gereken ilaçlar... Çünkü bu ilaçlar, Futbol Federasyonu’nun yasaklı’, bir başka deyişle, doping listesi’nde... Baş dönmeleri devam eden Akın’ı özel egzersizlerle hazırlamaya çalıştıklarını ifade eden doktor Ayhan Optur, İlaçların sakıncalı olması nedeni dönüşü uzadı. Gençlerbirliği ve Vaduz maçlarında da oynaması imkansız'' açıklamasını yaptı. 
     
</TEXT>
</DOC>
