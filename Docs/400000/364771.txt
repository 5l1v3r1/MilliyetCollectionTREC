<DOC>
<DOCNO> 364771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo26.html </URL>
<DATE> 2005/07/27/ </DATE>
<TIME> 15.20 </TIME>
<AUTHOR>  </AUTHOR>
<HEADLINE>
Kayserispor, Balili ve Tomas ile yollarını ayırdı 
</HEADLINE>
<TEXT>

     Birinci Süper Futbol Ligi takımlarından Kayserispor, Balili ve Tomas ile yollarını ayırdı. 
     Kulüp basın sözcüsü Emre Ayan, AA muhabirine yaptığı açıklamada, teknik sorumlu Ertuğrul Sağlam'ın Balili ve Tomas'ın performanslarından memnun kalmadığını, bu nedenle her iki futbolcuyla da yollarını ayırdıklarını söyledi. 
     Takımla birlikte antrenmanlara çıkan Ganalı stoper Daniel Coleman ile İngölsporlu Metin'in transferinden de vazgeçtikleri belirten Ayan, Tarsus İdmanyurdu'ndan Aydın ile sözleşme imzalayacaklarını kaydetti. 
     Beşiktaş'ın, transfer etmek istedikleri futbolcuyu bırakmadığını belirten Ayan, isimlerini gizli tuttukları 2 yerli oyuncuyla görüşmelerinin sürdüğünü bildirdi. 
     Ayan, Brezilyalı 3 futbolcunun menajerlerinin de görüşmek için Kayseri'ye geldiğini belirtti. 
     
</TEXT>
</DOC>
