<DOC>
<DOCNO> 395369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/yazar/pulur.html </URL>
<DATE> 2005/11/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupa'dan Van'a Van'dan Şemdinli'ye... 
</HEADLINE>
<TEXT>


ELBETTE "türban"la ilgili yazımıza tepki gelecekti, geldi. 
Avrupa İnsan Hakları Mahkemesi'nin "Üniversitelerde türbanın yasaklanmasını" doğru bulan kararının tepki görmesi olağandı, eğer karar "Türban yasaklanamaz" diye çıksaydı, kim bilir bu defa neler söylenecekti, tahmin edebiliyorsunuz herhalde... 
Başbakan'ından yardımcısına kadar herkes "hukuk üzerine, insan hakları üzerine, adalet üzerine, inanç özgürlüğü üzerine" neler söyleyip mahkemenin kararını övmezdi ki 

LAKİN karar onlara göre ters çıkınca mahkeme tu kaka oldu... 
Hem de öyle oldu ki "Hıristiyan mahkemesinin kararı" bile denildi. 
Mahkeme üyelerinin büyük çoğunluğu Hıristiyandı, bunlar Müslümanların lehine karar vermezlerdi Haçlılardan başka ne beklenirdi ki 
Bunları ciddi ciddi söyleyip yazdılar, mektuplar yağdırdılar... 

BİZ bu tepkiyi beklediğimiz için doğrusu fazla etkilenmedik. 
Ama birisi "G vurların mahkemesini övmek sana mı kaldı " deyince dayanamadık... 
Peki, biz "g vurların mahkemesi"nin kararını övüyorsak, -övdüğümüz filan da yok ya - o mahkemeye, o "g vurun mahkemesi"ne başvuran kim 
O mahkemenin kararından medet uman, vatandaşı olduğu devletin aleyhine karar çıkartmak isteyen kim 
O sapına kadar Müslüman, biz ise g vurun hizmetinde... 
"İnsaf dinin yarısıdır " diye bir deyim vardır, bilir misiniz 

"GECİKEN adalet, adalet değildir " derler. 
Çoktandır bu laf da unutuldu, hayatın gerçeği karşısında adaletin gecikmesi olağan sayılır hale geldi. 
İşte Van'daki olay... 
Üniversitenin Genel Sekreter Yardımcısı cezaevinde intihar etti. Yolsuzluk iddiasıyla tutuklanmış, dört aydır içeride yatıyor, mahkemeye çıkarılmıyor. 
Adalet Bakanı'na göre, "tutukluluk halinin devamında" bir usulsüzlük yok... 
Peki, bundan sonra ne olacak, adam intihar etti, öldü diye dosya kapanacak mı, ya merhumun suçsuz olduğu, beraat etmesi gerektiği ortaya çıkarsa... 
"Yazık oldu Süleyman Efendi'ye " mi diyeceğiz 

ŞEMDİNLİ olayı mutlaka aydınlatılmalı, her şey ortaya çıkmalıdır. 
Kara Kuvvetleri Komutanı Orgeneral Yaşar Büyükanıt'ın sözleri eksik yansıtılmış Fikret Bila'ya açıklama yapan Sayın Orgeneral, Şemdinli olayında adı geçen astsubayı tanıdığını, geçmişte emrinde çalıştığını, iyi bir asker olduğunu söylemiş... Bu sözler gazetelere eksik yansımış, devamı varmış 
"Suçlu mu, değil mi, soruşturmaya bakmak lazım " 
Sayın Orgeneral sözlerinin eksik yansıtılmasından şik yetçi... 
Haklı, ama bunun da çaresi var ya yazılı demeç vereceksiniz ya da davetlerde ayaküstü konuşmayacaksınız. 



</TEXT>
</DOC>
