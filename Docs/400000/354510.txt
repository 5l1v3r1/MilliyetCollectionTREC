<DOC>
<DOCNO> 354510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/son/sontur46.html </URL>
<DATE> 2005/06/22/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
'Ölümlerde kasıt ve ihmal yok' 
</HEADLINE>
<TEXT>

     Kemal ÖZGÜLER- Nurdan BAYRAK EDİRNE, DHA 

TRAKYA Üniversitesi Edirne Tıp Fakültesi Hastanesi’nde peşpeşe 8 bebeğin ölümü ile ilgili oluşturulan 9 kişilik bilimsel komisyonun sözcüsü Prof.Dr. Recep Öztürk, inceleme sonunda, ölümlerde herhangi bir kasıt ve ihmalin bulunmadığını açıkladı. Prof.Dr. Öztürk, Bu mikro organizmanın muhtemelen hastalığın tedavisinde kullanılan sıvılarla bulaştığı düşünülmüştür. Serratia Marcescens yoğun bakım ünitelerinde sıkça rastlanan bir enfeksiyon etkenidir'' dedi. 
     Edirne Tıp Fakültesi Hastanesi'nde bebek ölümleri için Sağlık Bakanlığı tarafından oluşturulan bilimsel komisyon bugün Başhekim Doç.Dr. Armağan Altun’un odasında toplandı. 9 kişilik komisyonun başkanlığını yapan, Refik Saydam Hıfzısshha Merkezi Başkanı Doç.Dr. Turan Aslan'ın dışında Edirne İl Sağlık Müdürlüğü’nden 1, Trakya Üniversitesi’nden 3, Cerrahpaşa Tıp Fakültesi’nden 1, Marmara Üniversitesi’nden 1, Hacettepe Üniversitesi’nden 1 ve Şişli Etfal Hastanesi’nden 1 doktor bulunuyor. 
     Komisyon üyeleri daha sonra Yeni Doğan Servisi’ni gezerek incelemelerde bulundu. Edirne’ye gelen komisyonun Başkanı Doç.Dr. Aslan, Bilgilerimizi paylaşacağız. Bugün elimizde olayın geliştiği mekan, hastalarla ilgili dosyalar ve buraya gelmiş olan bilgiler var. Bu bilgiler komisyon tarafından değerlendirilecek. Amacımız, burada olayı birlikte değerlendirerek, birlikte çözüm aramaya yönelik. Şu anda yapılacak olan her şey yapılmış durumda zaten. Buraya gelmiş olmamız birlikte olmadığımız anlamını ifade etmiyor. Daha önce de olaylar birlikte değerlendirildi. Dünya standartlarında ne gibi bir aktivite yapılması gerekirse, ne gibi önlem alınması gerekirse, tamamı alındı. Yapılan şeyleri biz bir daha değerlendirmek amacını güdüyoruz. Elbirliği ile olayı omuzlayarak, birlikte çözüm sürecini devam ettireceğiz. Bir günlük çalışma yeterli görünüyor. Olay yürüyen bir süreçtir ve biz başladığından beri takip ediyoruz. Daha sonra kapsamlı bilgi verilecektir'' dedi. 
     
     KOMİSYON İNCELEMESİNİ TAMAMLADI 

     Edirne Tıp Fakültesi Hastanesi'nde 8 bebeğin ölümüyle ilgili Sağlık Bakanlığı'nın kurduğu bilimsel komisyon incelemelerini tamamladı. 9 kişilik bilimsel kurulun ortak raporunu öğleden sonra Tıp Fakültesi Hastanesi'nde açıklayan İstanbul Üniversitesi öğretim üyesi Prof.Dr. Recep Öztürk, Edirne Tıp Fakültesi Hastanesi'nin ülke standartlarının üzerinde teknik ve akademik altyapı ve hizmet olanaklarına sahip olduğunu belirtti. Prof.Dr. Öztürk ölüm olaylarının yaşandığı yeni doğan serivisindeki kayıplarda herhangi bir kasıt ve ihmal tesbit edilemediğini açıkladı. Prof.Dr. Öztürk, enfeksiyon gelişimi ve bu enfeksiyona bağlı ölümleri kolaylaştıran nedenleri ise şöyle sıraladı 
     Kaybedilen bebeklerin tümünün bağışıklık sistemi ileri derecede zayıf prematürelerden oluşması ve altta yatan ağır hastaların bulunması, hastane enfeksiyonlarının gelişimi için en önemli hazırlayıcı faktör olan hasta başına düşen sağlık personeli sayısının düşük olması. 
     Hastanenin yeni doğan yoğun bakım ünitesi ile sınırlı kalan soruna neden olan bulaş kaynağı yapılan incelemeler sonunda saptanarak yeni vakaların gelişmemesi için ilgili kurum tarafından gerekli önlemlerin alındığı görülmüştür.'' Hastane enfeksiyonların tüm dünyada önemli bir sağlık sorunu olmaya devam ettiğini işaret eden Prof.Dr. Recep Öztürk sözlerini şöyle sürdürdü 
     özellikle yoğun bakım ünitelerinde daha sık rastlanan bu enfeksiyonlar ve enfeksiyonlara bağlı ölümler gelişmiş ülkelerde de görülmektededir. Tüm dünyada hastaneye yatan hastaların yüzde 5-10'unda, yoğun bakım ünitesinde yatan hastaların yüzde 20-40'ında hastane enfeksiyonu gelişmekte, zaman zaman salgınlar yaşanmaktadır.'' 
     
     BAKTERİ SIVIDAN BULAŞTI 

     Edirne Tıp Fakültesi Hastanesi Yenidoğan Yoğun Bakım servisinde tedavi edilmekte olan 8 bebeğin yaygın enfeksiyondan ölümüyle ilgili olarak Prof.Dr. Öztürk, Bu mikro organizmanın muhtemelen hastalığın tedavisinde kullanılan sıvılarla bulaştığı düşünülmüştür. Serratia Marcescens yoğun bakım ünitelerinde sıkça rastlanan bir enfeksiyon etkenidir. Gelişmiş ülkelerde de benzer mekanizmayla bu mikro organizmaya bağlı olarak gelişen çok sayıda salgın bildirilmiştir'' diye konuştu. 
     
     AİLELERİNE TESLİM EDİLDİ 

     Edirne Tıp Fakültesi Hastanesi Yeni Doğan Ünitesi’nde hayatını kaybeden Tanglay ve Aslantekin bebekler morgtan ailelerine teslim edildi. Hastane morguna eşi Elif ile gelen Mehmet Ali Aslantekin, Melih adını verdiği bebeğinin cenazesini görevlilerden teslim aldı. Aslantekin ailesi konuşmadan otomobile binerek bebeklerini defnetmek üzere Kırklareli’nin Lüleburgaz İlçesi’nin Evrensekiz Beldesi’ne götürdüler. Elif- Mehmet Ali Aslantekin’in ilk çocukları olan iki aylık Melih bebeğin cenazesi, ailesi ve yakınları tarafından Evrensekiz beldesindeki evinden alındıktan sonra amcası Hasan Aslantekin’in kucağında taşınarak belde mezarlığa getirildikten sonra toprağa verildi. 
     Bebeğini iki gün önce kaybeden Salih Tanglay’da sabah hastane morguna gelerek bebeğini teslim aldı. Tanglay ailesi bebeklerini Yıldırım Mahallesi’nde toprağa verdi. 
     Hastanede ilk gün hayatını kaybeden Ulağ bebeği ise ailesi tarafından teslim alınmadı. 
     
     PARTİKÜL ÖLÇÜM CİHAZI GETİRDİLER 

     Edirne Tıp Fakültesi Hastanesi’nde yaşanan bebek ölümleri üzerine İstanbul’dan özel bir firma, hastanenin ameliyathane, yoğun bakım ve diğer ünitelerinde bakteri ölçüm cihazı ile kontrol yapmak üzere geldi. 
     Edirne Tıp Fakültesi Hastanesi Başhekimliği’ne ölçüm yapmak için başvuran Makine Mühendisi Akşin Attaroğlu ile Tunga Eltetik, her sağlık kurumunda periyodik olarak partikül ölçümü yapılması gerektiğini söyleyerek, Hastanelere giren bakterileri göremezsiniz. Yoğun bakım ünitelerinin steril olması gerekir. Getirdiğimiz partikül ölçüm cihazı hastanedeki bakterileri oranını gösteriyor. Hastanenin bölümlerine göre dünyada belirlenen standartlar var. Yoğun bakımda FED-209-D standartına göre, bir feetküplük havada 0.5 mikron büyüklüğündeki partikül sayısı 100’ün altında olması gerekir. Buna class 100 diyoruz. Erişkin ve yeni doğan yoğun bakımlarda ameliyathanelerde bu çalışmanda steril ortam sağlanması gerekir'' dedi. 
     Hastanelerde kullanılan klima santralarının ön filtre sistemlerinin olduğuna dikkat çeken Akşin Attaroğlu, Bu ön filtre sistemlerinin periyodik aralıklarla değiştirilmesi gerekir. Burada bunun yapamadığı bilmiyoruz. Bu da partekül ölçümü ile anlaşılır'' diye konuştu. Bu izin başvurusuna hastane başhekimliğinden henüz yanıt verilmedi. 
     
     TIP FAKÜLTESİNDE DOĞAN BEBEK SARILIK OLDU 

     Trakya Üniversitesi Tıp Fakültesi Hastanesi’nde yaşanan bebek ölümleri nedeniyle iki gün önce hastaneden bebeğini apar topar çıkaran İslam Çelik, bebeği Kırklareli 82'nci Yıl Devlet Hastanesi’ne getirdi. Hastanenin çocuk servisinde Dr. Nuran Çetin tarafından kontrol edilen bebeğin sarılık olduğu belirlendi. Aynı zamanda annesinden süt emmeyen 4 günlük bebek kuvöze konuldu. Dr. Çetin, erken doğan bebeğin sarılık nedeniyle antibiyotik tedavisine başlandığını belirtti. Çelik bebek daha sonra İstanbul Bakırköy Doğum Hastanesi’ne sevk edildi. 
     Tıp Fakültesi’nde bebeğinin bulunduğu servisin pislik içinde olduğunu ileri süren baba İslam Çelik, Bebeklerle ilgilenecek doktor ve personelin de yetersiz olmasından dolayı sıkıntı çektik. Bebeğim için endişeleniyorum. Çocuğumu hastaneden çıkarmak istediğimde bir sürü engel çıkardılar. Güvenlik görevlileri çocuğumuzun yanına yaklaşmamıza izin vermiyordu. Çevrede bir doktor haricinde doktor yoktu'' dedi. 
     
</TEXT>
</DOC>
