<DOC>
<DOCNO> 398321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/27/spor/aspo.html </URL>
<DATE> 2005/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal taburcu 1-3 
</HEADLINE>
<TEXT>


Beşiktaş önce Hakkı'nın şok golüyle sarsıldı, ardından Ailton'un atılmasıyla yıkıldı. Buna rağmen maçı bırakmadı. Ali Tandoğan, İbrahim Akın ve Tümer ile üzerindeki kara bulutları dağıttı. Son dakikada Koray da oyun dışı kaldı 

Bilal Meşe 


24 dakikalık Ailton .. Büyük umutlarla alındı, ancak geldiği günden bu yana Kartal'a katkısı ortada. Kızardığı ana kadar ki oyununa bakın. Gol için alındı, asıl işini unuttu, korner atmaya, taç atışı kullanmaya kalktı Hiç bir işe yaramıyor, bir de takımını on kişi bırakıyor. İkili mücadelede topu kaybediyor, beceriksizliğini örtmek için yerde yatan Cem Karaca'ya tekmeyi basıyor 
İyi ki kırmızı kart gördü Ailton 
O çıktı, Kartal toparlandı. 
2'de Tümer Metin'le rakip kaleyi yoklayan Beşiktaş, 4'de Hakkı'nın attığı frikik golüyle mağlup duruma düştü. Hakkı'nın attığı golde Cordoba'nın yapacağı bir şey yoktu, çünkü top baraja çarpıp, yön değiştirdi 1-0 
12'de Gökhan sağdan indi, kesti. Anderson penaltı noktası üzerinde topla buluştu. Çarprazdan zor olanı yaptı, topu üstten auta gönderdi. 21'de Tümer soldan hareketlenen İbrahim Akın'ı gördü. Savunmayı çizgi halinde yakalayan genç futbolcu topu düzeltti, cezaalanına girdi. Soluyla sert vurdu, Petkoviç tokatladı. 
Bu dakikaya kadar Sivasspor yakaladığı pozisyonları gole çevirse, maçı koparacaktı, olmadı. 24'de Ailton'un kırmızı kartla oyun dışı kalması, Sivasspor'u fark için umutlandırırken, Ali Tandoğan sahneye çıktı, tüm düşünceleri alt - üst etti. 34'te Tümer Metin'in düşürülmesinden kazanılan frikik atışını yaya yakın yerden Ali Tandoğan kullandı. Tecrübeli futbolcu sağıyla topu çatala gönderirken, Petkoviç'in yapacağı bir şey yoktu 1-1 
Skoru eşitleyen Beşiktaş, morallenirken, Sivasspor oyundan düştü. 

Akın bu kez affetmedi 
Attığı frikik golüyle Kartal'ı ayağa kaldıran Ali Tandoğan, 40'da topla sağdan indi, penaltı noktası üzerinde bekleyen İbrahim Akın'ı gördü. Genç futbolcu bu kez affetmedi, soluyla Petkoviç'i terse yatırdı 1-2 
Beşiktaş'ın ilk yarıdaki skoru koruma amacıyla savunmaya çekilmesi, Sivasspor'u cesaretlendirdi. Kartal'ın kapalı savunmasını çözmek için oyunu sürekli kanatlara yıkan Sivasspor zaman zaman uzaktan şutlarla gol aradı. 64'de Mohammed Ali yaklaşık 25 metreden sert vurdu, Cordoba güçlükle topa sahip oldu. İbrahim Toraman - Mustafa Doğan ikilisinin iyi oyunları, Kartal'ın savunmasını rahatlatırken, Sivasspor'a sıkıntı yaşattı. 88'de bu kez Anderson sağ çarprazda topla buluştu, sert vurdu, Cordoba bu tehlikeyi kornere tokatladı. 

Ve Tümer Metin 
Ne var ki futbol bu... 'Atamayana atarlar' gerçeği 89'da kendini bir kez daha gösterdi. Sivasspor'un yüklendiği anda topu kapan Koray Avcı, orta alandan Tümer'i gördü. Tecrübeli futbolcu topla dripling yaptı, solda Veysel'i kaçırdı. Veysel topla indi, yeniden meşin yuvarlağı Tümer'e kazandırdı. Tümer Metin, yay üzerinden soluyla yerden vurdu ve skoru belirledi 1-3 
Özetleyecek olursak, iki kırmızı kart gören Beşiktaş, ligin flaş takımı Sivasspor karşısında üç puanı fırsatçılığı, savunmadaki inanılmaz direnişiyle yakaladı. Doğrusu uzatma dakikalarında Koray Avcı'nın kırmızı kart görmesini de ona yakıştıramadık. 

YILDIZ TABLOSU 

SİVASSPOR 1 Petkoviç 5 51 Murat 5 22 İbrahim Dk.32 4 30 Bastos 6 4 Mehmet Hakkı 5 58 Hayrettin 5 11 Gökhan 5 36 Musa Dk.55 5 6 Hakan Bayraktar 5 10 Muhammed Ali 5 17 Balili Dk.71 20 Cem 6 9 Mehmet 5 7 Anderson 6 

YEDEKLER 
35 Akın, 5 Kalla, 49 Hakan, 42 Yasir 

BEŞİKTAŞ 35 Cordoba 6 22 Ali Tandoğan 7 4 Mustafa Doğan 6 58 İbrahim Toraman 6 2 Adem 5 41 Koray 5 7 Okan 6 30 Ali Güneş Dk.67 5 41 Koray 6 11 Tümer 5 19 İbrahim Üzülmez 5 9 Ailton 3 55 İbrahim Akın 7 50 Veysel Dk.76 5 

YEDEKLER 
29 Murat, 20 Hakan, 23 Rıza, 70 Güven, 8 Nail 

HAKEMLER 
Bülent Demirlek, Turan Ökke, Mustafa Yalçınkaya 

GOLLER 
Hakkı Dk.4 , Ali Tandoğan Dk.34 , İbrahim Akın Dk.40 , Tümer Dk.89 

SARI KARTLAR 
M.Ali Sivas , Cordoba, Tümer Beşiktaş 

KIRMIZI KARTLAR 
Ailton Dk.24, Koray Avcı Dk.90 2 Beşiktaş 

PAF LİGİ 
Sivasspor-Beşiktaş 1-3 

Maçın Yıldızı 
Ali Tandoğan 

Geldiği günden bu yana ilk kez sahne aldı. Sezon başından bu yana dikiş tutturamayan tecrübeli futbolcu üç altın puanın baş yaratıcısıydı. Attığı frikik golüyle takımı ateşledi, İbrahim Akın'a yaptığı asistle oyunun kaderini değiştirdi. Hem savunmada, hem hücumda görevini eksiksiz yaptı. 

Maçın Hakemi 
Vasatı aşamadı 

Sonucu etkileyecek büyük bir hata yapmamasına rağmen özellikle Sivasspor'lu futbolcuların arkadan faullerine sarı kart çıkarmaması Demirlek'e yakışmadı. Ailton'a yardımcısının uyarısıyla gösterdiği kırmızı kartta haklıydı. Tek artısı avantajları iyi görmesi ve pozisyonlara yakın olmasıydı. 

'Bu ilk zaferim' 

Geldiği günden bu yana iki lig, bir UEFA Kupası maçından sadece bir beraberlik alan Beşiktaş Teknik Direktörü Tigana, siyah - beyazlıların başında ilk galibiyetini elde etti. 
Çok güzel bir zafer elde ettiklerini belirten Fransız çalıştırıcı, "Çünkü bir kişi eksik oynadık. En çok hoşuma giden taraf, futbolcularımın maçtan önceki konuşmalarımıza bağlı kalmalarıydı" diye konuştu. 
Devre arasında oyuncularına bu pozisyonu korumaları ve hareketlerine dikkat etmeleri konusunda uyardığını vurgulayan Tigana, "Daha da fırsatlar bulacağımızı ve bunu değerlendirmeleri gerektiğini söylemiştim. Bu da oldu" dedi. 
Kartal'ın çalıştırıcısı, Ailton'un hareketini videodan izledikten sonra kararını vereceğini vurgulayarak, "Hakeme güveniyorum. Eğer yanlış bir hareketi varsa, gereken cezayı görür" yorumunu yaptı. 
Tigana, bu ilk zaferinin ardından Zenit karşılaşmasına motive olmaya çalışacaklarını ifade etti. 


</TEXT>
</DOC>
