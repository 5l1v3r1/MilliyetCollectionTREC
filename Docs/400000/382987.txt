<DOC>
<DOCNO> 382987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/01/dunya/axdun02.html </URL>
<DATE> 2005/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın son şantajı 
</HEADLINE>
<TEXT>


DIŞ HABERLER SERVİSİ 


Liberation Fransa ÇIKARLAR ORTAK 
Gazetenin "Avrupa'nın son şantajı" başlıklı başyazısında, Viyana'nın 3 Ekim Pazartesi günü başlaması öngörülen müzakereleri tehdit ettiği belirtildi. 
"Ekonomik açıdan bakıldığında, Türkiye'nin çıkarının Avrupa Birliği'ne katılmakta olduğunu kim ink r edebilir Aynı şekilde stratejik açıdan bakıldığında da Avrupa Birliği'nin çıkarının Türkiye ile yakın bağlar kurmaktan geçtiği göz ardı edilebilir mi " denildi. 

Le Figaro Fransa 'LONDRA VE VİYANA ARASINDA SİNİR SAVAŞI' 
Fransa'nın "çok gürültü yaptığını", ancak müzakereleri engellemek istemediğini belirten gazete, "Viyana yalnız kaldı ve İngiltere'yi çok kızdırıyor" ifadesini kullandı. 

Die Presse Avusturya 'UZLAŞMAZ AVUSTURYA' 
Wolfgang Schüssel hükümetinin Türkiye politikasının uzun vadeli sorunlara yol açabileceğini yazan gazete, "Türkiye konusundaki uzlaşmaz tutumuyla Avusturya, yalnızca Avrupalı ortaklarıyla sert bir çatışmayı değil, aynı zamanda, uluslararası alanda etkisi uzun süre silinmeyecek bir rahatsızlık yaratmayı da göze almış oluyor" dedi. 

Le Soir Belçika 'VİYANA, TÜRKİYE-AB VALSİNİ GECİKTİRİYOR' 
Viyana'nın "imtiyazlı ortaklık" ısrarının Türkiye-AB ilişkilerinde bir "son dakika krizi" ve "psiko-dram" yaşanmasına yol açtığını belirten gazete, "Oysa 2004 Aralık ayında, Avusturya dahil tüm üye ülkelerin devlet ve hükümet başkanları, Türkiye ile 3 Ekim' de başlayacak müzakerelerin hedefinin tam üyelik olduğunu bildirmişlerdi" dedi. 

The Guardian İngiltere 'TÜRKİYE İLE KONUŞMANIN VAKTİ GELDİ' 
Gazete, "Türkiye'nin laik ve Müslüman demokrasisi, her şeye rağmen, hoşgörülü ve çok kültürlü bir Avrupa'ya katılmaya hazır olduğunu gösterdi. Görüşmeler artık başlamalı" dedi. "Avusturya'nın Türkiye'ye yönelik itirazının, Viyana kapılarına dayanan Yeniçerilerin yarattığı tarihi önyargıyla, aynı kapıya dayanması muhtemel Türk işçilerine duyulan çağdaş korkulardan kaynaklanan zehirli bir karışım olduğu" belirtildi. 


</TEXT>
</DOC>
