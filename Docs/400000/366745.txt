<DOC>
<DOCNO> 366745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/03/son/sonspo15.html </URL>
<DATE> 2005/08/03/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Mostuoğlu Stat güvenliği için kesinlikle taviz verilmeyecek... 
</HEADLINE>
<TEXT>

     Futbol Federasyonu Gözlemciler ve Temsilciler Kurulu Semineri, Ankara'da başladı. 
     Seminere, Futbol Federasyonu Başkanvekili Şekip Mosturoğlu, genel sekreter Lütfi Arıboğan, gözlemciler ve temsilciler kurulu başkanı Ömer Üründül, federasyon yetkilileriyle temsilciler katıldı. 
     Seminerde bir konuşma yapan Şekip Mosturoğlu, stat güvenliği için kesinlikle ödün vermeyeceklerini belirterek, ''Geçen sezon sonunda alınan kararlar iyi uygulanırsa Türk futbolu çağdaş seviyeye ulaşacaktır'' dedi. 
     Şekip Mosturoğlu, AA muhabirinin sorusu üzerine İstanbul İl Güvenlik Kurulu'nun aldığı 3 büyükler arasındaki maçlara seyirci alınmaması kararıyla ilgili olarak, ''3 büyüklerin arasında yapılacak maçlara seyirci alınmaması kararının sadece bu sezon geçerli olması dileğimiz. Gönül ister ki taraftarların statlarda omuz omuza maç izlemeleri, ancak şu anki ortam ve gelişen şartlar nedeniyle bunun olması imkansız. Alınan karar sonucunda gelişmelere bakarak bunun bir sezonla kısıtlı kalmasını istiyoruz'' diye konuştu. 
     Gözlemciler ve Temsilciler Kurulu Başkanı Ömer Üründül ise, 106 kişilik bir ekip oluşturduklarını ve bunları sürekli eğitime tabii tuttuklarını belirterek, şöyle konuştu 
     ''Geçen sezon yaptığımız çalışmalarla Türk futbolunun çağdaş yolda ilerlemesine katkıda bulunduk. Raporlar, pazartesi saat 14.00 itibarıyla internet yoluyla ve e-posta aracılığıyla Futbol Federasyonu'na iletilmeye başlandı. Kötü tezahüratlara kesinlikle müsaade etmeyin.'' 
     
     KÖTÜ TEZAHÜRATA ANONS 
     2 sezon önce uygulamaya konulan, ancak geçen yıl uygulamadan kaldırılan, toplu olarak yoğun şekilde yapılan çirkin ve kötü tezahüratlar nedeniyle maçın durdurularak, anons yaptırılması kararı yeniden gündeme geldi. 
     Bu sezondan itibaren ayrıca eşgüdüm toplantılarına yalnızca 4. hakemler katılabilecek ve maçlar sonrasında da değerlendirme toplantısı yapılacak. 
     Seminerde en başarılı temsilciler olarak Sadık Bamaç Kocaeli , Haluk Gözen İstanbul ve Nusret Saydan'a Ankara birer plaket verildi. 
     
</TEXT>
</DOC>
