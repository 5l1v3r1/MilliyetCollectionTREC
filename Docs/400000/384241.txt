<DOC>
<DOCNO> 384241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/05/son/sonspo07.html </URL>
<DATE> 2005/10/05/ </DATE>
<TIME> 09.40 </TIME>
<AUTHOR>  </AUTHOR>
<HEADLINE>
Halilhodziç Fatih Tekke'yi beğenmedim, Fener daha iyi bir takım 
</HEADLINE>
<TEXT>

     Trabzon'da Halilhodziç düğmeye bastı. Ara transferde Marsilya’da forma giyen Laurent Battles’ın alınması gündeme geldiği bildirildi. 
     
     Orta sahada oynuyor 

     Yardımcılığını Bruno Baronchelli veya Phlip Lambert'ın yapacağı Vahid Halilhodziç’in takımın başına geçmesi, Trabzonspor’da bir takım değişilikleri gündeme getirdi. Bunlardan en önemlisi ise yapılması düşünülen transferler. Galatasaray maçını izleyen ve takımda orta sahada oyun kurucu sıkıntısı yaşandığını dile getiren Boşnak hocanın Marsilya’lı Laurent Battles ile bir ön görüşme gerçekleştirdiği öğrenildi. Geçen sezon 30 maçta 8 gol atmasına rağmen bu yıl 14 maçta rakip fileleri havalandıramayan Battles’in devre arasında transferinin gündeme geleceği bildirildi. 
     
     En iyisi Fener’ 

     Galatasaray maçında izlediği Fatih’i de beğenmediği öğrenilen Halilhodziç’in, Topu aldığı zaman kafası havada bu iyi ama hep kendi ekseni etrafında oynuyor. Takım oyunu oynamıyor dediği kaydedildi. Bu arada Halilhodziç’in Fransa’da daha önce birlikte çalıştığı Bruno Baronchelli veya Phlip Lambert’i yardımcısı olarak getirmeyi düşündüğü bildirildi. Fenerbahçe-PSV Eindhoven maçını da izleyen Halilhodziç’in, Fenerbahçe, hem Galatasaray, hem de Trabzonspor’dan daha iyi bir takım yorumunu yaptığı belirtildi. 
     

Laurent Battles. Mevkii Orta saha. Doğum Tarihi 23.09.1975 Nantes . Ülkesi Fransa. Boy 1.76. Kilo 70 kg. Geldiği kulüp Toulousse. Kontrat bitiş tarihi 26.08.2006.      
     Ayrılmak istiyor 

     Marsilya ile sorunları bulunan Battles’in Fransa’dan ayrılmaya sıcak baktığı ve ilk görüşmede Halilhodziç’e olumlu yanıt verdiği belirtildi. 

     
</TEXT>
</DOC>
