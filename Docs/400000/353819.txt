<DOC>
<DOCNO> 353819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/dunya/axdun01.html </URL>
<DATE> 2005/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rafsancani Oyunuzu radikalizme karşı atın 
</HEADLINE>
<TEXT>



İran'da cumhurbaşkanlığı seçimlerinde eski Tahran Belediye Başkanı Mahmud Ahmedinecad ile birlikte cuma günü yapılacak 2. tura kalan eski Cumhurbaşkanı Ali Akber Haşimi Rafsancani, İran halkından oylarını radikalizme karşı atmalarını istedi. 
"Ilımlı muhafazak r" diye tanımlanan 70 yaşındaki Rafsancani, gazetelerde yayımlanan açıklamasında, "Her türlü radikalizmi engelleyebilmemiz için sizin yardımınızı ve seçimin 2. turuna katılmanızı istiyorum. İlk turdaki oylarınız, ülkenin tek bir siyasi anlayış tarafından yönetilemeyeceğine inandığınızı gösteriyor. İran İslam Cumhuriyeti'nin birlik ve ılımlılıktan başka yolu yok" dedi. 
3 reformcu adayın seçimin ilk turunda yarış dışı kalmasıyla reformcuların önde gelenleri, "aşırı muhafazak r" olan 49 yaşındaki Ahmedinecad'a karşı Rafsancani'nin desteklenmesi çağrısında bulunmuştu. 
Reuters'a konuşan bir siyasi gözlemci, "Ahmedinecad kendini, sıkı çalışan, nazik ve halk adamı Robin Hood gibi tanıttı. İyi yaşayan, lüks arabalara binen ve refah içindeki kimselere karşı olan insanların kızgınlığını temsil ediyor" dedi. 



</TEXT>
</DOC>
