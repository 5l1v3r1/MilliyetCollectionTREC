<DOC>
<DOCNO> 352558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/soneko21.html </URL>
<DATE> 2005/06/16/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
TSE Başkanı Yolsuzluk açıklamasını kurumu yaralama adına yapmadık 
</HEADLINE>
<TEXT>

     Türk Standardları Enstitüsü TSE Başkanı Kenan Malatyalı, TSE'de yolsuzluk olduğu açıklamalarıyla ilgili olarak, ''Bunları biz kurumu yaralama adına yapmadık. Gerek kurumun, gerekse personelin daha iyi bir şekilde çalışması, aklanması adına bunu yaptık'' dedi. 
     Müstakil Sanayici ve İşadamları Derneği'nin MÜSİAD düzenlediği CE uygulamalarına ilişkin toplantıda konuşan Malatyalı, sanayiciliğin zor bir iş olduğunu ifade ederek, ''Sanayicilik, aynen bisiklete binmeye benzer. Bisiklete bindiğinizde devamlı pedal çevirmek zorundasınız'' dedi. 
     TSE'nin şimdiye kadar 21 bin 42 standardı güncellediğini ve AB standartlarına öncelik verdiklerini kaydeden Malatyalı, Türkiye'de 1 hafta-10 günde belgelendirme yapan yabancı firmalar bulunduğunu, AB'nin Türkiye'yi 3. dünya ülkesi olarak gördüğünü ifade etti. 
     Malatyalı, geçen yıl yürürlüğe giren CE işareti konusunda Türkiye'de onaylanmış kuruluş noktasında hiç kimsenin yetkilendirilmediğini, TSE ve diğer 3 kuruluşun müracaatının beklemede olduğunu anımsattı. 
     AB'nin gerek Türkiye'de kalite altyapısının uygun olmadığı, gerekse çalışmaların devam ettiği gerekçesiyle bu işi sürüncemede bıraktığını savunan Malatyalı, ''AB'deki kuruluşlar Türkiye'ye gelip ofis açıyor ve ceplerinde mühürle gezerek belgelendirme yapıyor. 10 bin-20 bin-300 bin-500 bin avrolardan bahsedilen rakamlar ortaya çıkıyor'' diye konuştu. 
     Malatyalı, TSE'nin onaylanmış kuruluş olmasında, Türkiye'deki kuruluşların baskısı ve ülkenin iradesinin çok önemli olduğunu vurgulayarak, ''Türkiye'nin milyonlarca doları yurt dışına gitti, hala gitmeye devam ediyor. Biz de geçiş sürecinde iç piyasa için TC yazabileceğimiz bir işaretle onaylanmış kuruluş sıkıntısını aşabiliriz'' dedi. 
     
     TSE'DEKİ YOLSUZLUKLAR 
     Kenan Malatyalı, konuşmasının ardından basın mensuplarının TSE'deki yolsuzlukla ilgili açıklamalarının hatırlatılması üzerine, şunları kaydetti 
     ''TSE yönetimine seçildikten sonra işadamlarıyla yaptığımız görüşmelerde bizlere bir kısım şikayetler geldi. Bu şikayetler gerek sözlü, gerekse belgeli mahiyetteydi. Bu işi nasıl çözebiliriz diye epey düşündük. Bu düşünme içerisinde bilhassa kurumu rahatsız eden usulsüzlük, daha açık belirteyim rüşvet mekanizması, hem kurumu, hem de bu konuda ciddi, dürüst olarak çalışan sanayici ve ithalatçıları yaralıyordu. 
     Bunu nasıl yapabiliriz şeklinde emniyetle çalışmamız da oldu. Bu çalışma süresi içerisinde Türkiye'deki en büyük eksikliklerden biri yasalar... Türkiye'de literatüre geçen bir söz de var rüşvetin belgesi olur mu Mahkemelerde belge olarak bunun sunumu noktası çok zor bir hadise. Ama dosya bazında bir kısım incelemeler yapıldığında belli usulsüzlüklerin olduğu ortaya çıkıyor. Bu konuda idari veya adli soruşturma yapılabilir.'' Malatyalı, 4422 sayılı organize suçlarla ilgili yasada rüşvetin yer almadığını belirterek, ''Ya atlandı, ya şey... Ben onları ifade etmeye çalıştım'' dedi. 
     Belli tespitleri yaptıktan sonra Sanayi Bakanlığı müfettişlerinin kuruma geldiğini, özellikle ithalatla ilgili dosyaları incelediğini anlatan Malatyalı, 252 bin dosyadan 3-4 binine bakıldığını ve yaklaşık 300-400 dosya içerisinde çok somut deliller yakalandığını kaydetti. 
     
     ''HERHANGİ BİR KİŞİYLE, GRUPLA HİÇBİR HESABIMIZ YOK'' 
     TSE Başkanı Malatyalı, idari soruşturmanın halen devam ettiğini ve İstanbul'da emniyetin yapmış olduğu operasyon da bulunduğunu hatırlatarak, şöyle devam etti 
     ''Bunları biz kurumu yaralama adına yapmadık. Niçin Geçmişte bir kısım hadiseler halının altına süpürülmüş. Halıyı kaldırdığınızda, temizlik yapalım dediğinizde altta halı tozuyor. Ne yapmamız lazım Biz de 'böyle gelir böyle gider' mantığında olmadık. Gerek kurumun, gerekse personelin daha iyi bir şekilde çalışması, aklanması adına bunu yaptık. Yoksa herhangi bir kişiyle, grupla hiçbir hesabımız yok.'' Bir basın mensubunun ''Bu olay, TSE'den belge alan firmaları zan altında bırakmaz mı '' sorusu üzerine, Malatyalı, ''Zaten bizim de hedefimiz o. 252 bin tanesi, hepsi usulsüz deme hakkımız yok. Öyle bir şey yok. Bizim hareketimiz, sadece ve sadece küçük bir grup tarafından suiistimal edilen bir kısım işlemlerin açığa çıkarılması, diğerlerinin aklanması, suçluların da suçunu bulma noktasında'' diye konuştu. 
     Soruşturma devam ettiği için başkan olarak çok fazla bir şey açıklayamayacağını ifade eden Malatyalı, ''Yolsuzluk olarak ithalat miktarı ne oldu '' sorusuna da, ''Bize intikal eden, duyumlarımız ürünün cinsine, geldiği ülkeye ve özelliklerine göre yüzde 5-10-15-20 gibi rakamların alındığı...'' karşılığını verdi. 
     Malatyalı, daha önce yaptığı açıklamada 500 milyon dolar rakamından bahsedildiğinin hatırlatılması üzerine, ''O rakam benim ifadem değil. Elimizde çok somut bir rakam olmadığı için spekülatif veya şey bir rakam... 50-100 gibi rakamlar çok daha doğru rakamlar'' dedi. 
     ''500 milyon dolar rakamı nereden çıktı '' sorusu üzerine, ''Bilemiyorum, Bana onu sormayın'' diyen Malatyalı, açıklamalardan dolayı tehdit alıp almadıkları yönündeki bir soru üzerine de, ''O tehditleri halen zaman zaman alıyoruz. Dolaylı veya direkt telefonla, bir kısım mektuplarla... O tür şeyler geliyor. Onlara artık alıştık'' diye konuştu. 
     MÜSİAD Başkanı Ömer Bolat da, üreticilerin 100 binlerce avroluk parasının uygunluk işareti almak Avrupa'ya gittiğini belirterek, ''Üreticilerimiz bu konuda keyfi uygulamalarla karşı karşıya. CE konusunda milyonlarca dövizin yurt dışına gitmemesi için yurt içi akreditasyonun yapılabileceğini düşünüyoruz'' dedi. 
     Bolat, bu konuda hazırladıkları bir raporu da Malatyalı'ya sundu. 
     
</TEXT>
</DOC>
