<DOC>
<DOCNO> 389864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sonspo09.html </URL>
<DATE> 2005/10/26/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Üniversitelerde sıralama Galatasaray, Fenerbahçe, Beşiktaş 
</HEADLINE>
<TEXT>

     Cem BAKIRCI DHA 

TÜRKİYE’deki 34 devlet, özel ve vakıf üniversitesinde spor yapan 291’i bayan 684 öğrenci arasında yapılan Hangi takımı tutuyorsunuz anketinde Galatasaray birinci Fenerbahçe ikinci, Beşiktaş üçüncü oldu. 
     Atatürk Üniversitesi Kazım Karabekir Eğitim Fakültesi, Beden Eğitimi ve Spor Bölümü öğretim üyelerinin yaptığı ankete katılan öğrencilerin yüzde 41.1’i Galatasaray, yüzde 23.8’i Fenerbahçe, yüzde 22.7’si Beşiktaş’ı tuttuğunu açıkladı. Ankete katılanlardan yüzde 4.8’i Trabzonspor, yüzde 2.5’u diğer takımları tuttuğunu belirtirken yüzde 5.1’i takım tutmadığını açıkladı. 
     Sporcuların yüzde 57.5’inin erkek, yüzde 45.5’ini bayanların oluşturduğu ankette 146 erkek ve 133 bayan, Galatasaray'ı tuttuğunu bildirdi. Bayanlardan 73’ü Beşiktaşlı olduğunu açıklayarak siyah beyazlı takımı 2'nci, 66 oy alan Fenerbahçe’de 3'üncü sıraya yerleşti. Erkeklerde ise Galatasaray’ın ardından 97 oy alan Fenerbahçe ikinci, 82 oy alan Beşiktaş üçüncü oldu. 
     Doç.Dr.Erkan Oktay, araştırma görevlisi Erdal Bay ve Kenan Şebin'in yaptığı anket, üniversitelerarası Türkiye atletizm, voleybol, basketbol, hentbol, mayak, futbol, halk oyunları ve kros şampiyonalarına katılan 684 öğrenciye uygulandı. 
     Atatürk Üniversitesi Kazım Karabekir Eğitim Fakültesi Beden Eğitimi ve Spor Bölümü Araştırma Görevlisi Kenan Şebin, anketin üniversitelerarası Türkiye atletizm, voleybol, basketbol, hentbol, mayak, futbol, halk oyunları ve kros şampiyonalarına katılan 684 öğrenciye uygulandığını açıkladı, şöyle konuştu 
     Günümüz Türkiye’sinde futbol ve taraftar, çok önemli ve ayrılmaz ikili. Üniversiteli sporcuların takımlara olan ilgilerini belirlemek amacıyla yapılan anket, tek bölümden oluştu. Galatasaray, hem erkeklerde hem de bayanlar kategorisinde birincilik aldı. Bu anketi başarılı olan sporcuların psiko-sosyal özelliklerini ölçülmesi amacıyla yaptık. Anket çalışması yaklaşık 2 yılda tamamlandı. 

     
</TEXT>
</DOC>
