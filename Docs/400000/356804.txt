<DOC>
<DOCNO> 356804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/29/son/sonyas19.html </URL>
<DATE> 2005/06/29/ </DATE>
<TIME> 22.10 </TIME>
<AUTHOR>  </AUTHOR>
<HEADLINE>
Benetton'a çıplak protesto... 
</HEADLINE>
<TEXT>

     Hayvan hakları savunucuları, "Avustralya yününü kullanmasını" protesto için Moskova’daki Benneton mağazası önünde yarı çıplak gösteri yaptı. 
     Üzerlerinde sadece külotları bulunan PETA üyeleri, hayvanlara yapılan gaddarlığı göstermek için, "Benetton renklerine" boyanmış vücutlarına kırmızı boya serpti. 
     PETA, Avustralyalı büyük çiftlik sahiplerinin, et sineği larvalarının yol açtığı enfeksiyonu önlemek için kuzuları sakatladıklarını belirtiyor. PETA ayrıca, Ortadoğu’ya gönderilirken koyunların gemilere tıkıştırılması uygulamasını eleştiriyor. Haftalar süren bu seyahatler esnasında çok sayıda koyun telef oluyor. 
     PETA üyeleri gösteride, Avustralyalı çiftlik sahipleri bu uygulamalardan vazgeçmedikçe Benetton’ın Avustralya yünü kullanmamasını istedi. 
     
</TEXT>
</DOC>
