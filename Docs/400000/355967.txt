<DOC>
<DOCNO> 355967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/27/son/sontur05.html </URL>
<DATE> 2005/06/27/ </DATE>
<TIME> 08.35 </TIME>
<AUTHOR>  </AUTHOR>
<HEADLINE>
Erik için çocuk öldürdü 
</HEADLINE>
<TEXT>

     İzmir'in Örnekköy Semti'nde, Hayri İnce 51 , bahçesinden erik aldıklarını öne sürdüğü çocukları kurşun yağmuruna tuttu. İnce'nin tabancasından çıkan kurşunla Mehmet Arif Yasintemur 12 ölürken, arkadaşları şoka girdi. 
     Hayriye Özmeriç İlköğretim Okulu 6. sınıf öğrencisi Yasintemur, iddiaya göre dün 13.30 sıralarında arkadaşlarıyla Karşıyaka Belediyesi'ne ait şantiye yakınlarındaki araziye gitti. Derede biriken suda yüzmek için hazırlık yapmaya başlayan 6 çocuk, İnce'nin erik ağaçları bulunan bahçesine girdi. Çocukları bahçesinde gören İnce, bağırarak kovalamaya başladı. Korkarak kaçmaya başlayan çocukları yaklaşık 100 metre takip eden İnce, yanındaki tabancasıyla çocukların arkasından art arda ateş etti. Kurşunlardan biri Yasintemur'un kalçından girip karnından çıktı. Ağır yaralanan ve işçilerin Karşıyaka Devlet Hastanesi'ne kaldırdığı Yasintemur, ameliyatta öldü. Olay yerinde 4 boş kovan bulan polis, kaçmaya çalışan İnce'yi tabancayla birlikte gözaltına aldı. Baba Abdulkadir Yasintemur ile anne Ayten Yasintemur sinir krizleri geçirdi. 
     
</TEXT>
</DOC>
