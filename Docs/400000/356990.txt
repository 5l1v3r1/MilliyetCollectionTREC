<DOC>
<DOCNO> 356990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/soneko19.html </URL>
<DATE> 2005/06/30/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Air Berlin'in süpermarkette 29 avroya sattığı uçak biletleri kapışıldı 
</HEADLINE>
<TEXT>

     Almanya'da Lufthansa'dan sonra en büyük havayolu şirketi olan Air Berlin'in, bugün, Penny süpermarketler zincirinin 2 binden fazla şubesinde 29 avroya sattığı uçak biletleri büyük rağbet gördü. 
     Air Berlin'den yapılan açıklamada, bir defaya mahsus düzenlenen kampanya kapsamında 1 Kasım-18 Aralık tarihlerinde seyahat yapmak isteyenlere, tek yönlü sefer fiyatı 79 avro ve altında olan tüm biletlerin 29 avroya satıldığı bildirildi. 
     Bu dönemde seyahate çıkamayanların ise bu biletleri 31 Ekim 2006 tarihine kadar tüm uçuşlar için 29 avroluk indirim olarak kullanabilecekleri kaydedildi. 
     Penny süpermarketlerinde bugün satışa sunulan toplam 100 bin biletin günün ilk saatlerinde tümünün, seyahat acentalarında da toplam 200 bin biletin satıldığı belirtildi. 
     Türkiye'ye de seferler düzenleyen Air Berlin'in bu yıl gelirini geçen yıla göre yüzde 20 oranında arttırarak 1,27 milyar avroya yükseltmesi bekleniyor. 
     
</TEXT>
</DOC>
