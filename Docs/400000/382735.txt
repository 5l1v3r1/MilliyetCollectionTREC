<DOC>
<DOCNO> 382735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/30/siyaset/siy02.html </URL>
<DATE> 2005/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakamlar kararnamesi Köşk'ten geçti 
</HEADLINE>
<TEXT>


284 kaymakam, 100 vali yardımcısı ve 14 mülki idare amirinin tayini tamamlandı 

ANKARA Milliyet 


Yaz başında hazırlanmaya başlanan 2005 yılı kaymakamlar kararnamesi yaklaşık 1 aylık gecikmeyle Cumhurbaşkanı Ahmet Necdet Sezer'in imzasından geçti. Sezer'in kararnamede yer alan isimleri ayrıntılı olarak incelediği öğrenildi. 
Dün açıklanan kararname kapsamında, 284 kaymakam, 100 vali yardımcısı ve İçişleri Bakanlığı merkezinde görevli 14 mülki idare amirinin yeni görev yerleri belli oldu. Kararnameye göre, İstanbul Vali Yardımcısı Hasan Bağcı Kartal Kaymakamlığı'na, Kartal Kaymakamı Dursun Ali Şahin Bakırköy Kaymakamlığı'na, Uzunköprü Kaymakamı İrfan Balkanlıoğlu Bağcılar Kaymakamlığı'na, Sapanca Kaymakamı Hasan Duruer Avcılar Kaymakamlığı'na, Avcılar Kaymakamı Abdurrahman Koçoğlu Marmaris Kaymakamlığı'na atanırken, Yalvaç Kaymakamı Abdullah Kalkan Bodrum Kaymakamlığı'na, Batman Vali Yardımcısı Mustafa Kaya Datça Kaymakamlığı'na getirildi. 

Vali yardımcıları değişti 
Ankara vali yardımcılıklarına Hukuk Müşaviri Nurullah Naci Kalkancı, Kayseri Vali Yardımcısı Tevfik Karabalık, Trabzon Vali Yardımcısı Erdoğan Aygenç, İzmir Vali Yardımcısı Fevzi Güneş, Erzincan Vali Yardımcısı Faruk Işık ve Erdemli Kaymakamı Yusuf Ziya Karacaev ile Ünye Kaymakamı Ali Bakoğlu atanırken, Çorlu Kaymakamı Mehmet Ali Ulutaş, Samsun Vali Yardımcısı Halil Tancan Arpak, Edirne Vali Yardımcısı Levent Günçal ve Buca Kaymakamı Mehmet Fahri Can İstanbul Vali Yardımcısı olarak görev alacak. 
Mahalli İdareler Genel Müdürlüğü Şube Müdürlüğüne Başbakan Erdoğan'ın da memleketi olan Güneysu'nun Kaymakamı Mustafa Yıldız getirildi. 


</TEXT>
</DOC>
