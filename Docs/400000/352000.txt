<DOC>
<DOCNO> 352000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/astro/index.html </URL>
<DATE> 2005/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah boşuna yorulabiliriz 
</HEADLINE>
<TEXT>


Bugün enerjinizi öğleden sonra saatlerine odaklamanızda fayda var. Sabah saatleri bazı beklemeler ve engeller getirebilir. Akşam saatlerinde ilişkilerde daha uzlaşıcı olmak gerekiyor. 
Koç'lar çoktandır ihmal ettikleri konuları artık ele almalı. İş ortamında yenilikler denemenin ve planlı olmanın yararını görmeliler. Boğa'lar hayattan biraz daha keyif almaya bakmalı. Yaratıcı enerjileri sayesinde başarıya yakın olurken çocuklarla ilgili konularla da ilgilenecekler. İkizler enerjilerini doğru kullanmaya çalışmalılar. Onlar için yorucu şartlar söz konusu olabilecek. Evlerine ait sorumluluklar için daha fazla çaba göstermeliler. Yengeç'ler bugün yakınlarla ilgili konularla ilgilenmek durumundalar. Ayrıca eğitim konusu öncelikli olurken bu alanda yeniliklerden de faydalanmaları başarı getirebilir. Aslan'lar maddi konularda tutarlı davranmalılar. Kendi birikimleri ile ilgili kararlarında gerçekçi olmalılar. Başak'lar son derece dikkat çekici olacaklar. Yeni planlar ve düşünceler ön planda görünüyor. Bugün ilişkilerini yeniden gözden geçirmek isteyebilirler. Terazi'ler duygusal konulardan yana huzursuz olabilirler. Geçmişe ait konularda iyimserliklerini korumalı ve kendilerini yıpratmaktan kaçınmalılar. Akrep'ler iyimser olacaklar fakat, ileriye dönük düşüncelerini netleştirmek durumundalar. Birçok konuda dostların desteğini alabilecekler. Yay'lar iş hayatında girişkenliklerini kullanmalı ancak ılımlı yaklaşımlar da sergilemeli. Bu alandaki yenilikler onlara çok şey katabilecek. Oğlak'lar olumlu düşüncelere sahipler. Enerjilerini yapıcı kullanmalı ve yabancılarla ilgili konularda kararlarına bir kez daha göz atmalılar. Kova'lar ortaklaşa paylaşımlarda birtakım tersliklere hazırlıklı olmalı. Eşin parasal durumuna ait gelişmelerle ilgilenirken sabırlı olmalılar. Balık'lar ilişkiler ve ortaklaşa projelerde esnek olmalı. Aksi halde birtakım terslikler yaşanabilir. Ortaklıkla ilgili yeni kararların da acele etmemeleri gerekiyor. 
</TEXT>
</DOC>
