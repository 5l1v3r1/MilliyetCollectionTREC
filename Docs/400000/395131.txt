<DOC>
<DOCNO> 395131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonsiy03.html </URL>
<DATE> 2005/11/15/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Doktorlar yarım gün iş bırakıyor 
</HEADLINE>
<TEXT>

     İSTANBUL Milliyet 

İstanbul'daki doktorlar, İstanbul Üniversitesi Tıp Fakültesi Göğüs Cerrahisi Anabilim Dalı Başkanı Prof. Dr. Göksel Kalaycı'nın öldürülmesini protesto için bugün yarım gün iş bırakacak. 
     İstanbul Tabipler Odası'nın çağrısıyla Cerrahpaşa Tıp Fakültesi önünde toplanacak olan doktorlar, İÜ Tıp Fakültesi'ne yürüyerek Kalaycı'nın öldürüldüğü otoparka karanfil bırakacak. İÜ Tıp Fakültesi Göğüs Hastalıkları Anabilim Dalı Başkanlığı'nın camına yapıştırılan protesto yazısında da, "Doktorlara güvenmeyen, bilgi ve eğitimi kötüleyen, üniversiteleri toplum gözünde değersizleştirmek için bilinçli çaba gösteren, belki de bütün bunların sonunda her tür saldırgan eğilimlerin gerçekleşmesi için zemin oluşturan yönetim anlayışına isyan ediyoruz" denildi 
     
</TEXT>
</DOC>
