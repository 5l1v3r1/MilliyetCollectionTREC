<DOC>
<DOCNO> 390865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/30/son/sonsiy03.html </URL>
<DATE> 2005/10/30/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
AKP'li vekilden ''erken seçim olur mu'' anketi... 
</HEADLINE>
<TEXT>

     Başbakan Recep Tayyip Erdoğan’ın erken seçim olmayacağı yolundaki açıklamalarına karşın AKP Afyonkarahisar Milletvekili Mahmut Koçak, milletvekillerine yolladığı "Seçim sistemi ve siyasi partilerdeki demokrasi değerlerini ölçüm anketi"nde, vekillere 2007 öncesinde bir erken seçim bekleyip beklemediklerini sordu. 
     Mahmut Koçak, milletvekillerine gönderdiği "Seçim sistemi ve siyasi partilerdeki demokrasi değerlerini ölçüm anketi"nin, bundan sonraki bilimsel çalışmalar ve yasa teklifi hazırlıklarına yol göstermesini amaçladığını bildirdi. Koçak, anket sonucunda ortaya çıkacak raporun milletvekillerine gönderileceğini, bu veriler ışığında yapılması gereken çalışmalar konusunda da milletvekillerinin fikirlerine başvurulacağını ifade etti. Koçak’ın anketinde yer alan bazı sorular ise şöyle 
     
     PARTİ İÇİ DEMOKRASİ VAR MI 

     "-Size göre siyasi partilerimizde parti içi demokrasi var mıdır 
     -Seçim sistemimizi demokratik buluyor musunuz 
     -Seçim sistemimizdeki yüzde 10’luk barajın, ülke yönetimine istikrar sağladığını düşünüyor musunuz 
     -Sizce bir siyasi parti içerisinde olması gereken en önemli şey nedir a İyi bir halkla ilişkiler birimi b 
     Güçlü bir liderlik c Parti içi demokrasi d İyi bir teşkilatlanma e Güçlü bir ar-ge biriminin olması. 
     
     EN GÜVENİLİR KURUM 

     -Aşağıdaki kurumlardan hangisine daha çok güveniyorsunuz a Siyasi parti teşkilatları b Ordu c 
     Cumhurbaşkanlığı d Sivil toplum kuruluşları e Yargı f 
     TBMM g Basın h Hiçbiri. 
     -Türkiye’deki siyasi iktidarın faaliyetlerinden memnun musunuz 
     -Türkiye’nin AB’ye tam üyeliği siyasi partilerimize parti içi demokrasi açısından olumlu katkıda bulunacak mıdır 
     
     ERKEN SEÇİM OLUR MU 

     Muhalefet partilerinin 2007’de yapılacak cumhurbaşkanlığı seçimleri öncesinde bir erken seçim yapılması yönündeki talepleri ve Başbakan Erdoğan’ın "Erken seçim olmayacak" açıklamasına karşın ankette milletvekillerinin önümüzdeki yıl bir erken seçim bekleyip beklemediği de yer aldı. "2007 öncesi Türkiye’yi bir erken seçim bekliyor mu " sorusunun yöneltildiği ankette, erken seçimlerin ülke yönetim istikrarının sürekliliği için bir engel oluşturup oluşturmadığı da yer aldı. Ankette, "Cumhurbaşkanının halk tarafından doğrudan seçilmesine taraftar mısınız " sorusu da yer aldı. Koçak’ın seçim sistemi ve parti yapılanması gibi konularında yer aldığı anketinden bazı sorular şöyle 
     "-Türkiye’deki siyasi partiler arasındaki ideolojik konumlanmada en büyük belirleyici nedir a Milliyetçilik b Laiklik c Din d Ekonomi e Diğer. 
     -Sizce Türkiye’deki siyasi partiler ülke geleceği için önemli projelere sahip midir 
     -Seçmenler sizce tercihli oy kullanabilir mi 
     -İki turlu seçimi tavsiye eder misiniz Birinci tur tüm partiler arasında, ikinci tur iki parti arasında 
     -Dar bölge ve daraltılmış seçim bölgelerine bakışınız nedir a Adayları tanımak açısından iyi olur b 
     Milletvekilleri güçlü gelir c Halkın milletvekilleri üzerinde denetimi artar e Milletvekilleri bölgelerinde daha fazla çalışabilirler. 
     -Hangi partinin yapılanmasını, lider profilini daha demokratik buluyorsunuz a AKP b CHP c MHP d DYP e 
     ANAP f Diğer. 
     -Siyasi partilerde milletvekili adayları nasıl belirlenmelidir A Genel Başkan seçmeli b Parti üst yönetimi seçmeli c Parti teşkilatları seçmeli d Doğrudan halk seçmeli. 
     Sizce partiler katılımcı ve çoğulcu seçim sistemlerine sıcak bakıyor mu Cevabınız ’hayır’ ise sebebi sizce nedir 
     a Halka güvenmiyorlar b Liderler kontrol ve gücü elden bırakmak istemiyorlar c Söz verdiklerine yer açmak istiyorlar." 

ANKA 
     
</TEXT>
</DOC>
