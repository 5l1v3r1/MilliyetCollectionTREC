<DOC>
<DOCNO> 383539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/sondun38.html </URL>
<DATE> 2005/10/03/ </DATE>
<TIME> 14.30 </TIME>
<AUTHOR>  </AUTHOR>
<HEADLINE>
Filistin parlamentosuna baskın... 
</HEADLINE>
<TEXT>

     Filistin'de silahlı 20 kadar polis memurunun parlamentoya girerek, Hamas militanlarına yönelik tedbirler alınmasını istediği bildirildi. 
     Görgü tanıkları, polislerin meclis oturumu sırasında binaya girdiğini söylediler. Tanıklara göre, protestocu polislerden biri "Filistin Yönetimi'nin Hamas'a karşı bir tavır almasını istiyoruz. Kanımızı Filistin yönetim için döküyoruz, onlar hiçbir şey yapmıyorlar" dedi. 
     Bazı tanıklar, binanın dışında silah sesi duyulduğunu belirtirken, bazıları polislerin protesto amacıyla havaya ateş açtıklarını söylediler. 
     Gazze'de dün Filistin polisi ile Hamas militanları arasında çatışma çıkmıştı. Çatışmada 3 kişi ölmüş, 50 civarında kişinin yaralandığı belirtilmişti. 
     
</TEXT>
</DOC>
