<DOC>
<DOCNO> 397655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/24/son/sonsiy11.html </URL>
<DATE> 2005/11/24/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
ABD'li siyaset bilimci ABD, Türkiye'nin AB üyeliğini pek düşünmüyor 
</HEADLINE>
<TEXT>

     Ünlü ABD’li muhafazakar siyaset bilimci Robert Kagan, ABD’nin artık Türkiye’nin AB üyeliğini pek düşünmediğini öne sürdü. 
     Robert Kagan, Spiegel dergisi ile yaptığı söyleşide Almanya’da iktidar değişikliğini değerlendirdi. Kagan, yeni Alman Başbakanı Angela Merkel’in ABD’nin büyük bir destek verdiği Türkiye’nin AB üyeliğine karşı çıktığının anımsatılması üzerine ABD’nin artık Türkiye’nin AB üyeliğini pek düşünmediğini öne sürdü. Kagan "Türkiye’nin AB’ye girmesini sağlamak ABD için birincil bir politika değil. 
     Gerçekte ABD artık bu konuyu fazla düşünmüyor" diye konuştu. 
     Başka bir soru üzerine, ABD’nin Irak uzun bir süre kalacağını, en az 5 yıl orada olacağını savunan Kagan, ABD’de Irak’tan çekilmesi yönünde samimi bir talebin bulunmadığını öne sürerek "Savaş, Bush’dan daha popüler" değerlendirmesini yaptı. 
     
</TEXT>
</DOC>
