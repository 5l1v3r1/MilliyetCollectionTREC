<DOC>
<DOCNO> 383714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/04/dunya/dun09.html </URL>
<DATE> 2005/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Geç olsun da güç olmasın' 
</HEADLINE>
<TEXT>


ANKARA Milliyet 


Lüksemburg'da kritik görüşmelerde Avusturya'yı ikna çalışmaları sürerken, Ankara, TBMM Başkanı Bülent Arınç'ın davetlisi olarak Türkiye'ye gelen Avusturya Meclis Başkanı Andreas Kohl'ü ağırladı. TBMM'de dün kabul ettiği Kohl'e, Türkiye'nin sitemini diplomatik bir dille ileten Arınç, "Bizi rencide ettiniz. Başka ülkelerden bunu bekliyorduk ama sizden beklemiyorduk. Üzüntülerimizi hükümetinize iletin" dedi. Ülkesinin tavrını bir Türk atasözü olan "Geç olsun da güç olmasın. Bizim yaptığımız budur" diyerek açıklayan Kohl, "Türkiye'yi rencide etmek istemezdik, ama AB Anayasası referandumlarda reddedildi.Rüzgara karşı piyano çalınmaz." diye konuştu. 


</TEXT>
</DOC>
