<DOC>
<DOCNO> 365211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/astro/index.html </URL>
<DATE> 2005/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yorucu bir gün 
</HEADLINE>
<TEXT>


Özellikle sabah saatlerinde her şey biraz daha yavaş gerçekleşiyor olabilir. Büyük bir enerji birikimi var ancak bunu iyi kullanamayabiliriz. Duygusal çatışmalardan uzak durmak gerekiyor. 
Koç'lar maddi alanda gerçekçi düşünmeye çalışmalı. Birikimleri konusunda ani kararlar vermekten kaçınarak, harcamalarında kontrollü olmalılar. Boğa'lar bir hayli dikkat çekiyorlar. Yeni düşünceler ve girişimler onlar için önemli görünse de, kişisel konular bugün daha fazla uğraş istiyor. İkizler için geçmişle ilgili konular gündemde olacak. Kendilerini baskı altında hissedebilirler. Bu nedenle yakınların desteğini almaya açık olmalılar. Yengeç'ler ortaklaşa konularda başarı için daha fazla emek vermeli. Arkadaşlarla beraberlikler öne çıkarken, onların desteğini de alabilmeliler. Aslan'lar için yeni işler söz konusu olacak. İşe ait konularda şartlara direnmeli ve üstlerle olan ilişkilerinde ölçülü olmalılar. Başak'lar kendilerini yeni konulara odaklamak durumunda. Olası gelişmeler onları eğitimle ilgili planlarını tekrar ele almak zorunda bırakabilir. 
Terazi'ler için koşullar pek iç açıcı görünmese bile, planlarından vazgeçmemeliler. Eşin maddi durumuna ait meseleler onları yorabilir. Duygusal isteklerini ortaya koymakta zorlanacaklar. Akrep'ler evlilikle ilgili konularla ilgilenmek durumundalar. İlişkilerinde daha ılımlı ve yapıcı yanlarını kullanmaları gerekebilir. Yay'lar aynı anda pek çok konuyla ilgililer. İş ortamında onları zorlayıcı şartlara rağmen olumlu değişiklikler yapabilmeliler. Sağlık konusunda özenli olmalılar. Oğlak'lar süregelen temponun ardından, gevşemenin yollarını aramalı. Bu arada çocuklarla ilgili uğraşlar da onları uğraştırabilecek. Kova'lar için tamamlanması gereken pek çok konu var. Eve ait uğraşlar onların canını sıkabilir. Bugün sabırlı olmalılar. Balık'lar iletişim ve hareket yoğunluğu içindeler. Özellikle bugün kardeşlerle ilişkiler dikkat isterken, sözlerine özen göstermeliler. 
</TEXT>
</DOC>
