<DOC>
<DOCNO> 388639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sontur25.html </URL>
<DATE> 2005/10/21/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Mıcır bir yaşamı daha kararttı 
</HEADLINE>
<TEXT>

     Ahmet BAYRAK MUĞLA, DHA 

MUĞLA'nın Ula İlçesi yakınlarında otomobilinin tekerleklerini mıcıra kaptıran öğretim üyesi ölümden döndü. Uçuruma yuvarlanan otomobilden ağır yaralı olarak çıkarılan Muğla Üniversitesi Ula Ali Koçman Meslek Yüksek Okulu öğretim üyesi Yrd. Doç. Dr. Fadime Yılmaz Ersel, Muğla Devlet Hastanesi'nde tedaviye alındı. 
     Ula yakınlarında, Devrant bölgesindeki kaza saat 13.30 sıralarında meydana geldi. Ula Ali Koçman Meslek Yüksek Okulu öğretim üyesi Yrd. Doç. Dr. Fadime Yılmaz Ersel 34 , yönetimindeki 48 EF 635 plakalı otomobilin tekerleklerini viraja girerken mıcıra kaptırdı. 
     Sürücünün direksiyon hkimiyetini yitirmesi nedeniyle savuralan otomobil taklalar atarak yaklaşık 100 metrelik uçuruma yuvarlandı. Otomobili kullanan Yrd. Doç. Dr. Ersel, hurda hale gelen otomobilden ağır yaralı olarak kurtuldu. 
     Emniyet kemerini taktığı için ölümden döndüğü belirtilen öğretim üyesi, 112 Acil servis ambulansıyla Muğla Devlet Hastanesi'ne götürülerek tedaviye alındı. Yoğun bakıma alınan, evli ve bir çocuk annesi Yrd. Doç. Dr. Fadime Yılmaz Ersel'in yaşam mücadelesi verdiği belirtildi. 
     Ula Ali Koçman Meslek Yüksek Okulunda beş yıldan bu yana görev yapan Mantar Yetiştiriciliği Bölümü öğretim üyesi Yrd. Doç. Dr. Fadime Yılmaz Ersel'in öğrencileri, öğretmenlerine kan vermek için hastaneye akın edip uzun kuyruklar oluşturdu. 
     Ula Ali Koçman Meslek Yüksek Okulu Müdürü Mustafa Işıloğlu, Kazanın nedeni mıcır. Her gün biz de bu yoldan gelip gidiyoruz. Karayolları acil önlem almalı. Kazanın ardından ekipler yoldaki mıcırı temizlemek için çalışma yaptı. Yol çalışması yapılırken gerekli önlemle alınmalı'' dedi. Işıloğlu, Yol çizgileri yok, uyarıcı levhalar yok. Yolun kenarlarında mıcırlar sürekli tehlike oluşturuyor'' diye konuştu. Polis, olayla ilgili soruşturma başlattı. 
     
</TEXT>
</DOC>
