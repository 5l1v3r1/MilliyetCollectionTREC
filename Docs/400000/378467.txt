<DOC>
<DOCNO> 378467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sontur24.html </URL>
<DATE> 2005/09/14/ </DATE>
<TIME> 15.35 </TIME>
<AUTHOR>  </AUTHOR>
<HEADLINE>
Bağış yapmayan ailelerin çocukları 1-D sınıfına 
</HEADLINE>
<TEXT>

     Binhan URFALI İSTANBUL, DHA 

İSTANBUL Gazi Mahallesindeki Gazi İlköğretim Okulu’na kaydedilen, ailelerinin bağış yapmadığı çocukların 1-D sınıfına gönderilirken, veliler tepki gösterdi. 
     1-D sınıfındaki 44 öğrenciden 7 yaşındaki Yoldaş Sancar'ın babası, Özcan Sancar, evlerinin hemen yakınındaki Gazi ilköğretim Okulu'na kayıt ettirmek için gittiğinde okul müdürü Cevat Şahin’in kayıt parası ısrarı ile karşılaştığını öne sürdü. 
     Özcan Sancar, müdürün kayıt için 200 YTL, ardından indirim yaptığını’ söyleyerek 150 YTL istediğini öne sürdü. 
     8 aydan bu yana işsiz olan Özcan Sancar bu parayı veremeyeceğini söylediğinde Okul Müdürü Cevat Şahin'in, Çocuğunuzu iyi sınıfa yazdırmam. Sadece okuma- yazma öğrenir, okula öylesine gider- gelir'' sözleri ile karşı karşılaştı. Amatör kamera ile kaydedilen Okul Müdürü Cevat Şahin ile Özcan Sancar arasında şu diyaloglar geçti 
     Veli-Bu ülkenin Başbakanı diyor ki, Vermeyin kayıt parası..’ Alanları da şikayet edin’ diyor. 
     Müdür-Gidin, şikayet edin kardeşim. Ama yarın çocuğun tuvallette enfeksiyon kaptığı zaman gelip bana söyleme, onlar size diyor ki alınmayacak para’, bana diyor ki Bildiğin gibi yap.’ Veli-Yani para vermiyorum diye çocuğumu okutamayacak mıyım 
     Müdür-Okutacaksın, ama sadece okur- yazar olacak. 
     Veli-Yani iyi eğitim alamayak mı 
     Müdür-Mecburen alamayacak.. 
     Özcan Sancar, oğlunun öğrenim göreceği sınıf öğrencilerinin kayıt parası vermeyen ailelerin çocuklarından oluştuğunu anlatırken, şöyle dedi 
     Okul müdürü 44 tane insan var diyor. Bunun 30 tanesi paraları olmadığı için veremeyen insanlar. Bunların geri kalanları da bağışı az veren insanlar. Bu liste gariban listesi, gariban sınıfı yoksullar sınıfı. Müdür bana diyor ki bu parayı vermezseniz çocuğunuz okula sadece gelecek gidecek, okur-yazar olacak. Sonuna kadar çocuğumun hakkını arayacağım, gereken neresiyse müracaat edeceğim.'' 1 D sınıfında okuyan öğrencilerin velilerinden sınıfla ilgili şikayeti olanlar arasında Sametcan’ın annesi Filiz Bakırcı da bulunuyor. Kayıt için kendisinden 100 YTL istendiğini, bu parayı vermediği için oğlunun bu sınıfa yazdırıldığını anlatan Bakırcı, Şu anki sınıftan hiç memnun değilim, ilgilensinler diye bir miktar para vermeyi düşünüyorum. Sınıfa hep romanları toplamışlar onları dağıtabilirler, biz korkuyoruz çocuğun başına birşey gelecek diye akşama kadar burada bekliyoruz'' diye konuştu. 
     Çocuğunu okula para vermediği için geçici kayıt olarak aldıklarını söyleyen Bilgehan Aslantepe adlı veli de, Bu parayı vermeyi düşünmüyorum,sonunda ne olur bilemiyorum'' diye konuştu. 
     Olayla ilgili okula giden DHA ekibinin Müdür Cevat Şahin ve yardımcısı Kamer Güç ile görüşme isteği kabul edilmedi. Ekip yönetim tarafından iddiaların doğruluğunu araştırmak için gittiği okula sokulmadı. 
     
</TEXT>
</DOC>
