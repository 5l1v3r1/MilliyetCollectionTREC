<DOC>
<DOCNO> 353959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun40.html </URL>
<DATE> 2005/06/21/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Şaron ile Abbas Kudüs'te bir araya geldi... 
</HEADLINE>
<TEXT>

     Filistin lideri Mahmud Abbas ile İsrail Başbakanı Ariel Şaron, yaklaşık 4 ay önce ateşkes ilan etmelerinden sonra ilk kez Kudüs'te bir araya geldiler. 
     Şaron ile Kudüs'te özel konutunda kabul ettiği Abbas'ın görüşmesinde, İsrail'in ağustosta Gazze'den çekilme planının ağırlıklı gündem maddesi olması bekleniyor. 
     Görüşmenin, şubat ayında Mısır'da düzenlenen zirvede ilan edilen ateşkesin son dönemde artan ihlallerinin gölgesinde yapılacağına dikkat çekiliyor. 
     Öte yandan, Kudüs'te zirvenin başladığı sırada bir İsrail uçağından Gazze Şeridi'nde terk edilmiş bir binaya iki füze atıldığı haberleri geldi. 
     Filistin İçişleri Bakanlığı sözcüsü, saldırının, İsrail sınırı yakınında Beyt Lahiye mahallesinde düzenlendiğini kaydetti. Sözcü, Filistin güvenlik güçlerinin hızla saldırı bölgesine gittiğini bildirdi. 
     İsrail ordusu tarafından ise saldırıyla ilgili henüz bir açıklama yapılmadı. 
     
</TEXT>
</DOC>
