<DOC>
<DOCNO> 381671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/26/son/sontur14.html </URL>
<DATE> 2005/09/26/ </DATE>
<TIME> 10.20 </TIME>
<AUTHOR>  </AUTHOR>
<HEADLINE>
Cesedin çıkarılışını film gibi izlediler 
</HEADLINE>
<TEXT>

     Neşat DİŞKAYA-Adem GÜVEN DHA 

      İZMİR'in Karşıyaka İlçesi'nde Özgür Öztürk, yönetimindeki otomobille aşırı hız yapınca direksiyon hakimiyetini kaybedip, yol kenarındaki ağaca çarptı. Çarpmanın şiddetiyle metal yığını haline gelen otomobilin içinde sıkışan Öztürk öldü. Yoldan geçen vatandaşlar ise araçlarını durdurup, Öztürk'ün cesedinin otomobilden çıkartılması çalışmalarını izledi. 
     Kaza, bugün saat 01.30 sıralarında Altınyol Turan mevkiinde meydana geldi. Yönetimindeki 35 AR 2038 plakalı otomobille Konak'tan Karşıyaka yönüne giden 29 yaşındaki Özgür Öztürk, aşırı hız ve dikkatsizlik sonucu direksiyon hakimiyetini kaybedince, yol kenarında bulunan ağaca çarptı. Çarpmanın etkisiyle metal yığını haline gelen otomobilin içinde sıkışan Öztürk olay yarında can verdi. Kaza yerine gelen polis ekipleri Öztürk'ün cesedini çıkaramayınca itfaiyeden yardım istedi. İtfaiyenin AKS ekipleri, hurdaya dönen otomobilin içinden Öztürk'ün cesedini çıkartmak için çalışmalara başladı. Yaklaşık iki saatlik çabalarla otomobilin üst kısmı kesildikten sonra vucudu parçanan Öztürk'ün cesedi çıkarabildi. 
     
     FİLM GİBİ SEYRETTİLER 
     Yoldan geçen vatandaşlar ise kazayı görünce araçlarını kenara parkedip, film izler gibi cesedin çıkartılması çalışmalarını seyretti. Bazıları kameralı cep telefonlarıyla tanınmayacak hale gelen otomobilin fotoğrafını çekti. Meraklı vatandaşların kurtarma çalışmalarını izlemek için yol kenarına park ettikleri araçlar uzun kuyruklar oluşturup, uyarılara rağmen yerlerinden kaldırılmayınca trafik ekipleri ceza kesti. 
     
     OTOMOBİL KİRALIK 
     Otomobilden parçalar halinde çıkarılan Özgür Öztürk'ün cesedi Adli Tıp Kurumu'na götürüldü. Polis yaptığı araştırmada, Öztürk'ün kullandığı otomobilin Karşıyaka'da bir Rent A Car şirketinden kirlandığını belirledi. Ekipler, henüz ne iş yaptığı belirlenemeyen Özgür Öztürk'ün ailesine uluşmak için çalışma başlattı. Kaza ile ilgili soruşturmanın sürdürüldüğü belirtildi. 
     
</TEXT>
</DOC>
