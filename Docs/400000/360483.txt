<DOC>
<DOCNO> 360483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/12/son/sontur09.html </URL>
<DATE> 2005/07/12/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Aşiret düğününde dolarlar havada uçuştu 
</HEADLINE>
<TEXT>

     İSTANBUL, DHA 
     

      ŞANLIURFA'nın Siverek İlçesi'ndeki Şednad aşiretinden İbrahim Kırmızı, Karakeçili aşiretinden Dilek Ayyıldız ile İstanbul'da evlendi. Binlerce doların havada uçuştuğu çiftin düğününde takı kuyruğuna giren davetliler, geline 40 kilo ağırlığında ziynet eşyası taktı. 
     İstanbul'da bir otelde düzenlenen aşiret düğününe Şednad ve Karakeçili aşireti mensupları ile iş ve sanat dünyasından da davetliler katıldı. Renkli görüntülerin yaşandığı düğünde İbrahim-Dilek Kırmızı çiftine takı takmak için davetliler uzun kuyruk oluşturdu. Gelin Dilek hanım takılan ziynet eşyalarını taşıyamaz hale gelince takılar torbalara konuldu. Memithan Aşireti’nin lideri ve damadın kirvesi İmam Altun'un oğlu Kenan Altun’un 10 bin dolar değerinde altın taktığı düğünde toplam 40 kiloya yakın altın taldığı öğrenildi. 
     Bayhan ve Güler Işık, seslendirdikleri parçalarla davetlileri coşturdu. Kenan Altun sahnede oynarken aşiret üyeleri başından dolar yağdırdı. Düğündeki davulcular saçılan paraları toplamakta bile zorlandı. Düğünde yerden 50 bin doların toplandığı belirtildi. 
     Karakeçili Aşireti’nin 35 bin ve Şednad Aşireti’nin ise 20 bin nüfusa sahip olduğu öğrenildi. 
     
</TEXT>
</DOC>
