<DOC>
<DOCNO> 388110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/20/guncel/gun03.html </URL>
<DATE> 2005/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar'ın ima ettiği işadamı Torun çıktı 
</HEADLINE>
<TEXT>


NEDİM ŞENER 

DYP Genel Başkanı Mehmet Ağar'ın önceki gün açıkladığı, can güvenliğinin tehdit edilmesi sonucu 'bazı kişilere para vermek zorunda kalan' AKP'ye yakın işadamının, Torunlar Gıda'nın sahibi Mehmet Torun olduğu ortaya çıktı. 
İstanbul Emniyet Müdürlüğü ve Adliye'ye yansıyan gelişmelere göre 1998'de Mehmet Torun ile Mersin Serbest Bölge'de ortak iş yapan Diyarbakırlı Çatuklar Gıda'nın sahipleri, daha sonraki yıllarda işlerinin kötüye gitmesinden sorumlu tuttukları Torun'a bir mektup yazarak 20 milyon doları verdikleri tarihte ödemesini istedi. Çatuklar, ciddiye almayan Torun'a bir kez de noter ihtarnemesi çekti. 

'Mesajı aldın mı ' 
Bu talebe de olumsuz yanıt veren Torun'un işyeri, geçtiğimiz eylül ayında kurşunladı. Torun'u arayan bazı kişiler de "Mesajı aldın mı " diye tehditte bulundu. Şik yet üzerine harekete geçen polisin gözaltına aldığı 3 zanlı, delil yetirsizliğinden serbest bırakıldı. 
DYP'li milletvekili Mehmet Tatar, Torun'u ziyaret ederek, "Neden bu adamların parasını vermiyorsun " dedi. Torun, konuyu DYP Genel Başkanı Ağar'a aktardı. Ağar'da önceki akşam DYP'nin eski milletvekillerinden Nafiz Kurt'un verdiği iftarda, İstanbul'da yasadışı çıkar gruplarının etkinliğini anlatırken, isim vermeden AKP'ye yakın bir iş adamının kendisine geldiğini ve tehdit edildiğini anlattığını açıkladı. 
Torun, Star medya grubu ihalelerine de katılmıştı. 


</TEXT>
</DOC>
