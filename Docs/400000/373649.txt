<DOC>
<DOCNO> 373649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/29/guncel/gun06.html </URL>
<DATE> 2005/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'nın eylem şifresi 'Düğün' 
</HEADLINE>
<TEXT>


Suriye uyruklu PKK'lı Bruh'un üzerinden şifreler çıktı. PKK'nın 'maç', 'düğün', 'berber dükk nı', 'sahildeki kızlar' şifreleri belirlendi 

TEKİN ATAY Trabzon 

Trabzon'da önceki akşam yakalanarak jandarmaya teslim edilen "Çektar" kod adlı Suriye uyruklu Muhammed Bruh'un üzerinden, PKK'nın iç haberleşmede kullandığı şifreler çıktı. Örgütün eylemler için "maç" veya "düğün" şifrelerini kullandığı belirlendi. 
Maçka'da 21 - 22 Ağustos'ta güvenlik güçleriyle girdikleri çatışmada 1 arkadaşı öldürülen, 1 arkadaşı da yakalanan Bruh'un 26 sorgusu sürüyor. Bruh'un üzerinde bulunan şifrelerde teröristlerin, bazı buluşma yerlerini "Berber dükk nı" diye adlandırdığı, tehlike hissettikleri durumlarda birbirlerini "sahildeki kızlar" sözüyle uyardığı saptandı. 
Örgüte 11 yıl önce katıldığı belirlenen Bruh, Kuzey Irak'taki Kandil Dağı'nda özellikle patlayıcılar konusunda sıkı eğitimden geçirildiklerini söyledi. 

Halk desteği yok 
PKK'nın Karadeniz'deki yapılanmasını sağlamak amacıyla 6 kişilik gönüllü bir grup oluştuğunu ve 12 Haziran'da Bingöl'den hareketle, Gümüşhane'nin Kelkit ilçesine sızdıklarını, daha sonra Gümüşhane kent merkezine geçtiklerini anlatan Bruh, 3 arkadaşının burada kaldığını anlattı. 2 arkadaşıyla Trabzon'a geçtiklerini söyleyen Bruh, öldürülen terörist Mesut İsa'nın, arazinin örgütsel yapılanma açısından uygun olduğunu, ancak çok sayıda grubun bölgede barınmasının ve halk desteğinin mümkün olmayacağını belirten rapor hazırlayarak, örgüt yöneticilerine sunduğunu belirtti. 
Bruh, katıldığı bazı eylemleri de itiraf etti. 




</TEXT>
</DOC>
