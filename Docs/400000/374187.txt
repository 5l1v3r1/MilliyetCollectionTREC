<DOC>
<DOCNO> 374187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/30/son/sontur34.html </URL>
<DATE> 2005/08/30/ </DATE>
<TIME> 17.00 </TIME>
<AUTHOR>  </AUTHOR>
<HEADLINE>
Seken kurşun can aldı... 
</HEADLINE>
<TEXT>

     Bartın’da muhtarı ateş ederek yaralayan kişinin, seken kurşunla yoldan geçen kadının ölümüne yol açtığı öne sürüldü. 
     İddiaya göre, merkez ilçeye bağlı Ağdacı Köyü Muhtarı Ersin Ok, Kemerköprü Mahallesi’ndeki Şadırvan Cami avlusu yakınında karşılaştığı N.P. ile henüz belirlenemeyen nedenle tartıştı. 
     Tartışmanın kavgaya dönüşmesi sonucu, N.P, üzerinde taşıdığı ruhsatsız tabancayla ateş ettiği Muhtar Ok’u ayağından yaraladı. Bu sırada, yerden seken kurşunlardan biri eşi ve çocuklarıyla alışverişten döndüğü bildirilen Havva Erbil’in 32 boynuna isabet etti. 
     Erbil ve Ok, Bartın Devlet Hastanesi’ne kaldırıldı. Ameliyata alınan Erbil yaşamını yitirdi, muhtar ise Zonguldak Karaelmas Üniversitesi Tıp Fakültesi Hastanesi’ne sevk edildi. 
     Erbil’in eşi İmran Erbil, çocuklarıyla birlikte alışverişten döndükleri sırada eşinin birdenbire yere yığıldığını ve kanlar içinde kaldığını, halen olayın şokunu yaşadığını söyledi. 
     N.P’nin gözaltına alındığı olayla ilgili soruşturma sürüyor. 
     
</TEXT>
</DOC>
