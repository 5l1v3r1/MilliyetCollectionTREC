<DOC>
<DOCNO> 397454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas04.html </URL>
<DATE> 2005/11/23/ </DATE>
<TIME> 09.05 </TIME>
<AUTHOR>  </AUTHOR>
<HEADLINE>
Bu karıncalar pek 'akıllı' 
</HEADLINE>
<TEXT>

     İngiltere'de yapılan bir araştırma, Firavun karıncalarının Monomorium pharaonis , türdeşlerinin yiyecek ya da suyun olmadığı yerlere boş yere gitmelerini engelleyebildiklerini ortaya koydu. 
     Nature dergisinde yayımlanan makalede, firavun karıncalarının nereden su ya da yiyecek bulunacağıyla ilgili 'olumlu' feromonlarla bir böcek türünün, kendi bireyleri arasında haberleşmelerinde kullandıkları koku iletişim kurduklarının daha önceden de biliniyordu. Ancak yapılan araştırma bu karıncaların, türdeşlerinin gereksiz bir yola girmelerini engellemek için 'olumsuz' feromonlar yaydıklarını da ortaya çıkardı. 
     Sheffield üniversitesinden Elva Robinson başkanlığındaki araştırmacılar, ortalama 3 milimetre boyundaki firavun karıncalarının, türdeşlerinin gereksiz bir yola girerek boş yere yorulmamaları için, birçok yöne ayrılan yol ağızları gibi bazı kritik noktalara koku bıraktıklarını belirledi. 
     
     Levha benzetmesi 
     Araştırmacılar, havayla yayılan kokunun, insanlar için sapaklardan önce yol kenarına yerleştirilen levhalar gibi karıncaların önceden birbirlerini uyarmalarını sağladığını da kaydettiler. 
     
</TEXT>
</DOC>
