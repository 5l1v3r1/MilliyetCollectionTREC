<DOC>
<DOCNO> 395329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/siyaset/siy06.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüce Divan'da Konya çelişkisi 
</HEADLINE>
<TEXT>


TÜRKER KARAPINAR Ankara 


Eski Enerji ve Tabii Kaynaklar bakanları Cumhur Ersümer ile Zeki Çakan'ın Yüce Divan'da yargılandıkları davada, Konya elektrik dağıtım ihalesini kazanan konsorsiyumun ortakları olan tanıklar arasında "Ersümer devreye girdi, girmedi" çelişkisi yaşandı. Duruşmaya, Ersümer'in Esenboğa Mobil Santralı ihalesinde komisyon üzerinde baskı kurduğu iddiasıyla ilgili olarak tanıklık yapması istenen işadamı Turgay Ciner gelmedi. TEDAŞ Konya işletmesiyle ilgili konsorsiyumun ortakları Cevdet Çavuşoğlu, "Ortağım Ahmet Yıldız, ihaleyi kazanmamıza rağmen bakanlığın Konya'daki Rahim Özkaymak'ın firmasıyla ortak olmamamız halinde ihalenin gerçekleşmeyeceğini belirttiğini söyledi" dedi. Selahattin Ural da, "Özkaymak'ın firmasının dahil edilmesi konusunda bir baskı olmadı" diye konuştu. Duruşma Yıldız'ın polis zoruyla getirilmesine, Ciner'in tekrar çağrılmasına karar verilerek ertelendi. 



</TEXT>
</DOC>
