<DOC>
<DOCNO> 369341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/12/son/sontur12.html </URL>
<DATE> 2005/08/12/ </DATE>
<TIME> 11.35 </TIME>
<AUTHOR>  </AUTHOR>
<HEADLINE>
Alacağını isteyen kişinin kulağını ısırdı... 
</HEADLINE>
<TEXT>

     Bitlis'in Güroymak İlçesi'nde bir borçlu, aldığı mandanın parasını isteyen kişinin kulağını ısırarak, kopardı. 
     AA muhabirinin aldığı bilgiye göre, ilçenin Gölbaşı Beldesi'nde oturan Cuma Kardaş, manda sattığı Yakup Dinç'ten alacağını isteyince aralarında tartışma başladı. Tartışmanın kavgaya dönüşmesi sonucu borçlu Yakup Dinç, alacaklı Cuma Kardaş'ın sağ kulağını ısırarak, kopardı. 
     Güroymak Devlet Hastanesi'nde tedavi altına alınan Cuma Kardaş'ın kopan kulağı, olay yerinde bulunarak hastaneye getirildi. İlk müdahalesi burada yapılan Kardaş, kulağının dikilmesi için Diyarbakır Dicle Üniversitesi Tıp Fakültesi'ne sevk edildi. 
     Yetkililer, Borçlu Yakup Dinç'in gözaltına alındığını, olayla ilgili soruşturmanın devam ettiği bildirdiler. 
     
</TEXT>
</DOC>
