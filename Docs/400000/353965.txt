<DOC>
<DOCNO> 353965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/21/son/sondun46.html </URL>
<DATE> 2005/06/21/ </DATE>
<TIME> 18.10 </TIME>
<AUTHOR>  </AUTHOR>
<HEADLINE>
Fransa-İngiltere gerginliği artıyor... 
</HEADLINE>
<TEXT>

     Fransa Başbakanı Dominique de Villepin, Brüksel'deki AB zirvesinin başarısız geçmesi konusunda İngiltere Başbakanı Tony Blair'i suçladı. 
     Dominique de Villepin, mecliste yaptığı konuşmada, ''İngiltere'nin tarım politikaları konusunda taviz vermeyi reddettiğini ve tarım sübvansiyonları ile geri ödemeler konusunda hatalı bir kıyaslama yaptığını'' ileri sürdü. 
     ''İki konunun birbirleriyle ilişkisi olmadığını'' kaydeden Villepin, ''Brüksel zirvesi bir başarısızlıktı. Neden Öncelikle İngiltere Avrupa bütçesi konusunda bütün müzakereleri reddetti'' dedi. 
     Villepin, İngiltere'nin AB tarım sübvansiyonlarına karşı, AB'den aldığı geri ödemeleri müzakere etmesini eleştirdi. 
     
</TEXT>
</DOC>
