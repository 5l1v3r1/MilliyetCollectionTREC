<DOC>
<DOCNO> 395256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sontur46.html </URL>
<DATE> 2005/11/15/ </DATE>
<TIME> 15.00 </TIME>
<AUTHOR>  </AUTHOR>
<HEADLINE>
Yüksekova'da polisle göstericiler arasında gerginlik 3 ölü 
</HEADLINE>
<TEXT>

     HAKK Rİ’nin Şemdinli İlçesi'nde bir hafta önce 2 kişinin öldüğü 13 kişinin yaralandığı bombalamayla tırmanan olayların ardından bugün de Yüksekova İlçesi savaş alanına döndü. Şemdinli olaylarını proesto eden yaklaşık 3 bin kişinin gösterisine polis müdahale edince çatışma çıktı, olaylarda 3 kişi öldü, 4'ü polis 10 kişi yaralandı. Sokak aralarında saatlerce devam eden çatışmada taş yağmuruna tutulan polis silah kullandı. Olaylarda göstericiler 2 panzeri devirdi, 1 sağlık ocağını ateşe verdi. Halk evlerine kapanırken, ilçenin her tarafından duyulan silah sesleri saatlerce devam etti. 
     Hakkari Valisi Erdoğan Gürbüz, Yüksekova İlçesi’nde meydana gelen olaylarda 1’i ağır 4 polis memurunun yaralandığı söyledi. 
     Gürbüz, gazetecilere yaptığı açıklamada, ilçede DEHAP İL Teşkilatı’nca yapılan basın açıklamasından sonra toplanan göstericilerin güvenlik güçlerine molotofkokteyli ve taşla saldırması üzerine gerginlik çıktığını belirtti. 
     Olaya müdahale eden güvenlik güçlerine ait bir panzerin devrildiğini dile getiren Gürbüz, "Olaylarda 1’i ağır 4 polis memuru yaralandığı yönünde bilgiler geliyor. Durumu ağır olan polis memuru helikopterle Van’a sevk edildi" diye konuştu. 
     
     OLAYIN GELİŞİMİ 

     DEHAP İl Binası önünde toplanan bir grup gösterici, Şemdinli İlçesi’ndeki olayları protesto etmek için basın açıklaması yaptı. Açıklamanın ardından, grupta bulunanlardan bazıları güvenlik güçlerine taşlarla saldırdı. 
     Güvenlik güçlerinin grubu dağıtmak için göz yaşartıcı gaz kullandığı ve havaya ateş açtığı öğrenildi. Olaylarda, bir panzerin grubun taşlaması sonucu devrildiği, bazı işyerlerinin camlarının kırıldığı kaydedildi. 
     . 

     
</TEXT>
</DOC>
