<DOC>
<DOCNO> 363142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur05.html </URL>
<DATE> 2005/07/21/ </DATE>
<TIME> 09.30 </TIME>
<AUTHOR>  </AUTHOR>
<HEADLINE>
Yargıtay Kadının çeyizi kişisel eşyasıdır 
</HEADLINE>
<TEXT>

     Yargıtay, çeyizi kadının kişisel eşyası olarak nitelendirdi. 
     Ö.T. ve İ.T. boşanma kararı verdi. Ancak, boşanmadan önce ayrı yaşamaya başlayan Ö.T. ve İ.T. eşyaları paylaşamayınca mahkemelik oldular. 
     Ö.T., evliliğinin başlangıcında kocasının evine götürdüğü çeyiz eşyaları ile düğünde takılan takıları ve kişisel eşyalarının iadesi talebiyle, Meriç Asliye Hukuk Mahkemesi’ne başvurdu. Eşyaların boşanma ile beraber istenebileceğini belirten mahkeme, boşanma tamamlanmamış olmasa da kadının ihtiyaçlarına yetecek eşyaların kendisine tahsis edilmesine karar verdi. 
     
     TAKI VE ÇEYİZ KİŞİSEL EŞYA 

     Davanın temyiz edilmesi üzerine, dosya Yargıtay’a taşındı. Yargıtay 2’nci Hukuk Dairesi, mahkemenin gerekçesini doğru bulmazken, çeyiz eşyaları ve düğün takılarının kadının "kişisel eşyası" olduğuna karar verdi. 
     Yargıtay, eşyaların aynen iadesine, bunun mümkün olmaması halinde tesbit edilecek bedellerinin kocadan yasal faiziyle tahsil edilmesini de benimsedi. 
     
     BİLEZİKLER DE KİŞİSEL EŞYA 

     Daire, daha önceki kararlarında da bilezikleri kişisel eşya olarak değerlendirmişti. Yargıtay 2’nci Hukuk Dairesi, bilezikleri kadının "kişisel malı" olarak değerlendirmiş ve zor alımı ya da paylaşımının mümkün olmadığını bildirmişti. 

ANKA 

     
</TEXT>
</DOC>
