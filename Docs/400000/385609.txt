<DOC>
<DOCNO> 385609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/10/son/sonyas08.html </URL>
<DATE> 2005/10/10/ </DATE>
<TIME> 09.15 </TIME>
<AUTHOR>  </AUTHOR>
<HEADLINE>
Alnında nal iziyle yaşayacak 
</HEADLINE>
<TEXT>

     Fatih KARAÇALI DHA 

      ADANA’da çayırda otlayan atla oynamayak isteyen 10 yaşındaki Şükrü Erbil, huysuzlaşan atın gazabına uğradı. 
     Merkez Seyhan İlçesi’ne bağlı Sarıhamzalı Köyü’nde oturan Şükrü Erbil, köyün yakınlarındaki hipodromdan, otlaması için çayıra çıkartılan atlarla oynamak istedi. Atların etrafında bir süre koşturan çocuk, sahibi ve bakıcısından başka kimseyi yanına yaklaştırmayan yarış atlarını huzursuz etti. Huysuzlaşan atın kişnemesi ve sağa sola koşturmasına aldırmayan Erbil biraz daha yaklaşınca, bir atın savurduğu çiftenin alnına isabet etmesiyle yere düşerek kendinden geçti. Yaralı çocuk ilesi tarafından Adana Devlet Hastanesi’ne kaldırıldı. Beyin filmi çekilen Şükrü Erbil’in Sağlık durumunun iyi olduğu bildirildi. 
     Hastanede gözlem altına alınan Erbil'in alnında oluşan nal izinin, ömür boyu kalabileceği belirtildi. 
     
</TEXT>
</DOC>
