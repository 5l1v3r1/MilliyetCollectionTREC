<DOC>
<DOCNO> 356365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sontur21.html </URL>
<DATE> 2005/06/28/ </DATE>
<TIME> 12.20 </TIME>
<AUTHOR>  </AUTHOR>
<HEADLINE>
SSK Kurul raporları geçerli... 
</HEADLINE>
<TEXT>

     Çalışma ve Sosyal Güvenlik Bakanlığı, SSK sağlık tesislerinde düzenlenen kurul raporların, süresi bitimine kadar geçerli olduğunu bildirdi. 
     Bakanlıktan konuya ilişkin yapılan yazılı açıklamada, son günlerde bazı basın yayın organlarında, SSK sağlık tesislerinde düzenlenen raporların, 15 Haziran tarihi itibariyle geçirliliğini yitirdiği şeklinde haberler yer aldığı anımsatıldı. 
     Açıklamada, SSK’lı vatandaşların mağduriyetine yol açan bu haberler üzerine Çalışma ve Sosyal Güvenlik Bakanı Murat Başesgioğlu’nun talimatıyla, SSK Yönetim Kurulu tarafından, "SSK’lı vatandaşların kurul raporlarının süresi bitimine kadar geçerli olduğuna ilişkin" bir karar alındığı kaydedildi. 
     Kararın bir genelge ile tüm SSK il müdürlüklerine gönderildiği ifade edilen açıklamada, genelgede ayrıca, SSK’lılar için ilaç muafiyet raporlarının üniversite hastanelerinde de düzenlenebileceğinin belirtildiği bildirildi. 
     
</TEXT>
</DOC>
