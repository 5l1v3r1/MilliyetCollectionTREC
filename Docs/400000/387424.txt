<DOC>
<DOCNO> 387424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/17/son/sontur22.html </URL>
<DATE> 2005/10/17/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
ADSL'de öğrenci-öğretmen promosyonunun süresi uzaltıldı 
</HEADLINE>
<TEXT>

     Türk Telekom, Öğrenci-Öğretmen ADSL Promosyonu’nun süresinin 15 Kasım 2005’e kadar uzatıldığını bildirdi. 
     Türk Telekom’dan yapılan yazılı açıklamada, 21 Haziran 2005-15 Ekim 2005 arasında uygulanan promosyonun süresinin, yoğun ilgi nedeniyle 15 Kasım 2005’e kadar uzatıldığı belirtildi. 
     Türkiye sınırları içerisindeki ilk, orta ve yükseköğretim kurumlarında okuyan öğrenciler, öğretmenler, eğitim mensupları ile emeklilerine yönelik promosyondan faydalanmak isteyenler, 15 Kasım 2005’e kadar 256 Kbps limitli veya limitsiz tarife paketlerinden 
     birini seçerek ADSL abonesi olabilecek. 
     Bu müşterilerden ADSL bağlantı ücreti ve bir aylık kullanım bedeli talep edilmeyecek. Ayrıca limitli tarife seçen kullanıcılardan ilk bir ay kota aşım ücreti de alınmayacak. 
     Promosyon, ADSL altyapısının bulunduğu ve ADSL hizmetlerinin verildiği yerlerle sınırlı olacak. 
     Promosyondan yararlanarak ADSL abonesi olmak isteyenler, gerekli belgelerle 15 Kasım 2005’e kadar telefonlarının bağlı bulunduğu Telekom müdürlüğüne veya ADSL Çözüm Ortağı Firma bayilerine başvurabilecekler. Promosyon hakkında ayrıntılı bilgi, "www.turktelekom.com.tr" web adresinden ve "444 1 444" Müşteri Hizmetleri hattından alınabilecek. 
     
</TEXT>
</DOC>
