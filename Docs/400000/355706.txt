<DOC>
<DOCNO> 355706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/26/son/sonyas03.html </URL>
<DATE> 2005/06/26/ </DATE>
<TIME> 13.05 </TIME>
<AUTHOR>  </AUTHOR>
<HEADLINE>
"Levirat" ve "Sororat" evliliklerde aile baskısı etkili oluyor... 
</HEADLINE>
<TEXT>

     Güneydoğu Anadolu Bölgesi'nde ''Levirat'' ve ''Sororat'' evliliği yapan 45 çift üzerinde yapılan araştırmada, bu tür evliliklerin çoğunluğunun aile ve çevre baskısıyla yapıldığı belirlendi. 
     Kanada Toronto Üniversitesi Öğretim Üyesi Prof. Dr. Aysan Sever ile Dicle Üniversitesi Öğretim Üyesi Yrd. Doç. Mazhar Bağlı, Diyarbakır, Şanlıurfa ve Mardin'de Levirat dul kadının ölmüş kocasının erkek kardeşi ile evlenmesi evlendirilmesi ve Sororat karısı ölen erkeğin baldızı ile evlenmesi evlendirilmesi evliliği yapmış 45 çift üzerinde bir araştırma yapıldı. 
     Bir erkek veya kadın öldüğünde geride kalan eş ve çocuklarına iyi bakılması, aile bütünlüğünün bozulmaması için bu tür evliliklerin yaptırıldığı belirlenen araştırmada, bu evliliklere ailelerin karar verdiği ortaya çıktı. 
     Araştırmada, kökeninin Museviliğe dayandığı bildirilen ve genellikle köylerde, eğitim ve gelir düzeyi daha düşük bireyler arasında yapılan ''Levirat'' ve ''Sororat'' tipi evliliklerle ilgili su sonuçlara ulaşıldı 
     ''Dar çerçeveli toplumlarda eşleri ölen kadınların başka bir erkekle evlenmesi hoş karşılanmaz. Bundan dolayı da kadının ailede kalması sağlanmaya çalışılır. 45 çiften sadece yüzde 13'ü evliliği kendi isteğiyle yaptığını belirtmiştir. Diğerlerinde aile ve akrabaların kararı etkili olmuştur. Evlilik yapan çiftlerin yüzde 40'nın görüşü dahi alınmamıştır. Kadınların, erkeklerden daha çok baskıya maruz kaldığı görülmüştür. İsteğe ve gönül rızasına dayalı olmayan bu evliliklerden, normal bir evlilikten beklenen işlevler de beklenmemektedir.'' 
     
</TEXT>
</DOC>
