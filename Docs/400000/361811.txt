<DOC>
<DOCNO> 361811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/17/spor/bbas.html </URL>
<DATE> 2005/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef Bodiroga 
</HEADLINE>
<TEXT>



Yeni bir yapılanma içine giren Ülkerspor transfer atağını sürdürüyor. Ömer Onan, Cüneyt Erden, Bekir Yarangüme, Hollman ve Mirsad Türkcan'ı renklerine bağlayan Turuncu - Yeşilliler, teklif götürdüğü İbrahim Kutluay'dan sonra Bodiroga ile de transferi için görüştü. Yakın arkadaşı İbrahim'in düğünü dolayısıyla İstanbul'a gelen Sırp yıldıza Ülker yönetimi, cazip bir teklif yaptı. Barcelona'dan ayrılan Bodiroga'yı Panathinaikos ve D.Moskova da istiyor. Bu arada Ülker'in teklif götürdüğü İbrahim'in de kararını balayından sonra vereceği bildirildi. 

Çeyrek final garanti 

22. Avrupa Genç Erkekler Basketbol Şampiyonası finallerinde D Grubu'nda yer alan Türkiye, ikinci maçında Polonya'yı 83 - 54 yenerek çeyrek finale kalmayı garantiledi. Ay - Yıldızlı ekibimiz, Sırbistan - Karadağ'ın başkenti Belgrad'da oynanan karşılaşmanın ilk yarısını da 43-33 önde bitirdi. 


</TEXT>
</DOC>
