<DOC>
<DOCNO> 365309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/29/son/sondun06.html </URL>
<DATE> 2005/07/29/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Basayev Çeçen soykırımı devam ettiği sürece yeni Beslanlar olabilir 
</HEADLINE>
<TEXT>

     Çeçen lider Şamil Basayev, ''Çeçen soykırımı devm ettiği sürece yeni Beslanlar olabilir'' dedi. 
     ABC televizyonunun ''Nightline'' adlı programında bir Rus gazeticinin sorularını yanıtlayan Basayev, Beslan benzeri saldırıların tekrarlanma olasılığının bulunup bulunmadığı konusunda, ''Tabii ki olabilir. Çeçen soykırımı devam ettiği sürece herşey olabilir'' dedi. 
     Kuzey Osetya'daki Beslan kentinde 3 Eylül 2004'te, 186'sı çocuk 330 kişinin ölümüyle sonuçlanan rehin alma eyleminin sorumluluğunu üstlenmeyen Basayev, geçerli ve kabul edilebilir metodlar kullandığını, kendisinin veya mücahidlerinin çocuk öldürmediğini söyledi. 
     Beslan saldırısının, binlerce Çeçen çocuğunun, kadınının ve yaşlılarının ölümünü engellemek amacıyla düzenlendiğini belirten Basayev, terör veya başka birşeyle değil, sömürgecilikle savaştıklarını kaydetti. 
     Basayev, kendisinin, kötü bir adam, bir haydut, bir terörist olabileceğini, ancak Rusların da aynı konumda olduğunu savundu. 
     Çeçen lider, ''Tamam. Ben bir teröristim. Peki onlara ne demeli Eğer onlar anayasal düzenin koruyucularıysa, teröristlerle mücadele ediyorlarsa, tükürürüm tüm anlaşmaların ve iyi kelimelerin üzerine. Terörist olan Ruslar. Bağımsızlığımız için savaş veriyoruz'' dedi. 
     
</TEXT>
</DOC>
