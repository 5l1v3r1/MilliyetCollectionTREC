<DOC>
<DOCNO> 386835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/15/guncel/gun11.html </URL>
<DATE> 2005/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazar biyografileri İngilizce yayımlandı 
</HEADLINE>
<TEXT>



İhsan Işık tarafından hazırlanan "Türkiye Yazarlar Ansiklopedisi", Elvan Yayınları tarafından "Encylopedia of Turkish Authors" adıyla İngilizce yayımlandı. 
Daha önce Türkçe olarak yayımlanan çalışma, Kültür ve Turizm Bakanlığı tarafından dünyadaki milli kütüphanelere ve üniversite kitaplıklarına ulaştırılacak. 
24. İstanbul Kitap Fuarı kapsamında geçtiğimiz pazartesi düzenlenen "Türk Edebiyatının Dünyaya Tanıtımı" konulu panelde "Encylopedia of Turkish Authors" tanıtıldı ve Kültür ve Turizm Bakanlığı'nca yürütülen, Türk edebiyatını dünya dillerine çevirmeyi amaçlayan TEDA projesi anlatıldı. 
Edebiyat tarihçisi Prof. Dr. Orhan Okay'ın yönettiği panele eleştirmen Doğan Hızlan, yazar eleştirmen Ömer Erdem, Kültür ve Turizm Bakanlığı Müsteşarı Prof. Dr. Mustafa İsen ve TRT Eğitim ve Kültür Daire Başkanı Ömer Erdem konuşmacı olarak katıldı. 


</TEXT>
</DOC>
