<DOC>
<DOCNO> 365996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/01/yasam/yas06.html </URL>
<DATE> 2005/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İç çamaşırı mağazasına boyalı saldırı 
</HEADLINE>
<TEXT>


BELMA ALTUNCU İstanbul DHA 

İstanbul'un Fatih ilçesinde bir iç çamaşırı mağazasının vitrini, kimliği belirsiz kişiler tarafından boyandı. Kocamustafapaşa Seyit Ömer Mahallesi Vezir Caddesi üzerindeki mağazasında kadın iç çamaşırı satan Ayşegül Gerçil'in vitrinindeki kadın manken fotoğrafları, düzenlenen boyalı saldırı ile kapatıldı. Bir süredir imzasız tehdit mektupları aldığını da belirten Gerçil, şunları söyledi "Mektuplar dükk n kapısının altından atılıyor. Bana tabelayı indirmem söyleniyordu. 'Günaha giriyorsunuz' diyorlardı. Ayrıca eşime de çevreden baskı yapanlar oluyordu. Biz burada manavlık yapsak oradaki malları teşhir ederiz. Çamaşır sattığımız için de bunları teşhir ediyoruz." 


</TEXT>
</DOC>
