<DOC>
<DOCNO> 364749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonspo04.html </URL>
<DATE> 2005/07/27/ </DATE>
<TIME> 00.00 </TIME>
<AUTHOR>  </AUTHOR>
<HEADLINE>
Güneş Pozisyon yokken gol yerseniz böyle olur 
</HEADLINE>
<TEXT>

     
     Ömür AVCI LARNAKA, DHA 
     
TRABZONSPOR Teknik Direktörü Şenol Güneş maçtan sonra yaptığı açıklamada, takımın 10 kişi kalmasının ve hava sıcaklığının futbolcuları etkilediğini ifade ederek, rövanşta turu geçecek güçlerinin olduğunu söyledi. 
     Güneş, karşılaşmaya iyi başladıklarını söyleyerek, Maçın başında fazla pozisyon bulduk, ama kötü bitirdik. Rakipten üstün anlarımız daha fazlaydı. Pozisyon zenginliğimiz vardı. 10 kişi kaldık, ama maçta ağırlığımız oldu. Konsantrasyonumuzu oyunun tamamına yayamadık. Belli bölümlerde hatalar yaptık. Rakip de bunları iyi kullandı. 10 kişi kalmamız ve hava sıcaklığı bizi etkiledi. Rakibimiz, saha ve hava şartlarını iyi kullandı. İlk yarıda gol atsaydık, oyuncu kaybetmeyebilirdik. Futbolda büyük, küçük yok. Bu nedenle skor onlar için avantaj, bizim için dezavantaj. Ama rakibi yenecek ve turu geçecek gücümüz var. Şartlar ne olursa olsun, 3-1 kaybetmememiz gerekiyordu. Pozisyon yokken rakipten gol yerseniz, sonuç böyle olur. Bireysel hatalarımız bu maçta fazlaydı. Skor iyi olsa da, Fatih'i maçın bir bölümünde oynatmayı düşünüyordum.'' diye konuştu. 
     Anorthosis Teknik Direktörü Temur Ketsbaia ise, maçın ilk 15 dakikasında Trabzonspor'un iyi mücadele ettiğini söyleyerek, Allah'tan o dakikalarda gol yemedik. Yattara'nın atılması bizim için tabiki avantajdı. Ama ilk golü eşit sayıda oyuncuyla oynaren bulduk.'' dedi. 
     
</TEXT>
</DOC>
