<DOC>
<DOCNO> 356939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/30/son/sondun32.html </URL>
<DATE> 2005/06/30/ </DATE>
<TIME> 14.00 </TIME>
<AUTHOR>  </AUTHOR>
<HEADLINE>
Akayev'in kızına meclis yolu kapandı 
</HEADLINE>
<TEXT>

     Kırgızistan Yüksek Mahkemesi, devrik lider Askar Akayev'in kızı Bermet Akayeva'nın, milletvekilliğinin iptaline ilişkin itirazını reddetti. 
     Akayeva'nın, 1 Mayıs İlçe Mahkemesi'nin ''milletvekilliğinin iptali'' kararına itirazını görüşen Yüksek Mahkeme, ilçe mahkemesinin kararını onadı. 
     Yüksek Mahkeme'nin bu kararıyla devrik lider Akayev'in kızının milletvekilliği kesin olarak sona ererken, bu bölgede seçim yenilenecek ve seçime Akayeva katılamayacak. 
     24 Mart Devrimi sırasında ailesiyle birlikte Moskova'ya giden Akayeva, mayıs ayında beklenmedik bir şekilde ülkeye geri dönmüş ve meclis oturumuna katılmıştı. 
     1 Nolu Üniversite Seçim Bölgesi'nden aday olan Akayeva, ikinci turda milletvekili seçilmiş, ancak rakibi seçim yasasını ihlal ettiğini ileri sürerek, Merkez Seçim Komisyonu'ndan MSK Akayeva'nın mazbatasını geri almasını istemişti. 
     MSK'nın, mazbatasını iptal etmesi üzerine Akayeva ilçe mahkemesine başvurmuş, mahkemenin de aynı doğrultuda karar vermesi üzerine kararı Yüksek Mahkeme'ye götürmüştü. 
     
</TEXT>
</DOC>
