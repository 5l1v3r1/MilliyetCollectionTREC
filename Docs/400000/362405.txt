<DOC>
<DOCNO> 362405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/19/son/soneko28.html </URL>
<DATE> 2005/07/19/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
Türkiye'ye gelen yabancı sayısı Haziran'da yüzde 19.2 arttı 
</HEADLINE>
<TEXT>

     Türkiye'ye bu yılın Haziran ayında giriş yapan yabancı ziyaretçi sayısı, geçen yılın aynı ayına kıyasla yüzde 26.4 oranında arttı. 
     Aynı dönemde çıkış yapan yabancı ziyaretçilerin sayısında ise yüzde 21.1 artış oldu. 
     DİE, 2005 yılı Haziran ayı içinde Türkiye'ye giriş ve çıkış yapan ziyaretçilerin istatistik sonuçlarını açıkladı. 
     Buna göre Haziran'da, Türkiye'ye giriş yapan yabancı ziyaretçilerin sayısı, geçen yılın aynı dönemine göre yüzde 26.4 oranında artarak 2 milyon 402 bin 912'ye çıktı. Türkiye'ye giriş yapan yabancı ziyaretçilerin sayısı, geçen yılın aynı döneminde 1 milyon 901 bin 716 idi. 
     Haziran ayında Türkiye'ye giriş yapan vatandaş sayısı ise yüzde 19.2 artarak 682 bin 276'dan 813 bin 87'ye yükseldi. 
     Türkiye'ye giriş yapan yabancı ziyaretçi ve vatandaş toplamı da, geçen yılın aynı dönemine göre yüzde 24.5 artarak 3 milyon 215 bin 999'a çıktı. Geçen yılın Haziran ayında Türkiye'ye giriş yapanların toplamı 2 milyon 583 bin 992 olarak belirlenmişti. 
     
     YABANCILARIN DAĞILIMI 
     Türkiye'ye Haziran ayında giriş yapan yabancıların milliyet dağılımına bakıldığında ise yüzde 16.2'lik pay ile Almanya ilk sırada yer aldı. 
     Bu ülkeyi yüzde 12.1 ile Rusya, yüzde 10.3 ile İngiltere, yüzde 5.9 ile Bulgaristan, yüzde 5.1 ile Hollanda, yüzde 3.7 ile İran, yüzde 3.3 ile Fransa, yüzde 3 ile İsveç, yüzde 2.7 ile ABD, yüzde 2.5 ile Belçika ve yüzde 35.2 ile diğer ülkeler izledi. 
     
     ÇIKIŞ YAPAN ZİYARETÇİ SAYISI 
     Türkiye'den Haziran ayında çıkış yapan toplam ziyaretçi sayısı ise geçen yılın aynı ayına kıyasla yüzde 20.1 oranında artarak, 2 milyon 779 bin 775'e yükseldi. Bunun 2 milyon 164 bin 959'unu yabancı ziyaretçiler, 614 bin 816'sı da vatandaşlardan oluştu. 
     Türkiye'den çıkış yapan toplam ziyaretçilerin sayısı, geçen yılın Haziran ayında 2 milyon 313 bin 682 idi. 
     Aynı dönemde Türkiye'den çıkış yapan yabancı ziyaretçilerde yüzde 21.1, vatandaşlarda ise yüzde 17' lik artış yaşandı. 
     Bu arada, Ocak-Haziran döneminde Türkiye'ye gelen yabancı ziyaretçi sayısı yüzde 27.2 artışla 8 milyon 558 bin 25 oldu. Geçen yıl Haziran ayında bu rakam 6 milyon 726 bin 669 idi. 
     
</TEXT>
</DOC>
