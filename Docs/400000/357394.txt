<DOC>
<DOCNO> 357394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/son/sonspo05.html </URL>
<DATE> 2005/07/01/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Ribery Galatasaray'a dönmeyeceğim, beni rahat bırakın 
</HEADLINE>
<TEXT>

     Kadir ÇETİNÇALI İSTANBUL, DHA 

      GALATASARAY'dan olaylı bir şekilde Fransa'nın Marsilya Kulübü'ne transfer olan Frank Ribery, sarı kırmızılı takıma geri dönmeyi düşünmediğini söyledi. Ribery, Galatasaray'a dönmem söz konusu değil. Beni rahat bırakın, futbol hayatımı Marsilya'da sürdürmek istiyorum.''dedi. 
     Ribery'i tekrar Galatasaray'a göndermek için Başkan Özhan Canaydın'ın Marsilya’ya gitmesi beklenen sarı kırmızılı takımda, yöneticiler Ribery ile bugün yaptıkları telefon konuşmasında şok oldular. Son günlerde ceza almamak için Galatasaray'a dönmeye sıcak baktığı belirtilen Fransız futbolcu ile telefon görüşmesi yapan sarı kırmızılı yöneticiler, Ribery'den, Galatasaray'a dönmem söz konusu değil. Beni rahat bırakın futbol hayatımı Marsilya'da sürdürmek istiyorum. Ailem de Fransa'da yaşamak istiyor. Transferimle ilgili bir problem varsa Marsilya ile görüşün. Ben Galatasaray'a geri dönmem.'' dediği belirtildi. 
     Ribery'nin bu tutumunun ardından Galatasaray yönetiminin nasıl bir tavır alacağı merak ediliyor. 
     
</TEXT>
</DOC>
