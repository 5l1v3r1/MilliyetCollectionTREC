<DOC>
<DOCNO> 394366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonsiy06.html </URL>
<DATE> 2005/11/12/ </DATE>
<TIME> 19.55 </TIME>
<AUTHOR>  </AUTHOR>
<HEADLINE>
AKP heyeti Şemdinli'de incelemelere başladı 
</HEADLINE>
<TEXT>

     Hakkari'nin Şemdinli İlçesi'ne giden AK Parti heyeti, incelemelerine başladı. 
     AK Parti Genel Başkan Yardımcısı Şükrü Ayalan başkanlığındaki, AK Parti Grup Başkanvekili Sadullah Ergin, Manisa Milletvekili Hüseyin Tanrıverdi, Batman milletvekili Afif Demirkıran ile Hakkari milletvekilleri Fehmi Öztünç ve Mustafa Zeydan'dan oluşan heyet, Şemdinli Kaymakamlığı'nda, Kaymakam Mustafa Cihat Feslihan, İlçe Emniyet Müdürü ve Cumhuriyet Savcısı ile görüştü. 
     Görüşmelerin ardından yaya olarak Şemdinli Belediyesi'ne giden heyet, burada Belediye Başkanı Hurşit Tekin ve belediye meclis üyeleri tarafından karşılandı. 
     AK Parti Genel Başkan Yardımcısı Şükrü Ayalan, gazetecilerin açıklama istemesi üzerine, geceyi Şemdinli'de geçireceklerini, incelemelerini yarın da sürdüreceklerini ve incelemelerini tamamladıktan sonra açıklama yapacağını söyledi. 
     Heyetin, Belediye Başkanı Hurşit Tekin ve belediye meclis üyeleriyle görüşmesi, basına kapalı olarak sürüyor. 
     
</TEXT>
</DOC>
