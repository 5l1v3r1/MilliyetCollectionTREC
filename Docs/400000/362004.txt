<DOC>
<DOCNO> 362004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/18/son/sondun05.html </URL>
<DATE> 2005/07/18/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
'Saddam, 5 yıldızlı hapishanede yaşıyor' 
</HEADLINE>
<TEXT>

     Ferit ASLAN DHA 

      IRAK Parlamento üyesi olan ve terör örgütü PKK yandaşı olmasıyla tanınan Dr. Mahmut Osman, ABD’nin, Sadam’ın yargılanmasına engel olmaya çalıştığını iddia etti. Dr. Osman, Saddam Hüseyin’in 5 yıldızlı hapisanede kaldığını ve ABD’lilerle ilişkisinin çok iyi olduğunu söyledi. 
     KDP’nin resmi internet sitesi Peyamner’e konuşan Dr. Mahmut Osman, ABD’nin Saddam’ın yargılanmasını istemediğini ileri sürerek, Çünkü ABD, Saddam’ın kimyasal silahları ABD’den aldığını itiraf etmesinden korkuyor. Saddam ABD’nin en yakın ortağıydı, onlar Saddam’ın mahkemesinin tamamalanıp tamamlanmayacağıyla ilgili bazı bilgiler almak istiyor. Saddam’ın mahkemesi yapılsa da bu sıradan bir mahkeme olur, çünkü Saddam ABD’nin düşmanı değil'' dedi. 
     Eli kanlı terör örgütü PKK'ya yakınlığıyla da tanınan Irak Parlamentosu'nun üyesi Dr. Mahmut Osman, Saddam Hüseyin’in mahkemesinin önümüzdeki ekim ayında yapılmasıyla ilgili şunları söyledi 
     Saddam’ın ekim ayında yargılanacağını zanetmiyorum. Çünkü, ekim ayında Yeni Irak Anayasası'yla ilgili referandum var. Saddam, mahkeme edilecekse de bu iki yıl içinde olmaz. Saddamla ilgili araştırmalara gerekli önem verilmiyor. Saddam, 5 yıldızlı hapisanede yaşıyor, günde üç saat hücreden dışarıya çıkıp dolaşıyor. Amerikalı'larla ilişkileri çok iyi ve tekrar Irak’a hükmetmek için planlar yapıyor.'' 
     
</TEXT>
</DOC>
