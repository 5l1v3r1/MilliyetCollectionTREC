<DOC>
<DOCNO> 389306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/24/son/sontur13.html </URL>
<DATE> 2005/10/24/ </DATE>
<TIME> 14.40 </TIME>
<AUTHOR>  </AUTHOR>
<HEADLINE>
Öğrenciler arasında bıçaklı kavga 
</HEADLINE>
<TEXT>

     Şanlıurfa’da, iki öğrenci grubu arasında çıkan kavgada, kalbine bıçak isabet eden öğrenci ağır yaralandı. 
     Alınan bilgiye göre, Şanlıurfa Lisesi’nde eğitim gören iki öğrenci grubu arasında, Bamyasuyu Mahallesi’ndeki Buluntu Hoca Parkı’nda, henüz belirlenemeyen nedenle kavga çıktı. 
     Kavgaya karıştıktan sonra olay yerinden kaçmak isteyen lise 2. 
     sınıf öğrencisi Ö.F.A, Şair Nabi İlköğretim Okulu yakınlarında, karşı gruptan bazı öğrenciler tarafından darp edildi. Kalbine bıçak isabet etmesi sonucu ağır yaralanan ve 500 Yataklı Devlet Hastanesi’ne kaldırılan Ömer Faruk A, burada yapılan ilk müdahalenin ardından Harran Üniversitesi Tıp Fakültesi Hastanesi’ne sevk edilerek ameliyata alındı. Yaralının sağlık durumunun ciddiyetini koruduğu bildirildi. Bu arada, güvenlik güçleri, görgü tanıklarının ifadesi doğrultusunda, kavgaya karıştıktan sonra kaçan öğrencilerin yakalanması için soruşturma başlattı. 
     
</TEXT>
</DOC>
