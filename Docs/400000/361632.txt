<DOC>
<DOCNO> 361632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/16/son/sondun22.html </URL>
<DATE> 2005/07/16/ </DATE>
<TIME> 14.20 </TIME>
<AUTHOR>  </AUTHOR>
<HEADLINE>
Avrupa'da sahte avro... 
</HEADLINE>
<TEXT>

     Avrupa'da yılbaşından bu yana 293 bin adet sahte avro banknotunun ele geçirildiği bildirildi. 
     Avrupa Merkez Bankası tarafından yapılan açıklamada, 2005 yılı başından beri ele geçirilen sahte avro banknotlarının sayısının 293 bin adete ulaştığı belirtildi. 
     Alman Merkez Bankası da, aynı dönem içinde Almanya'da 50 avro banknotları başta olmak üzere 39 bin 975 sahte banknotun ele geçirildiğini, ayrıca yaklaşık 18 bin 400 sahte bozuk paranın piyasaya sürüldüğünü açıkladı. 
     Avrupa çapında ele geçirilen sahte banknotların yüzde 62'sinin 50 avro banknotları olduğu, bu oranın Almanya'da yüzde 67,1'e yükseldiği bildirildi. Sahte 50 avro banknotları, sahte 20 ve 100'lük banknotlar izliyor. 
     Sahte avroların Almanya'ya verdiği zararın yaklaşık 2,9 milyon avro olduğu da ifade edildi. 
     
</TEXT>
</DOC>
