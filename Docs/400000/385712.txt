<DOC>
<DOCNO> 385712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/11/son/sondun01.html </URL>
<DATE> 2005/10/11/ </DATE>
<TIME> 00.15 </TIME>
<AUTHOR>  </AUTHOR>
<HEADLINE>
Mısır, Ürdün ve Bahreyn liderleri Kahire'de bir araya geldi 
</HEADLINE>
<TEXT>

     Mısır Cumhurbaşkanı Hüsnü Mübarek, Ürdün Kralı Abdullah ve Bahreyn Kralı Şeyh Hamid el Halife, Kahire'de bir araya geldiler. 
     Arap dünyasını ilgilendiren ve Irak, Suriye, Lübnan ve Filistin konularının ele alındığı belirtilen toplantıdan sonra ortak bir açıklama yapılmadı. 
     Mısır Cumhurbaşkanlığı sözcüsü, gazetecilere yaptığı açıklamada, üç liderin, Irak'ta siyasi sürecinin başarıya ulaşması için yardıma ihtiyaç olduğu konusunda orta bir anlayışa vardıklarını söyledi. 
     Üç liderin, Suriye ve Lübnan konusunu da ele aldıklarını kaydeden ancak ayrıntı vermeyen sözcü, liderlerin, Filistin yönetiminin desteklenmeye devam edilmesi ve Filistin ekonomisinin sağlıklı biçimde büyümesine yardım edilmesi konusunda anlaşmaya vardıklarını ifade etti. 
     
</TEXT>
</DOC>
