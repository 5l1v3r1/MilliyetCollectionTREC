<DOC>
<DOCNO> 389757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/26/son/sondun20.html </URL>
<DATE> 2005/10/26/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Bartholomeos'tan Rum papazlara arabuluculuk 
</HEADLINE>
<TEXT>

     Fener Rum Patriği Bartholomeos'un, Kıbrıs Rum Ortodoks Kilisesi'ndeki başpiskoposluk sorununu çözmek amacıyla tüm Rum piskoposları 10 Kasım'da İstanbul'a davet ettiği bildirildi. 
     Kıbrıs Rum kesiminde yayımlanan Politis gazetesinin haberine göre Bartholomeos, Başpiskopos Hrisostomos'un hastalığı nedeniyle Rum kilisesinde uzun zamandır devam eden ve Rum metropolitleri arasında görüş ayrılığına neden olan başpiskopos seçimlerine ilişkin kesin karar alınmasını hedefliyor. 
     Bartholomeos ile konuyu görüşmek amacıyla İstanbul'da bulunan ''Omorfo Güzelyurt metropoliti'' Neofitos, Cikko piskoposu Nikiforos ve Trimitunda bölge piskoposu Vasilio'nun ''amaçlarına ulaştıklarını'' belirten gazete, 10 Kasım'daki toplantıda uzlaşma sağlanamaması durumunda, Bartholomeos'un konuyu tüm Ortodoks kiliselerinin başkanlarının katılacağı ''Yüce Sinod'' toplantısına götürme ihtimali bulunduğunu yazdı. 
     
</TEXT>
</DOC>
