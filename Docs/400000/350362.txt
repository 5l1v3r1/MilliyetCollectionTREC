<DOC>
<DOCNO> 350362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sonsiy05.html </URL>
<DATE> 2005/06/09/ </DATE>
<TIME> 10.00 </TIME>
<AUTHOR>  </AUTHOR>
<HEADLINE>
Kretcschmer Kürt sorunuyla ilgilenenler teröristle arasına mesafe koysun 
</HEADLINE>
<TEXT>

     Ali Koray UZUN TRABZON, DHA 

      AVRUPA Birliği AP ilerleme raporu çerçevesinde Türkiye'deki reformların uygulanma süreceni takip etmek amacıyla Trabzon'a gelen Avrupa Komisyonu Türkiye Delegasyonu Başkanı Büyükelçi Hans J. Kretcschmer, Kürt sorunuyla ilgilenenlerin terör eyleminde bulunanlarla arasına mesafe koyması gerektiğini söyledi. 
     Trabzon Ticaret ve Sanayi Odası bünyesinde faaliyet gösteren AB Bilgi Merkezi'ni ziyaret eden Büyükelçi Kretcschmer, daha sonra basın açıklaması yaptı. Büyükelçi Kretcschmer, Türkiye- AB ilişkilerinde şu anda tarihi bir aşama yaşandığını, tam üyelik için müzakerelerin Ekim ayında başlayacağını, bunun Türkiye'nin tam üye olmadan önce yaşayacağı son aşama olduğunu ifade etti. Türkiye'nin son üç yılda çok önemli bir reform başlattığını belirten, Kretcschmer, Bundan sonra Türkiye için çok zorlu bir süreç başlıyor. Çünkü Türkiye’nin yapması gereken çok şey var. Kısa süre zarfında sadece siyasi reformları tamamlamak yetmeyebilir. AB müktesebatını yerine getirmekte önemli. Bu yasaları almak yetmeyecek çünkü bunları uygulamakta gerekecek. Bu yasaları uygulamak için gerekli kurumların tesis edilmesi de çok önemli'' diye konuştu 
     AB'nin 25 üye ülke ve 450 milyon vatandaştan oluştuğunu belirten Kretcschmer, AB'ye katılmak isteyen bir ülkenin AB müktesabatını sorgulayamacağını söyledi. Büyükelçi Kretcschmer, Fransa ve Hollanda'daki Anayasa referandumunda çıkan olumsuz sonucun Türkiye'nin üyeliğe etkisiyle ilgili bir soru üzerine şunları söyledi 
     AB'de bazı güçlerin Türkiye’nin üyeleğine karşı şüpheci yaklaşımlar içinde olduğu yeni bir durum değil. Bunun içinde Türkiye’nin üye olmaması için görüş belirtiyorlar. Şu an görünen bu güçler, Fransa ve Hollanda’dan çıkan nefatif sonucu Türkiye’nin üyeliğine karşı kullanmak için ek bir argüman olarak kullanıyorlar. Bu siyasi bir durumdur. Sonuçta bu refarundumların sonucu Türkiye’nin üyeliğinin oylandığı refarandumlar değildir. Türkiye’nin dikkatini dağıtmaması lazım. Referandum sonuçları bir hayal kırıklığı yarattı. Fakat anayasası olmasa da AB aynen devam edecektir.'' PKK Terör örgütünün eylemlerinin artış göstermisiyle ilgili bir soru üzerine de Büyükelçi Kretcschmer, Terörürü kınıyoruz. Sebebi ne olursa olsun terör eylemlerine tölerans gösterilemez. PKK ile güvenlik güçleri arasındaki çatışmaların artmış olmasını endişeyle takip ediyoruz. Bu durum reformlar açısından bir takım riskler içeriyor. Bu türden eylemler hedefi ne olursa olsun pozitif bir sonuca vardırılamaz. Kürt nüfus adına konuşan kişiler terör eylemlerinde bulunanlar ile aralarına mesafe koymalıdırlar ve şunudaki anlamalıdırlar ki, Güneydoğu’daki kişilerin durumunu düzeltmenin yolu hukuki yollardan geçmektedir'' dedi. 
     Büyükelçi Kretcschmer, AİHM’nin başörtüsü konusunda verdiği karar için de, AİHM’nin nihai karar almadığı konuda yorum yapmak istemediğini belirterek, AB İlerleme Raporu'nda bu konuya yer verilmediğini, bu konuda AB üyesi ülkeler arasında birlik olmadığını, başörtüsünü bir tarafta şahsi inancın göstergesi olarak görenler, diğer tarafta da siyasi inancın göstergesi olarak görenler olduğunu sözlerine ekledi. 
     
</TEXT>
</DOC>
