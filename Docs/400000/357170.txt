<DOC>
<DOCNO> 357170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/01/ekonomi/eko08.html </URL>
<DATE> 2005/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç'un, Yapı Kredi'yi almasının önü açıldı 
</HEADLINE>
<TEXT>



Yapı Kredi Bankası'nın Koç - Unicredito ortaklığına satılması, Şekerbank'ın da özelleştirilmesi önündeki en büyük engel kabul edilen çalışan sandıklarıyla ilgili özel bir düzenleme yapıldı. 
Meclis Plan ve Bütçe Komisyonu'nda kabul edilen önergeye göre banka, sigorta, ticaret odası gibi kuruluşlarda kurulmuş sosyal güvenlik sandıklarının katılımcıları herhangi bir işleme gerek duyulmaksızın üç yıl içinde Sosyal Sigortalar Kurumu kapsamına girecek. Öncelikle sandıkların gelir ve giderleri dikkate alınarak katılımcılara karşı yükümlülüklerin peşin değeri hesaplanacak. Peşin değerin faiz oranında 30 Haziran 2005 itibariyle ihraç edilmiş en uzun vadeli devlet iç borçlanma senedinin nominal faiz oranı tüketici enflasyonu ile reel hale getirilecek. 
Belirlenen değer katılımcı ve sandıklarlarda 15 yıldan fazla olmamak üzere yıllık eşit taksitlere bölünerek tahsil edilecek. Bankalar, çalışanlarına özel sağlık ve sosyal yardım, emeklilik, ihtiyat ve tasarruf sağlama amaçlı sandıklara açıklarının kapatılması için kaynak aktaramayacak. 


</TEXT>
</DOC>
