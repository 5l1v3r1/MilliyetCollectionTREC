<DOC>
<DOCNO> 350269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/09/son/sondun18.html </URL>
<DATE> 2005/06/09/ </DATE>
<TIME> 12.35 </TIME>
<AUTHOR>  </AUTHOR>
<HEADLINE>
Straw ve AB yetkilileri Irak'ta 
</HEADLINE>
<TEXT>

     İngiltere Dışişleri Bakanı Jack Straw ve bazı üst düzey AB yetkililerinin, bu ay sonunda Brüksel'de Irak konusunda yapılacak konferansla ilgili planları görüşmek üzere Bağdat'a geldikleri bildirildi. 
     Devlet Başkanlığı'ndan bir yetkili, Straw ve AB heyetinin Devlet Başkanı Celal Talabani ile görüşmesinde, ABD'nin desteğinde 22 Haziran'da yapılacak konferansla ilgili düzenlemelerin ele alındığını söyledi. 
     Ab heyetinde, Dış Politika ve Güvenlik Yüksek Temsilcisi Javier Solana, Dış İlişkiler Komiseri Bettina Ferrero-Waldner ve Lüksemburg Dışişleri Bakanı Jean Asselborn'un bulunduğu belirtildi. 
     Talabani'nin bir sözcüsü de, Irak'ın konferansa, aralarında bakanların da bulunacağı 40 kişilik bir heyetle katılacağını bildirdi. 
     Straw'un Başbakan İbrahim Caferi ve diğer üst düzey yetkilerle görüşmelerde bulunması ve basın toplantısı düzenlemesi bekleniyor. 
     
</TEXT>
</DOC>
