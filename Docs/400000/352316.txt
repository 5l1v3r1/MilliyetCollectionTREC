<DOC>
<DOCNO> 352316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/15/son/sontur09.html </URL>
<DATE> 2005/06/15/ </DATE>
<TIME> 12.00 </TIME>
<AUTHOR>  </AUTHOR>
<HEADLINE>
Lisede bir sınıfın kapı ve pencereleri kırıldı 
</HEADLINE>
<TEXT>

     Antalya’nın Demre İlçesi Çok Programlı Lisesi’nde, bir sınıfın kapı ve pencereleri kırıldı, sıraları parçalandı. 
     Demre Kaymakamı Mustafa Masatlı, AA muhabirine yaptığı açıklamada, okulda bazı sorunlu öğrenciler bulunduğunu, bunların devamsızlıktan sınıfta kaldığını bildirdi. 
     Okul yönetiminin uzun süredir bu öğrencilerle uğraştığını, velileriyle görüşülmek istenmesine rağmen sonuç alınamadığını öğrendiğini ifade eden Masatlı, bu öğrencilerden bazılarına okuldan uzaklaştırma cezası verildiğini, birkaçının da devamsızlıktan sınıfta kaldığını kaydetti. 
     Masatlı, son olarak okulun demirbaşlarına da bu öğrencilerin zarar verdiğini tespit ettiklerini belirtti. 
     Kaymakam Masatlı, bunu yapan öğrenciler hakkında Cumhuriyet Savcılığı’na suç duyurusunda bulunulduğunu bildirdi. 
     
</TEXT>
</DOC>
