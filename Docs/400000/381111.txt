<DOC>
<DOCNO> 381111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sondun05.html </URL>
<DATE> 2005/09/24/ </DATE>
<TIME> 07.45 </TIME>
<AUTHOR>  </AUTHOR>
<HEADLINE>
El Fetih Can kayıplarından Hamas sorumlu... 
</HEADLINE>
<TEXT>

     Filistin El Fetih örgütü, Hamas örgütünün düzenlediği gösterideki patlamada ölenlerin suçlusunun, siviller arasında böyle bir gösteri düzenlemesinden ötürü Hamas'ın kendisi olduğunu açıkladı. 
     Filistin Devlet Başkanı Mahmud Abbas'ın lideri olduğu El Fetih tarafından yapılan açıklamada, "Merkez Komitemiz, sivillerin içinde düzenlenen bu askeri geçit nedeniyle can kayıpları olmasından, bütünüyle Hamas hareketini sorumlu tutmaktadır" denildi. 
     Açıklamada, nüfusun yoğun olduğu bir mülteci kampında onlarca silahlı adamın otomatik tüfek ve diğer silahlarla gösteri düzenlemesi nedeniyle, sivillerin tehlikeye atıldığı belirtildi. 
     Hamas'a göre ise gösteri sırasında meydana gelen patlamanın nedeni, İsrail hava bombardımanı. 
     
</TEXT>
</DOC>
