<DOC>
<DOCNO> 354216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/22/guncel/axgun02.html </URL>
<DATE> 2005/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
20 bin memura af yolu açıldı 
</HEADLINE>
<TEXT>


23 Nisan 1999'dan 14 Şubat 2005'e kadar işlenmiş fiillerden dolayı memurlar ve diğer kamu görevlileriyle bu görevde bulunmuş olanlar için verilen disiplin cezaları affedilecek. Düzenlemeden 20 bin memur yararlanacak 

ANKARA Milliyet 

Memurlar ve diğer kamu görevlileriyle bu görevlerde bulunmuş olanlar hakkında, 23 Nisan 1999'dan 14 Şubat 2005'e kadar işlenmiş fiillerden dolayı verilen bazı disiplin cezaları, bütün sonuçlarıyla affedilecek. 
Başbakan Yardımcısı Mehmet Ali Şahin, yeni düzenlemenin ise 20 bin 543 memuru ilgilendirdiğini belirtti. Tasarı dün TBMM Adalet Komisyonu'nda kabul edildi. 

Tasarı ne getiriyor 
Devletin şahsiyetine karşı suçlarla basit veya nitelikli zimmet, irtikap, rüşvet, hırsızlık, dolandırıcılık, sahtecilik, inancı kötüye kullanma, dolanlı iflas gibi yüz kızartıcı veya şeref ve haysiyet kırıcı suçlar, istimal ve istihlak kaçakçılığı dışında kalan kaçakçılık, resmi ihale ve alım satımlara fesat karıştırma, devlet sırlarını açığa vurma suçları sebebiyle görevleriyle sürekli olarak ilişik kesilmesi sonucunu doğuran disiplin cezaları sicil affı kapsamı dışında bırakılıyor. n Bu cezalar dışında, yasa, tüzük ve yönetmelikler gereği, 23 Nisan 1999'dan 14 Şubat 2005'e kadar işlenen fiillerden dolayı verilen disiplin cezaları bütün sonuçlarıyla affedilecek. Af kapsamına giren fiillerden dolayı ilgililer hakkında disiplin soruşturma ve kovuşturması yapılamayacak. Devam eden disiplin soruşturma ve kovuşturmaları işlemden kaldırılacak, kesinleşen disiplin cezaları uygulanmayacak. Disiplin cezaları affedilenlerin sicil dosyalarındaki kayıtlar, ilgililerin başvurusu aranmaksızın hükümsüz kalacak ve dosyalarından çıkarılacak. İlgililere geçmiş süreler için özlük hakları ve parasal yönden herhangi bir istemde bulunma hakkı verilmeyecek. Tasarı, af hükümlerinin Türk Silahlı Kuvvetleri Personel Yasası, Uzman Jandarma Yasası, Uzman Erbaş Yasası ile Askeri H kimler Yasası'na tabi personel hakkında uygulanmamasını öngörüyor. 

'Bizi de kapsıyor mu ' 

TBMM'deki taburdan ve kulisteki mareşal üniformalı Atatürk portresinden rahatsızlığını dile getirince AKP Disiplin Kurulu'nda savunması alınan Hüsrev Kutlu, görüşmeler sırasında, kamu görevlisi tanımının milletvekillerini kapsayıp kapsamadığını sordu. 



</TEXT>
</DOC>
