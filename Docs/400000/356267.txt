<DOC>
<DOCNO> 356267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/28/son/sonsiy22.html </URL>
<DATE> 2005/06/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Erdoğan Türkiye'nin üyeliğini tartışanların samimiyeti tartışılır 
</HEADLINE>
<TEXT>

     Başbakan Recep Tayyip Erdoğan, referandumlar ve son zirve sonrasında başlayan Türkiye ile ilgili tartışmalar nedeniyle AB ükelerini, "Hala Türkiye’nin AB üyeliğini tartışma gayreti içinde olanlar kendi samimiyetlerini tartışmalı hale getirdiklerinin farkında olmalıdırlar" dedi. 
     Erdoğan, AKP Grup toplantısındaki konuşmasında AB ile ilgili yeni değerlendirmelerde bulunarak, çağdaş değerler ve modernleşme çizgisinin TBMM’nin ruhunda ve mayasında yer aldığını söyledi. Hedeflerinin insanı hayatın her alanında en yüksek standartlara ulaştırmak olduğunu belirten Erdoğan, "Türkiye’nin AB’ye tam ülemik yolculuğu tüm spekülasyonlara rağmen 17 Aralık’ta çizilen rotada devam edecektir" dedi. 
     Güçlü bir Türkiye’nin bölgesi, Avrupa ve dünya için çok önemli bir şans olacağını ifade eden Erdoğan, "Aslında medeniyetler uzlaşmasında çok önemli bir çimento olacaktır. 
     Farklı medeniyet ve kültürlerin evrensel değerlerle buluşması adına Türkiye’nin AB üyeliği büyük kazanım olacaktır. Türkiye yerli değerleriyle evrensel değerler arasında çatışma gözeten bir kurguya asla izin vermeyecektir. Kendi yerli değerlerimizle evrensel değerler arasında uyum olduğuna ilişkin özgüven bu ülkenin damarlarında akmaktadır" diye konuştu. 
     Erdoğan, geçen 2.5 yıl içinde TBMM’nin bu gerçeğin ne derece farkında olduğunu tüm dünyaya göstermesine karşın aralarında AB kurucusu ülkelerin de bulunduğu bazı ülke parlamentolarının farklı kültür ve medeniyetleri aynı evrensel değerler etrafında bütünleştirmenin öneminin farkında olamayışlarından üzüntü duyduklarını belirtti. 
     
     KEŞKE AB’Lİ DOSTLARIMIZ DA 
     AB üyesi ülkeleri "İnsanlığın çocukluk hastalığı" diye nitelediği dini ve kültürel alanda önyargılar içinde olmakla eleştiren ve insanlığın büyük değerlerini AB ülkelerine hatırlatma ısrarını sürdüreceklerini kaydeden Erdoğan, şöyle dedi 
     "Türkiye’nin menfaatleri için parlamentomuz gereken üstüne düşen sorumlulukları göstermiştir. Keşke Avrupalı dostlarımız da AB’nin geleceği için bizim kadar gayretli, dikkatli, istekli olabilselerdi. Bugün özellikle kendi kamuoylarına mesaj vermek adına Türkiye’nin üyeliğini hala tartışma gayreti içine girenler kendi demokratik samimiyetlerini tartışılır hale geatirdiklerini bilmelidirler. Türkiye başından beni AB üyeliği konusunda samimidir. Son 2.5 yıldır büyük gayretle de bu samimiyetini göstermiştir. Millet iradesini hakkıyla temsil eden bir meclis’in gerek itktidar, gerekse muhalefete mensup milletvekilleri olarak görevlerini yapmış olmanın mutluluğunu yaşamak hepimizin hakkıdır. Yeni dönemde de bu yöndeki çalışmalarımızı sürdüreceğiz ve bununla AB ülkelerinin samimiyeti test edilecektir." 
     
     AKP’Lİ VEKİLLERLE GURUR DUYUYORUM 
     Erdoğan "Öyle sanıyorum ki bugünkü buluşmamız bu yasama yılının son grup toplantısı olacaktır" diyerek TBMM’nin 1 Temmuz’da tatile gireceğinin mesajını verdi. 
     Erdoğan, Meclis’te görev yapan milletvekillerinin bu ülkenin tarihinde müstesna izler bırakacağına ve, "milletvekillerinin değişim hareketinin mimarları olarak millet tarafından yadedileceğine inandığını" belirtti. 
     Görevin henüz bitmediğini kaydeden Erdoğan, "Ancak Türkiye’yi parlak geleceğe taşıyacak yolun kaldırım taşları dönşenmeye başlamıştır, döşenmektedir" dedi. Elbirliğiyle yürütülen çalışmalar sonucu milletin beklentileriyle vekillerinin temsil iradesinin nihayet buluştuğunu belirten Erdoğan, bunun geleceğin adil ve kalkınmış Türkiye’nin işareti olarak gördüğünü ifade etti. 
     Erdoğan, devraldıkları tabloyu, "O mahzun, o yorgun, geleceğinden umutsuz o karanlık Türkiye manzarası henüz hafızalarda tazedir" diye tanımladı. Geçen sürede ülkenin "Makus talihini değiştirdiklerini" ve "Milletin tarihinde altın bir sayfa açtıklarını" belirten Erdoğan, "Bu, çocuklarımıza gururla, başımız dik bir şekilde armağan edeceğimiz bir Türkiye’nin habercisidir" dedi. Erdoğan, artık millete, insana ve hizmete odaklı bir iktidarın işbaşında olduğunu ve bunun millet tarafından çok iyi görüldüğünü kaydetti. Erdoğan, "İktidardaki insan odaklı, hizmet odaklı siyaset anlayışı Türkiye’yi menfaat hesaplarından, sinsi ayak oyunlarından korumuş, Türkiye en ileri hamlesini yapma imkanına kavuşturmuştur. Bu hamleyi sizler yaptınız. Milletin umutlarını boşa çıkarmadınız" dedi. 
     Erdoğan, yasama döneminde çalışmalar için tüm milletvekillerine teşekkür ederken AKP milletvekillerinin tamamıyla "gurur duyduğunu" ifade eti. 
     Erdoğan, önce yanlışlıkla "adli tatil" dediği dahna sonra da düzelterek, "Meclis tatili" diye düzelttiği tatil döneminde milletvekillerinden selam ve saygılarını halka iletmesini istedi. 
     
</TEXT>
</DOC>
