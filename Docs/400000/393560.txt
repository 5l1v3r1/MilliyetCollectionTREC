<DOC>
<DOCNO> 393560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/09/son/sonyas12.html </URL>
<DATE> 2005/11/09/ </DATE>
<TIME> 11.20 </TIME>
<AUTHOR>  </AUTHOR>
<HEADLINE>
Çocukların cinsellik soruları daha çok anneye... 
</HEADLINE>
<TEXT>

     Çocukların ebeveynlerine daha çok kız-erkek arkadaşlığı, ergenlik döneminde meydana gelen fiziksel ve ruhsal değişimler, bebeğin doğumu, adet görme ve gebeliğin oluşumu gibi konularda soru sorduğu, bu soruları da daha çok annelerine yönelttikleri belirtildi. 
     Atatürk Üniversitesi Hemşirelik Yüksek Okulu tarafından yayınlanan bilimsel derginin son sayısında Doç Dr. Kafiye Eroğlu ve Yrd. Doç. Dr. 
     Zehra Gölbaşı tarafından yapılan "Cinsel eğitimde ebeveynlerin yeri 
     Ne yapıyorlar, ne yaşıyorlar " konulu araştırmanın sonuçları yer alıyor. 
     Ankete katılan 288 anne ile 258 babanın verdiği cevaplara göre, çocukların cinsellikle ilgili ebeveynlerine yönettikleri soruların başında, yüzde 61.5 ile kız-erkek arkadaşlığı geliyor. Bunu sırayla yüzde .4 ile ergenlik çağında meydana fiziksel değişimler, yüzde 46.8 ile ergenlik döneminde meydana gelen ruhsal değişimler, yüzde 
     43.9 ile bebeğin doğumu, yüzde 43.5 ile adet görme, yüzde 37.8 ile 
     gebeliğin oluşumu, yüzde 36.9 ile kız ve erkek çocuklar arasındaki cinsel farklılıklar, yüzde 26.8 ile cinsel yolla bulaşan hastalıklar ilgili sorular izliyor. Yapılan araştırmada, çocukların cinsellikle ilgili sorularını genellikle annelerine yönettikleri de dikkat çekiliyor. Çocuklarının sorduğu cinsel soruların cevaplandırılmasında ebeveynlerin yüzde 61.5’i kendilerini yeterli görürken, yüzde 62.4’nün bu tür konuları çocuklarıyla rahat bir şekilde konuştuklarına inandıkları belirlendi. Yöneltilen cinsel soruları cevaplayamayan veya yetersiz kalan ebeveynlerin yüzde 90.9’ünün, profesyonel kişi veya bir merkezden yardım almadıkları belirlendi. Ebeveynlerin yüzde 83.3’ünün, cevaplayamadığı ve yetersiz kaldıkları sorular karşısında çocuklarını profesyonel kişi veya bir merkeze yönlendirmedikleri de kaydedildi. Bu arada, araştırmaya katılan ebeveynlerin de ilk cinsel bilgilerini genelde arkadaşlarından aldıkları belirlendi. 
     
</TEXT>
</DOC>
