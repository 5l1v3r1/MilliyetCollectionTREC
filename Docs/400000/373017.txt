<DOC>
<DOCNO> 373017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/26/son/sondun02.html </URL>
<DATE> 2005/08/26/ </DATE>
<TIME> 08.00 </TIME>
<AUTHOR>  </AUTHOR>
<HEADLINE>
Paris'te yangın 17 can aldı 
</HEADLINE>
<TEXT>

     Fransa'nın başkenti Paris’teki bir binada gece yarısından sonra yangın çıktı Fransa'nın başkenti Paris’teki yedi katlı bir apartmanda çıkan yangında, aralarında çocukların da olduğu 17 kişi öldü. 
     Kentin güney kesiminde gece yarısından sonra çıkan yangında 30 kişi de yaralandı. İlk gelen bilgilerde ölü sayısı 16, yaralı sayısı 22 olarak duyurulmuştu. 
     Fransız itfaiye sözcüsü, iki yüzden fazla itfaiyecinin bölgede görev yaptığını ve yangının ancak iki saatte kontrol altına alınabildiğini açıkladı. 
     Yangının çıkış nedeni henüz bilinmiyor. Fransız radyosu yanan apartmanda çok sayıda göçmen ailenin kaldığını, ölü ve yaralılar arasında çocukların da olduğunu duyurdu. 
     Fransa İçişleri Bakanı Nicolas Sarkozy yangın yerini ziyaret etti. 
     Paris’te geçtiğimiz nisan ayında da altı katlı bir otel yanmış, kentin yıllardır gördüğü en büyük yangın faciasında yarısı çocuklar olmak üzere 24 kişi yaşamını yitirmişti. 
     
</TEXT>
</DOC>
