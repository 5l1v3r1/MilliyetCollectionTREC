<DOC>
<DOCNO> 364721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/27/son/sonsiy02.html </URL>
<DATE> 2005/07/27/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Unakıtan Korkmayın paracıklarınızı bankaya yatırın 
</HEADLINE>
<TEXT>

     Elif DEMİRCİ İZMİR, DHA 
     

      ARKAS Holding, Türkiye'nin en büyük konteyner gemisini İzmir'de teslim aldı. Teslim törenine eşi Ahsen Unakıtan ile birlikte katılan Maliye Bakanı Kemal Unakıtan, İzmir Limanı'nın yakında satışa çıkacağını belirterek, İzmirli işadamlarından Arkas Holding Yönetim Kurulu Başkanı Lucien Arkas'ın etrafında toplanıp, limana talip olmalarını istedi. Unakıtan, Pamuk eller cebe. İyi para vermezseniz gözünüzün yaşına bakmam'' dedi. 
     
     IMF'YE İHTİYACIMIZ YOK’ 
     Bakan Unakıtan, 50 milyar 50 bin YTL liranın üzerinde parası olanları Maliye Bakanlığı'nın takibe aldığı yönündeki iddianın doğru olmadığını belirterek, Korkmayın, paracıklarınızı bankaya yatırın. Biz, parasının vergisini ödemeyenleri takibe alıyoruz. Çünkü kayıtsız ekonomi bu ülkenin en önemli sorunu'' dedi. Türkiye'nin AB'ye oradan para alabilmek için girmek istemediğini AB'nin değerlerini, onların kriterlerini ülkeye yayabilmek için girmek istediğini dile getiren Bakan Unakıtan, şunları söyledi Bu ülkenin hiçbir yere el açma mecburiyeti yok. Kayıtdışı ekonomi kalktığında, IMF'ye de ihtiyacımız kalmayacak. AB'ye paraya ihtiyacımız olduğu için girmiyoruz. Biz AB'yi bir değerler bütünü olarak görüyoruz ve Avrupa'nın kriterlerini ülkemize getirmek istiyoruz. Tabi ki Avrupa'ya katacağımız çok şey olacak. AB müzakerelerinde mali ve ekonomi politikalarından taviz vermeyeceğiz. Bu konuda kendimize güveniyoruz. Türkiye uyumyasalarını nasıl çıkardıysa müzakereleri de öyle götürecektir. Herkesin beklediğinden çok kısa zamanda müzakereleri tamamlayacağız.'' Bakan Unakıtan'ın konuşmasının ardından Arkas'ın 17'inci gemisine Lucien Arkas'ın kayınvalidesinin adı verildi. İsim verme töreninde, torun Cristina Cosentina, şampanya şişesi kırarak gemiye ismini verdi. İsim verme töreninin ardından gemiyi yapan Alman Hegemann Şirketi'nin flaması indirilerek Arkas flaması ve Türk bayrağı çekildi. 
     
</TEXT>
</DOC>
