<DOC>
<DOCNO> 389022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/23/son/soneko16.html </URL>
<DATE> 2005/10/23/ </DATE>
<TIME> 19.30 </TIME>
<AUTHOR>  </AUTHOR>
<HEADLINE>
EPDK, Hidroelektrik santralleri için hazırlanan raporları inceliyor... 
</HEADLINE>
<TEXT>

     Enerji üretiminde özel sektör tarafından yapımı öngörülen hidroelektrik santral HES projelerine yenileri ekleniyor. 
     Edinilen bilgiye göre, her birinin kurulu gücü 3.75 megavat ile 300 megavat arasında değişecek olan 16 adet yeni HES projesi ile ilgili olarak Enerji Piyasası Düzenleme Kurulu'na EPDK başvuruların yapıldığı öğrenildi. EPDK tarafından değerlendirmeye alınan yeni HES'lerle ilgili yatırım çalışmalarının alınacak lisans ve yatırım izni doğrultusunda önümüzdeki yılın ilk aylarından itibaren başlanması öngörülüyor. 
     EPDK tarafından inceleme ve değerlendirmesi devam eden çoklu HES başvuruları Türkiye'nin muhtelif bölgelerinde kurulacak HES'leri kapsıyor. 
     Önümüzdeki dönemlerde enerji üretime başlanması planlanan santrallardan Bucakkışla Karaman-Bozkır için 5, Paşalar Rize için 4, Çamlıca-II Kayseri için 5, Balkusan Karaman için 2, Niksar Tokat-Niksar için 6, Yuvarlakçay Muğla 2, Tımarlı Çankırı için 2, Kavşak Adana-Kozan için 4, Yokuşlu Kalkandere Rize için 2, Göktaş Adana için 3, Manavgat I Antalya için 2, Ortaçağ Trabzon için 3, Manavgat II Adana için 3, Darıca II Ordu için 2, Alakır I Antalya için 3, Alakır II Antalya için de 3 firma başvuruda bulundu. 
     
</TEXT>
</DOC>
