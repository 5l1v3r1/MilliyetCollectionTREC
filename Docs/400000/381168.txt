<DOC>
<DOCNO> 381168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/24/son/sonsiy01.html </URL>
<DATE> 2005/09/24/ </DATE>
<TIME> 08.25 </TIME>
<AUTHOR>  </AUTHOR>
<HEADLINE>
CHP'den Unakıtan'a 'Babalar gibi satar' lakabı 
</HEADLINE>
<TEXT>

     CHP, Ekonomi Bülteni’nde Maliye Bakanı Kemal Unakıtan’ı "’Babalar gibi satar’ ve ’tüccar siyasetçi’ lakapları ile ünlü AKP’li siyasetçi" şeklinde tanıttı. 
     CHP Ekonomi Bülteni’nde, Maliye Bakanı Kemal Unakıtan’ın "kimliği" tanıtıldı. Bültende, Unakıtan’a lakap takılması dikkat çekti. 
     Bültende, Unakıtan’ın tanıtımına, kimlik bilgileriyle "Mustafa ve Hidayet oğlu 1946 doğumlu Beykoz Çayırbaşı nüfusuna kayıtlı" diye başlanırken, Başbakan Recep Tayyip Erdoğan’ın kendisine "abi" diye hitap ettiğine dikkat çekildi. 
     Bültende, Unakıtan için şu ifadelere yer verildi 
     ".Üsküdar Bulgurlu’da hakkında üç kez yıkım kararı alındığı halde mühürleri kopartılarak kaçak bina yaptıran ve halen o villanın sahhibi olan kişi, .Muharaba yoluyla 1995-1998 yıllarında adına 182 milyon dolarlık hayali ihracat gerçekleştirilen Albaraka Türk Şirketi’nin o dönemdeki Yönetim Kurulu Üyesi, .Kombasan’a ait Faisal Finans Kurumu’nun Ülker Grubu’na satılmasına aracılık ettiği resmi inceleme raporlarında yer alan ’emin kişi", .Oğlunun yaptığı mısır ithalatının hemen ardından ithalat vergisinin yükseltilmesi nedeniyle şaibe altında kalan Maliye Bakanı, .Öncülük ettiği vergi affı nedeniyle hayali ihracat yapmakla suçlanan şirketlere beraat kapısını açtırtan Maliye Bakanı." 
     
     UNAKITAN’A LAKAP 
     Bültende, Unakıtan’a lakap da takıldı. Unakıtan için "’Babalar gibi satar’ ve ’tüccar siyasetçi’ lakapları ile ünlü AKP’li siyasetçi" denildi. 
     Unakıtan’ın yasama dokunulmazlığının kaldırılmasına ilişkin Başbakanlık Tezkeresi ve Anayasa ile Adalet Komisyonları üyelerinden oluşan Karma Komisyon kararının "milletvekili sıfatının sona ermesine kadar" ertelendiği de anımsatıldı. 
     
</TEXT>
</DOC>
