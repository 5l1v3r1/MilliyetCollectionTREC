<DOC>
<DOCNO> 372847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/25/son/sonspo29.html </URL>
<DATE> 2005/08/25/ </DATE>
<TIME> 20.45 </TIME>
<AUTHOR>  </AUTHOR>
<HEADLINE>
Ankaragücü, 3 Brezilyalı, 1 Fransız futbolcu ile anlaştı... 
</HEADLINE>
<TEXT>

     Turkcell Süper Ligi’nde ilk 3 haftada aldığı 1 puanla 15. sırada bulunan Ankaragücü 4 futbolcuyla anlaştı. 
     Brezilyalı orta saha oyuncuları Jean Paul Batista 22 , Robson Baiano 17 , Heverton 23 ile Fransız milli futbolcu ön libero Coridon 32 , sarı-lacivertli takımın bugün yaptığı idmana katıldı. 
     Kulüpten yapılan açıklamada, Heverton ve Coridon ile ön anlaşma yapıldığı, birkaç gün içinde 4 futbolcuyla da resmi sözleşme imzalanacağı bildirildi. 
     
     KAYSERİ ERCİYESSPOR MAÇI HAZIRLIKLARI 
     Ankaragücü, pazar günü oynayacağı Kayseri Erciyesspor maçının hazırlıklarını bugün yaptığı antrenmanla sürdürdü. 
     Cemal Aydın Spor Kompleksi’nde gerçekleştirilen idmana tüm futbolcular katıldı. Sakatlığı nedeniyle uzun süredir takımdan ayrı çalışan İlhan Mansız da bugünkü antrenmanda yer aldı. 
     Teknik Direktör Adnan Şentürk, idman öncesi yaptığı açıklamada, ligin ilk 2 haftasında oynadıkları oyunla daha çok puanı hak ettiklerini, ancak geçen hafta Trabzonspor karşısında ise mağlubiyeti hak ettiklerini söyledi. 
     Kayseri Erciyesspor karşısında seyircileri önünde 3 puan almak istediklerini belirten Şentürk, "Bu haftayı 3 puanla geçip lige verilen arayı da iyi değerlendirmek istiyoruz. Takıma yeni katılan yabancı oyuncular da bu arada takıma uyum sağlayacaktır" diye konuştu. 
     İlhan Mansız’ın şu anda bir sakatlığının bulunmadığını da belirten Şentürk, "İlhan’ın kondisyon eksikliği var. O da lige verilen arada bunu telafi ederek takımdaki yerini alacaktır" dedi. 
     
</TEXT>
</DOC>
