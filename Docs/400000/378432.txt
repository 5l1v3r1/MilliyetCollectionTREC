<DOC>
<DOCNO> 378432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/14/son/sonspo35.html </URL>
<DATE> 2005/09/14/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
İtalyan basınından Daum'a eleştiri... 
</HEADLINE>
<TEXT>

     Senad OK MİLANO,14 DHA 

İTALYAN basını dün gece oynanan ve 3-1 Milan’ın üstünlüğü ile sonuçlanan Milan - Fenerbahçe mücadelesine geniş yer verdi. 
     İtalyan basınının geneli Fenerbahçe’nin Milan karşısında iyi bir mücadele sergilediğini belirtirken, Milan’ın bu maçı Avrupa’daki tecrübesi ile kazandığını Fenerbahçe’nin bitime üç dakika kala skoru koruyamamasını ise hem takımın heyecanlanmasına hem de Daum’un oyuncu değişikliklerinde geç kalmasına bağladılar. 
     Öte yandan maçın yıldızı Kaka’ya ise, Kaka Milan’ı Hapisten Kurtardı'', Kaka Milan’a galibiyet yolunu açtı'' gibi başlıklarla övgüler yağdırdılar. Daum’un Defansımız 87 dakika boyunca iyi dayandı'' sözlerine de yer veren İtalyan basını Daum’un oyuncu değiştirmede geç kaldığınının altını çizdi. 
     İtalyan basını dün akşamki maçta iki gol atan Kaka’yı da yere göğe sığdıramadı. Genel olarak maçın yıldızı Kaka’ya büyük övgüler yağdıran İtalyan basını, Fenerbahçe’nin iyi mücadele ettiğini ve grubun süpriz takımı olacağının altını çizdiler. 
     La Gazetta Della Sport, Müthiş Kaka'' başlığını kullanırken, Milan’ı Türk kabusundan Kaka uyandırdı, en kritik anda sahneye çıktı ve İstanbul sendromunu bitirdi'' diye yazdı. 
     Maçın kahramanı Kaka ise Çok iyi bir günümdeydim, Fenerbahçe’nin bizi bu kadar zorlayacağını düşünmüyordum. Son dakikalarda gelen galibiyet oldukça güzel'' şeklinde konuştu. Gazete ayrıca Fenerbahçe’nin de beklenenden çok iyi bir performans sergilediğini belirterek Fenerbahçe’nin grubun süpriz takımı olacağını belirtti. 
     Tutto Sport gazetesi ise Milan Kaka’dan güç alıyor'' başlığını attı. Gazete Brezilyalı yıldızın Milan’a hayat verdiğini ve Schevchenko ile Kaka ikilisinin Fenerbahçe’yi yıktığını yazdı. Gazete ayrıca maçın en iyi oyuncusu olarak on üzerinden sekiz not verdiği Kaka’yı seçerken, maçın en kötü oyuncusu ise 5.5 ile ilk kez Fenerbahçe karşısında Milan forması giyen Vieri oldu. Tutto Sport ayrıca Fenerbahçe’de en yüksek notu, 6,5 not ile Anelka, Alex ve Appiah’a verdi. Gazete Fenerbahçe’de Appiah’ın sakatlanana kadar orta sahadaki dinamosu olduğunu, Anelka’nın ise penaltı pozisyonunu yaratarak ne kadar tehlikeli bir oyuncu olduğunu kanıtladığını yazdı. 
     Corriera Della Sport gazetesi ise, Kaka uçuyor herkes ayakta onu izliyor'' başlığını kullandı. Gazete Brezilyalı yıldızın efsanevi futbolcu Maradona’nın yolunda olduğunu ve maçı tek başına kopardığını yazdı. 
     La Stampa gazetesi ise, Kaka güçlü Türkleri yendi ve Milan İstanbul korkusunu Kaka sayesinde attı'' şeklinde manşet attı 
     
</TEXT>
</DOC>
