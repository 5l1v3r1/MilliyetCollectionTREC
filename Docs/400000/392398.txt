<DOC>
<DOCNO> 392398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/05/son/sonspo02.html </URL>
<DATE> 2005/11/05/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Tigana isyanlarda 
</HEADLINE>
<TEXT>

     Tigana, Sevilla maçı sonrası Demirören’e şu raporu verdi 'Maç 60 dakika oynansa puan alırdık. Çünkü her şey iyi giderken gücümüz bitti.' 
     
     Oyuncular iyi...’ 
     Çok yazık oldu. Bir saat başabaş mücadele ettik, ancak daha sonra bittik. Bazı oyuncularımın ayaklarına kramp girdi ve bu nedenle mücadeleyi bitiremedi.'' İspanya’daki 90 dakika sonrası özetle bu açıklamaları yapan Jean Tigana, İstanbul’a dönüş yolculuğu öncesinde de, Başkan Yıldırım Demirören ve Futbol Şube Sorumlusu Kıvanç Oktay ile biraraya geldi. Öncelikle oyuncularından çok memnun olduğunu dile getiren Fransız hoca, daha sonra ise acı tabloyu gözler önüne serdi 
     
     Bu sorun çözülecek’ 
     Futbolcularım, söylediğim her şeyi uyguladılar. Ancak güçleri yoktu. İşte bu nedenle de son 30 dakikada yapacak bir şeyimiz kalmadı. Eğer maç 60 dakika oynansaydı, kesinlikle puan alırdık. İkinci yarının başlamasından 15-20 dakika sonra bazı oyuncularım ayaklarına kramp girdiğini bana iletip çıkmak istedi. Bu durum, ne halde olduğumuzun göstergesi. Bu eksikliği ortadan kaldırmamız şart. Ancak iki günlük süreçte, mantalite açısından takıma katkı yaptığımızı gözlemledik.'' 
     
     Demirören’den teselli 
     Tigana’yı dikkatle dinleyen Başkan Yıldırım Demirören, daha sonra yeni teknik patronuna teselli verdi Zaten bu tür eksiklikler nedeniyle sıkıntılı maçlar oynadık. Sizden, her geçen gün takımın üzerine artı katkılar bekliyoruz. Sevilla’daki oyun, bize bu yolda ışık verdi. Bu gruptan çıkacağımıza yürekten inanıyorum.'' Futbol Şubesi Başkanı Kıvanç Oktay’ın yorumları da şöyleydi Sevilla grubun en güçlü ekiplerinden biriydi. Kalan iki maçı kazanıp hedefe ulaşırız.'' 
     
</TEXT>
</DOC>
