<DOC>
<DOCNO> 383560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/03/son/soneko04.html </URL>
<DATE> 2005/10/03/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
AB'den beklenen karar geciktikçe, piyasalar huzursuzlanıyor... 
</HEADLINE>
<TEXT>

     Cuma günü kapanışta 1.3500 YTL'den işlem gören dolar, AB ile ilgili olarak gelen haberlerin beklenen gibi olmaması, döviz ve bono piyasasında yükselişe neden oldu. 
     Dolar yeni haftaya 1.3600 YTL satış fiyatıyla başlarken, bono piyasasında faizler 15.18'e yükseldi. 
     AB Dönem Başkanı İngiltere'nin Dışişleri Bakanı Jack Straw'ın "Müzakerelerde zor bir aşamada bulunuyoruz. Sonuç alacağımızdan emin değilim" açıklaması piyasaları hareketlendirdi. Borsa birinci seansı 882.25 puanlık kayıpla, 32,450.98 puandan tamamladı. Dolar kuru ise 1.3620 YTL seviyesine yükseldi. 
     
İstanbul ve Ankara'da dolar, avro ve sterlinin alış-satış fiyatları, saat 11.55 itibariyle YTL olarak şöyle 
     

İSTANBUL SERBEST PİYASA ALIŞ SATIŞ ABD Doları 1.3560 1.3620 Avro 1.6220 1.6280 İngiliz Sterlini 2.3700 2.4000      

ANKARA SERBEST PİYASA ALIŞ SATIŞ ABD Doları 1.3530 1.3680 Avro 1.6200 1.6350 İngiliz Sterlini 2.3650 2.4000      
     DOLAR KOTASYONLARI 

     Bankalararası piyasadaki dolar kotasyonlarında alışta en düşük fiyat 1.3540 YTL, en yüksek fiyat 1.3570 YTL, satışta en düşük fiyat 1.3590 YTL, en yüksek fiyat 1.3620 YTL düzeyinde bulunuyor. 
     
     PARİTE 

     Uluslararası piyasalarda avro-dolar paritesi 1.1962, sterlin-dolar paritesi 1.7570, yen-dolar paritesi ise 113.94 düzeyinde seyrediyor. 
     
     FAİZLER YÜKSELDİ 

     İMKB Tahvil ve Bono Piyasası Kesin Alım Satım Pazarı'nda işlem gören 9 Mayıs 2007 vadeli tahvilin, bugün valörlü işlemlerinin saat 10.10 itibariyle basit getirisi yüzde 15.86, bileşik getirisi yüzde 15.18 oldu. 
     Bu tahvilin, aynı gün valörlü işlemlerinin Cuma günkü kapanışında basit getiri yüzde 15.72, bileşik getiri ise yüzde 15.05 olarak gerçekleşmişti. 
     
     BORSA 

     İMKB Bileşik Endeksi birinci seansta, cuma günkü ikinci seans kapanışa göre 478 puan azalarak 32 bin 854 puan seviyesinde açıldı. Disket emirlerinin girildiği ilk yarım saatlik bölümde kısa süre için 33 bin 300 puan seviyelerini gören endeks, gelen hızlı satışlarla 32 bin 700 puan seviyelerine kadar geriledi. Bu noktadan sonra gelen tepki alımlarıyla yeniden yükselişe geçen bileşik endeks, İngiltere Dışişleri Bakanı'nın açıklamasına kadar 32 bin 800 puan seviyesinde sıkışık seyretti. Açıklamayla birlikte 32 bin 600 puan seviyelerine gerileyen endeks, burada tutunmayı başaramadı ve birinci seansı 882.25 puanlık kayıpla 32,450.98 puandan tamamladı. Hisse senetlerinin ortalama değer kaybı yüzde 2.65 oldu. 
     Cuma günü 33.333.23 puandan kapanan İMKB Ulusal 100 Endeksi, ilk seansa 478.36 puan azalarak 32,854.87 puandan başladı. İlk yarıyı 32,801.10 puandan geçen endeks, en düşük 32,412.52 puanı, en yüksek olarak da Cuma günkü kapanış değeri olan 33,333.23 puanı gördü. 
     Seans sonunda mali endeks 1,444.07 puan azalarak 49,861.36 puana, sanayi endeksi 595.29 puan azalarak 25,740.96 puana, hizmetler endeksi 363.65 puan azalarak 15,337.08 puana geriledi. 
     Böylece önceki kapanışa göre, mali grup hisseler ortalama yüzde 2.81, sanayi grubu hisseler yüzde 2.26, hizmetler grubu hisseler ise yüzde 2.32 oranında değer kaybetti. 
     1. seansta işlem gören toplam 307 hisse senedinden 11'i değer kazandı, 285'i değer kaybetti, 11 hissenin fiyatında ise değişiklik olmadı. 
     Seansta, 395 milyon 246 bin 616 YTL'lik işlem hacmi oluştu. 
     1. seansta İş Bankası C , Yapı Kredi Bankası, Ereğli D. Ç., Ülker ve Akbank en çok işlem gören hisse senetleri olarak belirlendi. 
     
     BORSADA BEKLENTİ NE 

     Ziraat Yatırım'dan yapılan değerlendirmeye göre, AB müzakere çerçeve belgesinin akıbeti netlik kazanıncaya kadar İMKB’de Ulusal-100 Endeksin hareket alanının 33.000-33.500 aralığında olması bekleniyor. İlk tepkiler olarak olumlu gelişmede 34.100 direncinin test edilebileceği, olumsuz gelişmede ise 32.500’ e kadar bir geri çekilme yaşanabileceğini öngörülüyor. 
Destek TL 33.300-33.000-32.800 
Direnç 33.500-33.800-34.100 
bazlı2,48-2,46-2,44 2,50-2,52-2,54 

Gedik Yatırım'ın haftalık değerlendirmesinde ise, geçtiğimiz hafta AB'den gelecek açıklamalar ve özelleştirme konusundaki beklentilerle hafta başında sıkışık seyir izleyen endekste, Ereğli Demir Çelik özelleştirmesine başvurunun beklenenden az olması ve bazı firmaların teklif vermemesi sonucunda satışların geldiğinin görüldüğü belirtildi. 
     Avrupa Parlamentosu toplantısında sözde Ermeni soykırımının tam üyelik için ön şart olarak istenmesi, müzakerelerin içeriğini belirleyecek olan çerçeve belgesinin onayının 3 Ekim'e kalması ve bu belgede Avusturya'nın Türkiye'ye imtiyazlı ortaklık verilmesi konusundaki ısrarının moralleri bozan gelişmeler olarak sayılabileceği aktarılan değerlendirmede, hafta geneline bakıldığında ise AB ile ilgili haberlerin ön planda olduğunun, piyasaların bu gelişmelere endekslendiğinin ve özelleştirmelerle IMF ile ilişkilerin ikinci planda kaldığının söylenebileceği aktarıldı. 
     Değerlendirmede şunlar kaydedildi 
     "Bu haftaya baktığımızda en önemli gündem maddesi yine AB olacak. Müzakere çerçeve belgesi ve müzakerelerin başlaması piyasaların takip edeceği konuların başında gelmekte. Açıklanacak enflasyon rakamları ve Erdemir ihalesi diğer önemli konular olarak sayılabilir. Ancak AB yolunda yaşanabilecek en ufak sorun bu konuyu ön planda tutmaya yetebilir." 

     
</TEXT>
</DOC>
