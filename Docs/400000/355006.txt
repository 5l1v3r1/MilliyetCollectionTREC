<DOC>
<DOCNO> 355006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/24/yazar/akyol.html </URL>
<DATE> 2005/06/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Avrupa'da 'model' tartışmaları 
</HEADLINE>
<TEXT>


AVRUPA, modellerini tartışıyor. Bir tarafta, İngiltere'nin başını çektiği bir model var "Rekabetçi ekonomi, küreselleşme, ekonomik modernleşme" gibi kavramları öne çıkarıyor, aynı mantıkla Avrupa Birliği'nin genişlemesini ve Türkiye'nin tam üye olmasını savunuyor. 
Öbür tarafta, Fransa'nın başını çektiği "sosyal model" var. Kamu sektörünü seviyor, "rekabetçi ekonomi, küreselleşme" gibi kavramlara derin bir şüpheyle bakıyor. Aynı mantıkla Avrupa Birliği'nin genişlemesine ve Türkiye'nin üyeliğine karşı çıkıyor. 
Avrupa'daki bu model tartışması, hem bizim Avrupa Birliği maceramız bakımından, hem kendimizin nasıl bir model geliştirmemiz gerektiği bakımından fevkalade önemli. 
AB'nin yeni dönem başkanı İngiliz Başbakanı Tony Blair'in Avrupa Parlamentosu'ndaki konuşmasının özü de bu mesele... 

BLAIR, önce bugünkü dünyayı resmediyor ABD tek süper güç, öbür tarafta nüfusları birer milyarı aşan Çin ve Hindistan önümüzdeki birkaç on yılda dünyanın en büyük ekonomileri haline gelecek 
AB ve Avrupa ülkeleri "sosyal model" denilen bugünkü yapılarıyla güçlü bir şekilde ayakta kalabilirler mi 
"Öyle bir sosyal model ki, Avrupa'da 20 milyon işsiz var Verimlilik oranları hep ABD'nin gerisinde kalıyor Öyle bir sosyal model ki, bilim adamı yetiştirme oranında Avrupa'nın Hindistan'dan geride kalmasına yol açıyor Ekonominin diğer sektörlerinde de öyle işte vasıflı işgücü, araştırma-geliştirme, patent, bilgi teknolojisi gibi alanlarda da Avrupa yukarıya değil aşağıya gidiyor Ama Hindistan biyoteknoloji sektörünü önümüzdeki beş yılda beş misli büyütecek Geçen beş yılda Çin, araştırma-geliştirme giderlerini üçe katladı 
Dünyanın zirvedeki 20 üniversitesinden sadece 2 tanesi Avrupa'dadır " 
Zenginlik yaratma kapasitesi böyle yavaş yavaş gerileyen bir ekonomi, işsizliği azaltabilir mi Blair, iktisaden verimsiz işleri devlet sübvansiyonuyla korumanın, gelecekte yaratılacak daha çok sayıdaki verimli işi de öldüreceğini hatırlatıyor. 
Fransa'da ve bizde 'KİT muhafızları'nın kulakları çınlasın 

'SOSYAL' kötü bir şey mi Altta kalanın canı mı çıksın Devletçilik modelinin bu klasik demagojisine de cevap veren Blair, piyasa ekonomisinin ve rekabetçiliğin yarattığı ekonomik dinamizmle "sosyal"in daha iyi sağlanacağını anlatıyor, İngiltere'yi örnek veriyor 
İşte, Fransa'da ekonomik duraklama yüzünden işsizlik artarken, İngiltere'de yüzde 4'e inmişti Blair hükümeti "Avrupa'nın en büyük iş programı"nı gerçekleştirmişti Eğitim, sağlık hizmetleri Avrupa'da duraklıyor ama İngiltere'de gelişiyordu .. 
Avrupa, artan sosyal, etnik, dini ve kültürel sorunlarla başa çıkmak istiyorsa, rekabetçi piyasa ekonomisini, ekonomik modernizasyonu kabul etmelidir. AB, küreselleşme çağında içine kapanarak, genişleme sürecini durdurarak sorunlarını çözebileceği şeklindeki "illüzyon"dan kurtulmalıdır 
Blair, bu genel vizyonunun bir gereği olarak Türkiye'nin üyeliğini savunuyor. 
Avrupa'da Fransa yeni sorunları eski Jakoben dar kafalılığıyla çözececeğini zannederken, Blair'in vizyonu gerçekten bir ufuk açıyor. 
Tony Blair'in dilinden 'tarihin kanunu' 
"İdealler değişim yoluyla hayatiyetlerini sürdürürler. Sorunlar karşısında statükoculuğa kapılırlarsa, ölürler..." 



</TEXT>
</DOC>
