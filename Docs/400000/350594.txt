<DOC>
<DOCNO> 350594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/10/yazar/asik.html </URL>
<DATE> 2005/06/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bastırdık, aldık... 
</HEADLINE>
<TEXT>


Fahrettin Fidan, Washington Restaurant'tan bildiriyor... 
Tayyip Erdoğan Amerika'da tam bir zafer kazandı diyebiliriz... Bush'tan ne istediyse aldı... Ne istediyse hatta istemeyi unuttuklarını bile kabul ettirdi. Neler miydi bunlar Kabul buyurursanız birkaçını sıralayalım. 
"Stratejik Ortak" olduğumuzun kabulünü istedik. Bush'u stratejik ilişki demeye ikna ettik. Böylece Amerika'nın Ortadoğu'da bundan sonraki saldırılarında suç ortağı olmayı kendilerine kabul ettirmiş olduk. Üstüne üstlük bu yüzden Bush'un teşekkürünü de aldık. "Büyük Ortadoğu Projesi'nde her türlü hizmete hazır olduğumuzu, verilen her görevi 'seve seve' yerine getireceğimizi kabul edin" dedik. Zoru görünce kabul ettiler. "Birlikteliği geleceğe yansıtmak" konusundaki talebimiz aynen gerçekleşti. Bu anlam yüklü cümleyi bulan diplomata bir maaş ikramiye verilmesi yönündeki talebimiz de kabul gördü. "Türkiye'ye pozitif bakmanızı istiyoruz" dedik. Bush, daha cümlesi bitmeden Tayyip Beye pozitif pozitif bakmaya başladı "İran'a, Suriye'ye bize haber vermeden saldırırsanız vallahi de billahi de çok kırılırız. Bize haber vermeden, bizi yanınıza almadan harek t yok, söz mü Kabul mü " dedik. Bu da kabul edildi. 
Görüşme tam bir zafer oldu bizim için... 

Başbakan Erdoğan, "Ben insan olarak laik değilim, devlet laiktir" demiş. 
Kendisi laik olmadan koskoca laik devletin yürütme görevini üstlenmek ne büyük fedak rlık ya rabbim .. 
Haldun Ertem 

Soros İstanbul'da Amerikalı para sihirbazı Soros, yakınımızdaki ülkelerle çok ilgili... Ukrayna'da, Gürcistan'da rejimleri altüst etti. Gürcistan'da bakanları maaşa bağladığını anlattı İstanbul'da. Soros'un Türkiye'de Açık Toplum Estitüsü veya TESEV gibi uzantıları var. Peki Soros fonları, Türkiye'ye sevabına mı akıyor Yoksa kimi alanlarda irili ufaklı darbeler planlanıyor mu Örneğin Kemal Derviş hareketinin arkasında Soros sermayesi var mıydı Kısacası, 'Sorosçular' Türkiye'de neyin peşinde Bilen var mı 

Erdoğan'la görüşen Bush, "Bütünüyle değerlendirirsek çok zengin ve verimli bir görüşme oldu" demiş. 
Neler verdik acaba 

Pasaporta haciz Amerika'da yaşayan yurttaşımız Ali Gazi, ailesini ziyaret için Türkiye'ye gelince pasaportuna el konulmuş, suçlu muamelesi görmüş. Sebep Demirbank'a 2001 yılında bir kredi kartı borcunun bulunması. 
Okurumuz bu borcu anımsamıyor. Bir tebligat da yapılmamış kendisine. Demirbank batıp da TMSF kontrolüne geçtiği için kredi kartı borçlarını vergi borcu gibi değerlendirip böyle bir uygulamaya gidiyormuş Maliye... Vergi borcu olanlar, kanuna göre yurtdışına çıkamıyor. Ama kredi kartı borcuyla ilgili bir yasa yok. 

Başbakan Erdoğan, "ABD'de özgürlük var, türban serbest, kızlarım Türkiye'de özgürlük olmadığı için ABD'de okuyor" demiş 
Oğlu da mı türban takamadığı için ABD'de okudu 
Arif Ayhan 

Amerika havası Bush'la görüşme odasından çıkan Tayyip Erdoğan, "Her konuda anlaştık" derken ve bizim medya iyimser haberlerle süslenirken, Amerikan basını bunu tekzip etti dün. Örneğin Washington Times "Başkan Bush dün Türkiye'nin, ABD kuvvetlerinin Kürt militanlarına karşı önlem alması için yaptığı talebi reddetti" diye yazdı. Washington Post'un yazısı tamamen aynı yöndeydi... Amerika'nın PKK konusunda yardım etmemesi olağan... Birincisi, buna Barzani ve Talabani karşı çıkıyor... İkincisi, PKK'yı İran'a karşı kullanıyor... Üçüncü sebep, PKK'ya karşı önlem almasa da Türkiye Amerika'nın bir dediğini iki etmiyor.. Kısacası, Amerika'yı PKK'ya karşı harekete geçmeye zorlayan bir sebep yok... 
Tayyip Erdoğan, PKK konusunda yan çizen ABD'ye, Geniş Ortadoğu Projesi GOP konusunda tam destek sözü vermiş. 
Nedir GOP Bangladeş'ten Fas'a kadar uzanan bölgede, ülkelerin başına "demokratikleşme" adı altında ABD yanlısı hükümetleri getirmek. Ve bu ülkelerin pazarlarını uluslararası tekellere açmak... İran ve Suriye, ABD'ye boyun eğmediği için hedefteki ülkelerdir... Pakistan ya da Suudi Arabistan dikta rejimleri altındadır ama ABD'nin emireri olduklarından oradaki rejimler sorun arz etmemektedir 
Amerika'nın güncel meselesi, Suriye ve İran'daki rejimleri değiştirip başlarına yandaş yönetimler getirmek... Türkiye'den bu rejimlerin devrilmesi için destek istiyor. Tayyip Erdoğan ise, durumu anlamamış görünüyor. H l Suriye Devlet Başkanı Esad'ı ikna etmekten dem vuruyor. Beyaz Saray'da tebessümlere yol açıyor. 
ABD, yarın İran ve Suriye'ye karşı ne tür zorlama ya da saldırılara girişecek Şu anda bilinmiyor. Ama yakın gelecekte belli olacak. Erdoğan, neler olacağını bilmeden, Washington'un komşularımıza karşı yürüteceği haksız ve hukuksuz saldırılara destek sözü verdi. Belaya davetiye çıkardı. Bakın bundan sonra neler olacak. 



</TEXT>
</DOC>
