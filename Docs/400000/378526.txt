<DOC>
<DOCNO> 378526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/15/magazin/amag.html </URL>
<DATE> 2005/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar Keşke daha önce boşansaydık 
</HEADLINE>
<TEXT>


Eşiyle arasına 3. kişilerin girmediğini söyleyen Hülya Avşar, "Bu ilk değildi. Bizim evliliğimizi başka konular bitirdi" dedi 

İLKNUR GÜLMEZ 

Kaya Çilingiroğlu'ndan boşanan Hülya Avşar, dizi çekimi için gittiği Ata Stüdyoları'nda basın mensuplarının soruları yanıtladı. Basın toplantısı düzenlemek istemediğini ancak gazetecilerin günlerdir evinin kapısında beklemesi yüzünden bunu yapmak durumunda kaldığını anlatan Avşar, şunları söyledi 

'İlk kez olmadı bunlar' 
"Bizim boşanmamız son derece hoş oldu. Keşke daha önce boşansaydık. Çünkü şu anda Kaya ile olan arkadaşlığımız, dostuluğumuz çok uzun zamandır yoktu. Çok da farklı bir arkadaşlığımız oldu. İnanılmaz huzurluyum. Çocuk konusunda bilirkişilerin yardımıyla sorunları atlatıyoruz.""Bu devirde evlilikler sadece 3. kişilerin araya girmesiyle bozulmuyor. 3. kişiler zaten bozulmuş olan evliliklerin içine giriyor. Boşanmamak için Kaya Bey de çaba gösterdi. Tek taraflı değildi hatalar. Kaya Bey'in bir şeyler yapmasında haklı nedenleri vardır. Boşanma nedenimiz Kaya Bey'in son olaylarıyla ilgili değil. İlk kez karşılaşmadım bu olaylarla. Bu konuyu aramızda konuşmadık bile. Kaya Bey ile konuşmamız başka meselelerle ilgili." 

'Üst katta yaşayabilir' 
"Tüm bu yaşananlarda kadınlık gururumun incindiğini düşünmüyorum. Kaya'nın özel hayatı beni ilgilendirmez. Kaya Bey ile hayatım boyunca görüşeceğim, sohbet edeceğim, dertleşeceğim, destek olacağım. İleride çocuğuma güzel bir ortam hazırlama adına bunları yapacağım. Kaya Bey ileride evlenebilir, hatta çocuğu olabilir. Hiçbir zaman bu kadar dost olmamıştık. Evliliklerde aşk hiçbir zaman sonsuza kadar devam etmez. Aşk bitti evlilik de bitsin düşüncesine karşıyım. Bizim evliliğimiz başka nedenlerden dolayı bitti.""Kaya'nın yokluğunu hissedemedim, çünkü her gün evde. Eşyaların bir kısmı bizde. Kendine bir ev bulacak. Bir düzen kurmak zorunda. Tek başına bir ev tutacaksa gider evini döşeyebilirim. Hatta benim üst katı ona kiraya verebilirim. Evlenmeden 1 gün önce mallarımızı, mülklerimizi ayırmıştık. Bu nedenle problem yaşanmadı." 

'Yeniden imk nsız' 
"Kaya'yla yeniden olması imk nsız, tamamen bitti. 1 saniyede karar verip 2 günde boşandım. Şimdi bek r bir kadınım ama kocam varken nasılsam, öyle davranacağım. Ama bu saatten sonra başka biriyle düzgün bir ilişki kurmam çok zor. En büyük zevkim kızımın gülmesidir, düzene girmemdir ve işlerimin yolunda gitmesidir." 



</TEXT>
</DOC>
