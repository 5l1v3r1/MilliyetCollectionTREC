<DOC>
<DOCNO> 392585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/06/son/sonspo08.html </URL>
<DATE> 2005/11/06/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Ümit Karan, milli takıma çağırılmamasının üzüntüsünü yaşıyor... 
</HEADLINE>
<TEXT>

     Diyarbakır maçında oyuna sonradan girip, galibiyet kapısını açan golü atan Ümit Karan, Avrupa’nın en golcülerinden ama Milli Takım'da yok. 
     
     Sıralamada 6.’lıkta 
     Galatasaray’daki beşinci sezonunu geçiren ve attığı 11 golle krallık yarışının zirvesinde olan Ümit Karan, Diyarbakır maçında da takımını ipten aldı. Hafif sakatlığı nedeniyle oyuna kulübede başlayan ve ikinci yarı başında sahaya girip, 71. dakikada ağları sarsarak rakibin gardını düşüren yıldız futbolcu, Avrupa liglerinin de en skorer isimleri arasında. Altı maçta attığı 9 golle Linfield’in Kuzey İrlanda golcüsü Thomson’un ilk sırada yer aldığı değerlendirmede, Karan altıncı sırada yer alıyor. Cim Bom’un yıldızı, Luca Toni, Miroslav Klose, Şota Arveladze ve Piechna’nın ardından geliyor. 
     
     Maç başına 1 ortalama 
     Oynadığı 11 maçta 11 kez ağları sarsan Ümit, maç başına 1 gol ortalamasına ulaşırken diğer isimlerin oynadıkları maç ve attıkları gol sayıları şöyle Thomson, Linfield Kuzey İrlanda 6 maçta 9 gol. Luca Toni, Fiorentina İtalya 10 maçta 12 gol. Şota, AZ Alkmaar Hollanda 10 maçta 11 gol. D. Piechna, Wisla Krakow Polonya 11 maçta 12 gol. Miroslav Klose, Werder Bremen Almanya 11 maçta 12 gol. Ancak bu başarılı performansına rağmen A Milli Takım’a çağrılmaması nedeniyle Ümit Karan ayrı bir üzüntü yaşıyor. Golcü futbolcu, İsviçre ile oynanacak Play Off maçlarının kadrosunda kendine yer bulamadı. 
     
</TEXT>
</DOC>
