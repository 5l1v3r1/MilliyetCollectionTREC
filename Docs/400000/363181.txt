<DOC>
<DOCNO> 363181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/21/son/sontur44.html </URL>
<DATE> 2005/07/21/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Şevval Sam’ın çarptığı motosiklet sürücüsü öldü 
</HEADLINE>
<TEXT>

     
     Haldun AKYÜZ AKHİSAR, Manisa DHA 

     
ÜNLÜ televizyon dizisi oyuncusu Şevval Sam’ın geçtiğimiz salı akşamı minibüsüyle çarptığı motosiklet sürücüsü 81 yaşındaki Adem Genbaş, tedavi gördüğü hastanede öldü. 
     Olay 19 Temmuz salı günü saat 19.30 sıralarında İzmir-İstanbul Karayolu'ndaki Akhisar Lisesi Kavşağı'nda meydana geldi. Şevval Sam’ın kullandığı 34 BD 3696 plakalı Volkswagen marka minibüs, Akhisar Lisesi Kavşağı'na geldiği sırada, kırmızı ışıkta durmayıp ana yola çıkan Adem Genbaş'ın kullandığı motosiklete çarptı. Tek gözü görmediği belirtilen Adem Genbaş, çarpmanın etkisiyle yere düşerek ağır yalandı. Adem Genbaş, tedavi edilmek üzere Akhisar Devlet Hastanesi'ne kaldırılırken, Şevval Sam da ifadesi alındıktan sonra tutuksuz yargılanmak üzere serbest bırakıldı. 
     Adem Genbaş ise tedavi gördüğü Akhisar Devlet Hastanesi'nde bu sabaha karşı saat 03.00 sıralarında hayatını kaybetti. 
     
</TEXT>
</DOC>
