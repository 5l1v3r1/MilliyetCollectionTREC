<DOC>
<DOCNO> 396567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/20/son/sontur19.html </URL>
<DATE> 2005/11/20/ </DATE>
<TIME> 16.50 </TIME>
<AUTHOR>  </AUTHOR>
<HEADLINE>
Bira ısmarlama kavgası 1'i ağır 5 yaralı 
</HEADLINE>
<TEXT>

     Eskişehir'de bir restoranda içki içen 8 kişi arasında bira ısmarlama nedeniyle çıkan kavgada, 1'i ağır 5 kişi yaralandı. 
     Alınan bilgiye göre, Kırmızı Toprak Mahallesi Basın Şehitleri Caddesi'ndeki bir restoranda içki içen Muammer C, biraların parasını Ahmet T'nin hesabına yazdırmak istedi. Ancak, Serhat Uğurlu 37 buna itiraz etti. 
     Çıkan tartışmanın kavgaya dönüşmesi üzerine boğazı bıçakla kesilen Serhat Uğurlu, Eskişehir Osmangazi Tıp Fakültesi Hastanesi'ne kaldırıldı. 
     Kavgaya karışan ve yaralanan Muammer C, Numan G, Berkan Ç. ve Muhterem S. ise Devlet Hastanesi'nde tedavi altına alındı. 
     Kavgaya karıştıkları iddia edilen Ahmet T, Cengiz E. ve Selim S'nin gözaltına alındığı, yaralıların ise tedavilerinin ardından sorgulanacağı bildirildi. 
     
</TEXT>
</DOC>
