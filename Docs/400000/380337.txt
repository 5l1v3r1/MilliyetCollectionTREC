<DOC>
<DOCNO> 380337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/21/son/sontur03.html </URL>
<DATE> 2005/09/21/ </DATE>
<TIME> 03.00 </TIME>
<AUTHOR>  </AUTHOR>
<HEADLINE>
12 katlı binada çıkan yangın endişe yarattı... 
</HEADLINE>
<TEXT>

     Harun GÖKÇEOĞLU YOZGAT, DHA 

      YOZGAT'ta, 12 Katlı sitesinin giriş bölümünde çıkan yangın nedeniyle, olası bir faciadan dönüldü. Yangın merdiveni bulunmayan binanın sakinleri çareyi balkonlara çıkmakta buldu. 
     Bu akşam saat 21.30 sıralarında, Saygılar Sitesi’nin giriş bölümünde, henüz belirlenemeyen bir nedenle atık kağıtların tutuşması sonucu binayı duman içerisinde bıraktı. 12 katlı binada yangın merdiveninin bulunmaması nedeniyle içeride mahsur kalan vatandaşlar, dumandan etkilenmemek için balkonlara çıktı. İtfaiyenin olaya zanında müdahalesiyle olası bir facia önlenirken dumandan en fazla etkilenen katlardaki site sakinleri itfaiye merdiveniyle tahliye edildi. Ancak itfaiye merdivenin de 8 kattan daha yükseğe kadar ulaşamaması bir diğer sorunu ortaya çıkardı. 
     
     RUHSATLI, YANGIN MERDİVENİ YOK 
     Olay yerine gelen Yozgat Belediye Başkanı Yusuf Başer, itfaiye ekiplerinin yangına zamanında müdahale etmesine karşın yangın merdiveni bulunmayan Yozgat'ın bu en yüksek binasında olası bir faciadan dönüldüğünü ifade etti. Başer, 12 katlı ve Yozgat'ın en yüksek binasına yangın merdiveni olmadan nasıl ruhsat verildiğini anlamak mümkün değil. Geçmiş dönemlerden gelen bu sorunu çözmek de bize düşüyor. Bu yangın bize gösterdi ki, itfaiye aracı bakımından da eksiklerimiz var ve en kısa zamanda Yozgat Belediyesi'ne yüksek binalara müdahale için bir itfaiye aracı almak durumundayız ve bu konuda çalışmalarımız devam ediyor'' dedi. 
     Bina girişine toplanmış atık kağıtların yanması nedeniyle binanın sıvaları dökülürken sıcağın etkisiyle ilk 2 kattaki dairelerin kapıları erime noktasına geldi. 
     
</TEXT>
</DOC>
