<DOC>
<DOCNO> 367867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/07/son/sontur12.html </URL>
<DATE> 2005/08/07/ </DATE>
<TIME> 11.05 </TIME>
<AUTHOR>  </AUTHOR>
<HEADLINE>
Ölüm tehdidiyle fuhuş 
</HEADLINE>
<TEXT>

     Mehmet OKUR DHA 

      MERSİN’in Silifke İlçesi’nde 8 yabancı uyruklu kadının pasaportlarını ellerinden alıp, ölüm tehdidiyle fuhuş yaptırdıkları iddia edilen 3 kişiden biri tutuklandı. 
     İlçe Jandarma Komutanlığı bir ihbar üzerine, Narlıkuyu Beldesi’ndeki bir otele baskın yaptı. Otelde yapılan aramada Moldovya uyruklu Carolina Gherasimenco 31 , Alena Silich 33 , Belarus uyruklu İnna Kapkova 35 , Uliana Tanasevici 25 , Rusya uyruklu Rausa Shmorgun 22 , Aleksandra Logova 21 , Lilia Strtan 27 , Ukrayna uyruklu Natalia Melnikova 21 ile kadınları zorla alıkoydukları ileri sürülen M.Ş., N.Ş., S.K. yakalandı. 
     Zanlılardan M.Ş., sevk edildiği nöbetçi mahkemece tutuklanırken diğer 2 zanlı tutuksuz yargılanmak üzere serbest bırakıldı. 
     Sınır dışı edilecek olan 8 yabancı uyruklu kadın, ifadelerinde, pasaportlarının ellerinden alındığını ve ölümle tehdit edilerek fuhuşa zorlandıklarını, tehditler nedeniyle şikayetçi olmaktan korktuklarını söyledi. 
     
</TEXT>
</DOC>
