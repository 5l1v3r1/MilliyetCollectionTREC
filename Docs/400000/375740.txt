<DOC>
<DOCNO> 375740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/05/son/soneko24.html </URL>
<DATE> 2005/09/05/ </DATE>
<TIME> 11.50 </TIME>
<AUTHOR>  </AUTHOR>
<HEADLINE>
Faiz dışı fazla Ağustos'ta 6 milyar YTL oldu... 
</HEADLINE>
<TEXT>

     Hazine nakit dengesi, Ağustos ayında 942 milyon Yeni Türk Lirası YTL fazla verirken, faiz dışı fazla da 6 milyar YTL oldu. 
     Ocak-Ağustos 2005 döneminde ise nakit dengesi 8.9 milyar YTL açık verirken, 23.3 milyar YTL faiz dışı fazla oluştu. 
     Hazine Müsteşarlığı verilerine göre, Ağustos ayında nakit bazda toplam 13.7 milyar YTL gelir elde edilirken, 7.7 milyar YTL faiz dışı harcama yapıldı ve 6 milyon YTL faiz dışı fazla oluştu. 
     Toplam 5.1 milyar YTL faiz ödemesinden sonra, Hazine nakit dengesi 942 milyon YTL fazla verdi. 
     Ağustos ayında, Özelleştirme İdaresi tarafından Hazine'ye finansman amaçlı kullanılmak üzere, 350 milyon dolar 460.7 milyon YTL tutarında kaynak aktarıldı. 
     
     OCAK-AĞUSTOS DÖNEMİ 

     Bu yılın Ocak-Ağustos döneminde, nakit bazda toplam 84.4 milyar YTL gelir elde edildi, 61.1 milyar YTL faiz dışı harcama yapıldı ve 23.3 milyar YTL faiz dışı fazla oluştu. 
     Bu dönemde toplam 32.2 milyar YTL faiz ödemesinden sonra Hazine nakit dengesi 8.9 milyar YTL açık verdi. 
     Bu gelişmeler sonucunda, Ocak-Ağustos 2005 döneminde nakit açığı ağırlıklı olarak net borçlanma ile finanse edilirken aynı dönemde kasa banka hesaplarında 7 milyar YTL değişim meydana geldi. 
     
</TEXT>
</DOC>
