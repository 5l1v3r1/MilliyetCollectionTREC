<DOC>
<DOCNO> 352726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/son/sonyas07.html </URL>
<DATE> 2005/06/16/ </DATE>
<TIME> 10.35 </TIME>
<AUTHOR>  </AUTHOR>
<HEADLINE>
Türkler haftada 20 saat televizyon izliyor 
</HEADLINE>
<TEXT>

     Türklerin haftada 20 saat 2 dakikayı televizyonun önünde geçirdiği ortaya çıktı. Televizyon izleme konusunda Tayland 22 saat ile dünya şampiyonu iken bu süre, ABD’de 19, İngiltere’de 18, İsveç’de ise 12 saat olarak belirlendi. 
     Piyasa araştırma şirketi NOP World tarafından 30 ülkede 30 bin kişinin katılımıyla gerçekleştirilen araştırmaya göre, 22 saat 24 dakika ile en çok televizyon izlenen ülke Tayland oldu. Tayland’ı 21 saat ile Filipinler izledi. Bu arada, Türklerin haftada 20 saat 2 dakika televizyon izlediği belirlendi. 
     Haftada televizyonun önünde geçirilen süre, ABD’de 19 saatae ulaşıyor. Bu süre, İngiltere’de 18, Fransa’da 17 saat 18 dakida, Almanya’da 15 saat 12 dakika, İspanya’da 15 saat 54 dakika İtalya’da 14 saat 54 dakika ve İsveç’te 12 saat 18 dakika olarak belirlendi. 
     Böylece, İngiltere, Avrupa Birliği ülkeleri arasında halkın en çok televizyon izlediği ülke oldu. 
     Bu arada, Mısır’da 20 saat 9 dakika, Endonezya’da 19 saat 7 dakika, Tayvan’da 18 saat 9 dakika, Brezilya’da ise 18 saat 4 dakika televizyon izleniyor. 
     
</TEXT>
</DOC>
