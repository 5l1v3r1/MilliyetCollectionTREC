<DOC>
<DOCNO> 379759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/19/son/sontur22.html </URL>
<DATE> 2005/09/19/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Tanık olduğu ölüme suç duyurusu .. 
</HEADLINE>
<TEXT>

     Samsun’da bir inşaatta meydana gelen göçükte bir işçinin ölümüne tanık olan genç kız, gerekli önlemleri almadıkları iddiasıyla inşaat sorumluları hakkında suç duyurusunda bulundu. 
     Edinilen bilgiye göre, dün akşam Mimar Sinan Mahallesi’ndeki evlerinin bitişiğinde bir inşaatın kanalizasyon kazısı sırasında meydana gelen göçükte Hüseyin Togar’ın 54 öldüğünü gören Sibel Kılıçoğlu 25 , olaydan etkilendi. 
     Kaza öncesinde ve olay anında gerekli tedbirlerin alınmadığını evinin balkonundan gözlemlediğini ileri süren Kılıçoğlu, inşaat yetkilileri hakkında Cumhuriyet savcılığına suç duyurusunda bulundu. 
     Kılıçoğlu, başvuru dilekçesinde şunları kaydetti 
     "Ben bir vatandaş olarak insan hayatını hiçe sayarak hiçbir önlem almadan ekmek parası için çalışan ve büyük ihtimalle sigortası bile bulunmayan ve hiç tanımadığım bir işçinin ölümüne tanıklık ettiğimden, tedbirsizce davranarak bir insanın hayatını kaybetmesi neden olan kişi ve kişilerden şikayetçiyim." Kılıçoğlu, AA muhabirine yaptığı açıklamada, vatandaşlık görevini yerine getirmek istediğini belirterek, "Olaydan büyük üzüntü duydum" dedi. 
     Kaza öncesinde 2 insan boyu derinlikte bir kişinin çalıştığını gördüğünü, dozerin kazıya devam etmesine rağmen kanalın kenarlarında herhangi bir destek malzemesi olmadığını fark ettiğini anlatan Kılıçoğlu, "Bir insanın adeta göz göre hayatını kaybetmesi beni çok rahatsız etti. Bu nedenle de şikayetçi oldum" diye konuştu. 
     
</TEXT>
</DOC>
