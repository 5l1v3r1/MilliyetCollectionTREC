<DOC>
<DOCNO> 388507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/21/son/sondun17.html </URL>
<DATE> 2005/10/21/ </DATE>
<TIME> 13.15 </TIME>
<AUTHOR>  </AUTHOR>
<HEADLINE>
Belçika'da trafik kazasında aynı aileden 5 Türk öldü 
</HEADLINE>
<TEXT>

     Belçika'nın Somme-Leuze bölgesinde dün meydana gelen kazasında, aynı aileden 5 Türk öldü. 
     Polisten alınan bilgiye göre, 3 arabanın karıştığı kazada, Ali Şahbaz ile eşi Bahar Şahbaz, çocukları Emre 8 ve Hakan 12 Şahbaz ve babası Kadir Şahbaz ölürken, en küçük çocuğu Ozan Şahbaz yaralı kurtuldu. 
     Marche-en-Famenne bölgesinde ikamet eden Şahbaz ailesinin, Fransa'daki yakınlarını ziyaretten döndüğü ve kazanın evlerine birkaç kilometre kala olduğu bildirildi. 
     Taksi şoförü olduğu belirtilen Ali Şahbaz'ın kullandığı Seat Toledo marka otomobilin, bilinmeyen bir nedenle ters yola fırladığı ve iki arabayla çarpıştığı, bunlardan birinin sürücüsü Regine Gerard 38 adlı Belçikalı bir kadının koma halinde hastaneye kaldırıldığı kaydedildi. İkinci otomobildeki Leon Lissen 56 , Ingrid Vanlanderghem 51 ve Benoit Vercruysse 23 adlı kişilerin ağır yaralı halde yoğun bakıma alındıkları belirtildi. 
     İlk tespitler, kazaya aşırı sürat veya alkolün neden olmadığını gösterdi. 
     Uzmanlar, Ali Şahbaz'ın teknik bir sorunla karşılaşmış ya da aşırı yorgunluğunun söz konusu olabileceğini kaydetti. Kaza sırasında hava koşullarının çok iyi olduğu belirtildi. 
     Afyon'un Emirdağ İlçesi'nden olan Şahbaz ailesinin geçirdiği kaza, Belçika'daki Türk toplumunu yasa boğarken, bu tür çok ölümlü kazalara alışık olmayan Belçikalıları da büyük ölçüde üzdü. 
     Belçika'da, son yıllarda 5 kişinin öldüğü bir trafik kazası olmadığı belirtiliyor. 
     
</TEXT>
</DOC>
