<DOC>
<DOCNO> 372503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/24/son/sonsiy15.html </URL>
<DATE> 2005/08/24/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Kültür ve Turizm Bakanı Koç Rize’de Ballyci mi , ben baleci sandım’ 
</HEADLINE>
<TEXT>

     Muhammet KAÇAR RİZE, DHA 

KÜLTÜR ve Turizm Bakanı Atilla Koç, Artvin’e giderken uğradığı Rize’de ödenek yetersizliği nedeniyle inşaatı durdurulan Rize Kültür Sarayı inşaatında incelemelerde bulundu. Madde bağımlılarının uğrak noktası haline gelen inşaatta bulunan Bally kutuları, önde giden bir başkomiser tarafından toplandı. Bakan Atilla Koç, Burası Ballycilerin uğrak yeri haline geldi. İnşaat ne zaman tamamlanacak '' sorusuna, Bally mi Ben baleci sandım. Ne işi var burada balecinin '' diye esprili yanıt verdi. 
     Sabah kahvaltısını Rize Dedeman Otel’de yapan Bakan Koç, ardından yapımına 1997 yılında 200 milyar lira keşif bedeli ile başlanılan ve 1999 yılında bitirilmesi planlanan fakat ödenek yetersizliği nedeniyle yarım kalan Rize Kültür Sarayı inşaatında incelemelerde bulundu. Bakan Koç’un incelemelerine Rize Valisi Enver Salihoğlu, AKP Rize milletvekilleri Abdulkadir Kart, İmdat Sütlüoğlu ve İlyas Çakır da katıldı. Kültür ve Turizm Bakanı Atilla Koç’un küçük bir merdiven yardımı ile girdiği ve madde bağımlısı gençlerin uğrak yeri haline gelen bina içerisinde çok sayıda Bally kutusu olduğu gözlendi. Bakan Koça’un bina içerisinde gezeceği yerlere önceden giden bir başkomiser, yerdeki bally kutularını toplayarak duvar arkasına saklamaya çalıştı. 
     
     
     İL MÜDÜRÜNE SİTEM 

     Binanın durumu hakkında soru soran Bakan Koç, Bayındırlık ve İskan İl Müdürü Seyfettin Yazıcı’dan binanın yeniden ihale edileceği bilgisini alınca, Abi sen ne yapıyorsun İhalesi neden bu tarihe kaldı '' diye sitemde bulundu. Bakan Koç, daha sonra inşaatın diğer bölümlerinde de incelemelerden bulunduktan sonra binaya girdiği küçük merdivenden aşağıya indi. Fakat Koç, binaya kolaylıkla çıkarak girdiği merdivenden aynı kolaylıkla inemedi. Bakan’ın yardımına Rize Valisi Enver Salihoğlu, İl Emniyet Müdürü İbrahim Kaya, AKP Rize il başkanı Hasan Karal ile Vali Salihoğlu’nun koruması koştu. 
     
     BİNA TAMAMLANACAK 

     Kültür ve Turizm Bakanı Atilla Koç, basın mensuplarının, Burası Ballyci gençlerin uğrak yeri haline geldi. Ne zaman tamamlamayı düşünüyorsunuz'' şeklindeki sorusuna, Bally mi Ben baleci sandım. Dedim ne işi var burada balecinin'' diye esprili yanıt verdi ve şunları söyledi 
     Bu binayı Ballycilerden kurtarmak Kültür Bakanlığı’nın değil, Rize Valiliği ve Emniyet Müdürlüğü’nün görevidir. Burası ayın 10’unda ihale edilecek. Eylül ayının ortalarında Allah izin verirse inşaat yeniden başlayacak. Hiç bir ekonomik sıkıntı yok. Halihazırda 1.5 trilyon gönderdik. Burayı önümüzdeki yıl Eylül ayında hizmete açacağız.'' Bakan Koç, Trabzon’un Maçka İlçesi’nde yaşanan olaylar ve terör örgütlerinin Karadenize sızma planlarının Karadeniz turizmine etkilerinin sorulması üzerine de, Bu soruyu sorulmamış kabul ediyorum. Eğer turizmi seviyorsak bu tarz sorular sormayalım'' dedi. Bakan ve beraberindekiler daha sonra Artvin’e hareket etti. 
     
</TEXT>
</DOC>
