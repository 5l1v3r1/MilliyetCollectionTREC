<DOC>
<DOCNO> 394370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/12/son/sonspo03.html </URL>
<DATE> 2005/11/12/ </DATE>
<TIME> 09.10 </TIME>
<AUTHOR>  </AUTHOR>
<HEADLINE>
Anelka’nın gecesi 
</HEADLINE>
<TEXT>

     Fransa, bu akşam 22 00’de Almanya ile Stade de France’da karşılaşacak. Anelka da, yıllar sonra ülkesinde milli formayı giyecek. 
     
     Hasreti sona erecek 
     Az beklememişti Nicolas Anelka bu geceyi. O zamanki hocasıyla yaşadığı sorun yüzünden, Bir daha milli takımda oynamayacağım'' demiş ve bu sözünü 3.5 yıl tutmuştu. Teknik direktör Domenech’in tekrar milli göreve çağırdığı yıldız oyuncu, çarşamba akşamı Kosta Rika ile Martinik’te oynanan maçta tekrar formayı sırtına geçirmiş ve futboluyla övgüleri toplamıştı. Ve şimdi sıra ülkesinde taraftarın önüne çıkmaya geldi. Anelka, bu akşam saat 22 00’de oynanacak Almanya maçıyla birlikte bu hasretini de sona erdirecek. 
     
     Dünya takip ediyor 
     Sadece Fransızlar ve Fenerbahçeliler değil, tüm dünya Anelka’nın Stade de France’deki gala gecesini merak ediyor. Dünyanın çeşitli ülkelerinden bu maç için Paris’e gelen gazetecilerin tek konusu Nicolas Anelka. Yıldız oyuncunun milli takıma muhteşem bir dönüş yaptığını dile getiren basın mensupları, onunla röportaj yapabilmek için büyük uğraş veriyor. Ancak kendisine sürekli Fransa’daki olayların sorulmasından rahatsızlık duyan Nicolas Anelka, bu yüzden yapılan röportaj tekliflerinin hepsini geri çeviriyor. 
     
</TEXT>
</DOC>
