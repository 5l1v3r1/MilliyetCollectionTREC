<DOC>
<DOCNO> 352416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/06/16/siyaset/siy03.html </URL>
<DATE> 2005/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzakere süreci 20 yıla çıkabilir 
</HEADLINE>
<TEXT>


AB-Türkiye Karma Parlamento Komisyonu Eşbaşkanı Lagendijk, Türkiye'nin müzakere sürecinin minimum 10 yıl süreceğini belirtirken, birliğin 'Ukrayna'ya kadar genişleyeceği' mesajı verdi 

Şükran Pakkan - İstanbul 


AB - Türkiye Karma Parlamento Komisyonu Eşbaşkanı Joost Lagendijk başkanlığında yapılan 'Karma Parlamento Komisyonu 54. Toplantısı' önceki gün İstanbul'da sona erdi. 2 gün süren tansiyonu yüksek toplantıların sonrasında Lagendijk, Milliyet'in sorularını yanıtladı. Komisyonda Türkiye'yi eleştiri yağmuruna tutan Avrupalı parlamenterlere karşı bu kez masada son derece sert bir hava estiren Türk kanadını eleştiren Lagendijk, iki tarafın da kendisini hayal kırıklığına uğrattığını söyledi. 

Komisyon toplantısında Avrupalı parlamenterler Türkiye'yi eleştiri yağmuruna tuttu. Türkiye'yi yeterince tanımadığınız, görüşmelerin sağlıklı geçmediği söyleniyor. 
Ben bu delegasyonun başkanıyım, Türkiye'ye çok geldim, çok okudum. H l tüm detayları bildiğimi söyleyemem. Üyeler de yanlış bilgileri gazetelerden alıyorlar. Sonuçta, yanlış aktarıyorlar. 

Bu, görüşmeleri yürütecek siyasilerin bahanesi olabilir mi 
Sonuçta, kendilerini geliştirmeliler, insanlarla konuşmalılar. Birçoğu yeni üye. Türkiye'de de AB'ye ilişkin birçok yanlış bilgi var. Ama, yine de birçok kişi ayrıntılı bilgiye sahip. 

Türk tarafının tavrı bu kez çok keskindi, 'Üslubunuzu düzeltin' dediler. Sizi nasıl etkiledi 
Bu aramızdaki tansiyonu yüksek tutar, o kadar. Polonya'yla görüşmelerin son aşamasına geldiğimizde, dosya atıp, 'Yeter artık, sürekli olarak sorunla geliyorsunuz, bizi üye yapmayacaksınız' dediler. Oysa, bizim işimiz bu. 'Şunları iyi yapmışsınız, fakat...' der, sorun listesi çıkarırız. Toplantının ilk günü körler sağırlar diyaloğu gibiydi. Ama Türk üyeler şunu anlamalı, Biz neden bazı kritik konuların üzerinde diretiyoruz Ben açılışta hayal kırıklığına uğradım. 

Sizce bu kadar engel öne sürmeniz, Türk tarafında bıkkınlığa neden olmuş olabilir mi 
Zaman zaman evet ve ben bunu anlayabilirim. Bu işin bir parçası, birbimize açık olmalıyız. Aslında sokaktaki insanların görüşü de gerekli bizim için. 

Türk halkında 'AB üyeliğimizi istemiyor' görüşü giderek güçlenmeye başladı. Bu tavır nasıl gelişti 
Kesinlikle bu görüş çok yanlış. Tabii ki, üyeliğinize Avrupa'da olumlu bakmayanlar var. Eminim, eğer Türkiye reformları tamamlarsa çok farklı bir ülke olacak. Kürt, Ermeni sorunlarını çözmesi gerekli, fakat 10 yıl içinde gerçekten farklı bir ülke olacak. O zaman Avrupa'ya girmemeniz için bir engel zaten kalmayacak. 

Türkiye birçok yasal düzenleme yaptı. Şimdi müzakerelerin ucunu görüyor musunuz 
Kimse bu sorunun cevabını bilemez. Ama biliyorum ki, 10 yıl ile 20 yıl arasında sürebilir. Bu, sonuçta Türkiye'ye bağlı. 

Anayasaya veto, Türkiye'ye hayır mesajı içeriyor mu Avrupalı artık genişlemek istemiyor mu 
Genişleme devam edecek. Ama bir noktada durmak zorunda. Türkiye'den sonra belki Ukrayna'yı alabiliriz, ama sınır burası. Çin'e gitmeyeceğiz sonuçta. 

Vizeyi Avrupa'daki hissiyat belirler 

Avrupa ülkelerinden vize alımında kolaylık sağlanacak mı 
Söz veremem. Vizeyi, Avrupa'daki hissiyat belirler, bu noktada Kürt sorununu çözmek önemli rol oynuyor. Özellikle öğrenciler ve işadamları için gerekli düzenlemelerin yapılması gerektiğini düşünüyoruz. Bunun için beklemeye gerek yok, bunu halledeceğiz. Sorunlar adım adım çözülecek. 


</TEXT>
</DOC>
