<DOC>
<DOCNO> 365910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/31/son/sontur17.html </URL>
<DATE> 2005/07/31/ </DATE>
<TIME> 12.30 </TIME>
<AUTHOR>  </AUTHOR>
<HEADLINE>
Bayrampaşa’da askeri birlik önünde plastik patlayıcı bulundu 
</HEADLINE>
<TEXT>

     Umut Yüksel ERTÜRK DHA Bayrampaşa'da bulunan 475'inci Ulaştırma Tabur Komutanlığı önüne bırakılan 2 kilogram A-4 plastik patlayıcı, bomba uzmanlarınca etkisiz hale getirildi. 
     Bayrampaşa Metris Cezaevi yanında bulunan 475'inci Ulaştırma Tabur Komutanlığı önüne saat 10.00 sıralarında bırakılan paket, şüpheli bulununca polis harekete geçti. Esenler ile Bayrampaşa İlçe Emniyet Müdürlüğü ekipleri çevrede güvenlik önlemleri alırken bölgeye bomba imha uzmanları sevk edildi. Polis, Eski Edirne Asfaltı üzerinde trafiği keserken bomba uzmanları, tranvay çalışması yapılan yoldaki demir sarmalların arasına bırakılan poşette 2 kilogram A-4 plastik patlayıcı olduğunu belirlendi. 
     Patlayıcı madde, özel kıyafetlerini giyen uzman ekipler tarafından ateşleme düzeneği fünye ile patlatılarak etkisiz hale getirildi. Patlayıcıda telefon düzeneğinin olduğu belirlendi. Polis yetkilileri, bu tip patyıcının terör örgütü PKK tarafından kullanıldığını bu konudaki çalışmanın başlatıldığı belirtildi. 
     
</TEXT>
</DOC>
