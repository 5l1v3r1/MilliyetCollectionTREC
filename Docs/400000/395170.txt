<DOC>
<DOCNO> 395170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/15/son/sonspo07.html </URL>
<DATE> 2005/11/15/ </DATE>
<TIME> 08.40 </TIME>
<AUTHOR>  </AUTHOR>
<HEADLINE>
Ailton’a Almanya'dan çifte kanca 
</HEADLINE>
<TEXT>

     Alman dergisi Kicker, B Planı Ailton başlığıyla verdiği haberde Dortmund’un Ailton ile ciddi şekilde ilgilendiğini yazdı 
     
     Dortmund ve Frankfurt 

     Almanlar’ın haftalık spor dergisi Kicker, B Planı Ailton’ başlığıyla verdiği haberde Dortmund’un Beşiktaş’ın yıldızıyla ciddi şekilde ilgilendiğini yazdı. Köller’in sakatlığı nedeniyle golcü arayışına giren Dortmund’un listesindeki ilk ismin Frei olduğu ancak İsviçreli oyuncunun takımı Rennes ile 2007 haziran ayına kadar sözleşmesi bulunması yüzünden rotanın Sambacı’ya döndüğü ifade edildi. 
     
     Bir gol attı, rötar yaptı 

     Alman ekibinin yöneticilerinin Julio Cesar’ın jubilesi sebebiyle Dortmund’a giden Ailton ile kısa bir görüşme yaptıkları da öğrenildi. Ailton’a ayrıca bir başka Alman takımı Eintracht Frankfurt’un da talip olduğu kaydedildi. Diğer yandan Cesar’ın jubilesinde bir gol atan Ailton’un İstanbul’a dönüşü sorun oldu Dünkü idmana katılmayan Ailton, Tigana’yı arayarak, Şu an Macaristan’dayım. Uçaktaki arıza nedeniyle gelemedim'' dedi. 
     
</TEXT>
</DOC>
