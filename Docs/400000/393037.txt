<DOC>
<DOCNO> 393037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/08/son/sondun38.html </URL>
<DATE> 2005/11/08/ </DATE>
<TIME> 15.40 </TIME>
<AUTHOR>  </AUTHOR>
<HEADLINE>
Azerbaycan'da iki bölgede seçim sonuçları iptal edildi 
</HEADLINE>
<TEXT>

     Azerbaycan Merkez Seçim Komisyonu MSK , önceki gün yapılan parlamento seçimlerinde birer milletvekilinin belirlendiği iki bölgede sonuçları iptal etti. 
     MSK Başkanı Mezahir Penahov, yaptığı açıklamada, Sumgayıt bölgesinde oy kullanma merkezlerinin beşte ikisinden fazlasında ihlaller tespit edildiğini, bunun da seçmenlerin yüzde 25'inden fazlasına karşılık geldiğini belirterek, bu bölgedeki sonuçların iptal edildiğini söyledi. 
     Penahov, benzeri nedenlerle Binegedi'deki sonuçların da iptal edildiğini kaydetti. 
     Sonuçları iptal edilen 42 numaralı bölgede Azadlık bloku adaylarından tanınmış sanatçı Flora Kerimova, 9 numaralı bölgede aynı blokta bulunan Demokratik Parti ADP Genel Sekreteri Serdar Celaloğlu da aday listesine yer alıyor. 
     Seçim sonuçlarının iptal edilebileceği bölgeler arasında Surahanı'nın da yer aldığını belirten Penahov, bu bölgedeki 10 oy kullanma merkezindeki sonuçların iptal edildiğini, konuyla ilgili savcılık soruşturmasının devam ettiğini kaydetti. 
     Bu bölgede milletvekili adayları arasında Halk Cephesi AHCP lideri Ali Kerimli de bulunuyor. 
     Penahov'un açıklamasına göre, iptal edilebilecek yerler arasında 29, 110 ve 119 numaralı seçim bölgeleri de bulunuyor. Türkiye vatandaşlığından geçen Azerbaycan vatandaşlığına geçen Ahmet Ardıç da 29 numaralı seçim bölgesinde yer alıyor. 
     Müsavat Partisi Genel Başkanı İsa Kamber'in aday olduğu Nerimanov II seçim bölgesiyle ilgili açıklama ise henüz yapılmadı. Penahov, dün akşam yaptığı açıklamada, yaklaşık 10 seçim bölgesinde seçim sonuçlarının değişebileceğini veya iptal edilebileceğini açıklamıştı. 
     
</TEXT>
</DOC>
