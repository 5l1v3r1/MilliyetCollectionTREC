<DOC>
<DOCNO> 389380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/25/siyaset/siy05.html </URL>
<DATE> 2005/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya'da BBP İl Başkanı öldürüldü 
</HEADLINE>
<TEXT>


SAKARYA DHA 


BBP Sakarya İl Başkanı Celal Çarboğa, bir iş anlaşmazlığı nedeniyle çıkan tartışmada, silahlı saldırıya uğrayarak hayatını kaybetti. 
Çarboğa, dün saat 11.00 sıralarında inşaat malzemeleri satan Dönmez Ailesi'nin Tekeler Mahallesi'ndeki işyerine geldi. Çarboğa ile 3 kardeş arasında alacak anlaşmazlığı nedeniyle tartışma çıktığı, Dönmez kardeşlerin Çarboğa'ya ateş ettiği belirtildi. Otomobilinin yanında yere yığılan Çarboğa hayatını kaybederken 3 kardeş de kaçtı. Sakarya Valisi Nuri Okutan ile Emniyet Müdürü Mustafa Aydın, olay yerinde incelemelerde bulundu. Çarboğa'nın cesediyle karşılaşan yakınları ise taş ve sopalarla işyerine saldırdı. Aile fertlerini Aydın teselli etmeye çalışırken, Okutan cinayetin siyasi boyutunun olmadığını söyledi. 
Aydın, "Çarboğa ile diğerleri arasında bir yurt inşaatı konusunda parasal anlaşmazlık yaşanmış. Bu nedenle buraya gelmiş. Failler kısa sürede yakalanacak" dedi. 



</TEXT>
</DOC>
