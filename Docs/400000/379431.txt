<DOC>
<DOCNO> 379431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/18/son/sonsiy04.html </URL>
<DATE> 2005/09/18/ </DATE>
<TIME> 11.15 </TIME>
<AUTHOR>  </AUTHOR>
<HEADLINE>
Başbakan Erdoğan, Cidde'de... 
</HEADLINE>
<TEXT>

     Eyüp Coşkun AA 

Başbakan Recep Tayyip Erdoğan, Suudi Arabistan'ın yeni Kralı Abdullah'a tebrik ziyaretinde bulunmak için, Suudi Arabistan'ın Cidde kentine geldi. 
     Başbakan Erdoğan, eşi Emine Erdoğan, Devlet Bakanı Mehmet Aydın ile Devlet Bakanı ve Başmüzakereci Ali Babacan'ı taşıyan uçak, yerel saatle 10.20'de Cidde Kral Abdülaziz Havaalanı'na indi. 
     Başbakan Erdoğan ve beraberindekileri, Suudi Arabistan Devlet Bakanı Abdullah Zeynel, Cidde Valisi Mişeel Macid ve Cidde Belediye Başkanı Adil Fakih karşıladı. 
     Erdoğan, havaalanının şeref salonunda kısa süre dinlenip, kendisine sunulan mırrayı içti. 
     Başbakan Erdoğan, Cidde'deki devlet misafirhanesinde bir süre dinlendikten sonra, temaslarına başlayacak. 
     
</TEXT>
</DOC>
