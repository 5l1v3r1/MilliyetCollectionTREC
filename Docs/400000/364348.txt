<DOC>
<DOCNO> 364348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/26/son/sondun39.html </URL>
<DATE> 2005/07/26/ </DATE>
<TIME> 19.00 </TIME>
<AUTHOR>  </AUTHOR>
<HEADLINE>
Sahipsiz valizde 24 kilo kokain bulundu... 
</HEADLINE>
<TEXT>

     Avusturya’da Viyana narkotik polisinin, Schwechat Havaalanı’ndaki sahipsiz bir bavulda 24 kilo kokain ele geçirdiği bildirildi. 
     Meksiko City Havaalanı’ndan Viyana’ya gelen 60 yaşındaki emekli Avusturyalı bir kadının isim etiketi kullanılarak uçağa verilen sahipsiz bavula 22 paket halinde yerleştirilen 24 kilo kokainin, uyuşturucu köpeklerini atlatmak için "pis kokulu yağlı bir maddeyle paketlendiği" belirtildi. 
     Polis yetkilileri, piyasa değeri 13,4 milyon avro olan 24 kilo kokainin sahibini bulmak için araştırma yaparken olayla ilgisi olmayan 60 yaşındaki emekli Avusturyalı bir kadına ulaştıklarını bildirdiler. 
     Polis, ismi açıklanmayan Avusturyalı kadının bavulundaki isim etiketinin uyuşturucu tacirleri tarafından Meksiko City Havaalanı’nda kopyalanarak kokain yerleştirilmiş bavula takılmış olabileceğini tahmin ediyor. 
     
</TEXT>
</DOC>
