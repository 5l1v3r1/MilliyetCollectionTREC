<DOC>
<DOCNO> 397463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/23/son/sonyas13.html </URL>
<DATE> 2005/11/23/ </DATE>
<TIME> 11.10 </TIME>
<AUTHOR>  </AUTHOR>
<HEADLINE>
California'da ayıları "trafik canavarından" koruma kampanyası... 
</HEADLINE>
<TEXT>

     ABD'nin güneyindeki California eyaleti sınırlarında bulunan bir ulusal park, çok sayıda aracın bölgede yaşayan ayılara çarpıp ölümüne yol açmasının ardından, ayıların güvenliğiyle ilgili bir kampanya başlattı. 
     Kampanya kapsamında, San Francisco yakınlarındaki ulusal park civarına, aşırı hız yapan sürücüleri, tehlikelere karşı uyaran tabelalar yerleştirildi. 
     Park yetkilileri tarafından yapılan açıklamada, parkın ortasından geçen karayolunda her yıl birçok ayı, geyik ve başka hayvanın kazalarda öldüğüne dikkat çekilirken, sürücülerin hız sınırlamalarına uymaları halinde bu kazaların pek çoğunun önlenebileceğine işaret edildi. 
     3 bin kilometrekarelik alana yayılan parkta 300 ila 500 kadar boz ayının barındığı belirtiliyor. 
     
</TEXT>
</DOC>
