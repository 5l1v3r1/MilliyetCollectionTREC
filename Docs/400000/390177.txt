<DOC>
<DOCNO> 390177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/son/sonsiy15.html </URL>
<DATE> 2005/10/27/ </DATE>
<TIME> 12.40 </TIME>
<AUTHOR>  </AUTHOR>
<HEADLINE>
Dinçer için Etik Kurul'a başvuru... 
</HEADLINE>
<TEXT>

     CHP İzmir Milletvekili Erdal Karademir, Kamu Görevlileri Etik Kurulu’na başvurarak, Başbakanlık Müsteşarı Ömer Dinçer hakkında inceleme yapılmasını istedi. 
     Karademir, başvurusunda, Dinçer hakkında YÖK’ün verdiği kararı hatırlatarak, kamu görevlilerinin "etik sözleşme" imzalamalarının zorunlu olduğunu bildirdi. 
     Dinçer’in de "etik sözleşme" imzalaması gerektiğini ileri süren Karademir, şunları kaydetti 
     "Kamu görevlilerinin görevlerini yerine getirirken en yüksek ahlaki ölçülere göre davranmaları, kamuda etik kültürün yerleştirilmesi ve geliştirilmesi, kamu görevlilerinin adalet ve dürüstlük ilkeleri çerçevesinde ve güven verici bir şekilde davranmaları gerekirken, Başbakanlık Müsteşarlığı sırasında intihal bilgi hırsızlığı suçu işlediği kanıtlanan Ömer Dinçer hakkında, 5176 sayılı yasa ve Kamu Görevlileri Etik Davranış İlkeleri ile Başvuru Usul ve Esasları hakkında Yönetmelik kapsamında, gerekli incelemenin ve gereğinin yerine getirilmesi hususunu kurulunuza rica ederim." 
     
</TEXT>
</DOC>
