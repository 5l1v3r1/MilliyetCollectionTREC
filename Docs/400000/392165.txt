<DOC>
<DOCNO> 392165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/04/son/sondun19.html </URL>
<DATE> 2005/11/04/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Papadopulos Türkiye'nin Avrupa'ya yönelmesi bizim için daha iyi 
</HEADLINE>
<TEXT>

     Kıbrıs Rum Yönetimi lideri Tasos Papadopulos, ''Türkiye'nin Avrupa'ya yönelmesinin kendileri için daha iyi olduğunu'' söyledi. 
     Fransa'ya resmi ziyarette bulunan Papadopulos, yaptığı açıklamada, ''Türkiye'nin Avrupa'ya yönelmesi, bizim için, sırtını dönmesinden daha iyi. Bununla birlikte, Türkiye, AB'ye yönelik taahhütlerini yerine getirmeli'' diye konuştu. 
     Papadopulos, Türkiye'nin AB ile tam üyelik müzakerelerini tamamlamasından önce Kıbrıs sorununun çözülmesini umut ettiğini söyledi. 
     ABD Dışişleri Bakanı Condoleezza Rice'ın KKTC Cumhurbaşkanı Mehmet Ali Talat'ı Washington'a davet etmesini eleştiren Papadopulos, ''bu davetin olumsuz bir etki yaratacağını'' ileri sürdü. 
     KKTC'ye yönelik izolasyonlara ilişkin bir soru üzerine, Papadopulos, ''Kıbrıslı Türklerin statüsünün tanınması anlamına geleceği için'' doğrudan ticareti engellediklerini söyledi. 
     Papadopulos, bugün Fransa Cumhurbaşkanı Jacques Chirac tarafından kabul edilecek. 
     
</TEXT>
</DOC>
