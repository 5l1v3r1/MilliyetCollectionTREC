<DOC>
<DOCNO> 363783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/07/24/siyaset/axsiy01.html </URL>
<DATE> 2005/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhalefete sert yanıt 
</HEADLINE>
<TEXT>


Başbakan Erdoğan, "Terörü siyaset aracı olarak kullanmak saygı dışı bir davranıştır" diye konuştu 

ANTALYA DHA 


Başbakan Recep Tayyip Erdoğan, DYP Genel Başkanı Mehmet Ağar'ın "Ülkeyi sıfır terörle devralmışlardı" sözlerine sert bir yanıt verdi. Kimsenin terör üzerinden siyaset yapmaması gerektiğini belirten Erdoğan, "Mal mı satın alıyorsunuz ya Terörün sıfırı, artısı mı olur " dedi 

'İktidara yüklemeyin' 
Antalya'da yapımı tamamlanan İller Bankası kavşağının açılışını yapan Erdoğan konuşmasında muhalefete yüklendi. Londra ve Mısır'da yaşan terör olaylarını anımsatan Erdoğan, Türkiye'de de devam eden terör olayları ve sıkıntılar bulunduğunu ifade etti. Erdoğan, şunları söyledi "Bu ülkede terör üzerinden siyaset yapmaya çalışan muhalefet var. Terörü bir siyaset aracı olarak kullanmak, ülkesine ve insanına saygı dışı bir davranıştır. Bugün çok ağır ve açık konuşuyorum 'Bu hükümet, iktidara geldiği zaman sıfır terör devraldı.' Siz mal mı satın alıyorsunuz ya Terörün sıfırı, artısı mı olur Terör, ne zaman, nerede, nasıl ortaya çıkacağı belli olmayan bir fenomen. Kalkıp da bunu iktidara yükleme şansınız ve hakkınız yok. Bu, siyasette mesafe almamanın adıdır. Ben beklerdim ki, bu konuda bildikleri bir şey varsa, bu, ilgili makam ve mevkilere söylensin. Biz gerektiği zaman meclisimizi de olağanüstü toplarız ama her şeyin bir zamanı ve zemini var." 

Antalya'daki bir hastanenin açılışına katılan Başbakan Erdoğan'ın kalbini küçük bir kız dinledi. 


</TEXT>
</DOC>
