<DOC>
<DOCNO> 385088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/08/son/sonspo11.html </URL>
<DATE> 2005/10/08/ </DATE>
<TIME> 12.55 </TIME>
<AUTHOR>  </AUTHOR>
<HEADLINE>
Halilhodziç, antrenmanda disiplinli tavırlarıyla dikkat çekiyor 
</HEADLINE>
<TEXT>

     Trabzonspor, Samsunspor ile gelecek hafta deplasmanda yapacağı maçın hazırlıklarını sürdürüyor. 
     Teknik direktör Vahid Halilhodziç yönetiminde, Mehmet Ali Yılmaz Tesisleri'nde yapılan çalışmaya, milli oyuncular Hüseyin, Adem Koçak, Jun ile sakatlıkları bulunan Fatih ve Szmykowiak katılmadı. 
     Halilhodziç, yaklaşık 2 saat süren antrenmanda disiplinli tavırlarıyla dikkat çekti. Boşnak asıllı Fransız çalıştırıcı, tercümanı aracılığıyla futbolculara, ''Söylediklerimi iyi dinlemeyeni dışarı atarım'' diyerek ilk çalışmalarında gözdağı verdi. 
     
     4 LİSAN KULLANIYOR 
     Trabzonspor'un yeni teknik direktörü Halilhodziç, antrenmanlarda futbolcularla 4 lisansla konuşuyor. 
     Halilhodziç, futbolcularla Fransızca, Türkçe, İngilizce ve Boşnak dilini kullandığı gözlendi. 
     Bu arada Halilhodziç'in Fransa'da yardımcılığını yapan Baronchelli'nin yarın Trabzon'a geleceği bildirildi. 
     
     FABİANO'DA SAKATLANDI 
     Trabzonspor'da Fatih Tekke ve Szmykowiak'tan sonra Fabiano Eller'de sakatlandı. 
     Sol ayak arka adelesine darbe alan Fabiano idmanı yarıda bırakmak zorunda kaldığı ve durumunun çekilecek MR'dan sonra belli olacağı bildirildi. 
     Ülkesinde bulunan Szmykowiak'ın bu akşam İstanbul'a gelerek son kontrolden sonra ayağındaki alçılarının alınacağı kaydedildi. 
     
     SABAH MESAİLERİ SÜRÜYOR 
     Yarını izinli olarak geçirecek olan bordo-mavili takım, hafta başında 10.00'da yapacağı antrenmanla hazırlıklarını sürdürecek. 
     Halilhodziç'in futbolcuları sabah 09.00'da hazır isterken, bazı futbolcuların geç kalmamak için eve gitmediği ve tesislerde kaldığı öğrenildi. 
     
</TEXT>
</DOC>
