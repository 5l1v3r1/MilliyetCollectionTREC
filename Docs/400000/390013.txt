<DOC>
<DOCNO> 390013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/27/siyaset/siy01.html </URL>
<DATE> 2005/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Teziç, canlı yayında ağladı 
</HEADLINE>
<TEXT>


CNN Türk'teki Ankara Kulisi'ne katılan YÖK Başkanı Erdoğan Teziç, 'X-ray'de ayakkabılarımız çıkarıldı. Aşkın'la el sıkışacağız sanıyordum, meğerse camlı bölme varmış" dedi ve gözyaşlarına h kim olamadı 

ANKARA Milliyet 


Yüzüncü Yıl Üniversitesi Rektörü Prof. Dr. Yücel Aşkın'ı cezaevinde ziyaretini anlatırken gözyaşlarını tutamayan YÖK Başkanı Prof. Dr Erdoğan Teziç, üzerlerinde silah arandığı ve 'x-ray'de ayakkabılarının çıkarıldığını söyledi. 
CNN Türk'te yayımlanan Ankara Kulisi programında soruları yanıtlayan Teziç, "Aşkın'a sahip çıkmak, cumhuriyete sahip çıkmakla eşanlamlıdır" cümlesinin kullanılma nedenini, "Anayasa'nın ve Yükseköğretim kanunu'nun sağladığı hukuki yetkiyi kullanamamaktan kaynaklanan sıkıntı, cumhuriyetin hukuk devleti niteliğiyle vurgulanabilirdi" diye açıkladı. 

'Medreseleşme gayreti' 
Aşkın'ın 1999'da göreve başladığında, üniversitede anti laik faaliyetlerin yoğunluk kazandığını belirten Teziç, "Türkiye Cumhuriyeti'nin üniversitesi haline getirmek için verdiği uğraş, o yörede buna sıcak bakmayanları rahatsız etmeye başlamıştı. Medreseleşme gayretinden koparıp laik üniversite kimliğine kavuşması konusundaki gayret acaba söndürülüyor mu endişesi bizde h kim oldu birdenbire. Gittiğimizde görüntülerini gördük" dedi. 
Aşkın'ı cezaevinde ziyaretini anlatırken duygusal anlar yaşayan Teziç, gözyaşlarını tutumadı. "Dış avluda silah var mı diye arandık" diye konuşan Teziç, şunları kaydetti 
"Kurallar içinde kolluk kuvvetleri talepte bulunuyorsa, uymak vatandaşlık görevidir. 'X-ray'de ayakkabılarımız çıkarıldı. Cebimde alüminyum tüpteki ilacım aklıma geldi, onu çıkarınca geçtim. İtiraz etmedim. Oraya gelen protokolde 11. sıraya kadar geçerli de, bende geçerli değilse bilmiyorum. Yücel'le el sıkışacağız sanıyordum. Meğerse camlı bölme var. Yüz yüze görüşemedik camdan. Yücel'le görüşmem benim için çok zor oldu. Telefonla görüşebildim. Ama morali yüksekti." 

'İntikam almadık' 
"Hukuk planında kendimizi ifade etmeyi başaramadık, mahcubuz. Rektörler de yargılanır sözcüğü doğru. Elimde 20 kovuşturma var" diyen Teziç, Başbakanlık Müsteşarı Ömer Dinçer'in öğretim üyeliğinden çıkarılmasını da, "İntikam almak konumumuz olamaz. Değerlendirilen, kişi değil kitap" sözleriyle yorumladı. 


</TEXT>
</DOC>
