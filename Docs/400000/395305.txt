<DOC>
<DOCNO> 395305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/11/16/guncel/axgun01.html </URL>
<DATE> 2005/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksekova savaşı 
</HEADLINE>
<TEXT>


Şemdinli'deki olayları protesto eden yaklaşık 3 bin kişi polisle çatıştı. Göstericiler 2 panzeri devirirken, sağlık ocağı ateşe verildi. İlçede sokağa çıkma yasağı ilan edilebilir 

HAMİT ERKUT, BEHÇET DALMAZ, ERKAN ÇOBANOĞLU Hakk ri DHA - FEYAT ERDEMİR, CEM BAKIRCI Van DHA 

Yüksekova'da, Şemdinli'deki olayları protesto eden 3 bin kişinin gösterisine polisin müdahalesiyle çıkan çatışmada 3 kişi ölürken, 7'si polis 16 kişi yaralandı. DEHAP İlçe Başkanlığı önünde dün 13.00 sıralarında toplanan kalabalık, Şemdinli'de düzenlenen bombalı saldırı ve sonrasında yaşanan olayları protesto etti. Basın açıklamasının ardından yürüyüşe geçmek isteyen gruba polis izin vermedi. Protestocularun taş atmaya başladığı polis de gruba müdahale etti. İlçe bir anda savaş alanına dönerken, biber gazı kullanan polis havaya da uyarı ateşi açtı. 

Yüzlerce işyeri tahrip oldu 
Sokak aralarına dağılan göstericiler, Zagros İş Merkezi ile eski cezaevi önünde 2 polis panzerini devirdi. Savaş alanına dönen Yüksekova'da yüzlerce işyeri ve bina tahrip edildi. Mezarlık Mahallesi'nde bulunan 4 No'lu Sağlık Ocağı da bir grup gösterici tarafından ateşe verildi. DEHAP'lı Yüksekova Belediye Başkanı Salih Yıldız, ölenlerin İslam Bartın, Ersin Mengeç ve Abdulhaluk Geylani olduğunu açıkladı. Yaralanan 7'si polis 16 kişi hastanede tedavi altına alındı. Devrilen panzerde bulunan Özel Harek t Şubesi'nde görevli polis memuru Nurettin Ceren, durumu ağır olduğu için helikopterle Van Yüzüncü Yıl Üniversitesi Tıp Fakültesi'ne sevk edildi. 
Olayların tırmanması üzerine Hakk ri Valisi Erdoğan Gürbüz başkanlığında yapılan güvenlik toplantısında, sokağa çıkma yasağı dahil alınacak önlemler görüşüldü. 

'Polis ateş açmadı' 
Akşam saatlerinde Kaymakamlık'ta basın açıklaması yapan Vali Gürbüz, 13 göstericinin gözaltına alındığını, "polisin topluluk üzerine ateş açmadığını, grup içinden ateş açıldığı duyumu aldıklarını" kaydetti. İlçede sokağa çıkması yasağının söz konusu olmadığını da bildiren Gürbüz, "halk normal yaşama dönecektir. Ancak saldırı ihtimaline karşı kamu binalarında koruma uygulanacaktır" diye konuştu. 

Erdoğan bilgi aldı 
Gürbüz, Başbakan Erdoğan'ın kendisini aradığını ve olaylar hakkında bilgi aldığını da kaydetti. Erdoğan da, Şemdinli ve Yüksekova da yaşanan olayların ardından, halkın soğukkanlı olması gerektiğini söyledi" diye konuştu. Erdoğan, işin ucu nereye varırsa varsın olayların takipçisi olacaklarını da kaydederek, bugün İçişleri Bakanı Abdülkadir Aksu, Adalet Bakanı Cemil Çiçek ve ilgili bürokratlarla olayları değerlendireceklerini bildirdi. 

Uzman çavuş kaçırıldı 
Yüksekova'da çıkan olaylar sırasında, çarşı merkezinden evine giden Jandarma Komutanlığı'nda görevli uzman çavuş Metin Baltacı, bir grup tarafından kaçırıldı. 
Jandarma Komutanlığı ekipleri, yaptıkları çalışmalar sonucu Baltacı'nın, Yeşildere Mahallesi'ndeki bir evde bulunduğunu tespit etti. Ekipler tarafından söz konusu eve düzenlenen baskınla kurtarılan Baltacı'nın feci şekilde dövülmüş olduğu görüldü. 

Van'da mayın 3 şehit 

Van'ın Başkale ilçesi Koçdağı köyü Ottepe mevkiinde, jandarma ekiplerinin devriye görevi sırasında, PKK tarafından yola döşenen uzaktan kumandalı mayın patlatıldı. Patlamada, uzman çavuş Ramazan Kurumeydan İstanbul , jandarma erler Ferhat Ekici Elazığ ve Mustafa Demir İstanbul şehit oldu. Van Valiliği'nin araç parkına cep telefonu düzenekli bomba bırakmak isteyen PKK üyesi Tufan Fırat ile Mehmet Dereli suçüstü yakalandı. Üzerlerinde 4 kilo A-4 patlayıcı çıkan teröristler, Murat Karayılan'dan talimat aldıklarını, hedeflerinin İl Jandarma Komutanı Albay Hamit Özdemir olduğunu itiraf ettiler. Teröristlerin İran'dan geldikleri belirtildi. 



</TEXT>
</DOC>
