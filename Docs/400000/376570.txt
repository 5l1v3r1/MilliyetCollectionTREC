<DOC>
<DOCNO> 376570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/09/08/ekonomi/eko02.html </URL>
<DATE> 2005/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Hükümet istedi TMO'ya borç verdik... 
</HEADLINE>
<TEXT>


Bir Hazine yetkilisi TMO'ya 500 milyon euro kaynak aktarılmasını 'Bu hükümetin tavrıdır' diye savundu ve 'TMO aldığı parayı ödeyemezse, görev zararı yazılır' dedi 

Ahmet Erhan Çelik - Ankara 

Hazine'nin Toprak Mahsulleri Ofisi'ne TMO uzun yıllardan sonra ilk defa borç verme yöntemini kullanarak 500 milyon euro kaynak aktarımı "hükümet tavrından" kaynaklandı. 
Bir Hazine yetkilisi, TMO'ya ikrazen kullandırılan ve 'kara delik yaratılıyor' eleştirilerine konu olan dış kredi için, "Bu hükümetin tavrı, para da bu sektöre verilen destektir. Konjonktürel bir durum. Kaynağın maliyeti ile ikrazın koşulları da aynı" açıklamasında bulundu. Yetkili, şöyle konuştu 
"Bu sene hububat ve mısırda yüksek rekolte çıktı. TMO da düzenleyici rolü gereği fiyatların belli seviyenin altına inmesini istemiyor. Ayrıca üreticinin malını tarlada bırakmakta düşünülemez. Bu nedenle ikrazen borç verdik." 
Yetkili doğrudan borç verme yöntemine IMF ilişkileri bakımından tepki gösterilmesini doğru bulmadıklarını belirtirken sözlerine şöyle devam etti "İhtiyaç vardı, bu parayı kullandırdık. TMO aldığı parayı ödeyemezse ödeyemediği kısım görev zararı yazılır. Finansman hesaplarında projeksiyonların çok üstündeyiz. Faiz dışı fazla hedefinin üstüne çıktık. Özelleştirme ve TMSF'den ciddi gelirler geliyor." Hazine, TMO'ya borç verebilmek için 22 Haziran'da 7 yıl vadeli, 650 milyon dolar tutarında tahvil sattı. 

Unakıtan Sorun yok 
Bu arada Maliye Bakanı Kemal Unakıtan, dün düzenlediği basın toplantısında bu konudaki bir soruya şu yanıtı verdi "Çifçi zor durumda kalmasın diye alımı biraz uzun tuttular TMO . Hazine'ye bir yük getirecek ama bu yanlış hesaplandığı gibi alımın tamamı kadar değil. Tabii daha az ürün alsa daha iyi olurdu ama. Biz bunların tedbirlerini alıyoruz ve almaya devam edeceğiz." 

Eskiye dönüş BÜLENT YARDIMCI 
TMO'nin hububat alımları 5 Eylül itibariyle, geçen yıla oranla yüzde 138 artarak 4.8 milyon tona ulaştı. Ofisin alımlarının 6 milyon tonu aşması bekleniyor. 
Ofis, dünya fiyatlarının iki kat üzerinde fiyatla alım yaptığı için tüccar ve değirmenciler piyasaya girmiyor. TMO, dünya gerçekleriyle örtüşmeyen bir fiyat politikası izlemekle suçlanıyor. Dünya buğday fiyatları 105 - 110 dolar ton düzeyinde iken un, bisküvi ve makarna sanayicisine tonu 144 dolardan buğday satmak isteyen TMO, ihracatı engellemekle itham ediliyor. Un Sanayicileri Derneği Genel sekreteri İlker Tanık "TMO on sene geriye gitti" diyerek bu konuda şunları söyledi 
"TMO müdahale kuruluşu olma çabasında iken bu sene tekrar destekleme kuruluşu oldu. Borsacılık ve buğdayda vadeli işlemler bir başka bahara kaldı. TMO rekor kıran un ihracatına da engel koyuyor." 


</TEXT>
</DOC>
