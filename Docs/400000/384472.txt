<DOC>
<DOCNO> 384472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/10/06/son/soneko05.html </URL>
<DATE> 2005/10/06/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Kredi kartı faiz oranları hala yüzde 5.8 
</HEADLINE>
<TEXT>

     Bankaların ekim ayında indirmeye başladıkları kredi kartı ağırlıklı ortalama faiz oranı eylülde, ağustosa göre az da olsa artarak aylık bazda 5.82’ye, yıllık bileşikte de yüzde 97.2’den yüzde 97.7’ye çıktı. Bu yükselişte HSBC Bank’ın kredi kartı faiz oranlarında artışa gitmesi etkili oldu. 
     BDDK’nın, bankaların eylül ayında uyguladıkları kredi kartı faiz oranlarını açıkladı. Buna göre, eylülde Citibank aylık yüzde 7.27, yıllık bileşik olarak da yüzde 132.1 faiz oranıyla en yüksek faiz uygulayan banka olma konumunu sürdürürken, ağustos ayına göre eylül ayında kredi kartı faiz oranlarını artıran HSBC Bank 14’üncü sıradan 2’inci sıraya yükseldi. HSBC Bank, aylık kredi kartı faiz oranını yüzde 4.99’dan yüzde 6.95’e çıkardı. Bankanın yıllık bileşik faiz oranını da yüzde 79.4’ten yüzde 124’e yükseldi. Ağustos ayı itibariyle yüksek 
     faiz uygulayan banka sıralamasında yüzde 6.92 aylık, yüzde 109.3 yıllık bileşik faiz oranıyla ikinci sırada bulunan Denizbank, faiz oranlarını değiştirmezken HSBC Bank’tan sonra yüksek faiz uygulayan 3’üncü banka oldu. Akbank, Yapı Kredi Bankası, Dış Ticaret Bankası, Koçbank, Tekstilbank, Finansbank ve Tekfenbank ağustos ayında kredi kartlarına uyguladıkları yüzde 6.25 aylık, yüzde 107 yıllık bileşik faiz oranlarını değiştirmediler. Türkiye Ekonomi Bankası, ağustos ayında uyguladığı aylık yüzde 5.95, yıllık yüzde 100.1 olan bileşik faiz oranlarını indirerek, eylülde aylık yüzde 5.45, yıllık yüzde 89 bileşik faiz uyguladı. Böylece Türkiye Ekonomi Bankası, kredi kartı faiz oranlarının yüksekliğine göre yapılan sıralamada ağustos ayındaki 10’uncu sıradan 13’üncü sıraya geriledi. İş Bankası da aylık yüzde 5.95, yıllık bileşikte yüzde 100.1 olan kredi kartı faiz oranlarını eylül ayında aylık yüzde 4.58’e, yıllık bileşikte yüzde 71.2’ye düşürdü. Böylece İş Bankası, yüksek faiz uygulayan banka sıralamasından 12’inci sıradan 16’ıncı sıraya kadar geriledi. Garanti Bankası ise aylık yüzde 5.30, yıllık bileşik olarak da yüzde 85.9 olan kredi kartı faiz oranlarını eylül ayında aylık yüzde 5.46, yıllık bileşikte yüzde 89.3’e çıkardı. Şekerbank aylık yüzde 5.95, yıllık bileşikte yüzde 100.1, Anadolubank aylık yüzde 4.95, yıllık bileşikte yüzde 78.6, Vakıfbank aylık yüzde 4.75, yıllık bileşikte yüzde 74.5, Halkbank aylık yüzde 4.5, yıllık bileşikte yüzde 69.6, Oyakbank aylık yüzde 4.44, yıllık bileşikte yüzde 68.4, Ziraat Bankası aylık yüzde 4.25, yıllık bileşikte yüzde 64.8, Bank Europa aylık yüzde 3.95, yıllık bileşikte yüzde 59.2, Turkish Bank aylık yüzde 3.75, yıllık bileşikte yüzde 55.5 olarak uyguladığı kredi kart faiz oranlarında değişiklik yapmadı. BDDK’nin 21 bankanın kredi kartı faiz oranları için yaptığı ağırlıklı ortalama hesabına göre, kredi kartı faiz oranları ağustos ayındaki yüzde 5.80 düzeyinden yüzde 5.82’ye, yıllık bileşik faizde de yüzde 97.2’den yüzde 97.7’ye yükseldi. Bu arada bankalar son haftalarda kredi kartı faiz oranlarında önemli ölçüde indirime gitmeye başladılar. Vakıfbank, Ziraat Bankası, Yapı ve Kredi Bankası ile Koçbank son günlerde faiz indiren bankalar oldular. 

Bankaların eylül ayında kredi kartlarına uyguladıkları aylık ve yıllık bileşik faiz oranları yüzde 

     

Banka Aylık Yıllık bileşik Citibank 7.27 132.1 HSBC Bank 6.95 124.0 Denizbank 6.35 109.3 Akbank 6.25 107.0 Yapı ve Kredi Bankası 6.25 107.0 Dış Ticaret Bankası 6.25 107.0 Koçbank 6.25 107.0 Tekstilbank 6.25 107.0 Finansbank 6.25 107.0 Tekfenbank 6.25 107.0 Şekerbank 5.95 100.1 Garanti Bankası 5.46 89.3 TEB 5.45 89.0 Anadolubank 4.95 78.6 Vakıflar Bankası 4.75 74.5 İş Bankası 4.58 71.2 Halk Bankası 4.50 69.6 Oyakbank 4.44 68.4 Ziraat Bankası 4.25 64.8 Bank Europa 3.95 59.2 Turkish Bank 3.75 55.5 Ağırlıklı ortalama 5.82 97.7      

ANKA 
     
</TEXT>
</DOC>
