<DOC>
<DOCNO> 370388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/08/16/son/sontur46.html </URL>
<DATE> 2005/08/16/ </DATE>
<TIME> 18.45 </TIME>
<AUTHOR>  </AUTHOR>
<HEADLINE>
Türkiye ile Japonya'nın deprem işbirliği... 
</HEADLINE>
<TEXT>

     Afet İşleri Genel Müdürlüğü ile Japonya Uluslararası İşbirliği Ajansı JICA , deprem zararlarının azaltılması için işbirliği yapacak. 
     Japonya Uluslararası İşbirliği Ajansı ile Afet İşleri Genel Müdürlüğü arasında yapılacak işbirliği sonucunda "Deprem Felaketini Önleme Araştırma Merkezi Projesi" geliştirilecek. Bu kapsamda kurulacak sistemle, olası bir depremin ardından sarsıntının kaynağı ve sismik yoğunluğu çok daha çabuk saptanacak. 
     Mevcut donanım ve yazılımın değiştirileceği projede yine olası bir depremin ardından yapılardaki yıkım ve insan kayıpları gbi hasar tahminleri ilgili makamlara iletilecek ve daha erken ve uygun müdahale için zemin hazırlanacak. 
     JICA tarafından yapılan yazılı açıklamadı, Japonya ile Türkiye’nin pek çok ortak noktası olduğu ifade edildi ve ülkenin de geçmişinde yıkıcı depremlerin bulunduğunun altı çizildi. 
     
</TEXT>
</DOC>
